https://www.dr.dk/sporten/tennis/dansk-tennishaab-vinder-amerikansk-turnering

TennisDansk tennishåb vinder amerikansk turneringMikael Torpegaard vandt sin anden Challenger-turnering i karrieren, da han søndag slog Nam Ji-sung i Columbus.
ARKIVFOTO Torpegaard ses her spille Davis Cup for Danmark i 2016.
16.
juni 2019 kl.
21.
17Bemærk: artiklen er mere end 30 dage gammelLæs opTredje gang var lykkens gang for den danske tennisspiller Mikael Torpegaard.
Søndag spillede han sin tredje finale i en turnering på Challenger Touren i 2019, og efter nederlag i de to første lykkedes det denne gang danskeren at vinde.
Sydkoreanske Nam Ji-sung blev slået i to sæt med cifrene 6-1, 7-5 i Challenger-turneringen i Columbus i den amerikanske delstat Ohio.
Det er Torpegaards første sejr på Challenger Touren siden september 2016, hvor han også vandt i Columbus.
Den 25-årige dansker kom flyvende fra start søndag og brød Nam Ji-sung, første gang sydkoreaneren servede.
I det efterfølgende parti kom Torpegaard foran 3-0, og satte i sikker stil første sæt på kontoen.
Vandt på første matchboldI andet sæt lykkedes det danskeren, der ligger nummer 214 på verdensranglisten, at bryde Nam Ji-sungs udlæg til stillingen 2-1.
Da sydkoreaneren lidt efter fik serven igen, brød Torpegaard endnu en gang, og så var kursen for alvor sat mod sejr.
Men Nam Ji-sung ville det anderledes.
Sydkoreaneren skruede bissen på og vandt fire partier i træk ved blandt andet at bryde Torpegaards udlæg to gange.
Men så fik danskeren hanket op i sig selv.
Det lykkedes ham at holde sin egen serv til stillingen 5-5, og i det efterfølgende parti brød Torpegaard igen.
Så kunne danskeren selv serve sejren hjem.
Det lykkedes på første matchbold.
/ritzau/FacebookTwitterKopier linkEmner:Tennis|Ohio




https://www.dr.dk/nyheder/indland/med-pagaj-og-cementblander-saadan-laver-kriminelle-stoffer-i-danmark

IndlandMed pagaj og cementblander: Sådan laver kriminelle stoffer i DanmarkAmatører blander amfetamin ved hjælp af ”gulvspandskemi”: - Det er umuligt at være sikker på, hvad man får, siger retskemiker.
Af Jakob Skaaning, Maiken Steen Frederiksen, Line Gertsen, Niels Christian Jung, Pernille Bækholm Sloth (Grafik) og Debbie Kuhr (foto)16.
juni 2019 kl.
20.
30Læs opPå landevejen uden for Videbæk er der langt mellem husene og marker til alle sider.
Den største virksomhed på vejen er Arla, der blandt andet producerer proteinpulver.
Men landevejen har også vist sig at være hjemsted for produktion af en helt anden form for pulver.
Her fandt politiet nemlig et laboratorium, som de anser for hjertet i en af Danmarks største sager om fremstilling af narkotika i Danmark.
Sagen er blandt ganske få i Danmark, hvor stofferne ikke smugles ind over grænserne, men gøres færdige til brug på dansk jord.
Derfor var politiinspektør Kim Kliver temmelig overrasket, da han fik de første meldinger om, hvad der gemte sig bag et vestjysk parcelhus.
- Så siger man: Det var lige godt pokkers.
I mit lange politiliv er det første gang, jeg stifter bekendtskab med et egentligt laboratorium, fortæller han.
Da politiet åbnede døren til det gråmalede udhus i Videbæk, fandt de udstyr til færdigproduktion af amfetamin, populært kendt som speed, i hidtil uset store mængder.
På gulvet stod dunke med svovlsyre, og på hylderne i et skab lå litervis af rå amfetaminolie.
I et tilstødende værelse fandt politiet et børnebadekar med en plastikpagaj fra en kajak – med amfetaminrester op ad siderne.
Tøjet i vasketøjskurven var også smurt ind i amfetamin.
Svovlsyre og diverse udstyr fundet i udhuset i Videbæk.
Foto: Politiet Dunke på gulvet.
Foto: Politiet Dette børnebadekar er ifølge politiet blevet brugt til at blande en grød af amfetamin, der senere er tørret til pulver.
Foto: Politiet Endnu en dunk.
Foto: Politiet I dette skab fandt politiet dunke, som indeholdt amfetaminolie.
Foto: Politiet Tøj og sko i denne vaskekurv var ifølge politiet brugt under arbejdet med at lave amfetaminpulveret.
Foto: Politiet1 / 6Svovlsyre og diverse udstyr fundet i udhuset i Videbæk.
Foto: Politiet1 / 6Dunke på gulvet.
Foto: Politiet2 / 6Dette børnebadekar er ifølge politiet blevet brugt til at blande en grød af amfetamin, der senere er tørret til pulver.
Foto: Politiet3 / 6Endnu en dunk.
Foto: Politiet4 / 6I dette skab fandt politiet dunke, som indeholdt amfetaminolie.
Foto: Politiet5 / 6Tøj og sko i denne vaskekurv var ifølge politiet brugt under arbejdet med at lave amfetaminpulveret.
Foto: Politiet6 / 6Retskemikere har siden vurderet, at de knap 20 liter amfetaminolie, som politiet fandt på stedet, ville kunne være blevet til mellem 43 og 53 kilo amfetamin i pulverform, hvis det var blevet omrørt i babybadekaret og færdigproduceret.
Amfetamin, der ifølge politiet kunne være blevet omsat for millioner, hvis det var blevet solgt på gaden.
Taget foran BilkaPolitiet kom på sporet af den vestjyske narkoproduktion den 5.
oktober 2016.
Her modtog de en oplysning fra en kilde.
Meget mere vil politiinspektør Kim Kliver ikke sige.
- Vi får nogle meget troværdige oplysninger, der gør, at vi siger: Det her er ikke bare gætværk, siger han.
Politiet fik besked om, at der skulle foregå en større narkooverlevering et sted på Sjælland den 6.
oktober 2016.
Større kan betyde alt over et halvt kilo stof, men Kim Kliver og hans kollegaer havde ingen anelse om, hvor meget der ville komme.
Oplysningerne gik på, at en mand, der kaldtes Per ”Sild”, skulle komme til Sjælland fra Jylland for at deltage i en narkooverlevering.
Per Silds borgerlige navn er Per Nielsen, og han er i dag 29 år.
Om formiddagen lørdag den 6.
oktober fik politiet bekræftet, at Per Nielsen var på vej i bil mod Sjælland.
Og undervejs blev de også klar over, at målet var parkeringspladsen ved Bilka i Slagelse.
Her skulle politiet være klar til at gribe ind – men først når narkoen rent faktisk var overleveret.
Derfor ventede civile politifolk rundt om på parkeringspladsen.
Politiet spottede to biler, der opførte sig anderledes end de øvrige handlende.
- De har ikke opmærksomheden rettet mod Bilka, fortæller Kim Kliver.
Nogle mænd flyttede to store, sorte sportstasker fra den ene bil og over i en mørk Peugeot.
Så greb politiet ind.
Per Nielsen og Alexander Pedersen, der begge var ankommet til parkeringspladsen i den mørke Peugeot, blev anholdt, og taskerne blev konfiskeret.
- De finder en større mængde amfetamin, det kan man se med det samme.
Det viser sig at være omkring 50 kilo, og det er sådan noget pink amfetamin, som vi også har set i nattelivet, siger Kim Kliver.
Disse tasker blev fundet bag i en bil på parkeringspladsen foran Bilka.
Foto: PolitietSamme dag arresterede politiet yderligere tre mænd på en rasteplads ved Sorø.
Det var blandt andre Mikhail Mihajlovich.
På passagersædet i hans bil stod en hvid plasticpose, der viste sig at indeholde 650.
000 kr.
i kontanter.
Omtrent samtidig med at politiet anholdt de tre mænd i Sorø, bankede de på døren til Per Nielsens forældres hus i Videbæk.
I udhuset fandt de det, som politiet beskriver som et laboratorium.
Gulvspandskemien herskerSagen om narkolaboratoriet i Videbæk er en af de største sager om fremstilling af hård narkotika i Danmark.
Men det er ikke den eneste.
Den 6.
juni i år faldt der også dom i en sag fra landsbyen Fjelsted på Fyn nær Middelfart, hvor en 42-årig mand fra Litauen blev idømt 13 års fængsel for at have fremstillet mindst 15 kilo amfetamin.
Martin Worm-Leonhard er retskemiker ved Syddansk Universitet og arbejder blandt andet med at analysere politiets narkotikafund.
Han har set flere af de steder, hvor der er blevet fremstillet stoffer i Danmark.
- Det er jo kreativt, må jeg sige, men det er måske ikke så hygiejnisk, siger Martin Worm-Leonhard.
I Videbæk i Vestjylland fandt politiet spor, der viste, at amfetaminen var blevet rørt med en pagaj i et børnebadekar.
I sagen fra Fyn er der blevet brugt en cementblander til at røre stofferne sammen.
Opgaven for ”producenten” af amfetaminen i Danmark består i at lave den indsmuglede amfetaminolie om til et pulver, som man kan sniffe med et næsebor.
Og til det formål skal der bruges et opløsningsmiddel og fyldstof, for eksempel proteinpulver.
Men når stofferne blandes sammen i en spand på gulvet af amatører, så kan det nemt gå galt med blandingsforholdene, vurderer Martin Worm-Leonhard.
- Så vi ender meget hurtigt med, at slutbrugeren ikke ved, hvad der er i de produkter, der kommer ude på gaden – og hvor stærke de er, siger han.
Blandingsforholdene kan variere enormt i de stoffer, som politiet konfiskerer.
- Det er umuligt at være rigtig sikker på, hvad man får eller hvor meget, siger Martin Worm-Leonhard.
Ud over de nyeste sager fra Fyn og Vestjylland har politiet fundet amfetaminolie til videre produktion i et sommerhus i Egense i Nordjylland i 2012.
Samme år gjorde politiet et større fund af amfetaminolie i forbindelse med efterforskningen af et vietnamesisk netværk i Danmark.
I 2010 fandt politiet også et produktionssted ved Roskilde.
AmfetaminAmfetamin er et syntetisk fremstillet stof, der stimulerer centralnervesystemet og modvirker søvnighed og træthed.
Stoffet skaber hurtigt afhængighed og behov for større doser ved brug over længere tid.
Stoffet blev opdaget i 1929 og blev blandt andet brugt af soldater under Anden Verdenskrig.
Amfetamin blev ulovligt i Danmark i 1963.
Også kendt som bl.
a.
speed, amf, splat og ræsermel.
Kilde: Den store Danske og Den Danske Ordbog.
Men med år imellem sagerne tyder det for politiet på, at produktion af narkotika i Danmark er en sjældenhed.
- Reelt bliver det jo et gæt.
Men baseret på erfaringen er det ikke noget, der sker ret meget, eller også har vi ikke været dygtige nok til at afdække det.
Jeg tror mest på det første, siger Kim Kliver, chefpolitiinspektør ved Sydsjælland og Lolland-Falsters Politi.
Når man vælger at tage risikoen ved at gøre amfetaminen klar til indtagelse i Danmark, så kan det ifølge Martin Worm-Leonhard skyldes, at det rå stof er nemmere at få ind i landet på den måde.
- Min personlige teori er, at hvis du smugler amfetamin i olieform, så skal du have en væsentlig mindre mængde over landegrænser.
Og så er det ikke lige så kendt, så er det måske lettere at komme igennem med det, siger Martin WormLeonhard.
Prisen for amfetamin svinger alt efter stoffets styrke og mængden, kunden køber, men Rigspolitiet anslår, at prisen for et gram amfetamin aktuelt ligger på mellem 75 og 100 kroner.
Det betyder at de i alt cirka 50 kilo amfetamin, der kunne have været fremstillet af den fundne amfetaminolie i Videbæk, ville have været op mod fem millioner kroner værd på gaden.
Et foto fra optællingen af nogle af de penge, der blev fundet under efterforskningen af sagen.
Foto: PolitietDen fynske sagI starten af juni i år faldt der dom i en anden narkosag, der på flere punkter ligner sagen fra Videbæk.
Fjelsted er en landsby med 290 indbyggere på Fyn nær Middelfart.
Ligesom ejendommen i Videbæk, hvor politiet fandt amfetaminlaboratoriet i 2016, ligger det afsides og er ikke et sted, hvor mange mennesker færdes.
Her drev en 42-årig litauer et amfetaminlaboratorium.
Også her på Fyn kom det som lidt af en overraskelse for politiet.
- Jeg har kendskab til mange sager, hvor man har importeret amfetamin fra udlandet.
Men for mig er det ganske nyt, at det netop er blevet fremstillet i Danmark, fortæller Klaus Lauridsen, der er specialanklager ved Fyns Politi.
Politiet stødte på laboratoriet under en ransagning af en firelænget gård for tyveri i september 2017.
På det tidspunkt boede Annette Christoffersen på gården med sin mand, John Christoffersen.
Politiet var egentlig mødt op for at se, om der var tyvekoster på gården.
Men de fandt noget helt andet.
- Jeg fik at vide, at både politiet og hjemmeværnet var her.
Ups, fortæller Annette Christensen om den dag, hvor politiet ransagede hjemmet.
I gårdens ene længe fandt politiet udstyr til produktion af amfetamin, blandt andet murerbaljer, plastikkasser og en cementblander, som ifølge dombogen er brugt til at røre ”amfetamingrøden”.
Et badeværelse i den fynske gård.
Foto: Politiet Udstyr, som politiet mener har været brugt til produktion af amfetamin.
Foto: Politiet En bakke, der ifølge politiet har været brugt til at tørre stofferne.
Foto: Politiet Plastikbokse, færdigt stof og cementblander til omrøring.
Foto: Politiet Cementblander til omrøring.
Foto: Politiet Poser med videre til emballering.
Foto: Politiet1 / 6Et badeværelse i den fynske gård.
Foto: Politiet1 / 6Udstyr, som politiet mener har været brugt til produktion af amfetamin.
Foto: Politiet2 / 6En bakke, der ifølge politiet har været brugt til at tørre stofferne.
Foto: Politiet3 / 6Plastikbokse, færdigt stof og cementblander til omrøring.
Foto: Politiet4 / 6Cementblander til omrøring.
Foto: Politiet5 / 6Poser med videre til emballering.
Foto: Politiet6 / 6John Christoffersen blev dømt for at have fremstillet amfetamin for at videresælge det – og skal sidde i fængsel i 11 år.
I denne måned faldt der dom i sagen mod en 42-årig mand fra Litauen, der betragtes som central i sagen.
Han blev dømt for fremstilling af mindst 15,5 kilo amfetamin, som både er fremstillet i gården i Fjelsted og på en adresse i den fynske by Søndersø.
Færdigproduktion af AmfetaminI sagerne om produktion af amfetamin fra Videbæk og Fjelsted har man omdannet amfetaminolie til pulver, som kan indtages, for eksempel ved at sniffe det.
Det sker ved at blande methanol og amfetaminbase i en balje.
Derefter tilsættes svovlsyre.
Herefter skal der omrøres.
Endelig skal væsken sies fra, og det endelige pulver tørres.
Kilde: Retskemiske erklæringer fra sagernePengene til Den Dominikanske RepublikI sagen med amfetaminlaboratoriet i Videbæk konfiskerede politiet op mod en million kroner i kontanter.
Men samtidig mener politiet, at pengene fra netværket også er blevet omsat til fast ejendom.
- Bagmændene har været meget bevidste om, at de store penge, man laver på det her, skulle føres ud af landet.
Vi fandt ejendomsbesiddelser i Den Dominikanske Republik, hvor vi har været nede og lave ransagninger og beslaglæggelser, fortæller Kim Kliver.
Ejeren af huset i Den Dominikanske Republik var Mikhail Mihajlovich, som sidenhen er blevet dømt som hovedmand i sagen om amfetaminproduktion.
Dette hus i Den Dominikanske Republik tilhørte den hovedmistænkte i sagen fra Videbæk.
Dette hus i Den Dominikanske Republik tilhørte den hovedmistænkte i sagen fra Videbæk.
FangeflugtenI Sydsjælland og Lolland-Falsters Politi var man godt tilfreds med fangsten af amfetamin den 6.
oktober 2016.
Ikke alene havde politiet fundet næsten 50 kilo amfetamin i bilen, som Per Nielsen og Alexander Pedersen kørte i – men de havde også fundet et narkolaboratorium og spor, der så ud til at pege i økonomiske transaktioner ud af landet og mod potentielle bagmænd.
Men fem dage efter aktionen på parkeringspladsen i Bilka skete der igen noget, der overraskede politiinspektør Kim Kliver.
- Så får jeg en sen aften en oplysning om, at der er en mulig væbnet befrielsesaktion på vej mod en af dem, der sidder i et arresthus oppe i Slagelse.
Min første tanke er, at det virker lidt for fantasifuldt, for vi taler Danmark – det er ikke noget, vi har tradition for, det kan jeg simpelthen ikke umiddelbart tro på er rigtigt.
Politiets undersøgelser viste dog, at nogle personer faktisk var på vej fra Jylland til Sjælland.
Og bilen standsede foran netop arresten i Slagelse.
I bilen fandt politiet et jagtgevær og to personer, der i dag er dømt for at ville befri Alexander Pedersen – den ene af de to mænd, der blev anholdt på parkeringspladsen foran Bilka.
- Det vidner jo om en handleparathed, der rækker langt ud over, hvad andre kriminelle ville gøre, siger Kim Kliver.
Politiinspektør Kim Kliver havde aldrig selv set et amfetaminlaboratorium, da politiet fik oplysningen om narkooverleveringen på Bilkas parkeringsplads.
Og han undrer sig over, at stofferne stadig bliver solgt, når fremstillingen af dem er så amatøragtig, at man dybest set ikke ved, hvad der er i.
- Det beror simpelthen på tilfældigheder.
Ingen ved, hvad det er, de sælger eller indtager, hverken dem, der sælger det, eller de unge i festmiljøet, siger Kim Kliver.
I sagen fra Videbæk blev der sammenlagt givet næsten 100 års fængsel til de otte dømte.
I sagen fra Fyn blev fire dømte idømt mere end 30 års fængsel.
FacebookTwitterKopier linkEmner:Fyn|Politi|Sjælland|Brug af euforiserende stoffer|Anklagemyndigheden




https://www.dr.dk/nyheder/udland/efter-doedsulykke-infraroede-kameraer-skal-goere-selvkoerende-biler-mere-sikre

UdlandEfter dødsulykke: Infrarøde kameraer skal gøre selvkørende biler mere sikreMilitær teknologi skal få biler til at se fire gange så langt, når det er mørkt.
Af Steffen Kretz16.
juni 2019 kl.
19.
07Bemærk: artiklen er mere end 30 dage gammelLæs opI en række byer i USA kan man se biler med mærkelige anordninger på taget køre rundt på gader og stræder.
Indenfor er bilerne fyldt med computerskærme, ledninger og andre apparater.
Og mindst ét menneske - selvom vedkommende ikke rører hverken rat eller pedaler.
© drDR’s USA-korrespondent Steffen KretzSteffen Kretz er DR's USA-korrespondent og dækker amerikanske forhold med base i Washington D.
C.
Læs mereNogle af verdens største virksomheder har i de sidste år kastet milliarder af dollars ind i kampen om at komme først med en bil, som kan køre selv.
En bil, som på overfladen ligner en almindelig bil, men som ved hjælp af blandt andet radar, kameraer og algoritmer kan køre uden at have et menneske på forsædet.
Nu kommer der endnu en række apparater på taget af forsøgsbilerne: Infrarøde kameraer, der kan registrere varme - en teknologi, som hidtil er blevet brugt af militæret til at se i mørke.
Kan se fire gange så langtDet er den amerikanske koncern Flir, som nu melder sig ind i kapløbet om at skabe verdens første autonome bil.
Ifølge direktør Frank Pennisi er fordelen ved de termiske kameraer indlysende: De kan se fire gange så langt, som en bils forlygter kan lyse - og dermed spotte for eksempel en fodgænger i mørket, længe før et kamera kan.
Testbilen fra firmaet Flir med varmesøgende kameraer på taget.
- 70 procent af fodgængere, som bliver dræbt i trafikken, bliver kørt ned i mørke - præcis der, hvor et termisk kamera virker bedst, siger han.
- Vi træner vores computerprogram med kunstig intelligens i at genkende personer, dyr og biler under alle forhold, og ved at sy seks termiske kameraer sammen kan vi skabe et 360 graders billede af, hvad der foregår hele vejen rundt om en bilen.
Seks varmesøgende kameraer scanner omgivelserne fra taget af bilen.
Flirs termiske kameraer bliver allerede nu installeret i en række almindelige bilmodeller.
Omkring 600.
000 biler kører i dag rundt med bremsesystemer, som er forbundet til varmesøgende kameraer.
Uber-bil dræber kvindeDe termiske kameraer blev for alvor en del af teknologien i de selvkørende testbiler efter en dødslykke i Arizona sidste år.
En testbil fra firmaet Uber påkørte og dræbte en kvinde, som i mørke krydsede en vej med sin cykel.
Den ulykke var en brat opvågnen for industrien, som indtil da havde lovet førerløse biler på gaderne om få år.
- Bilerne har ikke været sikre nok.
Man kan ikke stole på dem, og de har ikke teknikken, der er nødvendig.
Vi mener, at termiske kameraer vil forbedre sikkerheden, og samtidig accelererer udviklingen af selvkørende biler, siger Frank Pennisi.
Frank Pennisi fremviser sin teknologi for DR Nyheder.
Frank Pennisi forudser, at overgangen til selvkørende biler bliver betydeligt længere end de mange optimistiske forudsigelser.
- Selvkørende under særlige omstændigheder, som for eksempel i en by om dagen i klart vejr - sådan noget vil vi så småt begynde at se fra 2021, og det bliver mere fremherskende i de følgende fem år.
- Det industrien kalder for “Level 5,” hvor der ikke er brug for pedaler eller rat: Det vil vi tidligst se eksempler på i 2026 eller måske endnu senere.
Se mere om Flirs selvkørende bil i 21 Søndag i aften kl.
21.
00 på DR1.
FacebookTwitterKopier linkEmner:Uber|Biler|DR1|Teknologi|USA




https://www.dr.dk/nyheder/udland/dansk-designer-fremtidens-bil-er-elektrisk-delvist-selvkoerende-og-kan-genbruges

UdlandDansk designer: Fremtidens bil er elektrisk, delvist selvkørende - og kan genbrugesHenrik Fisker er tilbage med visioner om at tegne verdens mest grønne biler.
Af Steffen Kretz16.
juni 2019 kl.
19.
32Bemærk: artiklen er mere end 30 dage gammelLæs opDen anerkendte danske bildesigner, Henrik Fisker, har tegnet nogle af de smukkeste sportsvogne for Aston Martin og BMW - inden han gik konkurs i USA med sit eget elbilfirma, Fisker Karma.
Nu er han tilbage med nye investorer og tegner på en serie biler, som han beskriver som verdens mest grønne: De er eldrevne og bygget af genanvendelige materialer.
Henrik Fisker har boet i USA i de seneste 20 år.
Jeg møder ham i et industrikvarter i Los Angeles, hvor hans nye firma, Fisker Inc.
, har til huse.
- Der er ved at ske tre store ting, som kommer til at ændre bilindustrien for evigt: Det er selvkørende teknologier; det er konceptet med delebiler - og så er det elektrificering, siger Henrik Fisker.
Henrik Fisker er født i Allerød, men har haft sin karriere i udlandet.
Han mener, at det store gennembrud for elbiler kommer indenfor de næste tre-fire år, hvor de store bilfabrikanter verden over sender et utal af nye modeller med elmotorer på gaden.
© drDR’s USA-korrespondent Steffen KretzSteffen Kretz er DR's USA-korrespondent og dækker amerikanske forhold med base i Washington D.
C.
Læs mere- Vi ser, at batteriteknologien er blevet så god, at man kan få 500 kilometers rækkevidde på en bil, som er nok for de fleste folk.
Og vi ser, at ladetiden bliver meget hurtigere, siger Fisker.
Firehjulstrækker i frihåndDen første nye Fisker-bil, som efter planen kommer i produktion i 2021, bliver en eldrevet firehjulstrækker.
Fisker har indtil videre kun offentliggjort billeder af fronten af bilen for ikke at forære konkurrenter for meget på forhånd.
Men han tegner gerne bilen i frihånd på sit kontors tegnebord, mens han forklarer.
- Planen er at skabe verdens mest grønne bil.
Så mange materialer som overhovedet muligt skal kunne genanvendes.
Bilens tæpper bliver for eksempel fremstillet af et materiale, som er udvundet af gamle net og reb fra fiskeindustrien, siger Henrik Fisker.
Henrik Fisker tegner sin firehjulstrækker.
Med lette blyantsstreger viser han, hvordan bilens forrude kan skubbes langt frem, fordi der ikke ligger en motor og fylder foran.
Det samme med bagsæderne - for der er ingen stor benzintank, som tager plads.
- Bilen skal sælges for 40.
000 dollar (cirka 260.
000 kroner i Danmark plus afgifter, red.
), som er, hvad en standardbil koster i USA i dag.
Vi går sammen med andre producenter om indkøb fra underleverandører og får dermed omkostningerne ned, siger Fisker.
Nye batterier med dobbelt rækkeviddeDen aktuelle topmodel fra Fisker Inc.
er en eldrevet luksuslimousine kaldet 'Emotion'.
Den er blevet præsenteret på flere biludstillinger som en prototype og er stadig under udvikling.
Blandt andet arbejder Fiskers firma på at fremstille den næste generation af batterier og har afleveret en patentansøgning på såkaldte solid-state-batterier til de amerikanske myndigheder.
'Emotion' findes som prototype.
- Når vi er klar med dem, så regner vi med, at de kan køre dobbelt så langt som de batterier, der bruges i biler nu.
De kan oplades utroligt hurtigt - på fem minutter kan man oplade 300-400 kilometer - og så vil de være mere sikre end lithium-ion-batterierne.
© ScanpixHenrik Fiskers bilerHenrik Fisker er mest kendt for at have designet ikoniske luksusbiler - blandt andet:BMW Z8Aston Martin DB9Aston Martin V8 VantageFisker KarmaGalpin-Fisker Mustang RocketVLF Force 1 V10VLF Destino V8Men mens elbilerne ifølge Fisker får deres gennembrud om et par år, så mener han, at der går mindst ti år, før vi ser en selvkørende bil uden rat og pedaler.
En række nye teknologier, som hjælper chaufføren og delvist kan køre bilen under visse forhold, vil gradvist blive almindelige i de kommende år.
Men der er lang vej til biler uden chauffør:- Problemet er, at en computer ikke kan improvisere, ligesom et menneske kan.
Hvis det for eksempel har sneet, og vejskilte og midterstriber ikke er synlige, så vil en selvkørende bil standse, for den ved ikke, hvor den skal hen.
Et menneske vil bruge viden om omgivelserne og køre afsted, selv om vejen ikke kan ses.
- Jeg tror, at de første fuldt autonome biler kommer til at køre i lufthavne og på områder, hvor man kan kontrollere forholdene, og der ikke pludselig kommer børn løbende ud på kørebanen.
Investorerne i Fisker Inc.
tæller ifølge Henrik Fisker den store amerikanske koncern, Caterpillar, og en række private personer.
Se et større indslag med Henrik Fisker i 21 Søndag i aften kl.
21.
00 på DR1.
FacebookTwitterKopier linkEmner:Henrik Fisker (bildesigner)|Biler|Fisker Inc|DR1|USA




https://www.dr.dk/nyheder/udland/stroemmen-vender-tilbage-i-sydamerika

UdlandStrømmen vender tilbage i SydamerikaStore dele af Sydamerika blev ramt af strømudfald, men nu begynder strømmen så småt at vende tilbage.
Strømmen er på vej tilbage til argentinerne.
Her er det i hovedstaden Buenos Aires.
16.
juni 2019 kl.
19.
29Bemærk: artiklen er mere end 30 dage gammelLæs opIndbyggerne i store sydamerikanske lande som Argentina og Uruguay begynder gradvist at få strøm i deres stikkontakter igen.
Ved middagstid lokal tid havde teknikerne rundt om på kontinentet fået repareret en stor del af det kollapsede elnet, der gik ned søndag morgen klokken 7 lokal tid i Argentina.
Dermed var et helt land uden strøm, og det medførte, at store dele af strømforsyningen også forsvandt i Uruguay og Paraguay.
Så mange sydamerikanere vågnede op til døde stikkontakter, og det bredte sig til hele samfundet.
Den kollektive trafik blev ramt.
Tog kørte ikke, lyssignaler gik i sort.
Uheldet skete, mens der var lokalvalg i Argentina.
Argentinas energiminister, Gustavo Lopetegui, sagde tidligere søndag, at årsagen til strømafbrydelserne endnu ikke var klarlagt.
Søndag eftermiddag udsendte energimyndighederne en erklæring, hvori det hedder, at hele sagen nu undersøges.
Men der var ingen bud på årsagen til strømproblemerne.
Generatorer sat indLokale medier skriver, at to lufthavne opererer ved hjælp af generatorer.
To argentinske elselskaber bekræftede strømafbrydelserne i hele Argentina, men de angiver heller ikke årsagen.
- En omfattende fejl i et elektrisk forbindelsessystem har efterladt hele Argentina og Uruguay uden strøm, skriver elselskabet Edesur Argentina på Twitter.
Klokken 18 dansk tid sagde selskabet, at der igen var strøm til 450.
000 kunder i Buenos Aires-området, og at det nok ville tage resten af dagen at genoprette strøm til alle.
Uruguay er afhængig af energi fra Argentina - den tredjestørste udbyder af energi i hele Sydamerika.
Der sker dog i Uruguay betragtelige investeringer i vedvarende energi - blandt andet i solenergi og vindmøller.
Ud over Argentina og Uruguay er også dele af Brasilien og Chile ramt af strømafbrydelserne.
Edesur skriver på Twitter, at store forstyrrelser i elforsyningen til hele Argentina og Uruguay ramte de fleste af de to landes 48 millioner indbyggere.
/ritzau/AFPFacebookTwitterKopier linkEmner:Argentina|Uruguay|Sydamerika|Twitter|Elsektoren




https://www.dr.dk/nyheder/politik/26-aarig-borgmester-vinder-dialogprisen-uanset-om-man-er-26-eller-65-aar-gammel-skal

Politik26-årig borgmester vinder dialogprisen: 'Uanset om man er 26 eller 65 år gammel, skal man huske at lytte'Det er første gang, at en kommunalpolitiker og en socialdemokrat vinder prisen.
Her modtager Holbæks borgmester, Christina Krzyrosiak Hansen, Folkemødets Dialogpris 2019.
Af Cecilie Rosenkvist Dam16.
juni 2019 kl.
18.
10Bemærk: artiklen er mere end 30 dage gammelLæs opHun troede slet ikke, det blev hende.
Men 26-årige Christina Krzyrosiak Hansen (S), der er borgmester i Holbæk Kommune, vandt i dag Folkemødets Dialogpris 2019.
- Jeg er rigtig glad og stolt.
Feltet var virkelig stærkt, og jeg troede faktisk, det var en af de andre, der ville vinde, siger hun.
DialogprisenPrisen uddeles årligt om søndagen på Folkemødet på Bornholm.
Den gives til en politiker, der 'ikke bare taler, men taler med os'.
Det er en hæder til de politikere, der været gode til at have en dialog med borgerne og ladet sig påvirke af debatten.
De andre nominerede i år var Trine Torp (SF), Karsten Lauritzen (V), Magnus Heunicke (S) og Mette Abildgaard (K).
Kilde: DialogprisenDialogprisen bliver uddelt om søndagen hvert år på Folkemødet på Bornholm til en politiker, som man mener, har været særligt god til at lytte og 'ladet sig påvirke af debatten'.
Blandt de nominerede var blandt andre Karsten Lauritzen fra Venstre og Mette Abildgaard fra Det Konservative Folkeparti.
Christina Krzyrosiak Hansen blev nomineret på grund af sin "autenticitet", og fordi hun er ærlig omkring, at hendes unge alder har en betydning.
- Jeg er kun 26 år gammel, og jeg tror sådan set, at uanset om man er 26 eller 65 år gammel, så skal man huske at lytte til de mennesker, der er omkring en, når man er politiker, og man skal ikke være bange for at trække på andres erfaringer.
Tidligere vindere af prisen tæller blandt andre Pia Olsen Dyhr fra SF, Ida Auken fra Radikale Venstre og Liselott Blixt fra Dansk Folkeparti.
Ugentlig praktikdagHver uge tager Christina Krzyrosiak Hansen ud til en institution eller en virksomhed i praktik for netop at lære af deres erfaringer.
- Der er 72.
000 borgere i Holbæk Kommune og næsten 4.
500 medarbejdere.
Det er vigtigt for mig at være der, hvor de er, og trække på deres erfaringer og lære af dem.
Både politikere og borgere skal øve sig på at være i dialogChrstina Krzyrosiak HansenKort efter borgmesteren blev valgt ind, oplevede hun, at lærerne på de folkeskoler, hun besøgte, var utilfredse med mængden af forberedelsestid.
På baggrund af de oplevelser fik hun lavet en ny arbejdstidsaftale for lærerne i kommunen.
- Når vi har udfordringer, kommer borgerne til mig med deres bekymringer.
Det er ikke altid, jeg kan løse dem, men jeg forsøger, og det er helt vildt givende som borgmester at have den tillid mellem borgere og politikere.
Tour de borgmesterkontorSom et nyt tiltag har Christina Krzyrosiak Hansen valgt at flytte borgmesterkontoret rundt i forskellige lokalområder i kommunen.
For et par uger siden rykkede borgmesterkontoret ud af Rådhuset og ind på Orø her.
(© Chrstina Krzyrosiak Hansen)- Så sidder jeg ikke bare bag mit skrivebord og laver politik, men så laver jeg det rent faktisk sammen med de borgere, jeg skal repræsentere.
For godt tre uger siden rykkede hun kontoret ud til Orø, der har knap 900 indbyggere, og styrede de kommunale opgaver derfra.
Men arbejdet drejer sig ikke kun om at sidde på kontoret.
- Jeg arbejder derfra, men kommer også rundt på øen i de dage, jeg er der, og får oplevet alt det, borgerne mener, jeg skal opleve, siger hun.
Selvom hun løb med dialogprisen, mener hun ikke, at hun har fundet den perfekte løsning på, hvordan tingene skal gøres.
- Man ved ikke, hvad god dialog er, fordi man vinder en pris.
Tværtimod tror jeg, at både politikere og borgere skal øve sig på at være i dialog, siger borgmesteren.
FacebookTwitterKopier linkEmner:Christina Krzyrosiak Hansen (politiker)|Ida Auken (politiker)|Socialdemokraterne|Lokalpolitik|Bornholm




https://www.dr.dk/sporten/cykling/dansker-overtager-foerertroejen-i-schweiz-rundt

CyklingDansker overtager førertrøjen i Schweiz RundtLuis León Sanchez sejrede på 2.
etape i Schweiz Rundt, mens Kasper Asgreen tog løbets førertrøje.
Kasper Asgreen fik førertrøjen på.
16.
juni 2019 kl.
18.
11Bemærk: artiklen er mere end 30 dage gammelLæs opAstanas 35-årige Luis León Sanchez slog til i Schweiz Rundt søndag.
Her sikrede den rutinerede spanier sejren på 2.
etape, da han angreb fra en større gruppe med ti kilometer igen og kørte alene over målstregen.
Sanchez satte et højt tempo og holdt den store gruppe bag sig, og soloridtet sikrede ham etapesejren, efter at danske Kasper Asgreen (Quick-Step) havde gjort flot opmærksom på sig selv i slutningen af løbet.
Peter Sagan (Bora) blev nummer to på etapen, mens Kasper Asgreen kom ind på fjerdepladsen, da der blev kæmpet om bonussekunder.
Luis Léon Sanchez vandt etapen.
Kasper Asgreen havde ude på etapen hentet tre bonussekunder på et tidspunkt, og han var inden etapen to sekunder efter Rohan Dennis i førertrøjen efter enkeltstarten lørdag.
Sagan var nogle sekunder efter, men det blev næsten fuldstændigt lige efter etapeafslutningen og helt tæt i toppen.
Regnemaskinerne nåede dog frem til, at Kasper Asgreen overtog førertrøjen med hundrededele af sekunder til sin fordel.
Sagan er toer lige efter Asgreen.
Vandt en bonusspurtRytterne skulle i alt tilbagelægge 159,6 kilometer i byen Langnau på 2.
etape, hvor der også blev kørt enkeltstart på 1.
etape.
Der blev kørt tre gange på en rundstrækning, og terrænet var udfordrende med stigninger og i alt 2593 højdemeter.
Schweiziske Cladio Imhof var længe i udbrud, men han blev hentet på sidste omgang, hvor Omar Fraile (Astana) angreb på en stigning med 31 kilometer igen.
Kort efter satte Kasper Asgreen efter, og danskeren fik følgeskab af Roland Thalmann fra det schweiziske landshold.
De nåede op til Fraile, og Asgreen tog på vejen sine tre sekunder i en bonusspurt, som endte med at sikre ham førertrøjen.
På vej op ad stigningen satte feltet tempo på, og mange ryttere kom op og dannede en gruppe på nedkørslen.
Her satte Kasper Asgreen et højt tempo oppe foran, men med ti kilometer igen angreb Astanas Luis León Sanchez, og ham kunne ingen hente.
Til sidst kæmpede Asgreen med alt, han havde i sig og endte altså med at overtage den samlede føring med under et sekund.
/ritzau/FacebookTwitterKopier linkEmner:Bora-Hansgrohe|Kasper Asgreen (cykelrytter)|Peter Sagan (cykelrytter)|Quick-Step Team|Cykelsport




https://www.dr.dk/sporten/fodbold/penge-og-venskab-derfor-spiller-qatar-og-japan-med-om-det-sydamerikanske-mesterskab

FodboldPenge og venskab: Derfor spiller Qatar og Japan med om det sydamerikanske mesterskabFodboldturneringen Copa America har i år Qatar og Japan på deltagerlisten.
Lionel Messi og Argentina skal møde Qatar ved de sydamerikanske mesterskaber i fodbold.
Af Malte Nørgaard16.
juni 2019 kl.
17.
12 | opdateret 16.
juni 2019 kl.
18.
11Bemærk: artiklen er mere end 30 dage gammelLæs opDet kan måske føles lidt skørt at forestille sig, at Australien eller Mexico skulle spille med om europamesterskabet i fodbold.
Men sådan en tanke er ikke uvant for de sydamerikanske fodboldtilskuere.
I Qatar er pengene ikke et problem, og de vil gerne have noget reklame.
Andreas Knudsen, indehaver af podcasten BrasserboldSiden 1993 har der nemlig været inviteret nationer uden for kontinentet, som har fået lov til at spille med om titlen som sydamerikansk mester i fodbold.
I år er Japan og Qatar på deltagerlisten, når turneringen afvikles i Brasilien.
Den praktiske grund er, at der kun er ti nationer i det sydamerikanske fodboldforbund.
Derfor giver det god mening at invitere yderligere et par nationer, så der kan dannes en fornuftig turneringsstruktur med tre puljer a fire hold.
Qatar træner før deres første gruppekamp mod Paraguay.
Derudover skal de møde Argentina og Columbia.
Men at valget er faldet på netop Qatar og Japan er til gengæld ikke helt tilfældigt.
Det vurderer Andreas Knudsen, der de seneste tre år har været med til at lave podcasten Brasserbold, der handler om fodbold i Brasilien.
- Det lugter uden tvivl af, at pengene bestemmer, når Qatar bliver inviteret til at spille med.
De betaler gerne for at være med, siger han.
- Det ville måske være oplagt at invitere Mexico eller et andet mellemamerikansk land til turneringen, men jeg tror simpelthen ikke på, at deres forbund har penge nok til at sende et tilsvarende tilbud.
I Qatar er pengene ikke et problem, og de vil gerne have noget reklame.
Brasiliansk stjerne hjælper japansk fodboldDe inviterede hold får kun lov at være med, så længe det er sjovt for de andre hold at spille mod dem.
Andreas Knudsen, indehaver af podcasten BrasserboldAnderledes er historien måske med det japanske landshold.
For her kan et venskabeligt bånd muligvis være årsag til, at invitationen i år endte hos en postadresse, der tilhører det japanske fodboldforbund.
Den tidligere brasilianske stjernespiller Zico kan have bundet sløjfen.
- I 1991 skiftede Zico til japansk fodbold, og han er siden blev en kæmpestjerne i Japan.
Min teori er derfor, at det ikke kun er pengene, der spiller en rolle.
Brasilien og Japan har nemlig også et tilhørsforhold på fodboldsiden, forklarer Andreas Knudsen.
Zico har tidligere været landstræner for Japan.
Japan deltog første gang ved de sydamerikanske mesterskaber i 1999, hvor de blev sendt ud efter gruppespillet.
Og det er faktisk mere reglen end undtagelsen for de inviterede hold.
Ikke siden 2007 er et invitationshold nået videre fra gruppespillet.
- De inviterede hold får kun lov at være med, så længe det er sjovt for de andre hold at spille mod dem, siger Andreas Knudsen.
Derfor finder han det også usandsynligt, at hold fra Europa en dag skulle få lov at spille med i Copa America.
- De sydamerikanske lande ville føle sig trådt over tæerne.
Det er meget vigtigt for sydamerikanerne, at de er bedre til at spille fodbold end europæerne.
Hvordan ville det ikke se ud, hvis Spanien eller Tyskland pludselig stod med trofæet, spørger han retorisk.
Mexico spiller i øjeblikket med i Gold Cup, der er det nordamerikanske mesterskab.
Det er aldrig lykkedes for et af de inviterede hold at vinde Copa America, selvom Mexico har været i finalen to gange.
Og det bliver næppe i år, at den statistik bliver brudt.
Hele seks af de ti sydamerikanske landshold ligger nemlig højere placeret på verdensranglisten, end det bedste af de to invitationshold, Japan.
FacebookTwitterKopier linkEmner:Japan|Qatar|Fodbold|Brasilien|Mexico




https://www.dr.dk/sporten/cykling/fuglsang-efter-stor-sejr-naeste-loeb-jeg-gaar-efter-er-ogsaa-i-frankrig

CyklingFuglsang efter stor sejr: Næste løb, jeg går efter, er også i FrankrigÅrets Dauphiné-triumf var ekstra speciel for Jakob Fuglsang, fordi han nåede at køre i den gule trøje.
Jakob Fuglsang løfter trofæet.
16.
juni 2019 kl.
17.
49Bemærk: artiklen er mere end 30 dage gammelLæs opEfter søndagens samlede sejr i det franske etapeløb Critérium du Dauphiné retter Jakob Fuglsang nu blikket mod Tour de France.
Alt kommer meget let til mig i år.
Jakob Fuglsang, cykelrytter- Det næste løb, jeg går efter, er også i Frankrig, og det ser jeg frem til.
Jeg er på rette vej, og dette år kan blive godt.
Læs også:Fuglsang viser Tour-form: Vinder stort fransk etapeløb- Det har allerede været en fantastisk sæson, og jeg håber, at det kan blive endnu bedre, siger Fuglsang i et interview på Eurosport.
Jakob Fuglsang jubler.
Søndag skulle Astana-kaptajnen forsvare sin føring i Critérium du Dauphiné, og det lykkedes uden de store problemer.
- Alt kommer meget let til mig i år, det gør det nemmere, der er ingen stress.
Hele Astana-holdet kører stærkt, og alle løfter alle, og der er en god atmosfære, siger Fuglsang.
Der var ingen alvorlige angreb på Fuglsang på den sidste stigning på søndagens 8.
og sidste etape.
Konkurrent udgik med feberAdam Yates, der var danskerens nærmeste konkurrent, udgik søndag på grund af feber.
Det var en tur med den blå limousine.
Jakob Fuglsang, cykelrytter- Jeg ved ikke, hvad der skete ude på ruten.
Jeg tror, det var hårdt for folk lørdag med kulden.
- I dag gjorde holdet arbejdet for mig.
Det var en tur med den blå limousine, som fik mig frem til målstregen, lyder det fra Fuglsang.
Årets sejr var Fuglsangs anden i Critérium du Dauphiné, efter at han i 2017 også vandt løbet.
- Denne gang var det specielt, fordi jeg faktisk nåede at køre i den gule trøje.
Men sejren i 2017 var spektakulær, fordi jeg også var i stand til at vinde to etaper.
- I år var det anderledes.
Jeg er super glad for at forsvare føringen og tage sejren, siger Fuglsang.
Jakob Fuglsang er glad for at være i gult.
Tættest på en etapesejr i årets løb var Fuglsang lørdag, hvor han blev nummer to.
Det var også på lørdagens etape, at han erobrede førertrøjen, som ikke blev sluppet igen.
/ritzau/FacebookTwitterKopier link




https://www.dr.dk/sporten/cykling/fuglsang-viser-tour-form-vinder-stort-fransk-etapeloeb

CyklingFuglsang viser Tour-form: Vinder stort fransk etapeløbJakob Fuglsang vandt Critérium du Dauphiné efter at have forsvaret sin føring i løbet i overbevisende stil.
Fuglsang kom i førertrøjen lørdag.
16.
juni 2019 kl.
17.
05 | opdateret 16.
juni 2019 kl.
17.
21Bemærk: artiklen er mere end 30 dage gammelLæs opJakob Fuglsang kan endnu en gang kalde sig vinder af Critérium du Dauphiné.
Søndag forsvarede danskeren den føring i det samlede klassement, som han tog lørdag, da han uden rigtig at være blevet truet holdt sig til sine nærmeste konkurrenter på World Tour-løbets sidste etape.
Den blev vundet af Dylan van Baarle (Ineos), der havde siddet i et udbrud det meste af dagen.
Dylan van Baarle vandt sidste etape.
Det er Jakob Fuglsangs anden sejr i det franske cykelløb, som han også vandt i 2017.
Danskeren kroner med søndagens triumf samtidig en flot første halvdel af 2019, der blandt andet også har budt på sejr i den belgiske klassiker Liège-Bastogne-Liège.
Fuglsang vandt løbet med 20 sekunder ned til Tejay van Garderen (Education First) på andenpladsen.
Emanuel Buchmann (Bora) fuldendte top-3 efter at være sluttet 21 sekunder efter den vindende dansker.
Adam Yates var nummer to før sidste etape, men han måtte udgå.
Jakob Fuglsangs vej til den samlede sejr blev lidt nemmere, da danskerens nærmeste rival i klassementet, Adam Yates (Mitchelton-Scott), forlod løbet undervejs på søndagens etape.
Briten var otte sekunder efter Fuglsang, men måtte stå af på grund af feber.
Det efterlod Tejay van Garderen på andenpladsen, og så havde den førende dansker lidt mere at give af, da amerikaneren var 20 sekunder efter.
Syv stigninger undervejsSøndagens blot 113,5 kilometer lange etape bød på hele syv stigninger, men det var først på den sidste, at favoritgruppen begyndte at røre på sig en lille smule.
Jakob Fuglsangs største bedrifterSamlet sejr i Andalusien Rundt (2019).
Etapesejr i Romandiet Rundt (2018).
Samlet sejr i Criterium du Dauphiné (2017 & 2019).
To etapesejre i Criterium du Dauphiné (2017).
Sølv ved OL i Rio i mændenes linjeløb (2016).
Samlet vinder af Tour of Luxembourg (2012).
Samlet vinder af Østrig Rundt (2012).
Samlet vinder af Post Danmark Rundt (2008, 2009 og 2010).
Samlet vinder af Slovenien Rundt (2009).
Guld ved U23-VM i mountainbike (2007).
Inden da var Fuglsang blevet skånet fra at skulle forsvare den gule trøje.
Efter at Dylan van Baarle og de øvrige udbrydere, der nåede i mål inden favoritgruppen, havde taget de bonussekunder, der bliver uddelt til de første over målstregen, bestod Fuglsangs primære opgave i at holde sig til sine nærmeste rivaler.
Det lykkedes danskeren med.
Faktisk var Fuglsangs konkurrenter overraskende passive på vej op ad den afsluttende stigning.
FDJ-holdet forsøgte på vegne af Thibaut Pinot at hæve tempoet, men Fuglsang var ikke i nærheden af at blive sat.
Mere blev det ikke til fra danskerens rivaler, der tilsyneladende ikke havde så meget tilbage i tanken, og så kunne Fuglsang uden for alvor at være i problemer tage den samlede sejr.
/ritzau/FacebookTwitterKopier linkEmner:Adam Yates (cykelrytter)|Dylan van Baarle (cykelrytter)|Groupama-FDJ|Cykelsport|Liège




https://www.dr.dk/nyheder/udland/dr-korrespondent-i-hongkong-vreden-er-stadig-kaempestor

Protester i HongkongSe temaUdlandDR-korrespondent i Hongkong: Vreden er stadig kæmpestor Magthavernes beslutning om at suspendere en kontroversiel udleveringslov har ikke fjernet den enorme frustration i Hongkong.
Ifølge arrangørerne var op mod to millioner mennesker i dag på gaden i Hongkong.
 Den seneste uge har demonstranterne været på gaden i hobetal flere gange.
I dag var ingen undtagelse.
 De er stærkt utilfredse med, at Hongkongs regeringsleder, Carrie Lam, vil lave en udleveringsaftale med KIna.
 Utilfredsheden er blevet markeret på flere kreative måder i dag.
1 / 4Ifølge arrangørerne var op mod to millioner mennesker i dag på gaden i Hongkong.
1 / 4Den seneste uge har demonstranterne været på gaden i hobetal flere gange.
I dag var ingen undtagelse.
2 / 4De er stærkt utilfredse med, at Hongkongs regeringsleder, Carrie Lam, vil lave en udleveringsaftale med KIna.
3 / 4Utilfredsheden er blevet markeret på flere kreative måder i dag.
4 / 4Af Sean Coogan16.
juni 2019 kl.
18.
01Bemærk: artiklen er mere end 30 dage gammelLæs op- Det er simpelthen et menneskehav af hundredtusindvis af Hongkong-borgere.
De er alle klædt i sort, og der er alt fra familiefædre med et barn på skulderen til vrede studerende.
Sådan beskriver DR's korrespondent Kristian Almblad situationen, han står midt i på gaden i Hongkong.
Læs også:Hongkong: Forstå masseprotesterne, der har lukket parlamentet nedEt kontroversielt lovforslag om en udleveringsaftale med Kina har i den seneste tid ført til enorme demonstrationer i Hongkong.
Det fik i går regeringslederen, Carrie Lam, til at meddele, at hun suspenderer det upopulære lovforslag på ubestemt tid.
Hvis håbet var, at det skulle lægge en dæmper på den store utilfredshed i Hongkong, er det slået fejl.
- Det er slet ikke nok til at begrænse borgernes vrede her, siger korrespondenten.
Hvad demonstrerer Hongkongs indbyggere imod?
Hongkongs regering har foreslået tilføjelser til landets udleveringslovgivning, der vil gøre det muligt for regeringen i fastlandet Kina samt Taiwan og Macau at bede om at få mistænkte kriminelle udleveret til retsforfølgelse.
Forslaget kom, efter en 19-årig Hongkong-beboer angiveligt dræbte sin 20-årige gravide kæreste, da de var på ferie i Taiwan sidste år.
Manden flygtede til Hongkong og kunne ikke blive udleveret til Taiwan, fordi de to parter ikke har en udleveringsaftale.
Hongkong har indgået udleveringsaftaler med 20 lande, heriblandt Storbritannien og USA, men man har aldrig indgået en aftale med Kina.
Kinas retssystem bliver jævnligt kritiseret for at være brutalt og omfatte tortur og unfair rettergang.
Demonstration med maratonstemningKristian Almblad påpeger, at han som Sydamerika-korrespondent har været med til mange demonstrationer gennem årenes løb.
Dagens demonstration er dog en klasse for sig, siger han.
- Det er et uendeligt menneskehav, der strømmer ned gennem gaderne og rundt om regeringsbygningerne tæt på, hvor jeg står, fortæller han.
Han forklarer, at de enorme menneskemængder gør det svært at danne sig et overblik, men at det umiddelbart ligner en kæmpe - men fredelig - demonstration.
- Når man tænker på, hvor mange mennesker der fosser gennem gaderne, så er det ekstremt høflige mennesker, der giver plads til en journalist som mig, der vil frem og filme lidt, fortæller han.
Masseprotesterne fortsætter i dag i Hongkong.
 Demonstranter kræver blandt andet, at forslaget om en ny udleveringslov bliver skrottet helt.
 Tusinder af demonstranterne var i dag klædt i sort.
1 / 3Masseprotesterne fortsætter i dag i Hongkong.
1 / 3Demonstranter kræver blandt andet, at forslaget om en ny udleveringslov bliver skrottet helt.
2 / 3Tusinder af demonstranterne var i dag klædt i sort.
3 / 3Og så er den ekstremt velorganiseret.
- Der er små børn med i optoget, og der er sørget for vandboder, så det ligner nærmest Copenhagen Maraton bare med mange flere mennesker, og så er folk betydeligt mere vrede, siger han.
Læs også:Tåregas og gummikugler: Demonstranter støder sammen med politiet i HongkongCarrie Lams pressemøde i går synes ikke ligefrem at have hjulpet på sagerne, siger korrespondenten.
- Folk er virkelig vrede.
Det er både over det omstridte lovforslag, men så kom der også ekstra benzin på bålet i går, da Carrie Lam sagde, at politiet blot havde brugt de nødvendige midler.
Hun blåstemplede altså måden, politiet har svaret tilbage på, og der må man sige, at demonstranterne ser det helt anderledes, siger Kristian Almblad.
Omkring 80 mennesker blev såret under gadekampe i ugens løb - deriblandt 22 politifolk.
Han peger på, at demonstranterne er voldsomt vrede over, at politiet blandt andet har skudt med gummikugler mod demonstranternes hoveder.
- Det har været meget voldsomt, og derfor er vreden og frustrationen stadig kæmpestor i Hongkong.
Vil beskytte Hongkongs særstatusDen umiddelbare årsag til de store protester mod udleveringsloven skyldes, at mange frygter, at en udleveringsaftale med Kina er et redskab, som den kinesiske regering vil bruge til at lukke munden på politiske modstandere i Hongkong.
Hongkongs semiselvstændige statusHongkong var en britisk koloni i mere end 150 år, før den igen blev tilbagegivet til det kinesisk styre i 1997.
Det skete under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2050 skal Hongkong tilbage under kinesisk styre.
Det bekymrer mange Hongkong-beboere: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCKristian Almblad peger på, at man i Hongkong har et mere europæisk retssystem, der står i kontrast til systemet i Kina, hvor man blandt andet risikerer tortur under afhøring.
- Derfor er folk reelt bange for fremover at skulle at blive overført til Kinas retssystem, siger han.
Men en anden dimension af utilfredsheden har et bredere perspektiv.
- Det handler også om at bevare den lille del af selvstændighed, som Hongkong trods alt stadig har, siger han.
- I det store spil handler det om, hvorvidt Kina skal fylde endnu mere, end det allerede gør i Hongkong.
Og det ser ikke ud til kun at være en bestemt del af befolkningen, der er utilfreds, siger Kristian Almblad, der oplever, at utilfredsheden ses hos både arbejdere, studerende og forretningsfolk.
- Det er ikke alle i Hongkong, men det er en demonstration, der foregår på tværs af alle samfundslag, siger han.
I en pressemeddelelse undskyldte Carrie Lam for kort tid siden, at "mangler i regeringens arbejde" har ført til skuffelse og sorg i befolkningen, beretter nyhedsbureauet AP.
FacebookTwitterKopier linkEmner:Hong Kong|Kina|Demonstrationer|Politi|Retsvæsen




https://www.dr.dk/sporten/motorsport/dansker-tager-vm-titel-efter-tiendeplads-i-le-mans

MotorsportDansker tager VM-titel efter tiendeplads i Le MansMichael Christensen kan kalde sig verdensmester i langdistanceløb efter en tiendeplads i Le Mans.
Michael Christensen ses her i en Porsche 911.
16.
juni 2019 kl.
15.
32Bemærk: artiklen er mere end 30 dage gammelLæs opSelv om det ikke blev til en sejr, så kunne danske Michael Christensen alligevel hæve armene i triumf, da det 24 timer lange Le Mans-løb søndag klokken 15 var slut.
Christensen, der kørte sammen med franske Kévin Estre og belgiske Laurens Vanthoor i en Porsche, sluttede ganske vist som nummer ti i GTE Pro-klassen.
Men den placering var nok til at sikre, at danskeren sammen med Estre kan kalde sig verdensmester i langdistanceløb i GTE-klassen.
Den dansk-franske duo havde en komfortabel føring i VM-serien inden Le Mans, som var sæsonens sidste løb, og titlen kom altså også i hus.
Det er anden gang, at en eller flere danskere vinder VM-titlen i GTE-klassen, efter at Marco Sørensen og Nicki Thiim gjorde det i 2016.
Netop Sørensen og Thiim havde ikke et godt Le Mans i deres Aston Martin, som de kørte sammen med britiske Darren Turner.
Sørensen kørte lidt over midnat lørdag aften bilen i barrieren, og den var så beskadiget, at den ikke kunne fortsætte.
Fernando Alonso vandtDen samlede vinder af Le Mans blev Toyota nummer otte, der blandt andre havde den tidligere Formel 1-verdensmester Fernando Alonso i kørerstaben.
Jan Magnussens Corvette sluttede som nummer ni i GTE Pro-klassen.
Bilen lå i flere omgange i front i sin klasse, men danskeren kørte søndag formiddag bilen af banen, og så røg den ned i placeringerne.
Jan Magnussen lå længe til den samlede sejr.
I LMP2-klassen sluttede det danske High Class Racing-hold med Anders Fjordbach og Dennis Andersen blandt kørerne på 11.
-pladsen.
Værre gik det for David Heinemeier Hansson, hvis Jackie Chan DC Racing-bil i samme klasse udgik tidligt søndag morgen på grund af en ødelagt gearkasse.
Michelle Gatting blev sammen med italienske Manuela Gostner og schweiziske Rahel Frey nummer ti i GTE Am-klassen i deres Ferrari.
Bilen var aldrig tæt på at blande sig med de bedste i klassen.
/ritzau/FacebookTwitterKopier link




https://www.dr.dk/nyheder/viden/kroppen/quiz-har-du-styr-paa-hvad-der-sker-naar-skovflaaten-bider

KroppenQUIZ Har du styr på, hvad der sker, når skovflåten bider?
Test om du ved, hvorfor flåter kan være farlige, og hvad du gør, hvis du bliver bidt.
Kan en skovflåt overleve i din seng i flere uger, hvis hunden har taget den med ind i huset?
Find svaret i quizzen.
(© DR)Af Pernille Kjeldgaard Kristensen16.
juni 2019 kl.
15.
09Bemærk: artiklen er mere end 30 dage gammelLæs opNår du er i skoven, måske med din firbenede ven ved din side, er det vigtigt, at både du og din hund tjekkes, når I kommer hjem.
I skovens bund kan der nemlig gemme sig en mide, der kan gøre dig eller dit kæledyr meget syg: skovflåten.
Den lille skovflåt kan sætte sig alverdens steder på din krop eller i dit kæledyrs pels.
I værste tilfælde kan miden overføre særlige bakterier eller virus, der kan give neurologiske mén som lammelser.
Men har du styr på, hvad der sker, når skovflåten bider?
Tag quizzen her og bliv klogere på den lille mides arbejdsmetode og konsekvenserne af den.
FacebookTwitterKopier linkEmner:Insekter|Kæledyr




https://www.dr.dk/nyheder/politik/folketingsvalg/groenne-ambitioner-giver-store-uenigheder-mellem-socialdemokratiet-og

FolketingsvalgGrønne ambitioner giver 'store uenigheder' mellem Socialdemokratiet og støttepartierneMette Frederiksen ser alligevel klimadiskussionerne som det mest opmuntrende i forhandlingerne.
Af Thomas Klose Jensen16.
juni 2019 kl.
16.
25Bemærk: artiklen er mere end 30 dage gammelLæs opStår det til Socialdemokratiet og Mette Frederiksen skal Danmark i 2030 have reduceret udslippet af drivhusgasser med 60 procent.
Den ambition ønsker de tre partier, der peger på hende som statsminister, dog at skrue en tand op for, så målsætningen i stedet lyder på 70 procents reduktion i 2030.
Men selvom det altså blot er ti procentpoint, der står imellem de to parter, så er det et område med "store uenigheder".
Det forklarede Enhedslistens politiske ordfører, Pernille Skipper, i dag ved regeringsforhandlingerne på Christiansborg.
Læs også:Enhedslisten ved forhandlinger: Vi forbeholder os retten til at arbejde uden om en socialdemokratisk regering- Vi er gået til de her forhandlinger med en klimapagt med de Radikale og SF om, at vi skal kræve reduktionsmål på 70 procent senest i 2030.
Det er mål, som vi ikke er enige med Socialdemokraterne om endnu, forklarede hun.
Oppositionens klimakrav til SocialdemokratietEnhedslisten, De Radikale og SF står sammen om et krav til en kommende regering om, at den før sin tiltrædelse forpligter sig til at gennemføre en bindende klimalov med et reduktionsmål på 70 procent i udledningen af drivhusgasser i 2030 målt i forhold til 1990.
Klimaloven skal leve op til Paris-aftalen med periodiske opfølgninger.
Klimarådet skal være den monitorerende rådgiver, som følger op på, om målsætningerne nås.
Klimarådet skal også rådgive nærmere om, hvordan man finder holdbare virkemidler til at nå fra 65 til 70 procents reduktion af drivhusgasser i 2030.
Alternativet kommer ikke med krav til regeringsforhandlingerne, fordi partiet ikke peger på Mette Frederiksen som statsminister, men partiet tilslutter sig ønsket om, at et nyt flertal forpligter sig på det fælles klimamål.
De fire partier har ikke en fælles plan for virkemidler og finansiering, men peger hver især på finansieringskilder som CO2-afgift på flyforurening og en omlægning af landbrugsstøtten.
- Det er noget af det vigtigste, vi diskuterer på klimaområdet.
Samtidig er det selvfølgelig også vigtigt, at vi har periodiske opfølgninger, at vi sørger for, at det kommer i mål, og at klimarådet rådgiver os.
Så det er de konkrete diskussioner, som vi især har på det grønne område.
Bredere spørgsmål end reduktionDen pagt, som Pernille Skipper omtalte, blev indgået af de tre partier, der peger på Mette Frederiksen som statsminister, og så Alternativet i ugen op til folketingsvalget 5.
juni.
Kravet var kort sagt, at den socialdemokratiske formand skal forpligte sig til at gennemføre en bindende klimalov med et mål om at reducere udledningen af drivhusgasser med 70 procent i 2030.
Drivhusgasser er en fælles betegnelse for de luftarter, herunder CO2, der bidrager til drivhuseffekten - og dermed klimaforandringerne.
De Radikales politiske leder, Morten Østergaard, erkendte efter sit møde med Mette Frederiksen, at det endnu ikke var lykkedes de tre partier at få den måske kommende statsminister med på idéen om et reduktionsmål på 70 procent.
I Radikales egen klimaplan er det blot lykkedes partiet at finde vejen til de første 65 procents reduktion.
Alligevel insisterer Morten Østergaard på, at målet skal være en reduktion af drivhusgasserne på 70 procent.
- Vi tror ikke på, at man når 70 procent, hvis man ikke rækker ud efter det.
Vi er åbne omkring, at vi i dag heller ikke kan anvise virkemidler for de sidste fem procent, men der er 10 år til 2030, og hvis vi bare kigger på, hvor vi var for 10 år siden, så handler det jo om at have et ambitionsniveau, der kan drive en udvikling, og det er det, vi ønsker, forklarer han.
"Vi oplever i kølvandet på den her valgkamp en meget stærk opfordring fra befolkningen til at være meget ambitiøse på klimaområdet," lød det fra Morten Østergaard, politisk leder i De Radikale, efter dagens forhandlinger.
Samtidig understreger han, at diskussionen i dag handler om meget mere end blot reduktionsmålene.
De handler også om, hvordan man kan sikre en grøn omstilling i de forskellige sektorer.
- Det er et meget bredere spørgsmål end alene reduktionsspørgsmålet.
En fantastisk mulighedVi kommer ikke med en manual på 6.
000 sider, hvor der står alle detaljer om alting.
Pia Olsen Dyhr, formand for SFOgså SF's formand, Pia Olsen Dyhr, vil gerne have fokus på mere end blot ambitionerne og gå i dybden med, hvilke virkemidler der skal i spil.
- At tale om, at vi skal leve op til det her, kan jo ikke stå alene.
Det handler om skovrejsning, om at landbrugsjord skal tages ud af drift, om transporten og boliger – bare for at tage nogle af de ting, som vi skal i gang med, siger hun, men forklarer samtidig at forhandlingerne handler om at nå til enighed om retningen for Danmark, ikke at komme med alle svar.
- Vi kommer ikke med en manual på 6.
000 sider, hvor der står alle detaljer om alting.
Set fra den kongelige undersøgers stol er klimaspørgsmålet, på trods af uenigheden omkring de 10 procentpoint, et af de "mest opmuntrende" emner i forhandlingerne.
- Det flertal, som danskerne har givet stafetten, kan virkelig rykke.
Hvis vi får muligheden, kan vi vise vores børn og unge, at det ikke bare var snak, at det ikke alene var tomme ord fra de voksnes side.
Vi kan faktisk gøre Danmark til et af de grønneste lande i verden, og det er jo en fantastisk mulighed, forklarede Mette Frederiksen.
Alle fire partier erkendte også, at finansieringen af den grønne omstilling og virkemidlerne langt fra er på plads.
- Det er jo opgaven for os, der sidder i lokalet i dag.
Både at vise, at vi kan være mere ambitiøse end den regering, der har siddet de sidste fire år, og at vi kan omsætte alle de fine ord til handling, men selvfølgelig også betale regningen, forklarede Mette Frederiksen.
FacebookTwitterKopier linkEmner:Pernille Skipper (politiker)|Pia Olsen Dyhr (politiker)|Socialdemokraterne|Radikale Venstre|Klimaændringer




https://www.dr.dk/nyheder/regionale/syd/160-har-taget-vandscooterbevis-efter-doedsulykke

Vandscooter-ulykkeSe temaSyd- og Sønderjylland160 har taget vandscooterbevis efter dødsulykkeKravet om vandscooterbevis blev indført i kølvandet på en dødsulykke i Københavns Havn.
Fra næste år er det kun lovligt at stryge hen over vandet på en vandscooter med et gyldigt vandscooterbevis.
(Foto: Roqqy © Creative Commons Attribution 3.
0 Unported)Af Ulrik Bang-Mørch og Niklas Møller Jørgensen16.
juni 2019 kl.
16.
36Bemærk: artiklen er mere end 30 dage gammelLæs opSelv om det først fra næste år er lovpligtigt at have et særligt bevis, hvis man vil drøne ud over vandet på en vandscooter, så har 160 danskere allerede nu bestået kurset og fået sig et vandscooterbevis.
Det oplyser Søfartsstyrelsen.
Det er klart, der er et stykke vej igen, indtil alle har taget det.
Sten Emborg, specialkonsulent, Søsportens SikkerhedsrådKravet om vandscooterbevis blev indført efter dødsulykken i Københavns Havn i maj 2017, hvor to amerikanske kvinder mistede livet, da en vandscooter kolliderede med deres båd.
Sten Emborg, der er specialkonsulent i Søsportens Sikkerhedsråd under Søfartsstyrelsen, er tilfreds med, at 160 har taget kurset.
- Vi mener, at uddannelse er en vigtig måde at forebygge ulykker på, siger Sten Emborg.
Det siger loven, jeg skal, så det er jeg nødt til.
Man begynder jo heller ikke at køre bil uden kørekort og forsikring.
Sonny Knudsen, vandscooter-sejler, om han vil tage et vandscooterbevisDer er et stykke vej endnuIfølge Sten Emborg er der ikke nogen opgørelser over, hvor mange vandscooter-sejlere der er herhjemme, men han vurderer, at der er mellem 1000 og 2000.
- Det er klart, der er et stykke vej igen, indtil alle har taget det.
Men det er et nyt bevis, som folk skal lære at kende, forklarer Sten Emborg.
Sonny Knudsen fra Tinglev i Sønderjylland er en af dem, der ikke har taget beviset endnu, men det har han tænkt sig at gøre, så han kan fortsætte med sin hobby på vandet.
- Det siger loven, jeg skal, så det er jeg nødt til.
Man begynder jo heller ikke at køre bil uden kørekort og forsikring, siger han.
VandscooterbevisDu skal have et vandscooterbevis, når du sejler vandscooter.
Reglerne gælder altid, når du er fører, uanset om du er lejer eller ejer af vandscooteren.
Vandscooterbeviset sikrer, at føreren af båden har et grundlæggende kendskab til sejlads og til sit fartøj.
Du opnår vandscooterbeviset ved at gennemføre en vandscooterprøve.
Pris på over 2000 kr.
Indtil da bruger Sonny Knudsen sit speedbådsbevis, som er gyldigt indtil udgangen af i år.
Når han ikke allerede har taget sit vandscooterbevis, skyldes det prisen og udbuddet af kurser.
- Lige nu koster det mellem 2000 og 3000 kroner, og vi skal køre ret langt for at tage kurset, for der er ikke så mange steder, man kan tage det, siger han.
Den hasarderede sejlads, som man så i Københavns Havn for to år siden, har Sonny Knudsen absolut intet tilovers for.
Han mener ikke, vandscootere hører til der, hvor folk bader.
For ham handler det om at sejle rundt i Genner Bugt i Sønderjylland - langt væk fra kysten.
- Man skal huske på, at en vandscooter vejer mellem 200 og 300 kilo, og der er 200 hestekræfter under sædet.
Det der med at sejle rundt blandt badegæster, det egner den sig slet ikke til, siger han.
Det var i maj 2017, at en ung mand med en vandscooter torpederede en udlejningsbåd i Københavns Havn.
Ulykken kostede to amerikanske kvinder livet.
Manden blev senere idømt en ubetinget fængselsstraf for med særligt hensynsløs sejlads at have været skyld i de to kvinders død.
Rykker ud akutVanvidssejlads er en opgave for politiet, og det er man meget opmærksom på hos Syd- og Sønderjyllands Politi.
Politiet samarbejder i dag med Marinehjemmeværnet og laver kontroller på vandet flere gange om året.
Politiet rykker også ud akut, siger liniechefen for beredskabet hos Syd- og Sønderjyllands Politi, Tage Jehn.
- Nogle gange får vi anmeldser fra borgere, der fortæller, at der er nogle, der sejler med vandscootere til ulempe for andre.
Så sejler vi ud og tager kontakt, siger Tage Jehn.
Uden bevis og erfaringSpecialkonsulent i Søsportens Sikkerhedsråd Steen Emborg håber, at endnu flere kommer i gang med kurset, så de kan få et bevis til vandscooter.
- En vandscooter er jo en ret kraftig maskine.
Det var det, vi så inde i Københavns Havn.
Her var der et par vandscooter-sejlere uden bevis og erfaring, og de havde ikke kontrol over deres fartøj.
- På kurset skal du jo gennemføre praktiske øvelser og skarpe manøvre, så man kender sit fartøj og ved, hvor grænserne ligger, siger Sten Emborg.
FacebookTwitterKopier linkEmner:Syd- og Sønderjyllands Politi|Københavns Havn|Lystsejlads|Jylland|Ulykker




https://www.dr.dk/nyheder/udland/kampen-om-efterfoelge-may-kandidater-moedes-i-tv-debat-men-favoritten-gider-ikke

BrexitSe temaUdlandKampen om at efterfølge May: Kandidater mødes i tv-debat – men favoritten gider ikkeBoris Johnson bliver væk fra tv-duel mellem kandidaterne, der kæmper om at blive Storbritanniens næste premierminister.
Boris Johnson møder kritik for ikke at deltage i aftenens tv-duel.
Af Sean Coogan16.
juni 2019 kl.
20.
25 | opdateret 16.
juni 2019 kl.
23.
10Bemærk: artiklen er mere end 30 dage gammelLæs opFem af kandidaterne til at blive Storbritanniens næste premierminister mødtes søndag aften i en tv-transmitteret debat.
Men oppe på scenen stod et tomt podie.
Favoritten til at vinde formandsvalget i Det Konservative Parti, Boris Johnson, sagde nemlig nej tak til at deltage.
Debatter med flere kandidater kan nemlig være lidt skingre, lyder hans forklaring ifølge BBC.
- Jeg tror, at offentligheden har haft en masse blå-mod-blå situationer, siger han med henvisning til den store splittelse i Storbritanniens Konservative Parti.
Læs også:Storbritannien skal have ny premierminister: Her er fire topkandidaterRivalerne beskylder ham i stedet for at gå i flyverskjul for at undgå mediernes kritiske søgelys.
Uanset hvad der er tilfældet, så er Boris Johnson i øjeblikket klar favorit til at blive en af de to kandidater, som de menige medlemmer af Det Konservative Parti inden for den nærmeste fremtid skal vælge mellem.
Vinderen bliver ikke bare partileder, men også premierminister for 65 millioner briter.
Klik på den kandidat, du vil vide mere om:Knusende sejrVed torsdagens valgrunde i Det Konservative Parti blev tre af de i alt 10 kandidater sorteret fra.
Den hemmelige afstemning blev en stor sejr for Boris Johnson, der fik hele 114 af de i alt 313 stemmer.
Storbritanniens næste premierminister- Den 7.
juni trådte premierminister Theresa May formelt tilbage som leder af Det Konservative Parti i Storbritannien.
Hun bliver dog siddende som premierminister, indtil hendes afløser er fundet.
- 10 kandidater var fra start med i kampen om at blive partileder og premierminister.
Dem kan du læse mere om her.
- Kandidaterne bliver løbende sorteret fra ved hemmelige afstemninger blandt Det Konservative Partis parlamentsmedlemmer.
- Når der i morgen kun er to kandidater tilbage, ryger de to ud i en form for valgkamp med blandt andet tv-dueller.
- Selv om vinderen af duellen bliver premierminister for 65 millioner briter, så er det kun de omkring 160.
000 medlemmer af Det Konservative Parti, der vælger Theresa Mays afløser, fordi partiet har regeringsmagten.
- Storbritanniens nye premierminister forventes at være på plads i den sidste del af juli.
Dagen efter meddelte sundhedsminister Matt Hancock, at han trak sig efter kun at have fået 20 stemmer.
Dermed er der seks kandidater tilbage.
Lidt endnu i hvert fald.
På tirsdag kommer anden valgrunde blandt de konservative parlamentarikere, og her vil kandidater, der ikke opnår mindst 10 procent af stemmerne ryge ud.
Læs også:Favorit til at blive briternes næste premierminister: 'Vi skal ud af EU den 31.
oktober'Mens Boris Johnson var hurtig til at få offentlig støtte fra en del kollegaer og er kendt for at være populær blandt græsrødderne i Det Konservative Parti, har politiske iagttagere peget på, at han kunne risikere at blive ramt af en samlet indsats for at fælde ham.
En sådan "enhver anden end Boris"-indsats ser dog svær ud inden tirsdagens afstemning.
Foruden den enorme opbakning fra kollegaerne i første valgrunde, så fik Boris Johnson i går tilmed opbakning fra den eliminerede modkandidat Esther McVey.
Samtidig peger den britiske avis The Times på, at rivalerne Michael Gove og Sajid Javid i nye interviews synes at fiske efter et ministerjob i en kommende Johnson-regering.
Brexit i fokusBriternes skilsmisse med EU er det helt store tema ved formandskampen i Det Konservative Parti.
De menige medlemmer af partiet adskiller sig blandt andet fra resten af den britiske befolkning ved at være mere åbne over for et såkaldt hårdt brexit, hvor man forlader det europæiske fællesskab uden en aftale.
Udenrigsminister Jeremy Hunt har brugt weekenden på at lægge afstand til Boris Johnsons løfte om, at Storbritannien forlader EU den 31.
oktober - også hvis det bliver et hårdt brexit.
Jeremy Hunt, siger, at han ønsker at forhandle med EU om en ny skilsmisseaftale, og at det ikke giver mening at binde sig til at sige farvel 31.
oktober.
Omvendt fortsætter Dominic Raab med at italesætte sig selv selv som den største brexit-tilhænger i feltet, påpeger The Guardian.
- Det Konservative Parti er færdigt, medmindre vi er ude (af EU red.
) ved slutningen af oktober, sagde han i et tv-interview i morges.
Den tidligere brexit-minister holder fast i sin kontroversielle idé om at suspendere det britiske parlament for at undgå, at parlamentarikerne blokerer for et hårdt brexit.
FacebookTwitterKopier linkEmner:Boris Johnson (politiker)|Storbritannien|EU|EU-forhold|Valg og folkeafstemninger




https://www.dr.dk/mitliv/savner-du-singlevenner-julie-fandt-nye-venner-paa-facebook-og-maria-rejser-med-fremmede

Hullubulu!
Singler, hvor er I henne?
Se temaMit LivSavner du singlevenner: Julie fandt nye venner på Facebook, og Maria rejser med fremmedeHvem tager du på lange rejser, i biografen og på spontane cafébesøg med, når vennerne har travlt med kæreste og børn?
Fire singler giver deres bedste tip.
Af Trine Birk, Palle Herløv og Signe Heiredal (grafik)16.
juni 2019 kl.
17.
32Læs opDe er alle i slutningen af 20'erne eller starten af 30'erne, og de er blandt de sidste singler tilbage i venneflokken.
De har også stået i samme dilemma.
For hvem går man i byen med, hvem rejser man med og tager spontant til stranden med, når vennerne har fået kæreste og børn?
Men der findes løsninger derude - vi har talt med fire singler, der aktivt har opsøgt nye (single)venskaber og fællesskaber.
Jeg har været single i syv år og er den sidste single blandt mine tætte veninder.
De har fået mand og børn og er flyttet uden for byen.
Det har gjort det sværere at mødes i hverdagene - man tager ikke lige spontant til Ringsted efter arbejde og drikker en kop kaffe.
Især efter min bedste veninde flyttede fra byen sidste år, kunne jeg indimellem føle mig ensom.
Mens veninderne var sammen med deres kærester og børn, sad jeg alene hjemme og spiste aftensmad.
Jeg savnede nogle at være spontan med i hverdagene eller at drikke en øl med om fredagen.
Hullubulu - singler, hvor er I henne?
Du er i slut 20'erne-start 30'erne.
Alle dine venner har kærester og børn, og du er den eneste single tilbage.
Hvor finder du andre singler, du kan spejle dig i, drikke øl med om fredagen og lave impulsive aftaler med?
Uden at det handler om dating?
Vi har talt med nogle af dem, der har 'knækket koden'.
Sidste sommer gik jeg derfor på Google.
Jeg tastede 'find nye veninder' i søgefeltet og fandt en lukket facebookgruppe med kvinder fra start-20'erne til midt-40’erne, som laver forskellige arrangementer sammen i København.
Vi er lidt over 60 personer i alt.
Nogle har kærester og børn - andre er singler.
Vi har det til fælles, at vi er åbne og udadvendte og gerne vil udvide vores vennekreds, fordi vi savner nogle, vi kan tage i biografen eller ud at spise med.
Vi har blandt andet været til Copenhagen Pride sammen, været på restaurant og til champagnesmagning.
Alle kan foreslå et arrangement - eller et spontant møde.
Første gang, jeg mødtes med de andre, var i Kongens Have sidste år.
Der var vi 15 kvinder, der alle snakkede på kryds og tværs.
Det var rart at møde nogle, der stod i samme situation som mig.
Jeg er ikke den i gruppen, der er med til flest arrangementer - men især om sommeren synes jeg, det er rart at komme ud.
Jeg kan godt lide at læse en bog i solen alene, men nogle gange er det også hyggeligt at mødes med nogle en fredag eftermiddag, som man kan grine, drikke vin og nyde livet sammen med.
Jeg har været single i ti år og er den eneste af mine tætte veninder, der stadig er single.
Det er blevet sværere at lave aftaler og være spontan.
Vi har jo allesammen en travl hverdag, og mine veninder har en kæreste, en svigerfamilie og en ekstra vennegruppe, der skal tilgodeses.
Det har jeg fuld forståelse for.
Men jeg savner nogle at rejse med.
Derfor tog jeg til Sri Lanka i april med ni andre kvinder og mænd på min alder, som jeg ikke havde mødt før.
Jeg havde booket en rejse gennem Adventuredk, der arrangerer grupperejser for yngre mennesker.
De har blandt andet en kategori for personer mellem 28 og 35 år.
Det var afgørende for mig, at jeg kunne rejse med andre, der var på samme alder og samme sted i livet som mig.
Det er ikke 'singlerejs', så man behøver ikke være single for at tage med, men det viste sig, at vi alle var singler.
Jeg tog afsted, fordi jeg gerne ville opleve Sri Lanka og møde nye mennesker - både mænd og kvinder.
Og det har været vigtigt for mig at have nogle at dele oplevelsen med - også når jeg kom hjem igen.
Vi roede blandt andet i havkajak, kiggede på delfiner, fløj i luftballon, besøgte templer, rappellede og var på elefantsafari.
Man kommer hurtigt tæt på hinanden, når man er sammen 24-7, og jeg ses stadig med alle de andre.
For mig har det været en fantastisk måde at møde nye mennesker på.
Vi er flere, der går til crossfit sammen, vi har været til Distortion og planlægger en sommerhustur.
Og så har vi endda talt om at tage ud at rejse sammen igen på egen hånd til efteråret eller tage på skiferie.
Jeg bor i kollektiv med 18 andre på Frederiksberg.
Den yngste er 22.
Den ældste 31.
Jeg flyttede ind i 2014, efter min kæreste og jeg slog op efter fem års forhold.
Det lå nok og lurede lidt under overfladen, at jeg gerne ville have en hverdag sammen med nogle andre.
Mange af mine venner har kærester og børn, og nogle er flyttet i hus uden for byen.
Det gør det sværere at få set hinanden i hverdagene.
I kollektivet er der altid nogle, der spørger: 'Hvordan var din dag?
' og vi spiser sammen hver aften.
Vi tager til koncert, på skitur, i sommerhus og på Roskilde Festival sammen, og til sommer er vi et par stykker, der tager til Frankrig og besøger min mor.
Der er altid nogle at lave noget med.
Når man bor sammen, kommer man meget tæt på hinanden.
Vi er næsten som en familie, og vi ser både hinandens gode og dårlige sider.
Det er med til at gøre venskaberne stærke, selvom vi alle har nogle, vi er tættere med end andre.
Nogle har kærester, men de bliver naturligt en del af gruppen.
Jeg har for eksempel været på ferie med en veninde fra kollektivet og hendes kæreste.
Hvis jeg ikke boede i kollektiv, kunne jeg godt frygte, at jeg ville føle mig lidt 'sluttet om mig selv' og holde mig for mig selv på de dårlige dage.
Når jeg selv får kæreste og børn, vil jeg stadig gerne bo i kollektiv, for jeg føler, det er enormt berigende.
Det er en helt særlig form for venskab, man får, når man også bor sammen.
Af én eller anden grund er jeg ham fyren, der altid ender med at blive pigernes ven i stedet for at blive opfattet som en potentiel kæreste.
Stort set alle mine kammerater har fået kærester nu, og det er blevet sværere at lave hurtige aftaler med dem, hvis de først skal cleare det derhjemme.
Der er parmiddage og ture på restauranter og i Tivoli, jeg aldrig er med til, fordi jeg ikke har en partner.
Det kan godt ærgre mig.
Jeg bliver jaloux, når jeg hører om deres ture, mens jeg selv sidder derhjemme og spiller computer eller ser noget på Netflix.
Jeg mangler venner, der er i samme situation som mig selv, og nu er jeg lige så stille aktivt begyndt at gøre noget for at finde dem.
Jeg har to gange været til nytårsfest for singler gennem netværket Minglr her i Aarhus.
Minglr laver events for singler i Aarhus og København.
Fester, vinsmagning, byture, madklubber og så videre.
Det er planen, at jeg vil deltage i flere hverdagsarrangementer fremover.
Det er bare så meget federe end at prøve at finde venner gennem en skærm.
Jeg vil gerne møde nogle gutter, der gider tage med til fodbold, koncert, i byen eller bare hygge, uden det nødvendigvis har været planlagt i noget tid.
Nogle, hvis venner også er optaget af at passe børn og hus, så de har følt sig lidt ensomme.
Det er heldigvis nemmere, end jeg havde troet at tage ud og møde nye mennesker i en alder af 31.
Jeg får hele tiden erfaring med i rygsækken, som jeg tager med mig videre.
Det er sjældent svært at snakke sammen, fordi vi taler ud fra samme sted - vores singleliv.
FacebookTwitterKopier linkEmner:København|Aarhus|Distortion|Copenhagen Pride|Sundhed og velvære




https://www.dr.dk/nyheder/politik/grenov-faerdig-som-formand-forlaenger-orlov-indtil-landsmode

PolitikGrenov færdig som formand: Forlænger orlov indtil landsmødeIsabella Arendt overtager samtlige formandsforpligtelser for Kristendemokraterne indtil landsmøde i oktober.
Stig Grenov sygemeldte sig under valgkampen og tog senere orlov.
Den er nu forlænget, mens Isabella Arendt overtager posten indtil oktober.
16.
juni 2019 kl.
13.
47Bemærk: artiklen er mere end 30 dage gammelLæs opKristendemokraternes landsformand, Stig Grenov, forlænger sin orlov fra formandsposten frem til partiets landsmøde den 12.
-13.
oktober.
Det skriver Kristendemokraterne i en kortfattet pressemeddelelse.
I første omgang var orloven på fire uger.
Det blev meddelt i midten af maj og begrundet med, at partiformanden var presset på grund af stresssymptomer.
Stig Grenov uddyber over for Ritzau, at han fortsat ikke føler sig "fit for fight", selv om han er i bedring.
- Jeg har det langt bedre.
Nu har vi lige haft et dejligt folkemøde.
Men jeg kan mærke, at jeg er træt, og det slider meget på mig.
Læs også:Kristendemokraternes formand genopstiller ikke- Det bedste for KD er, at vi får stabilitet og fremgang, og jeg glæder mig over, at vi har en afløser, som har alle muligheder for at tage stafetten videre, siger Stig Grenov.
Jeg trækker mig for mit helbred, men det er også god kutyme, at man ikke virker, som om man puster en ny formand i nakken.
Stig GrenovPå KD's landsmøde til oktober skal der formelt vælges en ny formand.
Stig Grenov har tidligere har anbefalet, at man vælger den politiske næstformand, Isabella Arendt.
Hun er allerede indsat som fungerende formand.
Skyldes heldbredMed søndagens melding om den forlængede orlov må 58-årige Stig Grenov formodes at have haft sin sidste dag som KD's formand efter syv år på posten.
Han fortsætter som aktivt medlem, men trækker sig også fra hovedbestyrelsen i Kristendemokraterne.
- Jeg trækker mig for mit helbred, men det er også god kutyme, at man ikke virker, som om man puster en ny formand i nakken, siger Stig Grenov.
Isabella Arendt vil overtage samtlige formandens forpligtelser og beføjelser indtil landsmødet, skriver partiet i meddelelsen.
Isabella Arendt overtog ligeledes formandens forpligtelser samt tv-debatter under valgkampen.
Isabella Arendt og Kristendemokraterne var tæt på at komme i Folketinget.
Hun er blevet beskrevet af flere politiske kommentatorer som partiets håb.
Stig Grenov har også kun ros til overs for sin afløser.
- Isabella er en meget vidende og skarpsindig kvinde, som også er hurtig til at replicere.
Bedre end jeg, siger han.
Kristendemokraterne fik ved folketingsvalget 1,7 procent af stemmerne og blev dermed ikke stemt ind.
/ritzau/FacebookTwitterKopier linkEmner:Kristendemokraterne|Stig Grenov (politiker)|Sygdomme og lidelser|Sundhed og velvære|Folketinget




https://www.dr.dk/nyheder/regionale/syd/vaerste-svampesygdom-i-35-aar-landmaends-hvedemarker-voldsomt-angrebet

Syd- og Sønderjylland Værste svampesygdom i 35 år: Landmænds hvedemarker voldsomt angrebetLandmænd står til store tab efter svampeangreb.
Det er rundt om i landets hvedemarker, at svampen har sat sig.
Her er det en hvedemark ved Nørre Nebel i Vestjylland, der er ramt.
Af Ulrik Bang-Mørch og Gitte Gripping16.
juni 2019 kl.
13.
45Bemærk: artiklen er mere end 30 dage gammelLæs opHvedemarkerne er flere steder rundt om i Danmark lige nu angrebet af svampesygdommen "gulrust".
Det er flere årtier siden, at svampesygdommen sidst var så voldsom i Danmark.
Men nu er svampen tilbage, og den er trængt ind i flere slags hvede.
- Der er tale om en aggressiv svamp, og vi ser den over hele landet.
Sidst, det var så omfattende, var for 35 år siden, siger planterådgiver hos landbrugsrådgivningen Sagro Finn Poulsen.
For nogle landmænd kan tabet løbe op i mellem 4.
000 og 5.
000 kroner pr.
hektar.
Finn Poulsen, planterådgiver, landbrugsrådgivningen SagroTab i venteDen hvede, der står på de danske marker, bliver i stor stil brugt til grisefoder, og landmændene, der har fået "gulrust" i deres hvede, kan derfor se frem til store tab, fortæller Finn Poulsen.
- Det er jo kæmpe tab, man mister på den måde.
For nogle landmænd kan tabet løbe op i mellem 4.
000 og 5.
000 kroner pr.
hektar, og så er der underskud med det samme, siger Finn Poulsen.
Landmand Jan Skovfoged Jensen ved Nørre Nebel i Vestjylland har marker, der er ramt af svampesygdommen.
Sådan ser det ud, når svampen har sat sig i hveden.
Her er det et billede fra Jan Skovfoged Jensens mark, efter den er blevet angrebet.
Han står til et tab på små 200.
000 kroner.
Også landmand Jesper Egegaard Nielsen fra Gørding er én af de landmænd, som har fået svamp i sine hvedemarker.
Jesper Egegaard Nielsen må sprøjte sine hvedemarker, som her på billedet, ekstra meget i disse dage.
1 / 5Landmand Jan Skovfoged Jensen ved Nørre Nebel i Vestjylland har marker, der er ramt af svampesygdommen.
1 / 5Sådan ser det ud, når svampen har sat sig i hveden.
2 / 5Her er det et billede fra Jan Skovfoged Jensens mark, efter den er blevet angrebet.
Han står til et tab på små 200.
000 kroner.
3 / 5Også landmand Jesper Egegaard Nielsen fra Gørding er én af de landmænd, som har fået svamp i sine hvedemarker.
4 / 5Jesper Egegaard Nielsen må sprøjte sine hvedemarker, som her på billedet, ekstra meget i disse dage.
5 / 5Det er helt vildt det her.
Jeg har ikke oplevet noget lignende før, så det er ret voldsomt.
Det er små 200.
000 kroner, som jeg mister.
Jan Skovfoged Jensen, landmand, Nørre NebelStår til at miste 200.
000 kronerLandmand Jan Skovfoged Jensen ved Nørre Nebel i Vestjylland er én af dem, der har hvedemarker, der er hårdt ramt.
Her er det cirka 80 procent af hans hvede, der er angrebet.
- Det er helt vildt det her.
Jeg har ikke oplevet noget lignende før, så det er ret voldsomt.
Det er omkring 40 hektarer hos mig, det er gået ud over.
Og det er små 200.
000 kroner, som jeg mister, siger han.
Også landmand Jesper Egegaard Nielsen fra Gørding i Sydjylland har hvedemarker, hvor svampen har sat sig.
Hans marker er dog ikke lige så hårdt ramt, som Jan Skovfoged Jensens marker.
- Jeg har 200 hektarer, og det er omkring de 120 af dem, som flere steder er ramt.
Det er ikke over det hele, men det kan hurtigt komme til at koste over 100.
000 kroner for mig.
Det er rigtig ærgerligt, siger Jesper Egegaard Nielsen.
Må sprøjte ekstra megetSvampen er noget, man er nødt til at handle på, hvis man altså kan, siger Finn Poulsen.
- Hvis man er økolog og har hvede, så kan man ikke gøre noget.
Men hvis man er konventionel landmand, så kan man jo sprøjte, og det er derfor, man ser lige nu, at der kører en del marksprøjter rundt i hvedemarkerne, siger Finn Poulsen.
Og det er også det, som Jesper Egegaard Nielsen har måttet gøre.
- Vi sprøjter oftere, end vi plejer.
Det er i hvert fald hver uge, at vi har kørt med sprøjtemidler, siger han.
Den hvede, forbrugerne køber som mel eller ingrediens i brød og kager, vil ikke blive påvirket, fordi den hvede oftest kommer fra udlandet.
FacebookTwitterKopier linkEmner:Planteavl|Landbrug|Jylland|Nørre Nebel|Skovbrug




https://www.dr.dk/mitliv/freja-og-hendes-veninde-skriver-til-fyre-fra-falske-profiler-folk-er-saa-nemme

Er du virkelig virkelig?
Se temaMit LivFreja og hendes veninde skriver til fyre fra falske profiler: 'Folk er så nemme'17-årige Freja bruger falske profiler til at lokke hemmeligheder ud af venner og bekendte.
© Grafik: Oliver SeppoAf Rikke Bjerge16.
juni 2019 kl.
15.
00Læs opAnna og Leonora skriver med en masse fyre på Snapchat og Instagram.
Pigerne er populære.
Men de er ikke ægte.
For bag profilerne gemmer sig 17-årige Freja, der sammen med sin veninde har skrevet med omkring 50 personer fra de tre falske profiler, Anna, Leonora og Villads.
Er du virkelig virkelig?
I denne uge sætter P3, DR3 og dr.
dk fokus på, hvem vi er på nettet - både de gode og dårlige sider.
Se også DR3's 'Forført af en falsk profil' her.
Se også DRTV-temaet 'Er du virkelig virkelig?
' om hvem vi er på nettet.
Freja og veninden bruger ikke de falske profiler til at skrive til fremmede, men derimod til venner og bekendte.
- Vi gør det for at få information ud af dem, som de normalt ikke fortæller.
Der er situationer, hvor folk ikke altid er helt ærlige, og hvor vi vil have sandheder frem, forklarer Freja.
Blev en hobbyDet startede egentlig som en spontan idé for flere år siden, da veninderne ville i kontakt med nogle ældre fyre.
Hurtigt oprettede de en falsk profil, som de kaldte 'Anna'.
Det var legende let at skabe hende.
Freja fandt et billede af en hånd samt et foto fra en naboby, og så begyndte de at skrive til venner og bekendte på Instagram og Snapchat fra den falske profil.
- Det ene tog det andet, og lige pludselig havde vi skrevet med helt vildt mange, omkring 30 personer.
Det var meget spændende og også nervepirrende.
Man kan næsten sige, at det på kort tid blev en hobby for os, som vi brugte rigtig meget tid på, forklarer hun.
Det er både spændende og stressende at skrive med andre fra falske profiler, lyder det fra Freja, som er catfisher.
(© Grafik: Oliver Seppo)Og Freja og veninden er ikke alene.
En ny rapport fra Facebook viser, at de lige har fjernet et rekordhøjt antal falske profiler - tre milliarder - på blot fem måneder.
Og selv om der ikke er danske tal, viser det med al tydelighed en tendens, siger næstformand fra foreningen Digitalt Ansvar, Ask Hesby Krogh.
Digitalt Ansvar arbejder for, at der bliver sat hårdere ind over for digitale krænkelser.
- Vores klare formodning er, at der er en stigning i falske profiler.
Både på det professionelle plan, hvor man troller, til det hverdagsnære, hvor folk kender hinanden og bruger en falsk profil til at lokke andre til at fortælle om sit privatliv ved at skabe en intim relation på nettet, siger han.
Og det kan være alle typer, der kan stå bag falske profiler.
- Hurtigt gør vi det til ubehagelige monstre, der sidder i en kælder foran en computerskærm, men det viser sig, at det ofte er helt almindelige mennesker, der gør det her, lyder det fra Ask Hesby Krogh.
Og selv om det ikke handler om penge, mener han, det er noget, vi skal tage alvorligt.
- Det er et voldsomt problem, hvis nogen, du stoler på, bryder din tillid.
Det svarer til, at nogen kommer ind i dit hjem og lytter til dine mest intime hemmeligheder, mens de udgiver sig for at være en anden, og det kan føles som et enormt overgreb, siger han.
Ifølge Ask Hesby Krogh starter den såkaldte catfishing ofte lidt for sjov.
- Det begynder som noget meget uskyldigt i det små, og så eskalerer det.
Man har ikke nogen idé om, hvor hårdt det rammer andre, når man narrer dem, fordi det foregår på nettet, som han siger.
17-årige Freja ved godt, at folk kan blive såret, hvis de opdager, at de skriver med en catfish.
Men det er ikke noget, der fylder meget for hende.
Ville du ikke have det dårligt, hvis nogen gjorde det mod dig?
- Hvis jeg fandt ud af, at jeg skrev med en falsk profil, ville jeg blive ked af det.
Men det ville altså undre mig meget, hvis jeg skrev sammen med en, som ikke gad sende et billede af deres ansigt til mig eller have lyst til at mødes eller ringe sammen, siger Freja.
Så du mener, det er folks egen skyld?
- Jeg vil mene, at man nemt kan finde ud af, at Anna og Leonora ikke er rigtige personer.
Så det, der har chokeret os mest ved alt det her, er, at folk er så nemme.
Ifølge psykolog Charlotte Skeel, som har over 20 års erfaring med folk, der på den ene eller anden måde er blevet snydt eller snyder andre, er der forskel på årsagerne til, hvorfor folk bliver catfishere.
Især alder er afgørende.
- En 17-årigs hjerne er slet ikke færdigudviklet, og du er i gang med at bygge din egen identitet op.
Som teenager handler alt om 'mig'.
Hvem er jeg, hvilken type er jeg?
Det vil sige, at der i forhold til voksne er en meget mere naturlig forklaring på den egocentrerede handling, det er at være catfish, siger psykolog Charlotte Skeel.
Testede en fyrOg Freja og veninden stoppede da heller ikke med Anna-profilen.
Snart fandt de på en ny falsk profil, som de kaldte 'Leonora'.
Leonora var sød, imødekommende, spørgende, interesseret, åben og klar på at skrive.
Og hendes første opgave var klar.
Hun skulle bruges til at teste Frejas nye fyr for at se, hvor villig han var til at skrive med andre piger.
Det endte med, at han uopfordret sendte mavebilleder til Leonora, så Freja droppede ham på stedet.
Leonora blev bagefter sendt ud på en ny mission til en fyr, de ville lære bedre at kende.
Det endte dog med, at fyren hurtigt blev lidt for glad for Leonora.
- Vi syntes, det var sjovt i starten, fordi det var så nemt, og han var rigtig naiv.
Men det endte med, at fyren, som var en meget stille type, også sendte billeder til Leonora uden tøj på overkroppen helt ud af det blå.
Det tog overhånd.
Det var ubehageligt at kigge ham ind i øjnene bagefter, når vi havde set hans mavebilleder, siger Freja.
Fik du ikke dårlig samvittighed over at snyde ham bevidst?
- Det var da lidt tarveligt at sætte ham i den situation, men vi havde jo ikke bedt om noget, da der pludselig væltede billeder ind af hans mave, forklarer hun.
For stressendePigerne lavede også en profil, som de kaldte Villads, som skulle bruges til at snakke med piger.
- Ham oplevede vi ikke rigtigt den samme succes med.
Jeg tror, piger tænker lidt mere over, hvem de skriver med.
Jeg kigger personligt selv på, hvor høj snapscore, man har.
Hvis man kun har sendt tre snaps, virker det ikke så troværdigt, men det tænker fyre tydeligvis ikke så meget over, siger Freja.
Hos Digitalt Ansvar mener næstformand Ask Hesby Krogh ikke, at det er nok at undervise i digitalt ansvar i skolerne for at stoppe problemet med falske profiler.
- Vi skal have klare spilleregler og klar lovgivning på området.
For eksempel mener vi, at billedmanipulation bør være strafbart.
For eksempel hvis jeg googler dig, må jeg ikke tage dit billede og bruge det, uden at du har givet samtykke.
Det er svært at finde ud af, hvem der har ansvaret, og om man skal gå til politiet eller de sociale medier.
Det skal vi blive skarpere på, siger han.
Lige nu tager Leonora sig en pause.
Det blev simpelthen for stressende for Freja og veninden at skrive med så mange hver dag, så de tager hende kun i brug i ny og næ.
Men de har planer om at lave en ny falsk profil snart.
Freja er et opdigtet navn, da hun ønsker at være anonym, fordi hun stadig skriver fra falske profiler og frygter at blive dømt af venner og familie.
Vi er bekendt med hende og venindens rigtige navne, ligesom vi har set beskeder og billeder fra deres falske profiler.
5 gode råd: Sådan spotter du en falsk profil•Har profilen venner?
Hvis profilen næsten ingen venner har, eller hvis profilen har rigtig mange venner, men ingen likes og kommentarer, så kan det være et tegn på, at vennerne er købte bots, og at profilen er falsk.
•Virker profilens venner ægte?
Virker det, som om profilens venner kender hinanden på kryds og tværs?
De er måske forankret i en by, på en skole eller via arbejdet.
Hvis ikke, kan det være et tegn på, at profilen er falsk.
•Forestiller profilbilledet den samme person?
Hvis profilbillederne forestiller forskellige personer, kan det være et tegn på, at profilen er falsk.
Det samme gælder, hvis du for eksempel kan finde de samme billeder andre steder på nettet.
•Er profilen meget ny?
Nogle scammere opretter nye profiler, hver gang de går i gang med et nyt scam.
Vær derfor opmærksom, hvis du bliver kontaktet af en profil, som netop er oprettet.
•Virker personen meget ivrig for at føre samtalen over på en anden platform?
Hvis person virker meget ivrig efter at få dit telefonnummer for at rykke samtalen over på sms eller i øvrigt er interesseret i private oplysninger, skal du være særligt opmærksom.
Kilde: Landsdækkende Center for it-relateret Økonomisk Kriminalitet (LCIK)FacebookTwitterKopier linkEmner:Instagram|Snapchat|Facebook|Sundhed og velvære




https://www.dr.dk/nyheder/udland/dansker-vinder-tysk-valg-og-skal-vaere-borgmester-i-rostock

UdlandDansker vinder tysk valg og skal være borgmester i RostockClaus Ruhe Madsen bliver første udenlandske overborgmester i en tysk storby.
Claus Ruhe Madsen bliver første udenlandske borgmester i en tysk storby.
Af Mette Richardt16.
juni 2019 kl.
20.
04Bemærk: artiklen er mere end 30 dage gammelLæs opDen 46-årige danske møbelhandler Claus Ruhe Madsen bliver ny overborgmester i den tyske by Rostock.
Claus Ruhe Madsen, der er stillet op som løsgænger, bliver den første person uden tysk statsborgerskab, der bliver overborgmester i en storby i Tyskland.
Rostock er en stor tysk havneby med cirka 200.
000 indbyggere ved Østersøen.
Søndagens valg var anden og sidste runde af borgmestervalget.
Her fik danskeren 57,1 procent af stemmerne.
Første runde blev afholdt den 26.
maj, og her var det Claus Ruhe Madsen, der trak flest stemmer med 34,6 procent, mens hans nærmeste rival Steffen Bockhan fra ventrepartiet Die Linke fik 18,9 procent.
Fordi ingen af kandidaterne fik mindst halvdelen af stemmerne, skulle de to, der fik flest, dyste mod hinanden i en ny valgrunde.
Læs også:Pæredansk kandidat væbnet med pølsehorn vil være tysk borgmesterHar boet i Tyskland i 26 årDen danske tilflytter er født i København men har boet i Tyskland i 26 år.
I dag har han fem møbelforretninger fordelt rundt om i Tyskland.
Han ejer også tre indretningsbutikker og et firma, der udlejer campingbusser.
Og en softice-bod på stranden i Rostock-Warnemünde samt en dansk pølsevogn.
DR mødte Claus Ruhe Madsen inden valget.
Se videoen herover.
Claus Ruhe Madsen ligner langt fra en traditionel tysk politiker.
Under valgkampen har han gjort sig bemærket ved at cykle rundt på sin ladcykel for at møde borgerne, og han har delt såvel pølsehorn som strømper ud.
Politisk har Claus Ruhe Madsen især fokus på miljøet, erhvervslivet og digitalisering.
Han vil modernisere Rostock, som ifølge ham "hænger fast i fortiden".
Han vil blandt andet renovere havneområdet ud til Østersøen og arbejde for bedre kollektiv trafik og flere cykelstier.
Skolerne skal digitaliseres, plastikservice skal ud af byen, og så skal der - hvis det står til Claus Ruhe Madsen - bygges et nyt teater.
Desuden vil han arbejde for, at flere kommer i arbejde, at erhvervslivets forhold forbedres, og at der kommer bedre handelsforbindelser til Danmark og Sverige, der ligesom Rostock har kyst ud til Østersøen.
FacebookTwitterKopier linkEmner:Rostock|Tyskland|Lokalpolitik|Twitter|Erhverv




https://www.dr.dk/nyheder/vejret/6000-lyn-i-gaar-garvet-meteorolog-kan-ikke-huske-vildere-tordenuge

Vejret6.
000 lyn i går: Garvet meteorolog kan ikke huske vildere tordenugeDen varme, fugtige luft har givet usædvanligt vejr denne uge.
Og der er måske mere torden på vej.
Øresundsbroen blev også ramt af lyn lørdag aften.
Her set fra den svenske side.
Af Nis Kielgast16.
juni 2019 kl.
11.
30Bemærk: artiklen er mere end 30 dage gammelLæs opDet har buldret, braget og blitzet – igen og igen.
Denne uge har været præget af usædvanlig mange brag, og alene lørdag var der omkring 6.
000 lyn, viser en foreløbig optælling fra DMI.
- Det er rigtig mange lyn.
Når jeg tænker tilbage i min lange karriere, kan jeg ikke huske, at vi har haft så mange tordenvejr efter hinanden.
Det har jo stort set stået på hele ugen, og det er usædvanligt, fortæller vagtchef hos DMI Thyge Rasmussen.
Han har været i vejrbranchen i fire årtier.
Og det er et højt antal lyn.
Normalt er der i gennemsnit et lyn per kvadratkilometer om året.
Det voldsomme vejr i går ramte især den sydøstlige del af landet, og uvejret havde også flere skybrud med sig.
På Bornholm faldt der 31 millimeter regn.
Hver prik er et lyn, der ramte landet lørdag.
- Det har været lyn og torden rigtig mange steder lørdag.
Det har mest koncentreret sig i den sydøstlige del af landet, og især ned over Falster og Bornholm har det været meget voldsomt, mens Nord- og Østjylland stort set ikke har fået noget.
Så det har været lidt ulige fordelt, siger Thyge Rasmussen.
Klemt mellem varmt og koldtDet vilde vejr skyldes, at Danmark hele ugen har ligget klemt mellem to store luftmasser med forskellig temperatur.
- Tordenvejr er et spørgsmål om, at vi skal have tilstrækkelig meget varme og fugt i atmosfæren og temperaturforskelle.
Vi har i den forløbne uge haft meget varm luft liggende lige øst for os, mens det har været en hel del køligere vest for os, og så har vi ligget lige i grænseområdet mellem varme og kulde.
Det giver stort potentiale for regn og torden.
Tordenvejrene har typisk udviklet sig over det nordlige Tyskland, hvor der også har været et møde mellem varm og kold luft, og så er de drevet op over Danmark.
Det sker ofte sådan, men det er usædvanligt at se allerede i juni.
- Det er jo ikke den tid på året, hvor vi plejer at lyne så meget.
De fleste tordenvejr kommer normalt i juli og august, så vi er tidligt ude med tordensæsonen i år, siger Thyge Rasmussen.
Mere torden på vejI dag ser det dog pænere ud.
Solen vil titte frem i det meste af landet og give sommervejr med temperaturer omkring 20 grader.
Men sådan bliver det ikke ved.
- Det ser ud som om, vi kun får en pause i det meget ustabile vejr.
I dag bliver det pænt med solskin, men på tirsdag begynder det igen.
Især i Jylland kan der bygges nogle tordenbyger op i løbet af eftermiddagen, og senere på ugen ligner fredag en dag, hvor der kunne komme torden, siger Thyge Rasmussen.
For en del landmænd og haveejere kan det dog være godt nyt.
Selvom denne uges uvejr har fået bugt med meget af tørken, er der stadig flere steder i landet, der kunne bruge lidt mere vand.
FacebookTwitterKopier linkEmner:Vejret|Danmarks Meteorologiske Institut|Bornholm|Jylland|Falster




https://www.dr.dk/nyheder/viden/kroppen/grafik-goer-du-det-rigtigt-saadan-fjerner-du-nemt-en-flaat

KroppenGRAFIK Gør du det rigtigt?
Sådan fjerner du nemt en flåtGlem de farlige husråd: En pincet og et godt greb er alt, du skal bruge, når du fjerner den lille mide.
Af Pernille Kjeldgaard Kristensen16.
juni 2019 kl.
14.
03Bemærk: artiklen er mere end 30 dage gammelLæs opEfter en tur i skoven hvor arme, ben og tæer er blevet luftet, er det vigtigt, at du tjekker dig selv for skovflåter.
En lille flåt kan være svær at få øje på, men det kan have store konsekvenser, hvis den bider sig fast og overfører bakterier til din krop.
Skovflåten kan nemlig indeholde borrelia-bakterien, der i værste fald kan give dig lammelser i kroppen, fordi nervesystemet rammes af infektionen.
Øverst i denne artikel kan du lære, hvordan man fjerner en flåt - og se hvad du bestemt ikke skal gøre.
Skovflåter tørrer ud i varmenSommeren i år har indtil videre ikke været den store succes, hvis du håbede på sol og varme.
Men for flåten har den budt på optimale betingelser.
- Skovflåten foretrækker temperaturer omkring 15-20 grader og fugtigt vejr, så det må gerne regne omkring hver tredje dag, siger Per Moestrup Jensen, der er lektor på Institut for Plante- og Miljøvidenskab på Københavns Universitet.
Sidste års varme sommer var ulideligt for skovflåten, der simpelthen tørrer ud, hvis temperaturen er høj længe.
Hvem bider skovflåten?
Skovflåten er ikke et insekt eller en tæge, men en mide i familie med edderkopperne.
Når den er larve, suger den blod hos mus, og den kan blive smittet med bakterier og virus, som den kan give videre til mennesker.
Efter larvestadiet bliver flåten til en nymfe og bider for eksempel hunde, fugle, rådyr og mennesker.
I det sidste voksenstadie bider den særligt hunde og rådyr.
Kilde: Miljøstyrelsen- Skovflåterne mister deres vand i kroppen.
De tørrer ud, når de sidder højt på for eksempel et græsstrå, når det er varmt.
Så skal de ned i skovbunden og suge vand fra den omgivende luft, siger han og fortsætter:- Hvis de ikke kan fylde vanddepoterne op, bliver de inaktive.
De kan i sidste ende dø af det.
Sommerens fugtige vejr kan give flere bidEn varm sommer kan altså betyde, at flere skovflåter dør.
Denne sommers foreløbige vejr er altså ikke godt nyt for personer, der er meget i skoven.
- Antallet af mennesker, der bliver bidt, afhænger af flåternes overlevelse og aktivitet.
Jo flere flåter, der aktivt søger bytte – jo flere mennesker bliver bidt, siger Per Moestrup Jensen og fortsætter:- Det virker derfor sandsynligt, at der i øjeblikket er en større risiko for flåtbid end på samme tidspunkt sidste år, siger han.
Dit tøj er det bedste skjoldMan kan fristes til at tro, at flåter derfor også bider sig fast fugtige steder på din krop.
Men forskere ved faktisk ikke præcist, hvorfor skovflåter ofte sætter sig i knæhaser, armhuler og skridt.
- Forklaringen kan være, at vi sveder mere i de områder, så der er smags-og duftstoffer.
Skovflåter kan bide alle steder, og vi ser dem tit på mere gemte steder med hudfolder, siger Per Moestrup Jensen.
En forklaring kan også være, at tøjet ikke generer skovflåten ligeså meget i armhuler og knæhaser.
- Dit tøj kan forstyrre skovflåten, hvis det skraber den, når den for eksempel sidder på din læg, og du har lange bukser på.
Generelt er det en god idé at tage de lange bukser og den langærmede trøje på, når du skal ud i skoven.
- Tøjet beskytter, så skovflåten har sværere ved at komme ind til din hud.
Hvis den sidder længe nok på tøjet uden at finde hud, vil den til sidst miste interesse og falde af igen, siger Per Moestrup Jensen.
FacebookTwitterKopier linkEmner:Insekter|Københavns Universitet|Tøj|Vejret|Sygdomme og lidelser




https://www.dr.dk/nyheder/udland/netanyahus-kone-domt-misbrug-af-offentlige-midler

UdlandNetanyahus kone dømt for misbrug af offentlige midlerRetssag har vist, at den israelske regeringschefs kone, Sara Netanyahu, har ekstravagante vaner.
Israels premierministerfrue, Sara Netanyahu, har brugt offentlige midler til en række måltider købt i restauranter og bragt til hendes residens.
16.
juni 2019 kl.
12.
59Bemærk: artiklen er mere end 30 dage gammelLæs opDen israelske premierminister Benjamin Netanyahus kone er blevet kendt skyldig i anklager om misbrug af offentlige midler til et stort antal måltider købt i restauranter og bragt til hendes residens.
I henhold til det originale anklageskrift skulle Sara Netanyahu sammen med en offentligt ansat have brugt op mod 700.
000 kroner fra staten til de mange måltider, som blev købt ude, selv om familien har egen kok.
Domstolens afgørelse kommer i forbindelse med et forlig, hvor Sara Netanyahu har erklæret sig skyldig i nogle af sagens anklagepunkter.
Men hun undgår fængsel.
Hun er fundet skyldig i at have udnyttet fejl begået af en anden person, og hun er blevet idømt en bøde og skal betale en erstatning.
Læs også:Israelsk førstefrue på anklagebænken: Købte 'take-away' for over 600.
000 kr.
- Der er indgået et værdigt forlig af de to sider, og det afspejler på en passende måde både det, der er sket, og det kriminelle niveau ved det, siger dommeren i sagen, Avital Chen.
Hun skal i alt betale lidt over 100.
000 kroner i bøde og erstatning.
Den 60-årige ægtefælle til premierministeren har været meget synlig ved Netanyahus side i alle de år, hvor han har været regeringsleder.
Anklaget i juni sidste årHun blev i første omgang anklaget i juni sidste år for bedrageri og for tillidsbrud i forbindelse med køb af catering for store beløb, til trods for at den israelske regeringschef har privilegier med egen kok i sin embedsbolig.
Sara Netanyahu har skabt mange overskrifter.
Talsmænd for familien har måttet kommentere og afvise beskyldninger om, at hun er krævende og arrogant.
For tre år siden fandt arbejdsretten premierministerens kone skyldig i at have forulempet og krænket ansatte tjenestefolk.
Premierministeren selv er også sigtet på flere punkter for korruption.
Sigtelserne omhandler bestikkelse, svindel og tillidsbrud.
Men de skal igennem en høringsproces, hvor Netanyahu kan forsøge at overbevise rigsadvokaten om at droppe sagen.
Høringsprocessen indledes i oktober - to uger efter et israelsk parlamentsvalg den 17.
september.
Valget er udskrevet efter et valg i april, hvor Netanyahu erklærede sig som vinder, men hvor han var ude af stand til at danne en regering.
Den 69-årige premierminister er blandt andet mistænkt for at have modtaget gaver fra velhavende forretningsfolk til godt 1,7 millioner kroner.
Det drejer sig ifølge anklagemyndigheden om cigarer, champagne og juveler.
I december anbefalede politiet, at der indledes en sag mod ham for bestikkelse og svindel.
/ritzau/ReutersFacebookTwitterKopier linkEmner:Kriminalitet|Korruption|Israel|Anklagemyndigheden|Benjamin Netanyahu (politiker)




https://www.dr.dk/nyheder/regionale/midtvest/nyt-tilbud-hjaelper-voldsramte-kvinder-videre-i-livet-uden-terapien-var

Midt- og VestjyllandNyt tilbud hjælper voldsramte kvinder videre i livet: 'Uden terapien var jeg gået tilbage til min mandTre jyske kommuner står bag rådgivningen, der skal få voldsramte kvinder til at undgå ophold på et krisecenter.
Karin Houmann, der er leder af Holstebro Krisecenter, hjælper voldsramte kvinder.
Af Thomas Bach Poulsen og Asta Pil Heltborg16.
juni 2019 kl.
11.
53Bemærk: artiklen er mere end 30 dage gammelLæs opTina varmer hænderne på sin kaffekop, mens hun fortæller Karin Houmann, der er leder af Holstebro Krisecenter, hvordan hun har det.
Hun har tidligere boet på krisecentret, fordi hun i flere år levede i et psykisk voldeligt parforhold.
I dag bor hun alene, men hun er stadig afhængig af den rådgivning, terapeuterne på krisecentret tilbyder hende.
- Da jeg tager fra krisecentret og får mit eget hjem, er jeg jo slet ikke færdig med at gå i terapi og få det bedre, fortæller Tina og uddyber:Når du først er flyttet fra volden og bor selv, er det ikke ensbetydende med, du er færdig med den.
Tina, voldsramt kvinde- Når du først er flyttet fra volden og bor selv, er det ikke ensbetydende med, du er færdig med den.
Der sidder stadig en dårlig oplevelse i dig, som du tænker tilbage på.
Hun er en af de 19 kvinder, som har fået rådgivning på krisecentret i Holstebro, siden de lancerede tilbuddet i marts.
Det er kommunerne i Holstebro, Struer og Lemvig, som finansierer tilbuddet, og formålet er, at det kan hjælpe voldsramte kvinder på rette vej, før det når så vidt, at de har brug for ophold på et krisecenter.
Tina besøger terapeuterne på stedet 2-4 gange om måneden, og for hende er det altafgørende, at hun har den mulighed, fordi det er med til at undgå, at hun må flytte ind på krisecentret igen - eller værre, hos sin tidligere partner.
- Jeg kunne ikke se, hvordan jeg ellers skulle have kommet videre.
Hvis jeg ikke havde fået tilbudt terapi, efter jeg var flyttet i eget hjem, så var jeg formentlig gået tilbage til min voldelige partner, siger Tina.
Ikke plads til alle på krisecentreneIfølge Karin Houmann, der er leder af Holstebro Krisecenter, har de ikke tidligere haft plads til alle de kvinder, der har henvendt sig for at få hjælp.
Som kvinde i en voldsramt familie, er det ligesom at være i et edderkoppespind.
Hun vil gerne ud af det, men kan ikke.
Karin Houmann, Holstebro Krisecenter- Det er en udvikling, vi har kunnet følge gennem flere år.
Vi har fået flere og flere henvendelser og har måttet afvise kvinder, fordi vi ikke havde plads, siger hun og fortsætter:- Vi skal lave forebyggende arbejde og gribe ind noget tidligere, før vi når det konfliktniveau, hvor kvinden har brug for at komme på krisecenter.
Ifølge Landsorganisationen af Kvindekrisecentre lever omtrent 38.
000 kvinder med fysisk vold, mens i omegnen af 75.
000 kvinder lever med psykisk vold.
Men eftersom der kun er plads til 2.
000 kvinder fordelt på landets krisecentre, er det afgørende at gribe ind tidligt, mener Karin Houmann.
- Kvinden får nogle redskaber til at sige stop og finde sine egne grænser, forklarer hun.
- Som kvinde i en voldsramt familie, er det ligesom at være i et edderkoppespind.
Hun vil gerne ud af det, men kan ikke.
Vi kan give hende nogle redskaber til at træde de tråde, så hun kan komme ud igen.
Karin Houmann hjælper både kvinder og deres børn i sin daglige gang på krisecentret.
Flere skal følge tropStår det til Niels Viggo Lynghøj (S), der er borgmester i Struer Kommune, bør flere kommuner følge trop.
- Vi kan se med det antal kvinder, der allerede har opsøgt rådgivningen i løbet af de første tre måneder, at der uden tvivl er brug for sådan et tiltag, siger han.
Niels Viggo Lynghøj er også medlem af Socialudvalget i Kommunernes Landsforening, og her vil han bringe emnet på banen.
Niels Christian Barkholt, der er formand for Landsorganisationen af Kvindekrisecentre, ser også gerne terapien bredt ud.
- De her tiltag er med til at forebygge vold på et helt andet niveau, end vi har set tidligere, så vi bør som samfund investere målrettet i det i alle kommuner og på alle krisecentre, siger han og uddyber:- Vi undgår, at volden eskalerer, og at kvinden i værste fald bliver invalideret, hvilket får enorme konsekvenser for hendes liv og hendes børn resten af deres dage.
Niels Viggo Lynghøj (S), borgmester i Struer Kommune, vil taget emnet op i KL's Socialudvalg.
Samfundsøkonomiske goderIfølge Niels Christian Barkholt vil det også have store samfundsøkonomiske fordele, hvis flere kommuner og krisecentre følger trop med lignende rådgivningstilbud.
- Vi kan spare samfundet for mange millioner kroner, fordi kvinderne ofte kommer på offentlig forsørgelse, så de ikke kommer i arbejde eller i uddannelse, siger han.
Så selvom det er en udgift for kommunerne, når de skal finansiere rådgivningen, kan det godt betale sig i det lange løb, mener han.
Tina, der selv får rådgivning på krisecentret i Holstebro, håber ligeledes, at flere kvinder får adgang til samme tilbud som hende.
- For mine medsøstres skyld, ville jeg ønske, at alle havde muligheden i deres kommune, siger hun.
I første omgang har rådgivningstilbuddet fået bevilget penge til at køre ét år.
Tina er ikke kvindens rigtige navn, idet hun ønsker at være anonym.
Hendes rigtige navn er redaktionen bekendt.
FacebookTwitterKopier linkEmner:Niels Viggo Lynghøj (politiker)|Socialdemokraterne|Vold|Socialforhold|Holstebro




https://www.dr.dk/nyheder/viden/kroppen/flaater-trives-i-fugtigt-dansk-sommervejr-kan-sprede-sjaelden-virus

KroppenFlåter trives i fugtigt, dansk sommervejr: Kan sprede sjælden virusDen sjældne TBE-virus spredte sig til nye dele af Danmark i 2018.
Det kan ske igen i år, siger læge.
I 2018 fik to personer udenfor Bornholm og Nordsjælland TBE-virus, hvilket ikke er sket før.
Af Pernille Kjeldgaard Kristensen16.
juni 2019 kl.
12.
04Bemærk: artiklen er mere end 30 dage gammelLæs opDe seneste 30-40 år har læger vidst, at Bornholms skovflåter kan bære rundt på en farlig virus.
Den sjældne TBE-virus (Tick-Borne Encephalitis) har været udbredt på Bornholm, og den er i to tilfælde blevet registreret hos patienter i Nordsjælland.
Men sidste sommer så læger for første gang to patienter med sygdommen, der havde fået den fra skovflåter henholdsvis på Fyn og i Midt-eller Sydjylland.
Og det tyder på, at vi også kan møde en skovflåt med den farlige virus denne sommer.
Sygdomme, flåten kan smitte dig medDen langt mest almindelige sygdom fra flåten er borrelia.
Omkring 15 procent af alle flåter i Danmark anslås at have bakterien.
Den giver et karakteristisk udslæt omkring det sted, hvor flåten har bidt.
Desuden kan man bl.
a.
opleve muskelsmerter og hovedpine.
En mere sjælden sygdom er TBE (Tick-borne encephalitis), som er en virusinfektion.
I Danmark har man primært set sygdommen i flåter på Bornholm og nogle få gange på Nordsjælland.
Sygdommen giver først influenza-lignende symptomer, hvorefter cirka hver tredje udvikler en hjernebetændelse, der kan give varige mén.
Kilde: Statens Serum Institut- Man kan ikke vide det, men det vil ikke undre mig, hvis vi kommer til at se nye tilfælde af TBE udenfor Bornholm i år, siger Peter Henrik Andersen, der er afdelingslæge på Statens Serum Institut, hvor han har ansvar for overvågning af smitsomme sygdomme.
Den farlige virus giver i nogle tilfælde nerveforstyrrelser, der kan give varige mén.
Tegn på TBE-virus fundet flere steder i landetSommerens foreløbige vejr, der ofte har været fugtigt med temperaturer på 15-20 grader, giver skovflåter optimale betingelser for at være aktive.
Det kan sandsynligvis øge risikoen for flåtbid.
Læs også:GRAFIK Kender du teknikken?
Sådan fjerner du nemt en flåtDerfor har læger ved Statens Serum Institut endnu mere grund til at holde skarpt øje med TBE-virus, der spreder sig gennem skovflåter på dyr som for eksempel fugle.
- Der er meget, der tyder på, at der kan være flåter med TBE-virus andre steder i landet end kun på Bornholm, siger Peter Henrik Andersen og fortsætter:- Der er undersøgt rådyr mange steder i landet, hvor der er fundet antistoffer mod TBE i dem.
Og det betyder, at denne virus også kan være der.
Antistoffer dannes, når et dyr eller menneske har været i kontakt med for eksempel en virus, og immunforsvaret reagerer imod det fremmede.
Når læger finder antistoffer mod TBE-virus hos rådyr, tyder det altså på, at dyret har været i kontakt med denne virus.
Er du tit i skoven?
Så skal du være opmærksomDet er stadig i høj grad bornholmere, der skal være opmærksomme på symptomerne, når de har været i skoven.
Hvis du er meget i de bornholmske skove, kan du få en vaccine mod TBE-virus.
Dog skal alle, der færdes meget i skov udenfor stierne, hvor de går i krat og meget beplantning, også være opmærksomme - uanset landsdel.
Det kan fx være jægere.
Det er en god idé at have lange bukser, lukkede sko og langærmet trøje på, når du er i skoven.
Så beskytter du dig bedst mod skovflåter, der også kan bære den farlige borrelia-bakterie.
Kilde: Peter Henrik Andersen, Statens Serum Institut.
Peter Henrik Andersen forklarer, at rådyr dog færdes i skoven på en anden måde end de fleste mennesker, og derfor er i større risiko for TBE end mennesker.
- Rådyr går jo for eksempel oftere gennem tæt krat og højt græs, end vi mennesker gør.
Og her kan skovflåterne altså sidde.
Så deres risiko for at komme derhen, hvor TBE-virus findes, er større, siger han.
Læger skal holde øje med symptomerneSelvom TBE-virus er sjælden, har Statens Serum Institut gennem deres nyhedsbrev opfordret læger til at være opmærksomme på symptomerne på sygdommen.
Symptomerne giver ofte en influenzalignende sygdom.
Men det kan udvikle sig til hjernebetændelse.
- Hos cirka en tredjedel af de ramte kan der komme en komplikation, der giver en alvorlig infektion i hjernen.
Man kan få forstyrrelser i nervesystemet som svimmelhed og lammelser, siger Peter Henrik Andersen og fortsætter:- Og det kan i værste tilfælde give varige mén.
FacebookTwitterKopier linkEmner:Statens Serum Institut|Bornholm|Insekter|Sygdomme og lidelser|Fyn




https://www.dr.dk/nyheder/udland/kaempe-stroemafbrydelse-argentina-og-uruguay-er-uden-stroem

UdlandKæmpe strømafbrydelse: Argentina og Uruguay er uden strømOp mod 50 millioner mennesker menes at være ramt af et kæmpe strømsvigt.
Flere medier melder, at togtrafikken er lammet af strømsvigtet (ARKIVFOTO).
Af Sean Coogan16.
juni 2019 kl.
13.
43 | opdateret 16.
juni 2019 kl.
16.
47Bemærk: artiklen er mere end 30 dage gammelLæs opFarveløse trafiklys, stillestående tog, og køleskabe som ikke løser deres vigtigste opgave.
Det lader til at være virkeligheden i Argentina og Uruguay, som lige nu er ramt af en enorm strømafbrydelse, rapporterer BBC.
De to lande har et samlet befolkningstal på knap 50 millioner.
Argentinske medier beretter, at strømafbrydelsen startede kort efter klokken syv i morges lokal tid.
- En massiv fejl i det elektriske sammenkoblingssystem har efterladt hele Argentina og Uruguay uden strøm, lyder det fra energiforsyningsselskabet Edesur, skriver det britiske medie.
Også det argentinske forsyningsselskab Edenor skriver på Twitter, at Argentina og nabolande er uden strøm, mens forsyningsselskabet UTE skriver, at Uruguay er ramt af det argentinske nedbrud.
Metroen i den argentinske hovedstad, Buenos Aires, er lukket som følge af det massive strømsvigt.
 Også Uruguay er ramt.
Her må en kvinde i hovedstaden, Montevideo, bruge stearinlys i sit køkken.
 Strømsvigtet betyder, at blandt andet benzintanke er lukket i Buenos Aires.
1 / 3Metroen i den argentinske hovedstad, Buenos Aires, er lukket som følge af det massive strømsvigt.
1 / 3Også Uruguay er ramt.
Her må en kvinde i hovedstaden, Montevideo, bruge stearinlys i sit køkken.
2 / 3Strømsvigtet betyder, at blandt andet benzintanke er lukket i Buenos Aires.
3 / 3Strømsvigtet menes også at have påvirket det sydlige Brasilien og flere byer i Chile, skriver den spanske avis El Pais.
Ritzau beretter, at der er blevet rapporteret om, at strømmen nogle steder begyndte at vende tilbage en time efter afbrydelsen - blandt andet i argentinske kystbyer.
Det argentinske vandforsyningsselskab, Agua y Saneamientos Argentinos, opfordrer borgere i områderne uden strøm til at begrænse deres vandforbrug, fordi vandforsyningen er påvirket.
Den argentinske energiminister, Gustavo Lopetegui, siger ifølge BBC, at man endnu ikke ved, hvad der er årsag til det massive nedbrud, mens der er udsigt til, at de berørte sydamerikanere må væbne sig med tålmodighed.
- Inden for seks til otte timer ventes elektriciteten at være tilbage, siger Daniel Russo fra Argentinas civilforsvar til den spanske avis El País.
FacebookTwitterKopier linkEmner:Argentina|Uruguay|BBC|El Pais|Elsektoren




https://www.dr.dk/nyheder/regionale/syd/graensekoebmanden-fleggaard-er-doed

Syd- og SønderjyllandGrænsekøbmanden Fleggaard er dødHans Frede Fleggaard blev 85 år gammel.
Hans Frede Fleggaard sov stille ind lørdag.
Af Ulrik Bang-Mørch16.
juni 2019 kl.
10.
54 | opdateret 16.
juni 2019 kl.
11.
45Bemærk: artiklen er mere end 30 dage gammelLæs opEfter flere blodpropper i hjernen er Hans Frede Fleggaard sovet ind.
Det oplyser administrerende koncerndirektør i Fleggaard Jens Klavsen til DR.
I en skriftlig kommentar til DR skriver han, at Hans Frede Fleggaard døde lørdag.
- Det er med stor sorg, at jeg på vegne af familien Fleggaard kan bekræfte, at Hans Frede Fleggaard er død i en alder af 85 år.
- Hans Frede blev ramt af flere blodpropper i hjernen torsdag morgen og er lørdag stille sovet ind, skriver Jens Klavsen.
På familiens vegne vil vi udtrykke vores dybe sorg over tabet af vores far, svigerfar, morfar, farfar og oldefar.
Skriftlig kommentar fra familienSlik, øl og vinHans Frede Fleggaard har med Fleggaard-butikkerne i årtier lokket danskere syd for grænsen for at handle slik, øl og vin.
Han overtog sin fars 'kolonialhandel' i Padborg i 1960’erne og udvidede sortimentet med blandt andet hårde hvidevarer og køkkener.
Hans Frede Fleggaard satte for alvor Fleggaard-koncernen på landkortet i slutningen af 1980'erne, da han åbnede de første danske butikker på den tyske side af grænsen.
Fleggaard-butikkerne har gennem mange årtier lokket danskerne med tilbud på øl, vin, spiritus og slik.
Trak sig fra den daglige drift i 90'erneI slutningen af 1990’erne trak Hans Frede Fleggaard sig fra den daglige drift, men har siden holdt tæt kontakt til både koncernens direktion og medarbejdere, fortæller Jens Klavsen videre i den skriftlige kommentar.
Fleggaard har overdraget forretningsimperiet, der også tæller gourmetrestauranten "Fakkelgården" i Kruså, til næste generation.
Jeg vil savne hans mange besøg på kontoret, og jeg ved, at det samme er gældende for mange af koncernens medarbejdere.
Jens Klavsen, adm.
koncerndirektør, FleggaardEfter Hans Frede Fleggaards død udtaler familien blandt andet i en skriftlig kommentar:- På familiens vegne vil vi udtrykke vores dybe sorg over tabet af vores far, svigerfar, morfar, farfar og oldefar.
Vi har kort tid efter tabet af vores mor nu også mistet vores far, som har været en kærlig, spændende, kreativ og iderig far og en gudsbenådet købmand- Vi har, siden vores far trak sig fra den daglige drift, ført firmaet videre i den ånd og på det fundament, som han skabte, og det agter vi at fortsætte med, lyder det fra familien.
Hans Frede Fleggaard trak sig fra den daglige drift i 90'erne, efter at have ført Fleggaard-koncernen ind i en rivende udvikling.
Kommer til at savne besøgene på kontoretOgså den administrerende koncerndirektør Jens Klavsen er berørt over tabet.
- Vores grand old man, som Hans Frede ofte blev kaldt internt, var en positiv, festlig og farverig person helt til det sidste:- Jeg vil savne hans mange besøg på kontoret, og jeg ved, at det samme er gældende for mange af koncernens medarbejdere.
FacebookTwitterKopier linkEmner:Fleggaard|Erhverv|Hans Frede Fleggaard (erhvervsleder)|Detailhandel|Padborg




https://www.dr.dk/nyheder/politik/folketingsvalg/minut-minut-regeringsforhandlingerne-16-juni






https://www.dr.dk/nyheder/udland/demonstrationerne-fortsaetter-i-hongkong-opfordrer-til-strejke

Protester i HongkongSe temaUdlandDemonstrationerne fortsætter i Hongkong: Opfordrer til strejkeDemonstranterne kræver regeringens afgang, selv om et kontroversielt lovforslag er blevet suspenderet.
Af Emil Eller16.
juni 2019 kl.
09.
53Bemærk: artiklen er mere end 30 dage gammelLæs opSortklædte demonstranter strømmer igen i dag ud i Hongkongs gader for at protestere mod et omstridt forslag om en udleveringslov, som ville betyde, at Hongkongs omkring syv millioner borgere kunne blive udleveret til retsforfølgelse på det kinesiske fastland.
Hongkongs regeringsleder, Carrie Lam, meddelte ellers i går, at hun har valgt at suspendere det kontroversielle lovforslag på ubestemt tid.
Regeringsleder Carrie Lam annoncerede i går, at regeringen vil suspendere lovforslaget på ubestemt tid.
Men det ser ikke ud til at have givet givet ro blandt demonstranterne, der angiveligt først vil stoppe protesterne, når loven endegyldigt er droppet.
Læs også:DR-korrespondent i Hongkong: De store demonstrationer har gjort indtrykSom en af landets førende demokratiforkæmpere Nathan Law siger til DR:- Det er uundgåeligt, at folk bliver provokeret af, hvad regeringen har gjort.
Folk er vrede over, at regeringen ikke lyttede til folk tidligere.
- Folk er desuden vrede over, at regeringen siger, at politiet har brugt de nødvendige magtmidler, selv om de faktisk skød gummikugler efter hovederne på folk, siger Nathan Law.
25-årige Nathan Law er blandt de førende demonstranter i Hongkong.
Demonstranterne, der langsomt bevæger sig gennem gaderne, råber ifølge nyhedsbureauet AP "træk jer" og "træd tilbage" rettet mod landets regering.
Opfordrer til strejkeDemonstrationerne er de største i Hongkong i mange år, og op mod 100 mennesker er blevet såret i demonstrationerne.
Tusindvis af demonstranter er igen i dag gået på gaden i Hongkong.
 Demonstrationerne har ført til voldsomme sammenstød mellem demonstranter og politiet.
Demonstranterne vil have regeringen til at træde af, og protesterer nu også mod politibrutalitet.
 Det er de største demonstrationer i Hongkong i mange år.
 Demonstranter hylder en afdød meddemonstrant med politiske budskaber og opfordringer til modstand.
1 / 4Tusindvis af demonstranter er igen i dag gået på gaden i Hongkong.
1 / 4Demonstrationerne har ført til voldsomme sammenstød mellem demonstranter og politiet.
Demonstranterne vil have regeringen til at træde af, og protesterer nu også mod politibrutalitet.
2 / 4Det er de største demonstrationer i Hongkong i mange år.
3 / 4Demonstranter hylder en afdød meddemonstrant med politiske budskaber og opfordringer til modstand.
4 / 4Aktivister har opfordret til generalstrejke fra i morgen.
Flere fagforeninger, lærerorganisationer og andre grupper har meldt sig klar til at droppe arbejdet og undervisningstimer, skriver nyhedsbureauet AP.
I løbet af ugen har der været voldsomme sammenstød mellem demonstranter og kampklædt politi i gaderne, hvor ordensmagten tog både tåregas og gummikugler i brug.
Mange demonstranter benytter også demonstrationen i dag til at hylde en demonstrant, der døde i går.
Han havde hængt et stort banner op foran et indkøbscenter og var i gang med at blive reddet ned fra et stillads af redningsfolk, da han faldt i døden.
En strøm af demonstranter har i løbet af dagen været forbi et improviseret mindesmærke for den afdøde demonstrant med blomster.
Demonstranter mindes en meddemonstrant, der faldt i døden i går.
Regeringen har tidligere sagt, at loven var nødvendig, så Hongkong ikke blev et fristed for kriminelle.
Modstanderne mener derimod, at loven ville betyde, at folk kunne udleveres til et udemokratisk retssystem i Kina, og at det ville undergrave deres rettigheder i Hongkong.
FacebookTwitterKopier linkEmner:Hong Kong|Demonstrationer|Kina|Kriminalitet




https://www.dr.dk/musik/husker-du-hitkongen-nelly-her-er-rapperen-med-plasteret-i-dag

Boogie-listens legenderSe temaMusikHusker du hitkongen Nelly?
Her er rapperen med plasteret i dag  Retssager og sexanklager har sat en dæmper på 00'er-rapperens karriere.
© Grafik: Oliver Seppo RasmussenAf Christian Ellegaard16.
juni 2019 kl.
11.
00Læs op- It's getting hot in here!
So take off all your clothes!
Er du vokset op i 00'erne, så har du næsten med garanti skrålet med på Nellys kæmpehit 'Hot In Herre' fra 2002.
Det er ikke sikkert, du dengang havde regnet ud, at sangen faktisk ikke handler om dårligt indeklima eller en løbsk radiatortermostat, men uanset så holder rapperens sveddryppende hitbasker stadig den dag i dag.
Hør 'Hot In Herre', mens du læser videre:Nelly - Hot In HerreMen siden storhedstiden i 00'erne er det ikke meget, vi har hørt fra fra den veltrænede r&b-charmør herhjemme.
Derfor har vi fundet den store lup frem og gravet dybt i gemmerne for at finde svaret på, hvad der egentlig blev af den storhittende rapper.
Fik en hård startCornell Iral Haynes Jr.
, manden, som verden senere skulle lære at kende under kunstnernavnet Nelly, blev født i 1974 og voksede op i storbyen Austin i staten Texas.
I Nellys teenageår blev hans forældre skilt, og han flyttede sammen med sin mor til University City i Missouri, hvor han senere tog sine første skridt ud i musikkens verden.
Som 19-årig startede han sammen med en flok gymnasievenner rapgruppen St.
Lunatics, der i 1997 formåede at få et mindre hit med sangen 'Gimme What Ya Got'.
I 1999 sikrede Nelly sig en pladekontrakt hos Universal, men det var dog langt fra alle, der i første omgang var begjestrede for den nye dreng i rapklassen.
- Nelly er det perfekte eksempel på en artist, som meget få mennesker på pladeselskabet kunne lide, da jeg skrev kontrakt med ham.
Da vi sendte den første plade rundt, var modtagelsen ekstraordinært negativ, fortalte plademanden Kevin Law til HitQuarters tilbage i 2002.
Men stemningen vendte dog hurtigt, da debutpladen 'Country Grammar' blev udsendt i 2000.
Det er blandt andet her, vi finder et af sangerens største hits, 'Ride Wit Me', som han lavede sammen med rapperen City Spud - og hold lige fast i dét navn, for det kommer vi tilbage til om lidt.
Ifølge radiovært og popekspert Sandie Westh skyldes megen af Nellys succes i begyndelsen, at han bragte en ny og unik lyd til bordet.
- Nelly var rigtig stor i begyndelsen i 00'erne.
Han formåede at mixe lyden af sydstatsrappen, som han udspringer fra, med det lidt mere poppede og nærmest country-inspirerede.
Der var ikke andre, der lød som ham på det tidspunkt, siger Sandie Westh.
Hør 'Ride Wit Me' her, mens du læser videre:Nelly - Ride Wit MeFik kæmpehit med Destiny's Child-stjerneI 2002 udkom albummet 'Nellyville', og det var hér, Nelly for alvor cementerede sin status som en af det nye årtusindes største rap- og r&b-stjerner.
Den brandvarme single 'Hot in Herre' blev et stort hit over hele verden, men det var med nummeret 'Dilemma', en duet med Destiny's Child-stjernen Kelly Rowland, at karrieren for alvor tog fart.
Hør - eller genhør - kæmpehittet 'Dilemma' her:Nelly ft.
Kelly Rowland - Dilemma- Dengang var det - ligesom i dag - ret populært at sætte rappere sammen med populære sangerinder, og der var Nelly og Kelly Rowland en virkelig stærk parring, forklarer Sandie Westh.
Sangen gik nummer ét i store dele af verden, og herhjemme peakede sangen på en andenplads på den danske hitliste.
Nummeret er i dag fortsat et af både Nellys og Kelly Rowlands absolut største hits, og den er i skrivende stund blevet hørt mere end 250 millioner gange på Spotify.
Nelly og Kelly Rowland lavede sammen begge parters hidtil største hit, nummeret 'Dilemma'.
Samtidig er den tilhørende musikvideo, hvor Kelly Rowland i øvrigt - helt seriøst - fortsøgte at sende en sms gennem et excel-ark, i skrivende stund blevet set mere end 630 millioner gange på Youtube.
- Meget af succesen skyldes unægteligt sangens virkelig gode omkvæd.
Og så har 'Dilemma' den der klassiske r&b-lyd fra start 00'erne, der var rigtig populær, og som mange artister bevægede sig i på det tidspunkt.
Den passede godt ind i tiden, siger Sandie Westh.
Det betød plasteret på kindenUdover de mange ørehængere og hans pumpede - og til tider olieindsmurte - overkrop, så havde Nelly ét særligt blikfang, som var svært at overse: Det hvide plaster på kinden.
I mange år var det hvide plaster trofast placeret på rapperen venstre kind, hver gang sangeren blevet fotograferet eller gav koncerter, og mange unge drenge forsøgte da også at gøre ham kunsten efter.
- Pludselig rendte der altså folk rundt i min hjemby på Bornholm med plastre på kinden.
Plasteret var Nellys varemærke, og det er jo dét, man gerne vil opnå med den slags.
Det ser jo virkelig dumt ud, men de formåede at skabe en trend, som folk hoppede med på, fortæller Sandie Westh.
Meningen bag det populære og spøjse accessory var der ikke mange, der kendte, men det skulle vise sig, at plasteret faktisk havde en helt særlig betydning.
Nelly bar i mange år et hvidt plaster på sin venstre kind.
Ifølge flere medier begyndte Nelly i første omgang at bruge plasteret efter en basketball-skade, men efter såret helede, fortsatte rapperen med at bære plasteret til ære for sin ven, rapperen City Spud - ja, ham der rappede med på 'Ride Wit Me'.
City Spud, der lyder det borgerlige navn Lavell Webb, blev i 1999 dømt ti års fængsel for væbnet røveri, men Nelly mente, at Spud var uskyldig, og plasteret var angiveligt en hyldest til sin gamle ven.
Tanken var, at hver gang Nelly var i medierne, ville City Spud se plasteret og vide, at hans venner på den anden side af fængselsmuren støttede ham.
City Spud blev løsladt i 2009.
Reality-stjerne og sexanklagetFor Nelly fortsatte succesen i hjemlandet USA, hvor han scorede sig flere pæne hits, men herhjemme og i resten af Europa falmede rapperens stjernestatus langsomt.
Siden 'Nellyville' er det blevet til yderligere fem album og et hav af singler, men det er ganske få af rapperens sange, der har gjort sig bemærket herhjemme.
I 2010 fik han dog et mindre verdenshit med ørehængeren 'Just a Dream', men ellers har der været langt mellem hits-snapsene for Nelly på dansk grund.
Hør 'Just a Dream' her, mens du læser videre:Nelly - Just A DreamIfølge Sandie Westh kan Nellys manglede succes i Europa blandt andet skyldes, at han de sidste par år har søgt tilbage til sine countryrødder.
Det har resulteret i Nelly-sange i selskab med navne som den amerikanske country-megastjerne Tim McGraw og gruppen Florida Georgia Line.
- Country er begyndt at blive mere populært herhjemme, men når Nelly pludselig blander rap og country sammen på den måde, så står vi danskere alligevel af.
Den slags sange bliver ikke store hits herhjemme, siger Sandie Westh.
Og måske har rapperen også selv fået færten af en musikkarriere, der langsomt var ved at fordufte.
I hvert fald har Nelly lystigt kastet sig ud i andre karriereudfordringer og har blandt andet medvirket i flere film og tv-serier.
Hans resumé tæller blandt andet en rolle i filmen 'The Longest Yard' fra 2005 og flere episoder af tv-serien 'CSI: NY'.
I 2014 fik sangeren også sit eget realityshow, men programmet 'Nellyville' blev senere lagt i graven efter blot to sæsoner.
Rapperen har også flere gange lagt sig ud med lovens lange arm og blev blandt andet dømt for besiddelse af euforiserende stoffer i 2015.
I 2017 stod flere kvinder frem og anklagede Nelly for voldtægt og seksuelle overgreb.
Flere af kvinderne politianmeldte Nelly, og én af kvinderne lagde også sag an mod sangeren, men siden hen er alle anklager og søgsmål blevet droppet.
Nelly, som han tager sig ud  i dag.
Rapperen har nu rundet de 44 år.
Musikalsk fremtid er uvisDet lader dog til, at kontroverserne kan have lagt en dæmper på sangerens musikalske eskapader.
Sidst, Nelly udgav et album, var i 2013, og selvom han de sidste par år sporadisk har udgivet nye sange, er det dog uvist, om der er et nyt album i vente fra den tidligere hjerteknuser.
- Måske kommer der et nyt album (.
.
.
) Jeg ser det ikke som en vigtigt ting længere, sagde en kryptisk Nelly i 2015 til Big Boy Tv.
Nelly udsendte i 2018 singlen 'Freaky With You' sammen med rapperen Jacquees.
Hør den her:Nelly ft.
Jacquees - Freaky With YouNy musik eller ej, så formår Nelly stadig - trods sin svigtende hitrate - at trække folk til billetlugerne.
De sidste par år har han spillet flere koncerter herhjemme; senest i 2017, hvor han gav koncert på spillestedet Vega i København.
En koncert, der ikke begejstrede anmelderne, men alligevel formåede at trække publikum til.
- Han fyldte jo faktisk Vega, og det, synes jeg, vidner om, at der stadig er en plads til Nelly i musiklandskabet.
Men det er klart, det er de gamle sange, der trækker folk til herhjemme.
Vi kommer altså ikke udenom, at 'Hot in Herre' og 'Ride Wit Me' i den grad stadig holder i dag, siger Sandie Westh.
FacebookTwitterKopier linkEmner:USA|København|Spotify|Youtube|Sædelighedsforbrydelser




https://www.dr.dk/nyheder/vejret/lyn-og-skybrud-unge-blev-skyllet-vaek-paa-folkemoedet

VejretLyn og skybrud: Unge blev skyllet væk på FolkemødetLørdag aften var der voldsomt vejr i det sydlige og østlige dele af landet.
Især Bornholm blev hårdt ramt.
50 unge på Bornholm stod her til morgen op efter at have tilbragt natten her i Akutberedskabets telte.
Deres egne telte var simpelthen skyllet og blæst væk.
Af Nis Kielgast16.
juni 2019 kl.
08.
25Bemærk: artiklen er mere end 30 dage gammelLæs opEt heftigt tordenvejr med store regnmængder drev i går over landet, og på Bornholm, hvor tusinder af mennesker var samlet til Folkemødet, gik det lørdag aften særlig heftigt for sig.
Omkring 50 unge mennesker måtte evakueres fra deres teltlejr, da heftig blæst og store mængder vand simpelthen skyllede deres telte væk.
- Der var ekstrem kraftig blæst og virkelig kraftig regn, og det gjorde, at mange af teltene i ungdomscampen simpelthen kollapsede under mængden af vand og blev blæst og skyllet væk.
Så stod alle de her drivvåde, unge mennesker og manglede et sted at være, fortæller lægelig chef ved Akutberedskabet på Bornholm Peter Berlac.
Han har ansvaret for behandlingspladsen med store telte, der er blevet sat op i forbindelse med Folkemødet.
Og der var rigelig plads til de unge.
- Så vi kunne heldigvis samarbejde om at evakuere dem og genhuse dem på vores mobile behandlingsplads, der holdt på stadion.
Der kunne de få noget varme og et tæppe eller en sovepose.
De var rigtig glade for, at vi kunne træde til og give dem et tørt sted at sove, siger Peter Berlac og tilføjer, at nogle af de unge var så friske, at de tog på bytur, da de først var blevet tørre.
Lyn og torden lørdag aften i Vang på Bornholm under Folkemødet.
Bornholm blev i det hele taget meget våd.
I gennemsnit fik klippeøen 31 millimeter regn i aftentimerne, oplyser DMI.
Der var flere steder skybrud med over 15 millimeter regn på en halv time.
Men også mange andre dele af landet måtte døje med heftig nedbør lørdag.
De sydlige og østlige landsdele fik især tordenvejret at føle.
Som man kan se på kortet nedenfor, var der over 20 millimeter regn både på Fyn, Als og Falster, hvor der også var skybrud.
Grafik: DMIFacebookTwitterKopier linkEmner:Vejret|Bornholm|Danmarks Meteorologiske Institut|Falster|Fyn




https://www.dr.dk/sporten/tennis/dansk-tenniskomet-faar-wildcard-til-challenger-turnering

TennisDansk tenniskomet får wildcard til Challenger-turneringEfter sin triumf i French Open har det danske tennistalent Holger Rune fået wildcard til Challenger-turnering.
16-årige Holger Runes karriere begynder for alvor at tage fart.
16.
juni 2019 kl.
09.
16Bemærk: artiklen er mere end 30 dage gammelLæs opDet er gået stærkt for det danske tennistalent Holger Rune på det seneste.
I sidste uge vandt han juniorudgaven af French Open, og nu kan han se frem til at prøve kræfter med voksne tennismodstandere på næstøverste niveau.
16-årige Holger Rune jubler efter sejren i juniorernes French Open.
TV2 Sport skriver, at 16-årige Holger Rune har fået et wildcard til ATP Challenger-turneringen i franske Blois.
Det er første gang, han skal forsøge sig med en turnering på Challenger-niveau.
Karrieren tager fartTurneringen, der finder sted i det centrale Frankrig, begynder mandag og afsluttes med finalen søndag.
Den har en samlet præmiesum på 46.
600 euro, hvilket svarer til knap 350.
000 danske kroner.
Holger Rune har på rekordfart markeret sig på den danske tennisscene.
I marts blev han som 15-årig den yngste mandlige danmarksmester nogensinde, mens han sidste år var den yngste dansker nogensinde, som fik lov at spille for Davis Cup-holdet.
Den største triumf høstede han dog den 8.
juni, da han vandt French Open med en finalesejr over Toby Alex Kodat fra USA.
/ritzau/FacebookTwitterKopier linkEmner:Tennis|TV 2 Sport|Frankrig|USA




https://www.dr.dk/nyheder/regionale/oestjylland/bliver-vaek-og-melder-fra-i-sidste-oejeblik-udeblivelser-til-kampe

ØstjyllandBliver væk og melder fra i sidste øjeblik: Udeblivelser til kampe koster fodboldklubber dyrtI sidste sæson betalte fodboldklubber over to millioner kroner i bøder for udeblivelser til DBU Jylland.
Der er rigtig mange udeblivelser i de lavere seniorrækker, siger turneringschef i DBU Jylland Ole Frandsen.
(© DR Sporten (Arkivfoto))Af Jesper Ottosen og Emma Lichscheidt16.
juni 2019 kl.
09.
59Bemærk: artiklen er mere end 30 dage gammelLæs opDet kan ske for os alle sammen, at vi glemmer at melde afbud.
Det kan være irriterende for vores venner, familie eller holdkammerater – men det kan også blive dyrt.
I sidste sæson betalte fodboldklubber over to millioner kroner for udeblivelser til DBU Jylland.
De skal nemlig betale en bøde for at udeblive fra planlagte kampe.
Hvis en klub udebliver uden afbud, koster det 1.
000 kroner, mens en udeblivelse med afbud koster cirka det halve.
En af de klubber, der har måttet hoste op med sure penge, er fodboldklubben Horsens Freja, der har 400 medlemmer.
FAKTA: Det koster det at udebliveUdeblivelse uden afbud:Generelt: 1.
000 kronerFinaler/finalestævner: 2.
000 kronerUdeblivelse med afbud:Turneringskampe – centralt: 450 kronerTurneringskampe – regionalt: 225 kronerDBU Jyllands Pokalturnering: 500 kronerKilde: DBU JyllandFormand Tine Larsen oplever, at det især er de unge spillere, som melder fra i sidste øjeblik.
- Vi ser en stigende tendens i ungdomsrækker og de yngre seniorrækker.
Der er rigtig mange tilbud til de unge, og man skal passe gymnasiet, og man har måske også et arbejde og en kæreste, man skal passe, og så bliver det nogle gange lige fodboldkampen, man melder fra til, siger hun.
Hun mener manglende eller sene afbud går ud over holdet og holdkammeraterne.
- Det er manglende respekt for de kammerater, der så ikke kommer ud at spille, og de har måske også tilsidesat nogle andre ting for at kunne komme.
DBU Jylland starter nye tiltagHos DBU Jylland oplever man også problemer med for mange afbud til kampe, fortæller turneringschef Ole Frandsen.
Bødekassen i DBU JyllandHer kan du se beholdningen i DBU Jyllands bødekasse for udeblivelser:Sæsonen 2017/2018: 2.
176.
625 kronerSæsonen 2016/2017: 2.
092.
675 kronerSæsonen 2015/2016: 2.
186.
225 kronerSæsonen 2014/2015: 2.
221.
425 kronerSæsonen 2013/2014: 2.
398.
750 kronerKilde: DBU Jylland- Der er for mange kampe, der ikke bliver spillet, og i sidste ende går det jo ud over klubberne, der må betale bøderne.
Der er rigtig mange udeblivelser i de lavere seniorrækker, siger han.
Problemerne har dog også fået DBU Jylland til at reagere, og de har lavet en række tiltag.
Fra i år vil man eksempelvis halvvejs i sæsonen i serie 5 og 6 få mulighed for at trække sig som hold.
- Det er for - groft sagt - at få ryddet op og sorteret ud i de klubber, der ikke længere kan stille hold og har svært ved det, så vi kan lave nye og forhåbentlig mere stabile puljer og få spillet nogle flere kampe, fortæller han.
Tilbage i Horsens håber Tine Larsen, at der snart kommer styr på holddisciplinen, for når der bruges penge til bøder, er der færre penge i klubkassen til eksempelvis at købe nyt udstyr for.
- Det betyder jo færre penge til alle de ting, der er sjove, siger hun.
FacebookTwitterKopier linkEmner:DBU|Jylland|Fodbold|Horsens




https://www.dr.dk/mitliv/carina-har-venindedatet-35-kvinder-paa-en-maaned-jeg-havde-brug-moede-andre-med-samme-liv-som

Hullubulu!
Singler, hvor er I henne?
Se temaMit LivCarina har 'venindedatet' 35 kvinder på en måned: 'Jeg havde brug for at møde andre med samme liv som mig'Pludselig havde alle kærester og børn.
Carina følte sig alene og savnede andre singleveninder.
Så fandt hun på 'venindedating'.
Af Trine Birk, Lærke Kromann (grafik), Claus Bech (foto) og Ruben Engrob Nielsen (programmør)16.
juni 2019 kl.
08.
29Læs opDet er lige før påskeferien.
Carina sidder i køkkenet i sin nye lejlighed i København med mobilen i hånden.
Hun læser beskeden igennem en sidste gang, inden hun tager sig mod til at trykke 'send'.
Hun skal nemlig til at dele noget for hende meget privat med flere tusinde facebookbrugere.
Hvad der står i beskeden, vender vi tilbage til.
Men den 32-årige erhvervskonsulent håber, at den kan være løsningen på den ubehagelige følelse, hun har gået rundt med den seneste tid.
Hullubulu - singler hvor er I henne?
Du er i slut 20'erne-start 30'erne.
Alle dine venner har kærester og børn, og du er den eneste single tilbage.
Hvor finder du andre singler, du kan spejle dig i, drikke øl med om fredagen og lave impulsive aftaler med?
Uden at det handler om dating?
Vi har talt med nogle af dem, der har 'knækket koden'.
For næsten et halvt år siden gik hun og kæresten fra hinanden.
Nu var hun klar til at skulle ud at danse på borde, tylle shots og rigtigt nyde sin nye singlestatus.
Men det gik op for hende, at hun var den eneste single tilbage i venneflokken.
Alle andre veninder havde en kæreste – og de fleste også børn.
Det var som om, at de alle var blevet voksne over natten.
- Jeg følte mig pludselig enormt alene.
Da jeg blev single, gik det op for mig, at man jo ikke er nogens førstevalg.
Det bliver man naturligt, når man er i et forhold.
Få dage før påske forstod hun for alvor, hvordan hendes liv som single adskilte sig markant fra venindernes.
For første gang i sit voksenliv skulle hun ikke ud at rejse i en ferie og havde tænkt, at hun så kunne hænge ud med veninderne.
- Men folk skulle kraftedeme på kæreste-sommerhustur og dyrke alle deres parmiddage og familietuttelut.
Det er jo en helt forståelig prioritet, man kan have i et forhold.
Det er bare så fjernt fra, hvor jeg selv er.
Hun havde været igennem hele 'vennelisten', da det gik op for hende.
Den stod på ti dages påskeferie i hendes eget selskab.
- Jeg overvejede i ren desperation, om jeg skulle tage på arbejde i stedet for at holde fri.
Tanken om at sidde alene i mit køkken i ti dage var fuldstændigt utænkelig for mig.
Det var dér, det blev synligt for mig, at jeg ikke fik opfyldt mit sociale behov.
Hun var nødt til at gøre noget.
Men hvad?
Hun kendte ingen singler.
Statistikken siger, at der er mange singler i København.
Men hvor fanden var de henne?
Hun prøvede Google: 'Hvordan finder man venner som voksen?
'Google foreslog, at hun skulle melde sig ind i en forening eller dyrke en interesse med nogle andre.
Men det var jo ikke ensbetydende med, at hun mødte andre, der var samme sted i livet som hende selv.
Hun fandt også flere singlegrupper på Facebook.
Men de lagde enten vægt på dating, at være singleforælder eller virkede til primært at bestå af singler, der var meget ældre end hende.
Det var i hvert fald den opfattelse, hun fik.
Enlige i DanmarkI Danmark er der 1.
665.
527 enlige voksne over 18 år.
Cirka 789.
000 er mænd og 876.
000 er kvinder.
I aldersgruppen 20-35 år er der over en halv million enlige.
Statistikken kan give en idé om antallet af singler i Danmark.
Dog er alle 'enlige' i statistikken ikke single.
For eksempel kan man jo godt have en kæreste, selvom man bor alene.
Kilde: Danmarks Statistik, FAM100NHun overvejede at fylde kalenderen op med Tinder-aftaler.
- Men jeg kunne hurtigt mærke, at det bare ikke var en særlig god idé.
Det var jo venner, jeg savnede lige nu.
Ikke en kæreste.
Det var dér, hun fik idéen til beskeden, som hun nu var få sekunder fra at poste inde i facebookgruppen 'Find en veninde, København'.
I beskeden søgte hun nye singleveninder.
Håbet var, at hun kunne samle en 'ny, sej og sjov venindegruppe'.
Hun var meget ærlig i opslaget.
Det var vigtigt, at hun fandt nogle kvinder, hun kunne spejle sig i, så de skulle være omkring hendes alder – og ikke have børn.
For som hun også understregede, drejede det sig om et supplement til de venner, hun allerede havde.
Hun havde nemlig mange skønne veninder i sit liv.
Det, hun savnede, var singleveninder.
- Jeg havde brug for at møde andre, der havde det samme liv som mig.
Hun læste beskeden igennem en sidste gang og trykkede send.
- Det var sindssygt grænseoverskridende.
Jeg ved ikke, om det var fordi, jeg syntes, det var skamfuldt eller pinligt, men det var rigtig svært at skulle sige højt, at jeg følte mig mega alene i den situation, jeg stod i.
- Jeg har altid haft et stort netværk og burde derfor ikke føle mig alene.
Men det gjorde jeg, for jeg havde svært ved at relatere til det liv, menneskerne omkring mig levede, når jeg selv havde lyst til nogle helt andre ting.
Og hvad ville folk tænke?
At hun var sådan én, der ikke kunne fungere socialt?
Og hvilken type mennesker svarer egentlig på sådan et opslag?
Der gik cirka tre minutter.
Så var den første besked allerede tikket ind.
Og så kom endnu én.
Og endnu én.
Sidst på aftenen havde hun allerede fået henvendelser fra over 25 kvinder mellem 27 og 34 år, og da hun stod op næste morgen, havde hun fået så mange henvendelser, at hun pænt måtte takke nej til flere.
- Det var sindssygt overvældende.
På den fede måde.
Følelsen af at være den eneste singlepige i København forsvandt jo der.
Jeg fik set, at der fandtes mange ligesom mig.
Nu havde jeg fundet dem.
De eksisterede.
- Det, der gik igen i beskederne var, at folk 'i Caps Lock' skrev: ’JEG OPLEVER PRÆCIS DET, DU TALER OM!
’Hun tog en kuglepen frem og skrev løbende navn, bopæl og alder ned på de kvinder, hun fik henvendelser fra, på et lille stykke linieret notepapir i A5-størrelse.
Hun inddelte folk i grupper med cirka fem i hver ud fra blandt andet alder og geografi.
Og så fandt hun på navne, som kendetegnede grupperne.
’Blond squad’, ’Blond squad 2.
0’, 'Ørestad/Amager'og ’Blandet yngre gruppe’, døbte hun de første grupper.
Til hver gruppe oprettede hun en messengertråd på Facebook og bad dem skrive navnet på deres yndlings-bar.
For det var netop det, hun foreslog, at de skulle første gang, de mødtes i hver gruppe.
At drikke en øl sammen.
Alkohol er altid en god icebreaker.
Få dage efter mødtes hun med 'Blond squad'.
De var fem i alt og skulle mødes på en ølbar på Frederiksberg.
Da hun gjorde sig klar, gik det op for hende, at 'venindedating' føltes præcis som en Tinder-date – bare uden forventningen om, at man skulle score hinanden.
For hvordan sagde man egentlig 'hej'?
Skulle man kramme eller give hånd?
Og hvad, hvis de ikke havde noget at tale om?
Hun var også spændt.
For lige om lidt skulle hun ses med en håndfuld modige piger, der havde sagt ja til at mødes med en gruppe kvinder, de slet ikke kendte.
Dén type kvinder ville hun gerne være veninder med.
Før hun mødtes med de enkelte grupper, havde hun forberedt en 'escape-plan'.
Det havde hun lært fra Tinder.
'Vi mødes til én øl, og så tager vi den derfra', var aftalen.
Ingen skulle føle sig presset til at sidde der en hel aften, hvis man ikke havde lyst.
Men det er aldrig kun blevet til én øl.
Første gang hun har mødtes med de enkelte grupper, har de altid startet aftenen med at fortælle lidt om sig selv.
Og allerede dér har snakken været godt i gang.
Om job.
Om rejser.
Om interesser, de finder ud af, de har tilfælles.
- Det, der har været mest slående for mig i alle grupperne, er, hvad vi ikke taler om.
Vi taler ikke særlig meget dating, og vi taler ikke forældreskab, fordi ingen af os har børn.
Men det, hun værdsætter allermest, er, at hun har fundet et 'spejl'.
Der er ingen 'ulykkelige singler' blandt hendes 'venindedates'.
Det var netop det spejl, hun havde brug for, efter nogle måneder, hvor hun kun havde haft andres lykkelige parforhold at spejle sig i.
- Det eneste, jeg så, var folks parforhold og tosomhed.
Når man selv lever diametralt modsat og aldrig ser andre lykkelige, harmoniske singler, der er samme sted i livet som én selv, kan det virkelig udfordre ens selvforståelse.
Men den selvforståelse har ændret sig til det positive, efter hun begyndte at 'venindedate'.
Her har hun mødt velfungerende kvinder, der hviler i at være single.
Kvinder, der ikke venter på at 'blive reddet', eller på at livet skal gå i gang.
Det var præcis det, hun søgte.
- Jeg elsker at være single!
Men det er langt sjovere, når man er sammen med nogle, der har den samme indstilling og fleksibilitet som en selv.
Efter første møde var hun helt 'høj' på at have mødt så seje, sjove og 'normale' kvinder.
- Det var virkelig fedt!
Jeg gik derfra med totalt meget mod på mere.
Og pludselig var Carinas påskeferie fyldt med aftaler.
I løbet af ti dage havde hun 'datet' 25 nye veninder, og efter den første måned var hun oppe på omkring 35.
'Blond squad', 'Blond squad 2.
0' og de andre grupper har i dag fået sit eget liv.
Carina har fra starten understreget, at hun ikke ønsker at være 'limen' i grupperne ud over den første gang.
De skulle kunne leve videre på egen hånd.
Også uden hende.
Men når kalenderen er fri, forsøger hun altid at springe til, når én af grupperne arrangerer at mødes.
Forleden var hun for eksempel til 'Divaquiz' med tre andre, hvor den stod på ølkander, dans på bordene og gin og tonics på en tilfældig onsdag.
- Vi havde præcis den energi, som jeg har savnet ved at være en venindegruppe, der tager i byen sammen.
Vi var oppe at danse på bordene til Ariana Grande, og vi blev honoreret med drinks af stedet for at skabe god energi.
Vi vandt ikke, men vi havde det så sjovt.
Carina har også fundet en løbemakker gennem én af grupperne, som spurgte hende, om hun ikke skulle være med i hendes løbeklub.
Og på Roskilde Festival, hvor hun skal afsted med nogle kolleger, skal hun også mødes med nogle af sine nye veninder.
- Vi har aftalt, at vi skal 'stikke af sammen' og drikke en stor ananas-drink sammen i Gringo-bar.
'Venindedating' har været en langt større succes, end hun havde turdet håbe på, da hun sad dér i sit køkken og var nervøs for at poste sit opslag.
Der er kun én ting, hun fortryder.
- At jeg ikke gjorde det noget før.
- Men jeg vidste jo heller ikke, hvad jeg skulle gøre.
I forbindelse med sit opslag, valgte hun samtidig at åbne op for familie og venner omkring, hvordan hun havde det.
Det viste sig at være en rigtig god beslutning.
Hun fandt ud af, at folk slet ikke var klar over, hvor alene hun kunne føle sig.
'Jeg kommer ud og sover hos dig!
', ringede en veninde forleden.
Den slags havde de ikke gjort i ti år.
Forleden var hun også på ferie med en veninde og hendes kæreste.
- Jeg ved, at de ting er et direkte resultat af, at jeg har fortalt, hvordan jeg har det.
Carina mener også, hun er blevet en bedre veninde over for sine 'gamle' veninder, efter hun har fået singleveninder ind i sin hverdag.
Hun er blevet meget mere rummelig over for dem og det liv, de lever.
- Jeg har selv fået et helt andet overskud, når jeg er sammen med mine veninder.
Før jeg begyndte at 'venindedate', blev jeg irriteret over, at vi levede vidt forskellige liv frem for at glæde mig over deres.
- Nu får jeg mit sociale behov for byture og 'singlesnak' stillet et andet sted.
Det gør, at jeg hygger mig meget mere, når jeg er sammen med dem.
Selvom 'venindedating' har været en stor succes, har Carina dog allerede udset sig en ny udfordring.
- Jeg kunne godt tænke mig at finde mandlige singlevenner også.
Det er mit næste projekt.
- Jeg skal bare lige have knækket koden til, hvordan jeg griber det an.
Af private årsager har Carina ikke ønsket at stå frem med sit efternavn, men det er kendt af redaktionen.
FacebookTwitterKopier linkEmner:København|Facebook|Google|Parforhold|Øl




https://www.dr.dk/nyheder/udland/i-dag-kan-danske-claus-blive-tysk-borgmester

UdlandI dag kan danske Claus blive tysk borgmesterMøbelhandler Claus Ruhe Madsen stiller op til anden og sidste runde af borgmestervalget i Rostock i Tyskland.
46-årige Claus Ruhe Madsen er født og opvokset i København, flyttede som ung til Vestjylland med sine forældre, inden han selv flyttede til Tyskland.
16.
juni 2019 kl.
07.
19Bemærk: artiklen er mere end 30 dage gammelLæs opIndbyggerne i den nordtyske havne- og handelsby Rostock skal i dag træffe et - for Tyskland - usædvanligt valg.
De skal stemme om, hvem der skal være Rostocks næste overborgmester: Skal det være tyske Steffen Bockhahn eller modstanderen Claus Ruhe Madsen, der er født og opvokset i Danmark?
Ender Claus Ruhe Madsen med at vinde valget, bliver han den første person uden tysk statsborgerskab, der bliver overborgmester i en by i Tyskland.
Søndagens valg er anden og sidste runde af borgmestervalget i Rostock.
Første runde blev afholdt den 26.
maj, og her var det Claus Ruhe Madsen, der trak flest stemmer og placerede sig på en klar førsteplads.
Læs også:Pæredansk kandidat væbnet med pølsehorn vil være tysk borgmesterDen danske tilflytter har boet i Rostock i 25 år og har en møbelforretning.
Under valgkampen har han cyklet rundt på sin ladcykel for at møde borgerne, og han har delt såvel pølsehorn som strømper ud.
Jeg kan mærke, at mange synes, det er spændende, at jeg er dansk.
Danskere er ofte lidt mere pragmatiske.
Borgmesterkandidat Claus Ruhe MadsenOm sit kandidatur har 46-årige Claus Ruhe Madsen tidligere sagt:- Jeg har været meget engageret som erhvervsdrivende og i forskellige foreninger og synes, at det kunne være meget spændende at være med til at styre, hvor vores 800 år gamle by skal føres hen.
Claus vil modernisere RostockPolitisk har Claus Ruhe Madsen især fokus på miljøet, erhvervslivet og digitalisering.
Han vil modernisere Rostock, som ifølge ham "hænger fast i fortiden".
Han vil blandt andet renovere havneområdet ud til Østersøen og arbejde for bedre kollektiv trafik og flere cykelstier.
Skolerne skal digitaliseres, plastikservice skal ud af byen, og så skal der - hvis det står til Claus Ruhe Madsen - bygges et nyt teater.
Desuden vil han arbejde for, at flere kommer i arbejde, at erhvervslivets forhold forbedres, og at der kommer bedre handelsforbindelser til Danmark og Sverige, der ligesom Rostock har kyst ud til Østersøen.
Claus Ruhe Madsen fik 34,6 procent af stemmerne ved første valgrunde i slutningen af maj.
Hans nærmeste modstander, Steffen Bockhahn fra venstrepartiet Die Linke, fik 18,9 procent af stemmerne.
Fordi ingen af kandidaterne fik mindst halvdelen af stemmerne, skulle de to, der fik flest, dyste mod hinanden i en ny valgrunde.
Under valgkampen har Claus Ruhe Madsen bemærket, at det har skabt en vis interesse blandt vælgerne, at han kommer fra Danmark.
- Jeg kan mærke, at mange synes, det er spændende, at jeg er dansk.
Danskere er ofte lidt mere pragmatiske, fortalte han tidligere.
Claus Ruhe Madsen stiller op som løsgænger, selv om flere partier i Rostock har spurgt, om han kunne tænke sig at stille op for dem.
/ritzau/FacebookTwitterKopier linkEmner:Rostock|Tyskland|Valg og folkeafstemninger|Lokalpolitik|Erhverv




https://www.dr.dk/nyheder/regionale/syd/schackenborg-slot-vil-aabne-doerene-danskerne

Syd- og SønderjyllandSchackenborg Slot vil åbne dørene for danskerneDet vil komme til at gavne kongehuset, vurderer ekspert.
Det er Schackenborg Fondens kommende direktør, Trine Jakobsen, som vil åbne op for offentligheden.
Af Torben Møller, Lars Paaske og Ulrik Bang-Mørch16.
juni 2019 kl.
08.
31Bemærk: artiklen er mere end 30 dage gammelLæs opSchackenborg Slot skal være mere åben for offentligheden.
Der skal arbejdes med brandet, og folk skal kunne komme ind i hverdagen og se slottet.
Det siger Schackenborg Fondens kommende direktør Trine Jakobsen.
- Jeg har et stort ønske om at åbne de smukke gitterporte i hverdagen, så man kan komme ind og gå rundt på området og få den fantastiske oplevelse, som det er at besøge Schackenborg slot.
Jeg kunne godt tænke mig en øget grad af tilgængelighed, siger Trine Jakobsen.
Schackenborg Slot i Møgeltønder set fra luften.
 Slottet skal nu være mere åbent for danskerne, lyder den nye vision fra Schackenborg Fonden.
 Ved at åbne stedet mere op er håbet, at man kan tiltrække endnu flere turister.
 I omkring 300 år var Schackenborg Slot i Slægten Schacks eje, inden slottet blev overtaget af kongefamilien i 1978.
 Prins Joachim og Prinsesse Marie flyttede fra stedet i 2014 og overdrog stedet til Schackenborg Fonden.
 Kongefamilien bruger stadig stedet.
 Ifølge historiker og ekspert i kongehuset Lars Hovbakke Sørensen vil den øget tilgængelig gavne stedet og kongehuset.
 Tønders Venstre-borgmester Henrik Frandsen glæder sig over, at portene ind til slottet bliver åbnet i højere grad.
1 / 8Schackenborg Slot i Møgeltønder set fra luften.
1 / 8Slottet skal nu være mere åbent for danskerne, lyder den nye vision fra Schackenborg Fonden.
2 / 8Ved at åbne stedet mere op er håbet, at man kan tiltrække endnu flere turister.
3 / 8I omkring 300 år var Schackenborg Slot i Slægten Schacks eje, inden slottet blev overtaget af kongefamilien i 1978.
4 / 8Prins Joachim og Prinsesse Marie flyttede fra stedet i 2014 og overdrog stedet til Schackenborg Fonden.
5 / 8Kongefamilien bruger stadig stedet.
6 / 8Ifølge historiker og ekspert i kongehuset Lars Hovbakke Sørensen vil den øget tilgængelig gavne stedet og kongehuset.
7 / 8Tønders Venstre-borgmester Henrik Frandsen glæder sig over, at portene ind til slottet bliver åbnet i højere grad.
8 / 8Prins Joachim solgte slottetDet var for knap fem år siden, at prins Joachim solgte Schackenborg Slot til den nystiftede fond Schackenborg Fonden.
Det er den fond, der er i dag ejer og driver Schackenborg Slot og det landbrug, som hører til.
Fonden blev oprettet, fordi det var vanskeligt for prins Joachim og prinsesse Marie at drive slottet og landbruget sammen med deres øvrige opgaver.
I forbindelse med overdragelsen af slottet flyttede prins Joachim og prinsesse Marie også til København.
Se video fra Schackenborg Slot herunder:Stort potentialeKongehuset kommer stadig på Schackenborg Slot, men med lidt koordinering så mener Trine Jacobsen godt, at det kan lade sig gøre, at slottet bliver mere tilgængeligt for almindelige mennesker.
- Kongehuset, prins Joachim og prinsesse Marie bruger stadig stedet.
Det vil sige, at de er der.
Det er der jo også en masse potentiale i.
Det er kun skønt, for det er en del af den fortælling, der er.
- Der er nemlig en stor stolthed omkring dette sted.
Det skal vi bygge videre på, så flere gæster kan komme til at besøge stedet, siger Trine Jakobsen.
Schackenborg SlotSchackenborg Slot ligger i Møgeltønder i Tønder Kommune.
I 1978 efter 11 generationer i Schack-slægtens eje blev slottet overtaget af kongefamilien.
I 1993 blev slottet overtaget af prins Joachim.
1.
juli 2014 meddelte hoffet, at Schackenborg Slot ville overgå til Schackenborg Fonden.
Kilde: Schackenborg.
dkTiltrække flere turisterBorgmesteren i Tønder Kommune, Henrik Frandsen fra Venstre, hilser det meget velkommen, at portene i højere grad bliver åbnet.
- Jeg synes, det er meget positivt, for Schackenborg Slot er noget, vi er meget stolte af i Tønder Kommune og meget gerne vil vise frem, siger han.
Henrik Frandsen håber, at initiativet kan trække yderligere turister til området.
- Når folk langvejs fra finder ud af, at det er muligt at komme ind og se Schackenborg Slot og opleve den meget magiske stemning, der er i området, så tænker jeg, at det kan blive en rigtig fin turistattraktion, siger Henrik Frandsen.
Schackenborg FondenSchackenborg ejes og drives i dag af Schackenborg Fonden.
Fonden blev stiftet 30.
juni 2014 af prins Joachim, Bitten og Mads Clausens Fond, Ecco Holding og Ole Kirks Fond.
Prins Joachim og prinsesse Marie er protektorer for fonden.
Fonden er en almennyttig, erhvervsdrivende fond, der har overtaget Schackenborg Slot og et dertil hørende landbrug.
Kilde: Schackenborg.
dkGodt brandDet er netop en turistattraktion, som Trine Jakobsen har planer om.
- Jeg vil gerne skabe en attraktion i det sydvestjyske.
Slottet er jo et fantastisk brand.
Jeg tror, de fleste danskere ved, hvad Schackenborg er, så nu skal der udvikles på den del.
Det glæder jeg mig rigtig meget til, siger hun.
Rundt om Trine JakobsenTrine Jakobsen tiltræder jobbet som direktør for Schackenborg Fonden midt i august.
I 1999 vandt hun det danske Melodi Grand Prix sammen med Michael Teschl med sangen 'Denne gang'.
Et par år senere blev hun et af medlemmerne i pigegruppen EyeQ.
I de seneste år har hun været direktør for herregården og kulturstedet Nørre Vosborg ved Holstebro.
Foto: Nørre VosborgKommer tættere på kongefamilien og stedetHistoriker og ekspert i kongehuset Lars Hovbakke Sørensen siger, at det kan få en stor effekt, når stedet åbner sig mere op for offentligheden.
- Det kan godt få stor betydning, at danskerne får mulighed for at komme mere tæt på kongehuset og Schackenborg og de historier, der knytter sig til stedet.
- Det vil uden tvivl også gavne Schackenborg og kongehuset, siger Lars Hovbakke Sørensen.
Grunden til, at det kan have en større effekt, skal ses i forhold til den gang, hvor prins Joachim og prinsesesse Marie flyttede fra området.
- Dengang var der mange, der var skuffet over, at de faste repræsentanter af kongefamilien i Jylland forlod lokalområdet.
Derfor har man behov for, at der sker noget nyt i forhold til at kunne komme tæt på de kongelige.
- Nu får man så mulighed for at få en tilknytning til kongefamilien igen, som man havde engang, siger Lars Hovbakke Sørensen.
FacebookTwitterKopier linkEmner:Lars Hovbakke Sørensen (politisk kommentator)|Royalt|Tønder Kommune|København|Turisme




https://www.dr.dk/sporten/motorsport/le-mans-dansker-faerdig-efter-sammenstod-med-barriere

MotorsportLe Mans: Dansker færdig efter sammenstød med barriereJan Magnussen er søndag morgen med helt fremme i GTE Pro-klassen.
Michael Christensen er fem omgange efter.
Marco Sørensen var selv i stand til gå fra stedet, da han i nat forulykkede.
16.
juni 2019 kl.
06.
54Bemærk: artiklen er mere end 30 dage gammelLæs opDen danske racerkører Marco Sørensen er ude af dette års Le Mans efter et voldsomt uheld kort efter midnat.
Ifølge TV2 bragede Marco Sørensen i høj hastighed ind i barrieren i sin Aston Martin nummer 95.
Han var selv i stand til gå fra stedet, men bilen var så beskadiget, at den ikke ved egen kraft kunne rulle tilbage i pitten.
Michael Christensen er derimod fortsat med i den tætte strid i GTE Pro-klassen.
Danskeren og hans to medkørere lå sent lørdag aften i spidsen for klassen i deres Porsche 911, men kort før klokken seks søndag morgen er teamet faldet tilbage på en 12.
-plads.
Bilen er fem omgange efter Jan Magnussens gule Corvette.
Det amerikanske team har et forspring på omkring et halvt minut til en Ferrari 488 med James Calado ved rattet.
Alonso kører medKampen om podiepladserne er dog meget tæt.
Under et minut adskiller de fire førende biler i GTE Pro.
Michael Kristensen og Kevin Estré kan sikre sig verdensmesterskabet i langdistanceløb i GTE Pro-klassen, hvis teamet slutter blandt de ni øverste.
Den tredje kører i bilen er belgiske Laurens Vanthoor.
Den 87.
udgave af Le Mans er samtidig sidste løb i VM-serien for GTE Pro-bilerne.
I kongeklassen LMP1 - hvor der ikke er danske deltagere - fører Toyota nummer syv fortsat foran søsterbilen, der har nummer otte.
Den tidligere verdensmester i Formel 1 Fernando Alonso er blandt de tre kørere i sidstnævnte bil.
De to Toyota-hold er tre omgange foran Rebellion Racing på tredjepladsen.
/ritzau/FacebookTwitterKopier linkEmner:Fernando Alonso (racerkører)|Jan Magnussen (racerkører)|Frankrig|Toyota|Motorsport




https://www.dr.dk/sporten/oevrig/dansk-speedwaykoerer-leverer-nyt-topresultat

Øvrig sportDansk speedwaykører leverer nyt topresultatLeon Madsen var igen i finalen i grandprix-serien, da den danske speedwaykører blev nummer to i Prag.
Leon Madsen fortsætter med at imponere.
15.
juni 2019 kl.
21.
18 | opdateret 15.
juni 2019 kl.
22.
24Bemærk: artiklen er mere end 30 dage gammelLæs opDen danske speedwaykører Leon Madsen bliver ved med at imponere i VM-serien.
Lørdag aften hentede danskeren en andenplads i sæsonens tredje grandprix, der blev kørt i Prag.
Leon Madsens sæsonWarszawa - 1.
pladsKrsko - 3.
pladsPrag - 2.
pladsLeon Madsen sluttede lige i hælene på vinderen, som var Janusz Kolodziej fra Polen, og det var Leon Madsens tredje finale ud af tre mulige i grandprixserien i denne sæson.
I den samlede VM-stilling nåede Leon Madsen op på 40 point side om side med polske Patryk Dudek på førstepladsen.
I semifinalen startede Leon Madsen på inderbanen og lå på et tidspunkt sidst, men danskeren kæmpede sig frem med aggressiv kørsel og vandt sin semifinale.
Dermed blev Leon Madsen klar til finalen, hvor han i en hidsig afslutning forsøgte at presse sig forbi Kolodziej i en tæt duel, som polakken dog vandt.
Leon Madsen (Rød hjelmfarve) ses her i duel med lørdagens vinder Janusz Kolodziej (Hvid hjelmfarve) Leon Madsen har taget VM-serien med storm, efter at han slog til i første grandprix, som han vandt i Warszawa.
Siden hentede Leon Madsen en tredjeplads i slovenske Krsko.
Sejren i Polen i årets første grandprix var Leon Madsens første nogensinde i sin første sæson som fuldbyrdet kører i grandprix-serien.
Skidt dag for IversenDanske Niels-Kristian Iversen var også med, men det blev en dårlig aften for den rutinerede speedwaykører, som ikke nåede frem til semifinalen.
Niels-Kristian Iversen indledte med en tredjeplads i det første heat, hvor inderbanen så ud til at volde problemer, mens Leon Madsen var ganske suveræn i sin første start og tog tre point.
Danskerne tørnede sammen i deres anden start, og det slap Iversen faktisk bedst fra med en sejr, mens Leon Madsen fik problemer på inderbanen og sluttede med et point.
Efter tre heat var Madsen på fjerdepladsen med seks point, mens Iversen lå nede som nummer ti efter et rundt nul i sin tredje start, og der var ingen forbedring, og derfor nåede Iversen ikke til semifinalen.
I stedet hentede Leon Madsen to point og et enkelt point mere og kom med nød og næppe i semifinalen og også videre til sin tredje finale i sæsonen.
/ritzau/FacebookTwitterKopier linkEmner:Polen|Prag|Speedway|Warszawa




https://www.dr.dk/nyheder/politik/travlhed-i-bornholms-luftrum-flere-end-200-flyafgange-til-og-fra-folkemoedet

PolitikTravlhed i Bornholms luftrum: Flere end 200 flyafgange til og fra FolkemødetFlytrafikkens konsekvenser for klimaet bliver diskuteret i Allinge, samtidig som rekordmange fly er sat ind under mødet.
SAS benytter det nye Airbus A320neo-fly på deres afgange mellem København og Bornholm under årets Folkemøde.
Af Lasse Bastian Larsen16.
juni 2019 kl.
06.
30Bemærk: artiklen er mere end 30 dage gammelLæs opI dag slutter årets Folkemøde på Bornholm.
Dermed sætter mange tusinde deltagere kursen mod vest på rejsen hjem fra klippeøen.
Og mange af folkemødegæsterne skipper færgen og tager den hurtige smutvej hjem med flyet.
Hele 23 rutefly letter således i dag fra Bornholms Lufthavn ved Rønne med kurs mod lufthavne i blandt andet Aalborg, Aarhus, Odense og ikke mindst København.
Samlet set er flere end 200 rutefly lettet og landet fra øens lufthavn over de seneste dage, viser en foreløbig opgørelse fra Bornholms Lufthavn.
Uden Folkemødet ville der i samme periode være langt færre afgange til og fra Bornholm.
Ny SAS-luftbroOgså sammenlignet med tidligere folkemøder er antallet af afgange og udbudte sæder ombord på flyene i år betragteligt større.
Det skyldes i høj grad, at det store skandinaviske flyselskab SAS i år har indsat 36 afgange med store Airbus-fly mellem København og Rønne i forbindelse med Folkemødet.
Og det er sket på baggrund af en invitation.
- Vi blev spurgt af Folkemødet sidste år, om vi ville flyve danskerne til og fra Folkemødet.
Og det ville vi rigtig gerne, lyder det fra den danske pressechef i SAS, Mariam Skovfoged, der også pointerer, at selskabet valgte at slå til, fordi de øjner en god forretning.
Og SAS har ikke fortrudt, at de har sat 6.
500 sæder til salg til og fra Bornholm i denne uge, fortæller Mariam Skovfoged.
- Salget er gået rigtig fint.
Faktisk er det gået over forventning.
- Vi har haft fulde fly på rigtig mange af vores afgange.
Vi har oplevet stor opbakning til, at vi flyver til og fra Bornholm, lyder det videre fra pressechefen.
SAS gør med sit indtog den mindre operatør Danish Air Transport (DAT) selskab, der til daglig flyver ruten mellem København og Rønne alene.
Sidste år skulle DAT ikke bekymre sig om konkurrencen fra storebroren SAS med at fragte passagerer frem og tilbage fra Bornholm ad luftvejen under Folkemødet.
DAT benytter blandt andet turbopropfly fra den fransk-italienske flyproducent ATR på deres ekstra afgange mellem Bornholm og andre danske lufthavne under Folkemødet.
Alligevel har selskabet under dette folkemøde indsat yderligere 60 afgange sammenlignet med sidste år, så 187 DAT-fly letter og lander fra Rønne mellem onsdag og søndag i Folkemøde-ugen.
Selskabet bruger dog i år nogle lidt mindre fly.
Derfor er cirka samme antal sæder til salg som under Folkemødet i 2018.
De mange ekstra afgange går i høj grad uden om København, fortæller selskabets administrerende direktør og stifter, Jesper Rungholm.
- Vi har primært øget med ruter direkte fra flere jyske lufthavne.
Derved kan hele folket komme til Folkemødet, uden at man skal den lange vej via Københavns Lufthavn eller med tog, bus og færge.
Jesper Rungholm vurderer, at hans selskab vil sælge omtrent samme antal billetter som sidste år, men alligevel få lidt færre penge i kassen.
- Fordi vi nu har fået konkurrence på København-ruten, har vi en lidt dårligere indtjening.
Vi regner med at tjene omkring fem procent mindre på vores Folkemøde-flyvninger, end vi gjorde sidste år.
Flyselskaber CO2-kompensererUnder tiden er flytrafikkens CO2-udledninger blevet genstand for stor debat.
Det var senest tydeligt i valgkampene til Folketinget og Europa-Parlamentet.
Her blev krav om passagerafgifter på flybilletter fremsat af flere partier.
Men både SAS og DAT forsikrer, at deltagere og gæster kan flyve til og fra Bornholm med grøn samvittighed.
Selskaberne har søsat flere initiativer for at nedsætte deres CO2-udledninger.
Og alle flyrejser under årets Folkemøde CO2-kompenseres, lyder det fra såvel DAT som SAS.
Messerschmidt: Flypassagerer skal være 'stolte'På årets Folkemøde var netop klima og drivhusgasudslip temaet for mange af arrangementerne.
Det gjaldt også fredag, hvor flyselskabet Norwegian var arrangør af en debat om flysektorens klimapåvirkning, og om hvorvidt flyskatter er en del af løsningen på problemet.
Her deltog blandt andet Morten Messerschmidt, nyvalgt medlem af Folketinget for Dansk Folkeparti.
Han ser ikke noget problem i, at flytrafikken til og fra Bornholm er steget voldsomt under dette Folkemøde.
Han roser de to selskaber for at tage klimansvaret på sig.
- Jeg er meget glad for, at det er DAT og SAS, der flyver passagerer til og fra Bornholm under dette Folkemøde, og ikke eksempelvis polske eller bulgarske selskaber, som også kan levere denne vare, men som jeg ikke mener lever op til samme standard.
Morten Messerschmidt (DF) og Kira Marie Peter-Hansen (SF) var to af deltagerne, da det norske flyselskab Norwegian var vært for en debat, hvor flytrafikkens klimabelastning og flyskat blev diskuteret.
 DR Nyheder)Morten Messerschmidt er selv ankommet til Bornholm med færgen, men mener altså ikke, at flyvende folkemødegæster har grund til at skamme sig.
Han mener ligefrem, at de skal være ’stolte’.
- De har honoreret nogle af de mest miljøvenlige selskaber i Europa på bekostning af nogle af dem, som sviner allermest.
SF: Flysektor slipper for billigtOgså SF's nyvalgte medlem af Europa-Parlamentet, Kira Marie Peter-Hansen, deltog i debatten, hvor fly og klima altså var i centrum.
- Spørgsmålet er i højere grad, hvordan vi sikrer, at vi kan transportere os bæredygtigt.
Under Folkemødet har jeg diskuteret, hvordan vi får en grøn flysektor, og det skal man også gøre med andre sektorer, herunder skibstransporten, sagde det nyvalgte parlamentsmedlem.
Helt overordnet fremførte SF-politikeren det synspunkt, at prisen for at transportere sig skal afspejle de CO2-udledninger, som transporten medfører.
Og det mener hun ikke er tilfældet for flysektoren i dag.
Derfor lød det fra Kira Marie Peter-Hansen, at forbrugerne bør betale en ekstra passagerafgift, når de køber flybilletter for at kompensere for denne ubalance.
I den diskussion mindede DAT-direktøren, Jesper Rungholm, dog om, at der med EU's CO2-kvoteordning allerede er en europæisk CO2-skat, som han ser det.
Han fortalte, at dette er en stor og voksende millionudgift for hans selskab.
FacebookTwitterKopier linkEmner:Bornholm|København|Flyselskaber|Lufthavne|EU




https://www.dr.dk/nyheder/udland/usa-nu-ma-trossamfund-ikke-laengere-naegte-deres-born-maeslingevaccine

UdlandUSA: Nu må trossamfund ikke længere nægte deres børn mæslingevaccineEn dispensation, der før har givet religiøse lov til ikke at lade børn vaccinere mod mæslinger, er nu ophævet.
Især blandt ultraortodokse jøder i New York er krav om mæslingevacciner blevet mødt med stor skepsis.
16.
juni 2019 kl.
06.
20Bemærk: artiklen er mere end 30 dage gammelLæs opReligiøse grupper i New York må ikke længere nægte at lade børn i skolealderen vaccinere mod mæslinger.
Det skyldes det værste udbrud af mæslinger i USA i årtier, hvor især New York med over 800 tilfælde i år er hårdt ramt.
Det skriver nyhedsbureauet AP.
Det demokratiskledede Senat og den lovgivende forsamling i New York stemte torsdag for at ophæve en dispensation, der indtil nu har givet forældre lov til at nægte at lade deres børn vaccinere af religiøse årsager.
Lovændringen blev underskrevet af den demokratiske guvernør Andrew Cuomo og trådte i kraft øjeblikkeligt.
Læs også:FN: Millioner af børn er ikke vaccineret mod mæslingerFlere end 1.
000 personer i USA er på nuværende tidspunkt smittet med mæslinger.
Virusset spredes i stigende fart blandt børn i skolealderen.
Grupper i USA, heraf ultraortodokse jøder i New York, har højlydt delt sine bekymringer for, at mæslingevaccinen kan føre til autisme hos børn.
En påstand, der gentagne gange er blevet tilbagevist af sundhedsmyndighederne.
Tusinder af børn er døde af sygdommenMæslinger blev erklæret udryddet i USA i 2000, men er siden kommet tilbage.
Værst ramt af udbruddet er områder i New York med relativt store grupper af ortodokse jøder.
Alene i bydelen Brooklyn er der registreret 588 tilfælde af mæslinger siden oktober sidste år.
Men også andre lande melder om usædvanligt mange tilfælde af den smitsomme sygdom.
I 2017 døde omkring 110.
000 mennesker af mæslinger.
Hovedparten af dem var børn.
Det svarede til en stigning på 22 procent i forhold til 2016, skriver nyhedsbureauet Reuters.
Ifølge FN's børneorganisation, Unicef, er kimen til den "alarmerende" tendens lagt år tilbage.
Problemet er, at millioner af børn ikke er vaccineret.
Blandt de industrialiserede nationer topper USA Unicefs liste over lande, hvor flest børn ikke er vaccineret.
Fra 2010 til 2017 drejede det sig om over 2,5 millioner amerikanske børn.
/ritzau/FacebookTwitterKopier linkEmner:USA|New York|Børnesygdomme|Vaccinationer|Unicef




https://www.dr.dk/sporten/fodbold/kvindeligaen/storsatsende-fc-nordsjaelland-rykker-op-i-landets-bedste-raekke

KvindeligaenStorsatsende FC Nordsjælland rykker op i landets bedste rækkeFC Nordsjællands kvindehold sikrede sig lørdag en billet til landets bedste række.
FC Nordsjælland rykker op i landets bedste række.
Af Malte Nørgaard15.
juni 2019 kl.
19.
46 | opdateret 15.
juni 2019 kl.
20.
25Bemærk: artiklen er mere end 30 dage gammelLæs opMed en sejr på 2-1 over Næsby i sæsonens sidste kamp sikrede FC Nordsjællands kvindehold sig oprykning til landets bedste række.
Vi skal sørge for, at vi til næste forår skal spille medaljeslutspil i stedet for nedrykningsspil.
Kasper Klarskov, cheftræner for FC NordsjællandUafgjort havde ellers været nok til at sikre begge hold oprykning.
Men det var aldrig tanken at spille efter det resultat, fortæller FC Nordsjællands cheftræner Kasper Klarskov.
- Jeg tror ikke på, at du kommer langt ved at fedte et resultat hjem.
Det ligger heller ikke til vores stil, så derfor angreb vi fra begyndelsen, siger han.
Den taktik lykkedes, da Camilla Kur efter pausen sendte et indlæg fra højre i kassen, før amerikanske Tiffany Weimer tyve minutter senere sprintede fra det fynske forsvar og satte kuglen i nettet.
Til sidst i opgøret fik Næsby reduceret, men det var altså ikke nok.
Læs også:Dronning Margrethe og Beyonce på trøjen: FC Nordsjælland hylder kvindelige forbillederDerfor måtte de i stedet se bysbørnene fra Odense Q følge med Farum-holdet op i landets bedste række.
Vil være blandt de seks bedsteSelvom FC Nordsjælland i næste sæson kommer til at spille i landets bedste række for første gang, så bliver der satset på mere end overlevelse i rækken.
Læs også:FC Nordsjælland om satsning på kvindefodbold: ’Superliga-klubberne skal bare komme i gang’Det kan klubbens træner, Kasper Klarskov, godt afsløre allerede nu.
- Vores første målsætning er at blive et etableret hold i rækken, og så skal vi sørge for, at vi til næste forår skal spille medaljeslutspil i stedet for nedrykningsspil, siger han.
Stillingen i oprykningsspilletFC Nordsjælland, 22 pointOdense Q, 19 pointNæsby, 19 pointB93, 14 pointAaB, 7 pointVildbjerg, 6 pointFor at nå den målsætning kan klubben være nødt til at investere yderligere i spillertruppen.
Hvilke indkøb der skal satses på, bliver afklaret på et strategimøde i den kommende uge.
- Vi skal kigge på, hvem der kunne passe ind.
Ambitionen er ikke, at vi skal have et helt nyt hold, som vi nærmest hentede i vinter.
Dem, vi hentede dengang, har også niveau til at spille i landets bedste række.
Men der vil komme nye spillere ind, og vi har også fem eller seks ungdomsspillere, som vi gerne vil trække op på førsteholdet, siger Kasper Klarskov.
Partybus venterI første omgang skal alle spillerne dog fejre oprykningen med en bytur.
Det fortæller angriberen Camilla Kur.
- Først skal vi have middag, og så kommer der en partybus, som kører os ind til et diskotek i byen.
Der er ikke tvivl om, at vi kommer sent i seng.
Nu er det ferie, så vi skal virkelig fejre det, siger hun og fortsætter.
- Det er enormt stort for spillerne og for klubben.
Og det er den største lettelse, jeg længe har prøvet, lyder det med henvisning til, at der var tre hold i spil til de to oprykningspladser før sidste spillerunde.
FacebookTwitterKopier linkEmner:FC Nordsjælland|Fodbold|Næsby|Odense|Farum




https://www.dr.dk/mitliv/catfish-hvaffor-en-fisk-saadan-undgaar-du-blive-narret-af-en-falsk-profil

Er du virkelig virkelig?
Se temaMit Liv Catfish-hvaffor-en-fisk?
Sådan undgår du at blive narret af en falsk profilDu risikerer ikke bare at miste penge.
Du kan også blive følelsesmæssigt misbrugt online.
Af Henriette Stisen16.
juni 2019 kl.
07.
00Bemærk: artiklen er mere end 30 dage gammelLæs opHar du fået en venneanmodning fra en falsk profil?
Eller måske har du flirtet med en på Snapchat, som så ud af det blå blokerer dig, når du sætter spørgsmålstegn ved, hvem personen egentlig er?
Så er du ikke alene.
Hvad er catfishing?
En 'catfish'er betegnelsen for en person, som online blandt andet stjæler andres fotos til at lave en eller flere falske profiler, de kan kontakte folk med.
I nogle tilfælde er det for at lokke penge ud af ofrene, mens det andre gange kan handle om opmærksomhed og følelser.
Konsekvenserne for ofret kan derfor være af økonomisk art, men det er stort set altid også af følelsesmæssigt art, da man i god tro har delt intime oplysninger med en person, man troede var rigtig.
- Vores klare formodning er, at der er en stigning i falske profiler.
Både på det professionelle plan, hvor man troller.
Men også i det hverdagsnære, hvor folk kender hinanden og bruger en falsk profil til at lokke andre til at fortælle om sit privatliv ved at skabe en intim relation på nettet, siger næstformand Ask Hesby Krogh fra foreningen Digitalt Ansvar, der arbejder for, at der bliver sat hårdere ind over for digitale krænkelser i Danmark.
Men hvor mange danskere, der hvert år er i kontakt med falske profiler på eksempelvis Facebook, Instagram eller Snapchat, er der ikke klare tal på.
Politiet registrerer nemlig kun sager, hvor der er økonomisk svindel involveret.
Sagen er bare den, at når du bevæger dig rundt på nettet, så kan du også falde i fælder, der ikke lænser din bankkonto, men i stedet påvirker dig negativt rent følelsesmæssigt.
Lige nu på DR3 kan man følge jagten på fupprofilen 'Jonas', der igennem flere år har brugt falske billeder og profiler til at komme helt ind på livet af kvinder fra hele landet - en såkaldt catfish.
Og selvom der måske ikke har været penge eller sex involveret, så har det store konsekvenser for dem, der kommer i kløerne på de falske, flirtende profiler.
'Forført af en falsk profil'I DR3-programmet ’Forført af en falsk profil’ står flere kvinder frem og fortæller, hvordan de i årevis har skrevet med den samme falske profil uden at vide det.
De er alle blevet narret, og jagten sættes ind på personen bag det omfattende fupnummer, der trækker tråde langt tilbage i tiden og ud over hele Danmark.
Se de første afsnit af 'Forført af en falsk profil' her.
Se også DRTV-temaet 'Er du virkelig virkelig?
' om hvem vi er på nettet.
- Det er et voldsomt problem, hvis nogen, du stoler på, bryder din tillid.
Det svarer til, at nogen kommer ind i dit hjem og lytter til dine mest intime hemmeligheder, mens de udgiver sig for at være en anden, og det kan føles som et enormt overgreb, forklarer Ask Hesby Krogh.
For selvom det kan være en kæmpe krænkelse, så gør dansk lovgivning det lige nu langt sværere at stille noget op over for de folk, der med falske profiler udnytter andre rent følelsesmæssigt.
- Straffeloven er ikke tunet ind på det her, og min opfattelse er, at der bør være en klar lovbestemmelse, som går ind på det her.
Det er en lovgivning, som er dårligt forberedt på situationer, hvor der ikke er tale om økonomi, siger advokat Christian F.
Jensen.
Som specialist inden for persondata, injurier og fredskrænkelser har han netop erfaring med den lovmæssige gråzone, når det drejer sig om falske profiler på nettet.
Sådan ser Jonas Ceer ud.
Problemet er bare, at Jonas slet ikke findes i virkeligheden.
DR3-serien 'Forført af en falsk profil' forsøger at finde frem til, hvem der står bag den falske profil, der igennem flere år har snydt hobevis af danskere.
(© (c) DR)Læs også:Drømmefyren var ren svindel: Sarah Amalie skrev med falsk profil i fem år- Selv om det kan føles meget krænkende, er det som udgangspunkt ikke et brud på straffeloven.
Du skal rette henvendelse til det site, hvor dit billede og navn figurerer og sige, at der er sket et brud på persondataloven.
Brud på persondataloven kan udløse en bøde.
Hvis de ikke fjerner den (profilen, red.
), skal du gå til Datatilsynet, forklarer advokat Christian F.
Jensen.
Politiets nye indsatsI slutningen af 2018 oprettede politiet en særlig enhed, der har til formål at behandle sager, der involverer digitalt bedrageri; Landsdækkende Center for it-relateret Økonomisk Kriminalitet (LCIK).
Lad være med at gøre ting på nettet, som du ikke ville gøre i den virkelige verden.
Trine Møller, LCIKOg selvom afdelingen kun behandler sager, hvor der er tale om økonomisk it-bedrageri, så oplever afdelingen også, at det kan have psykiske konsekvenser for offeret.
- I størstedelen af de sager, vi behandler, har folk mistet penge.
Men for mange sker der ofte også et psykisk tab, fordi de skammer sig over at være blevet narret digitalt, siger Trine Møller, der er chef for LCIK.
For at undgå både det økonomiske såvel som følelsesmæssige misbrug, kommer hun derfor med et ganske simpelt, overordnet råd:- Lad være med at gøre ting på nettet, som du ikke ville gøre i den virkelige verden, siger hun og uddyber:- Ligesom du med stor sandsynlighed ikke ville dele personlige oplysninger med en fremmed i bussen, så skal du heller ikke gøre det med en fremmed på nettet.
Læs også:25-årige Luna bliver udnyttet på falske sex-profiler: Jeg føler mig udstilletOm antallet af danskere, der bliver snydt på nettet, er et tegn på, at vi er alt for tillidsfulde, kan Trine Møller ikke svare på.
- Men det ser ud til, at man som offer lettere kan komme til at glemme sin almindelige sunde fornuft, når det foregår digitalt fremfor ansigt til ansigt, siger hun.
Er du i tvivl om, hvorvidt du er eller har været i kontakt med en falsk profil, så har Landsdækkende Center for it-relateret Økonomisk Kriminalitet lavet en kort guide til at dobbelttjekke ægtheden af profiler på sociale medier.
Se også videoen i toppen af denne artikel, hvor Trine Møller giver gode råd til, hvordan du undgår at blive snydt online.
Hvad kan du gøre?
•Har profilen venner?
Hvis profilen næsten ingen venner har, eller hvis profilen har rigtig mange venner, men ingen likes og kommentarer kan det være et tegn på, at vennerne er købte bots og at profilen er falsk.
•Virker profilens venner ægte?
Virker det det som om profilens venner kender hinanden på kryds og tværs?
De er måske forankret i en by, på en skole eller via arbejdet.
Hvis ikke, kan det være et tegn på, at profilen er falsk.
•Forestiller profilbilledet den samme person?
Hvis profilbillederne forestiller forskellige personer, kan det være et tegn på, at profilen er falsk.
Det samme gælder, hvis du fx kan finde de samme billeder andre steder på nettet.
•Er profilen meget ny?
Nogle scammere opretter nye profiler, hver gang de går i gang med et nyt scam.
Vær derfor opmærksom, hvis du bliver kontaktet af en profil, som netop er oprettet.
•Virker personen meget ivrig for at føre samtalen over på en anden platform?
Hvis person virker meget ivrig efter at få dit telefonnummer for at rykke samtalen over på sms eller i øvrigt er interesseret i private oplysninger, skal du være særligt opmærksom.
Kilde: Landsdækkende Center for it-relateret Økonomisk Kriminalitet (LCIK)FacebookTwitterKopier linkEmner:Kriminalitet|DR3|Snapchat|Økonomi|Personregistrering




https://www.dr.dk/nyheder/udland/biskop-med-hjelm-holder-messe-i-notre-dames-brandtomt

UdlandBiskop med hjelm holder messe i Notre Dames brandtomtFor første gang siden katastrofebranden i Notre Dame i april er der messe i den ikoniske katedral i Paris.
Ærkebiskop Michel Aupetit stod for den første messe efter storbranden i Notre Dame.
15.
juni 2019 kl.
19.
19Bemærk: artiklen er mere end 30 dage gammelLæs opFor første gang siden katastrofebranden i Notre Dame i april har der atter været messe i den store katedral i Frankrigs hovedstad, Paris.
Det var ærkebiskoppen i Paris, Michel Aupetit, der ledte messen, som fandt sted i et sidekapel til den store kirkesal, skriver nyhedsbureauerne dpa og AFP.
Sidekapellet er næsten uskadt efter branden.
Alligevel bar såvel biskop som de 30 deltagere i messen - halvdelen af dem var ifølge Euronews præster - sikkerhedshjelme.
Messen blev transmitteret af den katolske tv-station KTO, skriver dpa.
Flammerne tog fat ved Notre Dame den 15.
april.
Den 850 år gamle katedral i Byernes By blev ramt af en kraftig brand den 15.
april, og store dele af den berømte kirke gik tabt, herunder spiret.
Nu står den verdensberømte katedral skrøbelig og sortsvedent tilbage uden sit spir.
LyngenopbygningInden branden blev Notre Dame årligt besøgt af 13 millioner mennesker.
Nu er det for farligt at gå derind.
Men Notre Dame skal genopbygges, har Frankrigs præsident, Emmanuel Macron, erklæret.
Han siger, at den skal stå klar igen inden fem år.
Det vil sige, at Notre Dame skal være renoveret inden 2024, hvor Frankrig er vært ved De Olympiske Lege.
Det er ikke klart endnu, hvor meget det kommer til at koste at genopbygge katedralen.
Donorer har lovet at bidrage med op til i alt 850 millioner euro, knap 6,4 millioner kroner, men den franske regering siger ifølge Reuters, at kun omkring ti procent af beløbet er indbetalt.
Franske rigmænd lovede umiddelbart efter branden meget store beløb som 100 og 200 millioner euro.
- Der kan være personer, der lovede at donere penge dengang, men som ikke har gjort det, siger Franck Riester, Frankrigs kulturminister, til Europe 1 Radio.
- Men mere vigtigt, og det er normalt, så betales donationerne, efterhånden som renoveringsarbejdet skrider frem, tilføjer han.
/ritzau/FacebookTwitterKopier linkEmner:Emmanuel Macron (politiker)|Frankrig|Paris|Brande|KTO




https://www.dr.dk/nyheder/udland/dr-korrespondent-i-hongkong-de-store-demonstrationer-har-gjort-indtryk

Protester i HongkongSe temaUdlandDR-korrespondent i Hongkong: De store demonstrationer har gjort indtrykHongkongs regeringsleder har skudt en kontroversiel udleveringsaftale med Kina til hjørne efter masseprotester.
Titusinder og atter titusinder af borgere har i den seneste uge været på gaden i Hongkong.
Af Sean Coogan15.
juni 2019 kl.
19.
54Bemærk: artiklen er mere end 30 dage gammelLæs opI kølvandet på store folkelige protester, oplyste Hongkongs regeringsleder, Carrie Lam, i dag, at hun har valgt at suspendere et kontroversielt lovforslag på ubestemt tid.
Den omstridte udleveringslov ville betyde, at Hongkongs omkring syv millioner borgere kunne blive udleveret til retsforfølgelse på det kinesiske fastland, og det har i den seneste tid fået enorme folkemængder til at gå på gaden i protest.
Det er tydeligt, at de store protester har haft en effekt, siger DR's korrespondent Kristian Almblad, der lige nu befinder sig i Hongkong.
- Når man så pressemødet, var der ikke nogen tvivl om, at protesterne har gjort indtryk på regeringen i Hongkong, siger han.
- Selv om hun ikke direkte siger, at man lægger lovforslaget til side på grund af demonstrationerne, så lagde Carrie Lam vægt på, at man er bange for at splitte Hongkong for meget.
Læs også:Efter masseprotester: Hongkong udskyder kontroversiel udleveringslovIfølge politiet var der i søndags knap en kvart million mennesker på gaden for at vise deres utilfredshed med lovforslaget, mens arrangørerne taler om over en million demonstranter.
I løbet af ugen har der været voldsomme sammenstød mellem demonstranter og kampklædt politi i gaderne, hvor ordensmagten tog både tåregas og gummikugler i brug.
Frygt for at miste særstatusDe store protester mod forslaget om en udleveringsaftale skyldes blandt andet frygt for, at folk kan blive retsforfulgt i Kina i stedet for Hongkong, fortæller Kristian Almblad.
- Folk, der bor i Hongkong, har meget mere tillid til systemet her og finder det mere menneskeligt, mens vi ved, at der i Kina foregår tortur under afhøring og lignende, siger han.
Hvad demonstrerer Hongkongs indbyggere imod?
Hongkongs regering har foreslået tilføjelser til landets udleveringslovgivning, der vil gøre det muligt for regeringen i fastlandet Kina samt Taiwan og Macau at bede om at få mistænkte kriminelle udleveret til retsforfølgelse.
Forslaget kom, efter en 19-årig Hongkong-beboer angiveligt dræbte sin 20-årige gravide kæreste, da de var på ferie i Taiwan sidste år.
Manden flygtede til Hongkong og kunne ikke blive udleveret til Taiwan, fordi de to parter ikke har en udleveringsaftale.
Hongkong har indgået udleveringsaftaler med 20 lande, heriblandt Storbritannien og USA, men man har aldrig indgået en aftale med Kina.
Kinas retssystem bliver jævnligt kritiseret for at være brutalt og omfatte tortur og unfair rettergang.
Kritikere af lovforslaget siger blandt andet, at udleveringsaftalen er et værktøj, som den kinesiske regering vil bruge til at lukke munden på politiske modstandere i Hongkong.
Læs også:Hongkong: Forstå masseprotesterne, der har lukket parlamentet nedEn anden vigtig årsag til de store folkelige protester skal findes i et ønske om at beholde Hongkongs særstatus, siger Kristian Almblad.
Hongkong var i over 150 år en britisk koloni, men blev i 1997 givet tilbage til Kina med lovning om, at byen skulle være semiautonom under parolen "et land, to systemer".
Mange frygter, at den foreslåede udleveringslov ville være et skridt væk fra denne særstatus.
- Det her ville være et skridt på vej hen mod at være en mere integreret del af Kina.
Så det handler også om Hongkong-borgernes trang til at være selvstændige i den grad, at de kan være det, siger korrespondenten.
- Rigtig mange her føler, at det mere og mere bliver ét land og ét system, hvor det er Kinas regler, der gælder, siger han.
Holder fast i planlagt demonstrationTrods meldingen fra styret i Hongkong er der stadig udsigt til demonstrationer i morgen.
Lederen af gruppen Civil Human Rights Front, Jimmy Sham, kræver, at Carrie Lam trækker lovforslaget tilbage og undskylder for politiets fremfærd, skriver nyhedsbureauet AP.
Begge dele har Lam afvist indtil videre.
Hun har blandt andet forsvaret politiets brug af gummikugler, men opfordrede på dagens pressemøde til at få genoprettet ro og orden.
- Vi kan godt være uenige og forblive i harmoni, lyder budskabet fra Lam.
Den 62-årige Carrie Lam overtog rollen som Hongkongs øverste politiske leder i 2017, efter hun blev stemt ind af pro-kinesiske politikere i det finansielle center og blev set som Beijings foretrukne kandidat.
På dagens pressemøde fortalte Hongkongs regeringsleder, Carrie Lam, at man suspenderer diskussionerne om en udleveringsaftale med Kina.
Hun har også afvist at trække lovforslaget tilbage og siger i stedet, at man vil suspendere diskussionerne om loven, og at der nu kommer en periode, hvor Hongkongs styre vil være åben for input og kritik.
- De næste skridt vil blive besluttet efter konsultationer med forskellige parter, siger Lam.
Hun insisterer på, at hendes eneste fejl ligger i kommunikationen omkring lovforslaget, som hun kalder nødvendigt.
Så sent som i går sagde flere fremtrædende medlemmer af byens lovgivende forsamling, at man burde afstå fra at indføre loven set i lyset af den massive folkelige modstand.
Meldingen fra Kina er, at man støtter Lams beslutning om at suspendere loven.
- Vi støtter, respekterer og forstår denne beslutning, siger en talsmand for Kinas regering i en erklæring, beretter Ritzau.
FacebookTwitterKopier linkEmner:Hong Kong|Kina|Demonstrationer|Kriminalitet|Beijing




https://www.dr.dk/nyheder/udland/bevaebnet-styrke-vender-udvikling-i-reservat-nul-elefanter-draebt-af-krybskytter

UdlandBevæbnet styrke vender udvikling i reservat: Nul elefanter dræbt af krybskytterDet seneste år er der ikke registreret nogen dræbte elefanter i Niassa-reservatet.
To sydafrikanske elefanter - her i nationalparken Pilanesberg i Sydafrika (ARKIVFOTO).
Af Cecilie Rosenkvist Dam15.
juni 2019 kl.
20.
21Bemærk: artiklen er mere end 30 dage gammelLæs opIkke en eneste elefant er blevet dræbt af krybskytter det seneste år i et af Afrikas største naturreservater.
Og det har fået bevaringsgruppen for Niassa-reservatet, der ligger i den nordlige del af Mozambique, til at sige, at elefanterne nu har 'en reel chance for opsving', skriver nyhedsbureauet AP.
- Det er en bemærkelsesværdig præstation, siger James Bampton, der er landedirektør for NGO'en Wildlife Conservation Society, til The Associated Press.
Hvad er Niassa?
Niassa er et stort naturreservat i den nordligste del af Mozambique i Afrika.
Med sine mere end 42.
000 kvadratkilometer er reservatet større end Schweiz.
Der lever blandt andet elefanter, zebraer, leoparder og antiloper i parken.
Særlig politistyrke og hjælp i luftrummet hjælperEn særlig eliteenhed, mere patruljering og luftassistance er særligt skyld i den gode udvikling.
Eliteenheden er en særlig politistyrke, der er tungere bevæbnet og har flere våben til rådighed end reservatets almindelige parkpoliti.
Ifølge Bampton, har de et rygte for at være 'ret hårde', men der har endnu ikke været nogle 'dårlige episoder', som han beskriver det.
I januar 2018 skulle en parkbetjent dog være blevet ramt af skud fra krybskytter, der flygtede efter at have dræbt en elefant, skriver det lokale medie Club of Mozambique.
Derudover har eliteenheden også bevilling til at arrestere formodede krybskytter og stable en sag sammen på 72 timer, som en lokal anklager kan tage videre.
- Bare det at blive fanget med et våben betragtes som, at man har planer om at jage ulovligt, siger James Bampton.
Det kan give op til 16 års fængsel.
Bampton peger også på, at den nu markant mindre bestand har betydning for antallet af krybskyttedrab, ligesom stor politisk velvilje til at tage kampen op fra særligt landets præsident, Felipe Nyusi, har været afgørende.
Stor del af bestanden er slagtetSelvom der ikke er fundet en dræbt elefant siden den 17.
maj 2018, så er tusindvis af elefanter blevet slagtet i reservatet de seneste år, og det har haft indvirkning på bestanden.
Krybskytter har været aktive, og de seneste år er antallet af elefanter i Niassa faldet fra omkring 12.
000 til lidt omkring 3.
600 i 2016.
Optællingen af elefanter bliver lavet gennem luftpatruljer og af patruljer til fods, så derfor er tallene forbundet med en vis usikkerhed.
For et år siden anslog Bampton, at der var mindre end 2.
000 elefanter tilbage i Niassa, men en foreløbig analyse af en undersøgelse lavet i oktober, der endnu ikke er offentliggjort, viser, at omkring 4.
000 elefanter er tilbage i reservatet.
Derfor vil det tage mange år, før elefantpopulationen når op på tidligere niveauer.
Krybskytteri mod elefanter er faldende flere stederElefantpopulationen i Afrika har generelt været i nedgang det seneste årtusinde.
Det anslås, at der omkring år 1900 har været flere millioner elefanter på kontinentet, og det tal er nu på mindst 415.
000, ifølge undersøgelser fra de seneste år.
Krybskytteri mod elefanter i Afrika er nu faldet til niveauet før 2008.
Det var på sit højeste i 2011, ifølge Convention on International Trade in Endangered Species (Konvention for International handel med truede arter).
I naturreservatet Selous Game Reserve i Tanzania har de også oplevet et fald i drabene af elefanter, men hos Niassa oplever de fortsat at andre ikoniske arter som løver stadig bliver jagtet og dræbt uden tilladelse.
- Derfor skal der en kombination af støtte på nationalt plan og en opretholdelse af indsatsen på stedet, hvis situationen skal vendes for alle dyrearter, siger Rob Harris, der er landechef for Fauna & Flora International, som også er en del af indsatsen i Niassa Reservatet.
FacebookTwitterKopier linkEmner:Dyr|Kriminalitet|Afrika|Jagt|Mozambique




https://www.dr.dk/nyheder/udland/blueforsudan-folk-skifter-til-blaa-profilbilleder-i-solidaritet-med-sudan

Udland#BlueForSudan: Folk skifter til blå profilbilleder i solidaritet med Sudan Det startede som et udtryk for sympati med 26-årig martyr og er nu en bevægelse.
Af Cecilie Rosenkvist Dam15.
juni 2019 kl.
22.
41Bemærk: artiklen er mere end 30 dage gammelLæs opMåske har du lagt mærke til, at nogle på Instagram eller Twitter har ændret deres profilbillede til den blå farve, du kan se på billedet ovenover?
Mange har nemlig netop den blå farve som profilbillede.
Det, der begyndte som en hyldest til en af de unge ofre for massakren den 3.
juni i Sudan, er nu blevet farven for en bevægelse i selskab med hashtagget #BlueForSudan.
Det hele startede den 3.
juni, da en paramilitær gruppe, efterfulgt af sikkerhedsstyrker, stormer en protest, hvor op mod 100 mennesker dør, mindst 70 bliver voldtaget og op mod 700 meldes sårede.
Den protest var 26-årige Mohammed Matter med til.
Sammen med andre demonstranter sad han foran militærets hovedkvarter i landets hovedstad, Khartoum, i kampen for mere demokrati og et civilt styre.
Mens Mattar sidder der, kommer den paramilitære gruppe mod protestlejren.
I et forsøg på at beskytte nogle kvinder omkring ham, kaster han sig angiveligt ind foran dem og bliver ramt af skud i hovedet, skriver Al-Jazeera.
Hvordan spredte det sig?
Da hans familie og venner fandt ud af, han var blevet dræbt, skiftede de deres profilbilleder til den blå farve, den unge mand selv havde som profilbillede på sin Instagram og Twitter, og som efter sigende skulle være hans yndlingsfarve.
Screenshot af Mohamed Mattars Instagram-profil.
(© Instagran/@mattar77)Den 6.
juni delte den sudanesiske skønhedsblogger Shahd Khidir et opslag på Instagram, hvor hun fortæller om drabet af hendes ven.
Herefter begyndte bevægelsen at tage fart.
For fire dage siden kom den engelske udgave af hashtagget #BlueForSudan på Twitter, hvor det også har været internationalt trendende.
I skrivende stund er der knap 30.
000 billeder med hashtagget på Instagram.
De mange delinger og opråb om unge Mattars død, er også blevet en åbning til at tale om massakren i Sudan, og hvad det er, demonstranterne kæmper for.
Mange har lavet grafiske billeder med udgangspunkt i den blå farve.
For eksempel det her af den unge kvinde, der er blevet et symbol for protesterne i Sudan.
Hvad sker der i Sudan?
I december sidste år begynder der at opstå protester, fordi priserne på blandt andet brød og brændstof stiger.
Demonstranterne vil gerne have, at den på det tidspunkt siddende præsident Omar Al-Bashir går af.
Den 11.
april gør han det, men protesterne fortsætter, for de vil gerne have en civil regering - altså en regering med folkevalgte politikere.
Militæret og civile grupper forhandler, og i maj måned når de til enighed om, at der i løbet af de næste tre år skal indføres civilt styre.
Den 3.
juni rydder en paramilitær gruppe en protestlejr i Sudans hovedstad Khartoum, hvor de anklages for at have dræbt mere end 100 mennesker, selvom militæret selv hævder, de har dræbt 46 mennesker, skriver BBC.
Støtter af den næstkommanderende i det militære overgangsråd, Mohamed Hamdan Dagolo.
I byen Qarri venter fremmødte i dag på at hylde manden, der har et ret blodigt ry.
Op mod 700 mennesker skulle være blevet såret i aktionen, og en gruppe af læger har lavet en optælling fra hovedstadens hospitaler, der viser, at mere end 70 ofre, der både tæller mænd og kvinder, er kommet i behandling efter at være blevet voldtaget, skriver The Guardian.
Det forventes, at det egentlige antal af voldtægtsofre er endnu højere, da en del formentlig ikke har turde søge behandling på grund af reprisalier, uro i gaderne, samt utilgængelighed.
Den 4.
juni opsiger militæret alle deres aftaler med demonstranterne.
Sudans aflyste revolution•19.
december 2018: Der opstår demonstrationer, da priserne på brød og brændstof bliver hævet.
•22.
februar 2019: Præsident Omar al-Bashir opløser regeringen i Sudan.
•24.
februar: Protesten fortsætter.
Sikkerhedsstyrker skyder med skarpt mod demonstranter.
•6.
april: Aktivister opretter en protestlejr ved militærets hovedkvarter i Khartoum.
•11.
april: Militæret meddeler, at al-Bashir er blevet afsat.
Demonstranterne opretholder deres protestlejr og kræver civilt styre.
•20.
april: Forhandlinger mellem militæret og civile grupper begynder.
•14.
maj: Forhandlerne bliver enige om en overgangsperiode til civilt styre på tre år.
•3.
juni: Sikkerhedsstyrker stormer protestlejr ved det militære hovedkvarter og dræber ifølge demonstranterne mindst 60 personer.
Samme dag afbryder de civile grupper forhandlingerne med militæret.
•4.
juni: Militæret opsiger alle aftaler med demonstranternes repræsentanter.
FacebookTwitterKopier linkEmner:Sudan|al-Jazeera|Twitter|Militær|Omar al-Bashir (politiker)




https://www.dr.dk/sporten/cykling/froome-taler-fra-sygesengen-jeg-er-heldig-vaere-her

CyklingFroome taler fra sygesengen: Jeg er heldig at være herChris Froome siger, at han efter sit styrt vil forsøge at vende tilbage til cykelsporten i sin bedste udgave.
Chris Froome kommer ikke med til Tour de France i år.
15.
juni 2019 kl.
18.
32Bemærk: artiklen er mere end 30 dage gammelLæs opFra sygesengen i Frankrig har Chris Froome for første gang fortalt om sin tilstand efter sit styrt inden onsdagens 4.
etape i Criterium du Dauphine.
Jeg ved, hvor heldig jeg er for at være her i dag.
Chris Froome, cykelrytterOg Ineos-rytteren er positiv og bare glad for at være i live, fortæller han lørdag til holdets hjemmeside.
- Jeg ved, hvor heldig jeg er for at være her i dag, og hvor meget jeg skylder alle lægerne og den medicinske stab i løbet, lyder det fra Froome.
Han takker alle sine fans og den brede cykelfamilie for støtten og de mange varme beskeder i dagene efter styrtet.
Froome er i gang med at komme sig efter en operation på et hospital i St.
Etienne.
- Først og fremmest vil jeg bare sende en stor tak til alle, der har sendt deres bedste ønsker til mig siden styrtet.
- Det er åbenlyst en hård tid, men jeg har fundet meget styrke i støtten, der er kommet i de seneste tre dage, siger Froome.
Chris Froomes præstationer i Tour de France2018 - Nummer tre2017 - Vinder2016 - Vinder2015 - Vinder2014 - Udgik2013 - Vinder2012 - Nummer to2011 - Deltog ikke2010 - Deltog ikke2009 - Deltog ikke2008 - Nummer 83Genoptræningen starter nuHan takker også alle på hospitalet i det franske, og så ser han fremad.
- Mens det her er et tilbageskridt og et stort et af slagsen, så fokuserer jeg på at kigge fremad.
- Der er lang vej med genoptræning for mig, men den genoptræning starter nu, og jeg er fuldt fokuseret på at vende tilbage til mit bedste, siger Froome.
Den tidligere Tour de France-vinder sender også en hilsen til sine nærmeste i denne svære fase.
- Til sidst vil jeg gerne takke min kone, Michelle, og min familie.
De har været med mig hele vejen, og deres kærlighed og støtte vil motivere mig til at vende tilbage så hurtigt som muligt, fortæller Froome.
/ritzau/FacebookTwitterKopier linkEmner:Chris Froome (cykelrytter)|Frankrig|Cykelsport|Patienter




https://www.dr.dk/nyheder/kultur/film/intens-og-vanvittig-denne-serie-er-en-af-de-allerbedste-lige-nu

BingeSe temaFilm og serierIntens og vanvittig: Denne serie er en af de allerbedste lige nu!
Den britiske serie 'Years and Years' er helt unik og super interessant.
Omdrejningspunktet i 'Years and Years' er familien Lyons.
Men også den dobbelte Oscar-vinder Emma Thompson medvirker i serien i rollen som den kontroversielle politiker Vivienne Rook.
(© HBO Nordic)Af Frederik Dirks Gottlieb15.
juni 2019 kl.
18.
31Bemærk: artiklen er mere end 30 dage gammelLæs opDe gode dramaserier hænger ikke just på træerne.
Vi plejede at have op til flere geniale dramaserier såsom 'Mad Men' og 'Breaking Bad' kørende på én gang, men der er længere og længere mellem snapsene, når det kommer til de store familedramaer.
Et godt bud på en ny og anderledes dramaserie er den britiske 'Years and Years', der balancerer mellem drama og science fiction og blander vanvittige fremtidsscenarier ind i et lille intenst familiedrama.
Det er disse vanvittige påfund, der gør, at 'Years and Years' emmer af nyskabende fortællerglæde, og selv i de mest banale stunder har fat i en interessant spejling af vores samfund.
Frederik Dirks Gottlieb, serieekspertSerien, der bedst kan beskrives som en herlig blanding af 'Black Mirror' og 'Six Feet Under', handler om fire søskende, der trods et stærkt sammenhold kæmper med forskellige politiske overbevisninger og må indse, at de er mere forskellige, end de troede.
Stephen er finansmand, Daniel er homoseksuel og arbejder i en asyllejr, Rosie er bundet til en kørestol, og Edith er journalist og politisk aktivist.
En række af skæbnesvangre begivenheder sætter gang i en dominoeffekt, hvorefter historien rykker sig adskillige år ud i fremtiden.
Her ligner verden i store træk sig selv, men showrunner Russell T.
Davies (kendt som forfatter på den seneste version af 'Doctor Who') har modificeret vores samfund i en retning der, hvis ikke vi som globalt samfund begynder at samarbejde, synes uhyggeligt realistisk.
I 2019, hvor frygten for, hvad fremtiden bringer, fylder mere end nogensinde, er det en serie, der vender hver en sten og beskæftiger sig med brandvarme emner såsom politisk propaganda og klimaforandringer.
Alt imens vi ser, hvilken indflydelse det har på Lyons-familien, som kæmper med genkendelige hverdagsproblemer, alt imens de prøver ikke at blive alt for skræmte af den absurde verden, de befinder sig i.
Jeg har opsummeret de mest bemærkelsesværdige fremtidsscenarier, som seriens manuskriptforfatter Russell T.
Davies tydeligvis mener, vi skal passe ekstra godt på.
1Trump bliver genvalgtEt af fremtidscenarierne i 'Years and Years' er, at Trump bliver genvalgt som præsident i 2020.
Her er det dog valgplakater af den britiske politiker Vivienne Rook i skikkelse af Emma Thompson.
(© Matt Squire/HBO Nordic)I Russell T.
Davies' univers starter de fleste globale problemer med USA.
Nærmere bestemt Donald Trump, der i 2020 bliver genvalgt og yderligere eskalerer en handelskrig med Kina.
Storbritannien og Europa er hverken på hold med USA eller Kina og synes, præcis som i virkeligheden, enormt splittet efter brexit.
Det skaber en grundangst for verdensfreden, og helt galt går det, da USA i 2024 angriber Kina.
2USA angriber KinaFrygten bliver til virkelighed i 'Years and Years', når der helt uvarslet smides en atombombe.
(© Matt Squire/HBO Nordic)Efter handelskrigen mellem Kina og USA har udviklet sig til decideret krig, sker det, vi alle har frygtet siden den kolde krig: et uvarslet atomangreb.
Davies beskriver øjeblikket, da nyheden om angrebet breder sig på uhyrre realistisk vis, og følgerne af angrebet beskrives i de følgende afsnit, hvor vi blandt andet finder ud af, at søsteren Edith, som befandt sig tæt på atomangrebet, er blevet slemt bestrålet.
3Ukrainske flygtninge bor i asyllejreRussel Tovey (th.
), der spiller Daniel, har medvirket i et hav af tv-serier i sin karriere, blandt andet 'Looking' og 'The Job Lot'.
Maxim Baldry (tv.
), der spiller Viktor, er særligt kendt fra serien 'Hollyoaks'.
(© HBO Nordic)Helt galt er det gået, efter at tusindvis af mennesker er flygtet, fordi situationen mellem Rusland og Ukraine er eskaleret.
De ukrainske flygtninge bor nu i lejre i Storbritannien, og de åbenlyse referencer til virkelighedens flygtningekrise danner grobund for splittelse blandt det britiske folk.
Daniel, som arbejder i en flygtningelejr, forelsker sig i den nyankomne og yderst smukke Viktor.
Det sker, efter at hans forhold til manden Ralph synes mere distanceret, i kølvandet på at deres politiske forskelligheder konstant munder ud i miskommunikation og skænderier.
4Man kan omdannes til et digitalt væsenRussell T.
Davis står blandt andet også bag trilogien 'Cucumber, Tofu, and Banana'.
(© Matt Squire/HBO Nordic)Flere af de fire søskende har børn, og især Stephen og hans kone Celeste, der har teenagebørn, kæmper med den heftige brug af teknologi, som de unge benytter sig af.
Faktisk står det så skidt til, at deres datter har et ønske om at blive trans - ikke transkønnet, men transhuman - hvor tanken er at omdanne sig selv fra menneske af kød og blod til et digitalt væsen.
Det lyder syret, og det er det helt bestemt også, men det er disse vanvittige påfund, der gør, at 'Years and Years' emmer af nyskabende fortællerglæde, og selv i de mest banale stunder har fat i en interessant spejling af vores samfund.
Flere detaljer og skøre ideer fra 'Years and Years' vil jeg ikke afsløre.
De ovenstående punkter er blot toppen af isbjerget, og det bliver spændende at se, hvor serien vil hen, når vi når til det sidste afsnit.
'Years and Years' kan streames på HBO Nordic.
Læs også:Verdens bedste science fiction-serie er tilbage!
Her er den ultimative guide til galskabenFacebookTwitterKopier linkEmner:Donald Trump (politiker)|Storbritannien|Kina|USA|Flygtninge og asylansøgere




https://www.dr.dk/nyheder/politik/folketingsvalg/enhedslisten-ved-forhandlinger-vi-forbeholder-os-retten-til-arbejde

FolketingsvalgEnhedslisten ved forhandlinger: Vi forbeholder os retten til at arbejde uden om en socialdemokratisk regeringBlå blokpolitik bliver ikke udskiftet med en rød, lyder det fra partierne under dagens forhandlinger.
Af Thomas Klose Jensen15.
juni 2019 kl.
17.
50Bemærk: artiklen er mere end 30 dage gammelLæs opEfter en kort pause i regeringsforhandlingerne har Mette Frederiksen (S) i dag genoptaget forsøget på at nå til enighed om, at hun kan indtage statsministerkontoret.
Derfor arbejder partierne lige nu på at finde fælles fodslag i forhold til, hvilken retning Danmark skal have i de kommende år.
Det betyder dog ikke, at Socialdemokratiet kommer til at kunne holde Enhedslisten i kort snor, eller omvendt.
Det slog politisk ordfører i Enhedslisten Pernille Skipper fast, efter hun havde været til forhandling med Mette Frederiksen for anden gang i dag.
Læs også:Korrespondent: Forhandlingerne går ind i en meget mere intensiv faseStøttepartiernes mandat til Mette FrederiksenDe tre partier, der peger på Mette Frederiksen (S) som statsminister, afleverede følgende breve til dronningen:Enhedslisten peger på Mette Frederiksen som forhandlingsleder og vil ikke modsætte sig dannelsen af en socialdemokratisk regering, der baserer sig på partierne til venstre i folketingssalen under forudsætning af, at en forhandling om en ny regerings politiske kurs munder ud i et for Enhedslisten acceptabelt resultat.
Radikale Venstre peger på Mette Frederiksen som kongelig undersøger med henblik på at lede forhandlingerne om en stabil ny regering, der som forudsætning for sin dannelse har forpligtet sig til at sætte en ny retning for Danmark.
En retning, hvor der skabes et ansvarligt økonomisk grundlag for investeringer i børns opvækst og uddannelse, i en grøn omstilling, der lever op til Paris-målene, og bekæmpelse af fattigdom.
Og en retning, som forbedrer integrationen, værner om alle borgeres rettigheder og styrker Danmarks rolle i Europa og verden.
SF peger på Mette Frederiksen som kongelig undersøger og kan støtte Mette Frederiksen som ny statsminister med den betingelse, at hun danner en regering bestående af flere partier fra rød-grøn blok.
- Der vil sikkert være ting, som vi vil være uenige med Socialdemokraterne om - det kan jeg garantere på forhånd.
Og hvis Enhedslisten kan samarbejde med andre partier om at forbedre forholdene for ytringsfriheden og vores grundlæggende rettigheder uden om en socialdemokratisk regering, så forbeholder vi os da retten til det, forklarede hun.
- Så vi er alle sammen forskellige partier i dag, og det vil vi også være, når det her er slut.
Vil kunne samarbejde bredtI SF er formand Pia Olsen Dyhr enig med Pernille Skipper i, at forhandlingerne ikke sigter på at binde de fire partier - Socialdemokratiet, Radikale, Enhedslisten og SF - til hinanden.
Hun peger blandt andet på EU-området som ét af de steder, hvor Mette Frederiksen kan være nødt til at kigge mod blå blok for at finde sit flertal.
- Der ved vi jo godt, hvor Enhedslisten står, og det tror jeg også, at der er en fælles forståelse omkring.
Men jeg håber da, og det er da også ambitionen, at vi fire partier skal være med til at tegne retningen fremadrettet, forklarede hun.
- Så jeg tror sådan set, at vi kan finde brede forlig henover midten.
Men bliver det så ikke bare blå blokpolitik udskiftet med rød blokpolitik?
- Nej, jeg synes, stilen er en anden.
Vil samarbejde bredt.
.
.
der skal samarbejdes, og der skal samarbejdes bredt – jo bredere jo bedre, og det gælder egentlig på alle områder.
Morten Østergaard, politisk leder for RadikaleHvor De Radikales politiske leder Morten Østergaard tidligere i dag talte økonomi med Mette Frederiksen, var fokus på dagens anden forhandling mellem de to sat ind på udlændinge- og integrationspolitikken.
Her har De Radikale krævet et opgør med paradigmeskiftet, der går ud på at ændrer fokus fra at integrere til at hjemsende flygtninge.
Men det opgør behøver ikke at begrænse sig til rød blok.
- Jeg lægger op til, at vi finder en fælles vej frem, som sætter retningen for den nye regering også i udlændinge- og integrationspolitikken.
Og når vi har den, vil vi også være mere trygge ved at sætte et fælles skib i søen, men der skal samarbejdes, og der skal samarbejdes bredt.
Jo bredere, jo bedre, og det gælder egentlig på alle områder, lød det fra Morten Østergaard.
FacebookTwitterKopier linkEmner:Enhedslisten|Mette Frederiksen (politiker)|Pernille Skipper (politiker)|Socialdemokraterne|Udlændingepolitik




