https://www.dr.dk/sporten/haandbold/herreligaen/moellgaard-afvaerger-aalborg-skuffelse-mod-undertippede-gaester

HerreligaenMøllgaard afværger Aalborg-skuffelse mod undertippede gæsterLemvig-Thyborøn gjorde det svært for Aalborg, der måtte slide hårdt for en spinkel 28-27-sejr på hjemmebane.
Lemvig-Thyborøn gjorde det svært for Aalborg, der måtte slide hårdt for en spinkel 28-27-sejr på hjemmebane.
04.
okt.
2019 kl.
22.
54Bemærk: artiklen er mere end 30 dage gammelLæs opAalborg Håndbold går fra sejr til sejr i Champions League, men i den hjemlige liga havde mesterholdet store problemer med upåagtede Lemvig-Thyborøn fredag aften.
På en scoring af Henrik Møllgaard et halvt minut før tid sikrede aalborgenserne sig dog en hårdt tilkæmpet sejr på 28-27 over ligarivalerne længere nede ad Limfjorden.
Dermed skaber Aalborg igen luft til forfølgerne i tabellen, hvor holdet har 11 point efter seks kampe.
Det er to mere end Ribe-Esbjerg og Bjerringbro-Silkeborg på de næste pladser.
Lemvig-Thyborøn havde kun samlet tre point i sine første fem kampe, men formåede alligevel at presse danmarksmestrene til det yderste på en af landets sværeste udebaner.
Gæsterne gjorde det svært for AalborgDet stod 15-14 til Aalborg ved pausen, og i anden halvleg kom gæsterne endnu bedre med.
Da Rasmus Porup ni minutter før tid bragte Lemvig foran 25-23, begyndte det at dufte af en choksejr til cheftræner Anders Thomsen og hans tropper.
Aalborg fik dog kæmpet sig tilbage, og de to hold fulgtes ad helt til kampens slutsekunder.
Aalborg-træner Stefan Madsen kaldte til timeout ved stillingen 27-27, og derefter kunne Møllgaard score det, der skulle vise sig at blive sejrsmålet.
De undertippede gæster havde stadig tid til at snuppe et højst overraskende point, men Mark Nikolajsen misbrugte kampens sidste chance.
Et andet tophold, Bjerringbro-Silkeborg, havde det lettere mod Mors-Thy, der blev slået klart med 30-21 efter 18-10 ved pausen.
/ritzau/FacebookTwitterKopier linkEmner:Henrik Møllgaard (håndboldspiller)|Bjerringbro-Silkeborg Elitehåndbold|Aalborg|Lemvig|Håndbold




https://www.dr.dk/sporten/fodbold/superliga/frisparksperle-og-keeperfejl-chancerigt-nordsjaellandsk-derby-ender-med

SuperligaFrisparksperle og keeperfejl: Chancerigt nordsjællandsk derby ender med pointdelingBåde FC Nordsjælland og Lyngby lynede fra distancen, da holdene spillede 1-1 i Superligaen fredag aften.
04.
okt.
2019 kl.
21.
08Bemærk: artiklen er mere end 30 dage gammelLæs opDer var lokalbrag på plakaten, da FC Nordsjælland fredag tog imod Lyngby Boldklub i Superligaen, og det hele endte uden vinder.
De to mandskaber scorede hver et flot langskudsmål.
Mikkel Rygaard lynede på frispark for FC Nordsjælland, mens Rezan Corlu scorede for Lyngby, og resultatet blev dermed 1-1.
Det betyder, at FCN lige nøjagtig kravler op på sjettepladsen, mens Lyngby hopper op på en ottendeplads, før de øvrige 12 hold har været i aktion i 12.
spillerunde.
Chancer nok i FarumFør pausen var det særligt den 19-årige FCN-ghaneser Ibrahim Sadiq, der vadede i chancer.
Han kunne med større koldblodighed have scoret hattrick.
Efter 23 minutter kom forløsningen for hjemmeholdet, som fremprovokerede et frispark uden for Lyngbys felt.
Den tidligere Lyngby-spiller Mikkel Rygaard tog chancen og huggede kuglen helt op i hjørnet.
Jubel efter Mikkel Rygaard scorer til 1-0 på en perle af et frispark.
Lyngbys største chance kom efter 42 minutter, da Emil Nielsen var centimeter fra at nå frem til et fladt indlæg.
Kampbilledet fortsatte efter pausen.
Enten ville Lyngby-spillerne intet frem ad banen, eller også kunne de bare ikke.
FCN sad tungt på boldbesiddelsen, mens Lyngby sjældent havde flere end sine to angribere på modstanderens banehalvdel.
Lyngby bed mere fra sig efter pausenUd af det blå fik Lyngby dog en kæmpe chance efter 64 minutter.
Emil Nielsen strøg alene igennem og havde alle muligheder, men Thomas Mikkelsen kom godt ud af sit Lyngby-mål, og Nielsen skød lige på keeperen.
Det var, som om den chance løsnede det hele lidt for Lyngby.
Efter 69 minutter fik Rezan Corlu masser af plads uden for feltet, og den Brøndby-ejede offensivspiller bragede den i kassen til 1-1.
Scoringen gav Lyngby tro på tingene, men langsomt overtog FCN igen og var med flere store muligheder tættest på sejren i lokalbraget.
/ritzau/FacebookTwitterKopier linkEmner:FC Nordsjælland|Lyngby|Fodbold|Lyngby Boldklub|Brøndby




https://www.dr.dk/sporten/oevrig/toproer-skal-laegge-oere-til-whistleblowere-i-ny-dif-komite

Øvrig sportToproer skal lægge øre til whistleblowere i ny DIF-komitéBekymrede idrætsudøvere kan snakke anonymt med roeren Juliane Elander Rasmussen, der er med i den nye komité.
Juliane Elander Rasmussen (til højre) ses her under OL i 2012.
04.
okt.
2019 kl.
21.
07Bemærk: artiklen er mere end 30 dage gammelLæs opDanmarks Idrætsforbund (DIF) har fredag sat navne på de fem medlemmer, der skal udgøre forbundets etiske komité, som har en tilhørende whistleblowerordning.
Blandt medlemmerne finder man den femfoldige VM-medaljevinder i roning Juliane Elander Rasmussen.
Det fremgår af en pressemeddelelse fra DIF.
40-årige Juliane Elander Rasmussen har deltaget ved OL fire gange, men har ikke vundet en olympisk medalje.
Hendes seneste VM-medalje hentede hun sidste år, hvor hun var en del af den danske letvægtsdobbeltfirer, der tog sølv i Bulgarien.
Juliane Elander Rasmussen har været til OL fire gange.
Ordningen blev besluttet på DIF-årsmødePå sit årsmøde i maj besluttede DIF at etablere en etisk komité og en whistleblowerordning.
Spiseforstyrrelser i elitesportDR Sporten sætter fokus på en af elitesportens skyggesider.
På et overdrevent vægtfokus, på usund træningskultur og de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Forslaget fra Danmarks Idræts Forbund kommer blandt andet på baggrund af DR Sportens dokumentar Svømmestjerner - under overfladen.
Meningen er, at forbund, foreninger og atleter, der er kommet i klemme, får et uafhængigt sted at gå til, hvor de anonymt kan komme til orde med deres holdninger eller bekymringer.
For eksempel ville ordningen have været til gavn i sagen om et utrygt træningsmiljø i dansk svømning på grund af offentlige vejninger, der førte til spiseforstyrrelser.
Det sagde DIF-formand Niels Nygaard til Ritzau i maj.
Niels Nygaard blev genvalgt som formand for DIF i maj.
Det bliver advokat og ledelsesrådgiver Ole Borch, der bliver komitéens formand.
Han har tidligere været medlem af DIF's øverste appelinstans og Dansk Boldspil-Unions etiske udvalg.
Sportsjurist Jens Evald og direktørerne Else Guldager og Lise Kaae er også med i den fem personer store komité.
- Med etableringen af en etisk komité styrker vi idrættens integritet yderligere, og sammensætningen af komitéens medlemmer repræsenterer en virkelig stærk kombination af juridiske kompetencer, viden om good governance og etiske forhold samt indsigt i idrættens verden, siger DIF-formand Niels Nygaard.
Komitéen har ud over whistleblowerordningen til opgave at vurdere spørgsmål om good governance og etik.
Komitéen kan også komme med udtalelser inden for området.
/ritzau/FacebookTwitterKopier linkEmner:Danmarks Idrætsforbund|DBU|Etik|Niels Nygaard (idrætsleder)|Bulgarien




https://www.dr.dk/sporten/fodbold/kvindelandsholdet/en-massiv-defensiv-gjorde-det-svaert-en-kamp-vi-kan-laere-af

KvindelandsholdetEn massiv defensiv gjorde det svært: ’En kamp vi kan lære af’Det danske landshold dominerede kampen, men manglede målchancer og præcision.
Af Anders Keld Messer og interview af Anne Hedegaard Petersen04.
okt.
2019 kl.
21.
16Bemærk: artiklen er mere end 30 dage gammelLæs opDet danske kvindelandshold løste en vanskelig opgave mod et særdeles defensivt hold, da de efter tung dominans gennem hele kampen måtte tage til takke med en 2-0-sejr i EM-kvalifikationskampen over Bosnien-Hercegovina.
Det danske landshold var spillemæssigt deres gæster klart overlegen, men en massiv defensiv fra gæsterne afholdt danskerne fra at score yderligere.
En defensiv som danskerne skal være bedre til at åbne op, mener landstræner Lars Søndergaard.
- Vi kommer godt ud og får en scoring inden for de første femten minutter, hvor vi også kommer til mange chancer.
Vi møder et hold, der står ekstremt lavt – også selvom vi fører 1-0, så står de meget lavt, siger landstræneren og forsætter.
- Det er en kamp, vi kan lære af, når vi kommer hjem og evaluerer og analyserer på den; hvordan vi kan åbne et så lavtstående hold.
Landstræneren var tilfreds med at afholde modstanderne fra de store chancer, men han kan stadig se muligheder for forbedringer.
Det er jo stadigvæk et ungt hold, vi har, uddyber han.
’Vi mangler bare den sidste aflevering’Anfører Pernille Harder kunne efter kampen også konstatere, at de danske spillere manglede den sidste aflevering på den sidste fjerdedel af banen.
- Vi dominerede hele kampen igennem.
De stod meget lavt.
Det var svært at komme igennem til nogen store chancer.
Vi får dem lukket op, men vi mangler bare lige den sidste aflevering, siger anføreren.
- Det er vigtigt med alle de point, vi kan få i denne gruppe.
Vi ved, at man kan komme til at spille uafgjort mod de defensive hold, uddyber anføreren.
Danmark er med tre sejre i tre kampe stadig nummer et i gruppe B.
Danmarks næste kampe i EM-kvalifikationen er ude mod Georgien den 8.
oktober klokken 18.
00.
FacebookTwitterKopier linkEmner:Pernille Harder (fodboldspiller)|Bosnien-Hercegovina|Georgien




https://www.dr.dk/nyheder/udland/ny-rekord-hundredtusindvis-af-turister-tager-til-norge-staa-paa-preikestolen

UdlandNy rekord: Hundredtusindvis af turister tager til Norge for at stå på PreikestolenFlere end 300.
000 har besøgt det norske fjeldplateau Preikestolen alene i sommer.
Af Kevin Ahrens04.
okt.
2019 kl.
20.
26Bemærk: artiklen er mere end 30 dage gammelLæs op158 procent.
Så meget er antallet af besøgende til det kendte stykke klippe Preikestolen - eller Prædikestolen på dansk - steget de seneste år.
Fra 118.
000 til 305.
00 sidste år, hvilket er en ny rekord, skriver NRK.
Og de naturglade turister bliver bare ved med at vandre op ad fjeldet for at se den smukke udsigt – og måske tage en selfie eller to.
Alene i dette sommerhalvår har 309.
956 besteget fjeldplateauet, hvilket er omkring 30.
000 flere end samme periode sidste år.
Alene onsdag 17.
juli i år var 5.
342 på Preikestolen i Lysefjorden, der ligger 26 kilometer i fugleflugt fra Stavanger i det sydlige Norge.
Har Tom Cruise del i succesen?
Og hvad skyldes den nye rekord så?
En forklaring kunne være, at Hollywood-stjernen Tom Cruise i 2017 filmede en scene fra den sjette Mission Impossible-film på Preikestolen.
Her hang han selv og dinglede på siden af klippen omkring 600 meter over jorden.
Verdensstjernen Tom Cruise på vej op ad Preikestolen i filmen Mission Impossible: Fallout, der havde premiere sidste år.
Sidste måned havde Preikestolen også musikalsk besøg, da de tyske, elektroniske musikere Einmusik og Jonas Saalbach gav koncert på den kendte klippekant.
Koncerten blev stablet på benene af det meget populære koncept Cercle, der får kendte kunstnere til at spille musik i alt fra Eiffeltårnet til Charles de Gaulle-lufthavnen.
Koncerten fra Preikestolen er set 1,3 millioner gange på Youtube.
De to tyske producere kunne i hvert fald ikke brokke sig over udsigten, mens de spillede elektroniske toner ud over Lysefjorden.
(© Cercle)Ifølge fonden bag Preikestolen skal en del af forklaringen dog findes et noget mindre actionpræget og kulturelt sted – nemlig hos tælleapparaterne.
Der blev nemlig installeret nye tælleapparater op sidste år, som kan fange nogle af de tidligere års mørketal.
Her brugte man nemlig antal parkerede biler til at fastslå antal besøgende.
Kan klippen holde til alle turisterne?
Det er dog ikke alle, der jubler over de mange turister, der strømmer op ad fjeldet.
Den norske organisation Naturvernsforbundet, der kan sammenlignes med Danmarks Naturfredningsforening, er en af de bekymrede røster.
Da filmtraileren til den nye Mission Impossible udkom i starten af sidste år, var lokalpolitikere og turistindustrien lige lovlig begejstrede for at promovere Preikestolen som turistattraktion, udtalte forbundet.
Kritikken kom i kølvandet på offentliggørelsen af en plan om en 2.
500 meter lang svævebane, der skal transportere turister hurtigere op til toppen – også i de koldere måneder.
- Naturen bliver ”opbrugt” af så mange besøgende året rundt.
Det kræver mere tilsyn, affaldshåndtering og flere fysiske tiltag for at håndtere turiststrømmen, sagde lederen af Naturvernsforbundet, Erik Thoring.
I en undersøgelse blandt de besøgende svarede 22,5 procent da også, at de syntes, at for mange går mod Preikestolen på samme tid.
- Vi er optaget af oplevelse, og hvor mange vi tåler.
Vi må acceptere, at nogle synes, at der er for mange folk, men vi må også arbejde for at beholde de 85 procent, som er er glade, siger Helge Kjellevold, leder af fonden bag Preikestolen.
Det er ikke ufarligt at tage en selfie på Preikestolen.
Der er omkring 600 meter ned.
(Arkiv) (© NTB Scanpix)Turister fra hele verdenOg intet tyder på, at man kan få udsigten over Lysefjorden for sig selv de kommende år.
Antallet af turistbusser, der ankommer til foden af fjeldet, er også steget i år.
Det kan betyde, at man kan vente længe for at få lov til at stå på Preikestolen.
Det er langt fra kun nordmænd og nordiske naboer, som besøger stedet.
Turisterne kommer nemlig fra hele verden.
Tyskerne er de mest ivrige besøgende – faktisk mere end nordmændene selv.
I juli og august udgjorde de 24 procent af de besøgende.
Herefter kommer nordmændene, mens det måske noget overraskende er spanierne, som indtager tredjepladsen.
To procent af de besøgende i juli og august var kinesere.
Den mest populære turistattraktion i Danmark er Tivoli i København.
Sidste år besøgte 4,85 millioner den gamle forlystelsespark.
FacebookTwitterKopier linkEmner:Tivoli|Tom Cruise (skuespiller)|Turisme|Paris|Norge




https://www.dr.dk/sporten/atletik/efter-36-aars-fravaer-danske-stafetkvinder-halser-efter-og-misser-vm-finale

AtletikEfter 36 års fravær: Danske stafetkvinder halser efter og misser VM-finaleDet danske stafethold var tæt på at sætte dansk rekord ved VM, men missede både rekord og finaleplads i Doha.
Mathilde U.
Kramer (tv.
) var sidste danske løber i stafetten.
04.
okt.
2019 kl.
20.
03Bemærk: artiklen er mere end 30 dage gammelLæs opHelt som ventet bliver finalen i kvindernes 4 x 100 meter stafet uden dansk deltagelse.
I fredagens indledende heat sluttede danskerne på en sjetteplads.
De tre bedste hold fra hvert af de to indledende heats samt de to bedste tider løb med finalebilletterne.
Den danske kvartet brugte 43,92 sekunder på at tilbagelægge de i alt 400 meter på det halvtomme stadion i Doha.
Tiden var 0,02 sekunder fra den danske rekord.
- Det var en bittersød følelse at være tæt på rekorden og så alligevel være langt fra, siger Mette Graversgaard til TV2 Sport.
Astrid Glenner-Frandsen indledte løbet fra startblokken, og hun gav efterfølgende depechen videre til Ida Karstoft.
Derfra overtog Mette Graversgaard, inden Mathilde U.
Kramer løb over målstregen.
Det var første gang i 36 år, at Danmark deltog ved VM i kvindernes korteste stafetløb.
/ritzau/FacebookTwitterKopier linkEmner:Doha




https://www.dr.dk/nyheder/udland/50-ar-efter-udgivelsen-beatles-albummet-abbey-road-nummer-et-igen

Udland50 år efter udgivelsen: Beatles-albummet Abbey Road nummer et igenDet er svært at tro på, at "Abbey Road" stadig holder efter så mange år, skriver Paul McCartney på Twitter.
Billedet på det berømte cover viser John Lennon gå forrest, da bandet krydser vejen ved deres studier.
Han er efterfulgt af Ringo Starr, Paul McCartney og George Harrison.
04.
okt.
2019 kl.
22.
15Bemærk: artiklen er mere end 30 dage gammelLæs op"Abbey Road" - det sidste studiealbum fra The Beatles - er vendt tilbage til førstepladsen på listen over de mest solgte albums i Storbritannien, 50 år efter at det første gang lå øverst på hitlisterne.
"The Fab Four" har genindtaget førstepladsen med en udvidet jubilæumsudgave af albummet.
- Det er svært at tro på, at "Abbey Road" stadig holder efter så mange år, skriver Paul McCartney, et af bandmedlemmerne, fredag på Twitter og tilføjer.
- Men så igen - det er et fandens cool album.
Slog Beatles-fan af pinden"Abbey Road" var i denne uge også det bedst sælgende vinylalbum med næste 9000 solgte eksemplarer.
Dermed slog det også Liam Gallaghers nye album "Why me?
Why Not".
Gallagher er selverklæret superfan af The Beatles.
Det oprindelige "Abbey Road" omfatter 17 numre - deriblandt George Harrisons "Something" og "Here Comes The Sun", Ringo Starrs "Octopus's Garden", John Lennons "Come Together" og det afsluttende medley af flere uafsluttede sange, som overvejende var skrevet af Paul McCartney.
Beatles-fans valfartede til Abbey Road på 50-årsdagen for udgivelsen af pladen - den 26.
september.
Cover inspireret af McCartney-tegningTilbage i 1969 havde John Lennon privat meddelt seks dage før udgivelsen, at han var ved at forlade bandet.
Billedet på det berømte cover viser John Lennon gå forrest, da bandet krydser vejen ved deres studier.
Han er efterfulgt af Ringo Starr, Paul McCartney og George Harrison.
Idéen til fotografiet stammede fra en tegning af McCartney af tændstikmænd i en fodgængerovergang.
Billedet blev taget klokken 11.
35 den 8.
august 1969 af den skotske fotograf Iain Macmillan.
Et stort antal fans var den 8.
august i år samlet på stedet, hvor billedet blev taget for 50 år siden.
De sidste optagelser til "Abbey Road" blev optaget 12 dage senere - den 20.
august 1969.
Albummet blev optaget efter de problematiske optagelser af albummet "Let it Be", som blev udgivet den 8.
maj, 1970.
"Abbey Road" blev indspillet i en langt bedre stemning.
/ritzau/ReutersFacebookTwitterKopier linkEmner:The Beatles|Twitter|Storbritannien|George Harrison (musiker)|Pop og rock




https://www.dr.dk/nyheder/udland/ukraine-sag-demokrater-kraever-dokumenter-fra-pence

Mulig rigsretssag mod Donald TrumpSe temaUdlandUkraine-sag: Demokrater kræver dokumenter fra PenceUdvalg i Repræsentanternes Hus har givet vicepræsident Mike Pence en tidsfrist til at udlevere dokumenter.
Inden den 15.
oktober skal Mike Pence udlevere dokumenterne.
04.
okt.
2019 kl.
22.
31Bemærk: artiklen er mere end 30 dage gammelLæs opDemokrater i Kongressen i USA har givet vicepræsident Mike Pence 11 dage til at udlevere dokumenter om hans mulige rolle i Ukraine-sagen, som kan føre til en rigsretssag mod præsident Donald Trump.
De pågældende dokumenter er relateret til et møde, som Pence holdt med den ukrainske præsident, Volodymyr Zelenskij.
De har samtidig relation til en omstridt telefonsamtale, som Trump havde med Ukraines leder.
Læs også:Trump om Ukraine-sagen: Historiens største fupnummerDe demokratiske formænd for de tre udvalg i Repræsentanternes Hus, som leder efterforskningen af sagen, har givet Pence en tidsfrist.
Inden den 15.
oktober skal han udlevere dokumenterne.
- I den seneste tid har der i offentligheden været rapporter, som har rejst spørgsmål om, hvilken mulig rolle du kan have haft i forhold til at bringe eller forstærke præsidentens utilslørede budskab til den ukrainske præsident, skriver de tre demokratiske kongresmedlemmer.
Trump beskyldes for at forsøge at presse Ukraine til at finde snavs om demokraten Joe Biden og dennes søn, Hunter.
Biden håber på at blive sit partis kandidat til præsidentvalget næste år.
/ritzau/ReutersFacebookTwitterKopier linkEmner:Donald Trump (politiker)|Mike Pence (politiker)|Ukraine|Repræsentanternes Hus|Valg og folkeafstemninger




https://www.dr.dk/nyheder/udland/prins-harry-sagsoeger-britiske-aviser-telefonhacking

UdlandPrins Harry sagsøger to britiske aviser for telefonhackingDet vides ikke, hvornår hackingen angiveligt skulle have fundet sted.
Af Emil Søndergård Ingvorsen04.
okt.
2019 kl.
19.
21Bemærk: artiklen er mere end 30 dage gammelLæs opPrins Harry vil lægge sag an mod to britiske aviser for telefonhackingDet bekræfter det britiske kongehus ifølge flere britiske medier deriblandt The Guardian.
Der er tale om The Sun og Daily Mirror, som ifølge det britiske kongehus har skaffet sig adgang til hackede oplysninger.
- Hertugen af Sussex har indledt en retssag mod ejerne af aviserne The Sun og The Daily Mirror i forbindelse med påståede hackerangreb på telefoner, hedder det i en udtalelse fra Buckingham Palace.
Læs også:Ekspert om Harry og Meghans søgsmål mod avis: Prinsesse Dianas død spøger stadigDet er kun få dage siden, at det britiske kongehus meddelte, at hertuginde Meghan vil lægge sag an mod avisen Mail on Sunday.
Hertuginden mener, at avisen på ulovlig vis har offentliggjort et af hendes private breve.
Det højtprofilerede par ønsker desuden at svare igen på "ubønhørlig propaganda", forklarede prins Harry i en lang og personlig udtalelse.
- Jeg mistede min mor, og nu ser jeg min hustru blive offer for nogle magtfulde kræfter, lød det fra 35-årige prins Harry.
Rettelse: I første omgang lød det, at aviserne er blevet sagsøgt for at have hacket Meghan Markles telefon.
Dette ved vi ikke, hvorfor det er rettet.
FacebookTwitterKopier linkEmner:Storbritannien|The Daily Mirror|The Sun|Royalt|IT-kriminalitet




https://www.dr.dk/nyheder/regionale/oestjylland/politiet-laerer-unge-undgaa-seksuelle-kraenkelser-digitalt

ØstjyllandPolitiet lærer unge at undgå seksuelle krænkelser digitaltI samarbejde med Trygfonden har politiet lanceret kampagnen ’Den sikre side’.
Niels Gøttler stod for at holde oplæg på Dybkærskolen i Silkeborg.
Af Malte Nørgaard og Mathias Bonde04.
okt.
2019 kl.
19.
51Bemærk: artiklen er mere end 30 dage gammelLæs opDer er larm i fællesarealet, da 7.
klasserne på Dybkærskolen i Silkeborg er samlet til oplæg med den lokale politibetjent Niels Gøttler.
Vi oplever desværre stadig, at der er nogle steder, hvor de unge træder ved siden af.
Niels Gøttler, politibetjentHan får hurtigt dæmpet lydniveauet, da han med en kæk bemærkning klapper på politistaven i bæltet og siger, at han har andre midler at tage i brug end folkeskolelærerne, hvis de ikke tier stille undervejs.
Der bliver grinet, og Niels Gøttler tænder for den første quiz på projektoren.
Eleverne deltager i quizzen med deres mobiltelefoner, og stemningen bliver straks mere koncentrereret.
Med quizzen indleder Niels Gøttler den nationale kampagne ’Den sikre side’, der handler om at undgå seksuelle krænkelser digitalt.
For ham er inddragelse og dialog vejen frem, hvis de unge skal fanges.
Vi oplever med jævne mellemrum at nogle af vores elever kommer galt afsted.
Maria Kolter Olsen, klasselærer på dybkærskolen- Det er et massivt problem.
Hos os oplever vi, at al kriminalitet falder.
Undtagen den, der foregår på nettet.
Og der er nogle unge mennesker, der aldrig kommer helt over de digitale krænkelser, fordi tingene ligger på nettet til evig tid.
Derfor er det meget vigtigt, at vi forsøger at fortælle dem, hvor vi oplever, at det går galt for dem, siger han og fortsætter.
- Selvom de unge er ekstremt gode til at navigere og hjælpe hinanden, så oplever vi desværre stadig, at der er nogle steder, hvor de træder ved siden af.
Det samme oplever Maria Kolter Olsen, der er klasselærer på syvende årgang.
- Vi oplever med jævne mellemrum, at nogle af vores elever kommer galt afsted.
Typisk handler det om, at der er blevet delt nogle billeder, eller at nogen har logget ind på andres konto, siger hun.
Deler adgangskoder på sociale medierQuizzen fortsætter, og de unge i salen bliver spurgt til, om de nogensinde har delt deres adgangskode med deres venner.
Og klasselærerens oplevelse af, at eleverne logger ind på hinandens profiler, er ikke helt forkert.
Mange svarer 'ja' i den digitale quiz på projektoren.
En pige på forreste række smider hånden i vejret og forklarer, at hun indimellem deler sine login-oplysninger, fordi hun gerne vil holde sine ’streaks’ på SnapChat.
Det betyder, at hvis hun hver dag sender beskeder til de samme veninder, får hun et ild-ikon ved siden af sit brugernavn.
Nogle dage har hun bare så travlt, at hun i stedet ændre sine login-oplysninger og giver dem videre til en veninde, der kan hjælpe med at opretholde hendes streaks.
Mange nikker genkendende.
En del af de unge har delt deres adgangskode til Snapchat.
- Vi skifter selvfølgelig vores adgangskode efterfølgende, når vores streaks er blevet passet.
Men det er også vigtigt for mig, at jeg kun gør det med folk, jeg er sikker på, at jeg kan stole på, uddyber Ditte Skov Hansen, der går i 7.
klasse på DybkærskolenMed eller uden ændrede adgangskoder, er det ikke en god idé at dele kodeord med hinanden, siger Niels Gøttler og slutter af med en vigtig pointe, før han forlader eleverne på Dybkærskolen.
- Det er okay at snakke med både hinanden og forældrene om, hvordan tingene skal håndteres, når de kommer tæt på, og det virker farligt, siger han.
Der bliver klappet, og larmen tager til igen.
Nu er det frikvarter, og eleverne rejser sig med deres mobiltelefoner i hænderne.
FacebookTwitterKopier linkEmner:TrygFonden|Uddannelse|Snapchat|Silkeborg|Kriminalitet




https://www.dr.dk/sporten/fodbold/kvindelandsholdet/danmark-faar-pligtsejr-hjemme-mod-bosnien

KvindelandsholdetDanmark får pligtsejr hjemme mod Bosnien På mål af Sanne Troelsgaard og Stine Ballisager Pedersen vandt det danske kvindelandshold 2-0 i EM-kvalifikationen.
04.
okt.
2019 kl.
18.
51Bemærk: artiklen er mere end 30 dage gammelLæs opDet danske kvindelandshold i fodbold er fortsat uden pointtab i EM-kvalifikationen, efter at Danmark besejrede Bosnien-Hercegovina med 2-0 på hjemmebane i Viborg.
4552 tilskuere blev vidner til en ensidig kamp, som Danmark dominerede tungt, men gæsternes massive defensiv forhindrede en komfortabel dansk sejr.
Det var danskernes tredje gevinst i lige så mange kampe i kvalifikationsgruppen, hvor kun gruppevinderen er sikker på en billet til slutrunden i England i 2021.
Dansk kontrol fra startEfter et hårdt indledningspres kom Danmark foran efter 13 minutter, da Stine Ballisager konsekvent sparkede en løs bold i nettet.
Det var Vålerenga-spillerens første scoring på A-landsholdet.
Stine Ballesager åbnede scoringen med et fladt spark i kampens 13.
minut.
Bosnierne kom ubesejret ind til kampen efter hjemmesejre over Georgien og Malta, men Balkan-holdet har aldrig kvalificeret sig til en slutrunde, og Danmark stillede op som klar favorit.
Det kneb dog længe med at skabe målchancer, og man savnede præcision i boldomgangen, når holdet nåede op omkring det tæt befolkede bosniske straffesparksfelt.
Den manglende farlighed blev dog ikke for alvor noget problem mod et bosnisk mandskab, der tilsyneladende ikke havde ambitioner om at true det danske mål.
Angriberen Milena Nikolic var sendt ned i bagkæden, og gæsterne opholdt sig ikke meget på den danske banehalvdel.
Troelsgaard lukkede kampenDen sidste tvivl om den danske sejr forsvandt midtvejs i anden halvleg, da Sanne Troelsgaard med hovedet snittede et indlæg fra Nanna Christiansen forbi den bosniske målvogter til 2-0-føring.
Sanne Troelsgaard lukkede kampen mod Bosnien-Hercegovinas med sin scoring til 2-0.
Scoringen afgjorde reelt kampen, men ændrede ikke kampbilledet.
Danskerne jagtede endnu en scoring, men måtte nøjes med en 2-0-sejr.
Danmark har dermed ni point for tre kampe og en samlet målscore på 13-0.
De ni gruppevindere og de tre bedste toere på tværs af grupperne kvalificerer sig direkte til EM-slutrunden.
De seks øvrige toere skal i playoffkampe, som afgør, hvem der skal have de sidste tre adgangstegn til turneringen.
/ritzau/FacebookTwitterKopier linkEmner:Bosnien-Hercegovina|England|Georgien|Malta|Viborg




https://www.dr.dk/nyheder/penge/facebook-og-instagram-aeder-sig-ind-paa-endnu-en-snapchat-funktion

PengeFacebook og Instagram æder sig ind på endnu en Snapchat-funktionNu vil techgiganten også levere platform til billedbårne samtaler med de nærmeste venner.
Af Signe Mai Vilsbøll04.
okt.
2019 kl.
20.
58Bemærk: artiklen er mere end 30 dage gammelLæs opDer er hård kamp om de unge brugere af sociale medier, og nu har Facebook kastet endnu et socialt medie på markedet, der skal konkurrere med den populære netværksapp Snapchat.
App'en med navnet Threads lader brugere dele tekst, billeder og videoer med deres nærmeste venner, skriver det Facebook-ejede medie Instagram i en pressemeddelelse.
Hvad er forskellen på Snapchat og Instagram?
Snapchat er en app til smartphone og tablet, hvor brugerne kan sende billeder og videoer til hinanden.
Modsat billeddelingsappen Instagram, der også kan anvendes på smartphone og tablet, bliver billeder og videoer typisk slettet, når modtageren har set dem.
På Instagram er en billed- eller videohistorie tilgængelige i 24 timer.
Her kan brugeren se, hvem og hvor mange der klikket på historien.
Netop det er præcis, hvad Snapchat har skabt sin succes på, påpeger flere tech-kendere.
De mener, at den nye app henter inspiration i samme intimitet, som Snapchat tilbyder.
- Der er ingen tvivl om, at Threads låner nogle af de funktioner, Snapchat er blevet populær på.
Blandt andet åbner appen ligesom Snapchat op i en kamerafunktion, så brugere hurtigt kan sende billeder til hinanden, siger Chris Lehmann, der er vært på programmet Digital på P1.
Nathalie Larsen, digital chef for bureauet Lead Agency, kalder det et "copycat move".
- Med den nye app køber Facebook ind på den følelse, der har gjort Snapchat til en platform, mange unge bruger i en stor del af deres dagligdagskommunikation.
En anden intimitetIntimitet er ifølge Nathalie Larsen en svær balance på platforme som Instagram, der har milliarder af brugere, som kan se og følge hinanden i det åbne.
Hvor Instagram primært anvendes som et medie, hvor brugere kan få et dagligt skud underholdning gennem billeder og videoer, opfattes Snapchat som et lukket kredsløb.
Mediets natur er uformel og spontan, forklarer Nathalie Larsen:- Snapchat bliver brugt på en anden måde end Facebook og Instagram.
Facebook er et nødvendigt onde i vores digitale liv.
Instagram er et medie, vi tjekker for at få æstetik eller underholdning, og Snapchat er en god kamera-app til hurtig dialog med vennerne.
'Snap-stories' vs.
'Insta-stories'Herhjemme blev Snapchat for alvor populært i 2013.
På bare to år steg det sociale medies rækkevidde med 140 procent - primært unge, som flittigt knipsede såkaldte 'Snap-stories', der er billeder og vidoer, som forsvinder, når modtagere har set dem.
I 2016 introducerede Facebook-ejede Instagram, der hidtil havde været et virtuelt fotoalbum, nye historie-funktioner, som til forveksling lignede Snapchats.
Det er slet ikke min opfattelse, at Snapchater på vej ud.
Det kan godt være, at Facebook låner lidt her og der, men der skal noget til for at flytte Snapchat-brugeres dialog med vennerne over på en ny platform.
Nathalie Larsen, digital chef, Lead Agency'Insta-stories', som er billeder og vidoer, der forsvinder efter 24 timer, blev det nye, og Snapchats vækst forsvandt hurtigere, end appens brugertal i Danmark var vokset.
Instagrams brugertal voksede til gengæld mere end nogensinde fra 300 millioner daglige brugere til 500 millioner daglige brugere.
Planer om at overtage TikTok-brugereChris Lehmann forklarer, at Facebook helt generelt holder et vågent øje med, hvad konkurrenterne gør, hvorefter de opkøber platforme eller udvikler lignende produkter.
- Facebook har på det seneste også haft gang i en stor videosatsning, der kan ses som et forsøg på at konkurrere med platformen Youtube, og det er ikke længe siden, lækkede lydoptagelser afslørede, at Facebook er på vej med en app, der skal konkurrere med det sociale medie TikTok, der har mange unge brugere i USA og Kina, fortæller DR-værten.
På et internt møde, hvorfra lydfilerne, som det amerikanske tech-medie The Verge har bragt, stammer fra, fortæller Facebook-chef Mark Zuckerberg om platformen 'Lasso', der er under udvikling.
- Vi prøver at se, om vi kan nå ind i lande, hvor TikTok ikke allerede er store, før vi går ind og konkurrerer direkte med Tiktok i de lande, hvor de er populære, siger chefen i lydfilen.
Et hævntogt mod Snapchat?
Købet af Instagram har formentlig været Facebooks bedste beslutning, idet tech-giganten samlet set har tjent mere end 630 milliarder kroner på beslutninge.
Men Mark Zuckerberg fik aldrig lov til at købe Snapchat.
Snapchats ejere afviste angiveligt Facebooks milliardbud, og det har efterfølgende fået amerikanske medier som CNBC til at spekulere i, om Facebook-chefen sidenhen har brugt Instagram i et hævntogt mod Snapchat.
- Det går hurtigt i den nye digitale forretningsvirkelighed, og Facebook ved det.
De forsøger at følge markedet og prøver at gardere sig mod den hurtige nedtur, som der kan være i det her hyperdigitale Silicon Valley-spil, siger Chris Lehmann.
For Snapchat kan Threads være en trussel, mener Nathalie Larsen, der ikke tror, det er en tilfældighed, når Facebook bruger poplære Instagram i sin markedsføring af Threads.
Snapchat kan endnuSeneste regnskab for andet kvartal viste positiv vækst hos Snapchat.
13 millioner nye daglige brugere var en længe ventet udvikling, og med et bedre greb om annoncemarkedet lykkedes det Snapchat at rette en smule op på sit økonomiske underskud.
Snapchat-aktien har haft det svært efter børsnoteringen, men vi har ikke set et eksorbitant fald.
Jacob Pedersen, aktieanalytiker, SydbankNathalie Larsen mener ikke, at Snapchat er fortid.
Mindre trusler får næppe brugerne til at flygte, vurderer hun:- Det er slet ikke min opfattelse, at Snapchat er på vej ud.
Det kan godt være, at Facebook låner lidt her og der, men der skal noget til for at flytte Snapchat-brugeres dialog med vennerne over på en ny platform, der mere eller mindre kan det samme.
- Desuden vil der nok være nogen, som søger et alternativ til mastodonten Facebook, der repræsenterer andre værdier.
Her har Facebook nok lidt sit brand imod sig, tilføjer Nathalie Larsen.
Instagram: Vi har set på brugeradfærdPå børsen har Facebooks skridt heller ikke fået Snapchats aktie til at bløde.
Det siger aktieanalytiker i Sydbank Jacob Pedersen.
- Snapchat-aktien har haft det svært efter børsnoteringen, men vi har ikke set et eksorbitant fald i går.
Nyheden om Threads var torsdag med til at sende Snapchat-aktien ned med 5,7 procent, men det rettede sig og endte med et mindre fald på 3,4 proccent.
Ifølge Instagram vil Threads blive rullet ud i hele verden over de kommende uger.
Instagram ser dog ikke produktet som en kopi af Snapchats funktioner, skriver de i en mail til DR.
- Beskeder er en del af Instagram-platformen (.
.
.
) Vi har set på den almindelige brugeradfærd - at være i kontakt med venner i løbet af dagen - og bygget en platform omkring det.
Threads er til dialogen med de nære venner.
Instagram svarer ikke direkte på, om formålet med appen er at hente brugere fra Snapchat.
Kilder: Instagram, The Verge, Wired, Finans, Computerworld, CNBC, Facebook og SnapchatFacebookTwitterKopier linkEmner:Facebook|Instagram|Mark Zuckerberg (erhvervsleder)|Virksomhedsøkonomi|USA




https://www.dr.dk/sporten/motorsport/leon-fra-vejle-oejner-foerste-vm-medalje

MotorsportLeon fra Vejle øjner første VM-medaljeGrandprix-debutanten Leon Madsen står overfor stor triumf i årets sidste løb i speedway-VM.
Leon Madsen vandt det engelske grandprix i Cardiff den 21.
september.
Af Jakob Engelst Nørgaard04.
okt.
2019 kl.
19.
00Bemærk: artiklen er mere end 30 dage gammelLæs opDansk speedway er på vej til bedre tider.
Det mener speedway-eksperten Erik Gundersen, når han evaluerer et af de nye danske håb: Leon Madsen.
- Dansk speedway har stor gavn af det her.
Det er så fedt at se den måde, han kører på, siger Erik Gundersen om danskeren.
Lørdag kan Leon Madsen opnå karrierens hidtil største triumf i sin første sæson som en del af selskabet med de øvrige femten grandprixryttere.
Lørdag køres det 10.
og sidste grandprix-løb, hvor verdensmesterskabet skal afgøres i polske Torun.
VM-stillingen 1.
Bartosz Zmarzlik, Polen, 118 point2.
Emil Saytfudinov, Rusland, 111 point3.
Leon Madsen, Danmark, 109 point4.
Fredrik Lindgren, Sverige, 98 point5.
Martin Vaculik, Slovakiet, 88 point6.
Maciej Janowski, Polen, 80 point7.
Patryk Dudek, Polen, 75 point8.
Matej Zagar, Slovenien, 74 point9.
Jason Doyle, Australien, 73 point10.
Artem Laguta, Rusland 69 point11.
Niels Kr.
Iversen, Danmark, 66 point12.
Antonio Lindbäck, Sverige, 56 point13.
Tai Woffinden, England, 51 point14.
Janusz Kolodziej, Polen 51 point15.
Robert Lambert, England, 37 pointForud for sidste og afgørende løb ligger den 31-årige dansker Leon Madsen fra Vejle på en tredjeplads.
Danskeren har været med fremme i det samlede VM-regnskab i store dele af sæsonen, hvor han har taget to sejre i henholdsvis det første løb i Warzawa og det seneste og niende løb i Cardiff.
Læs også:Mesterlige Madsen leverer igen på speedwaycyklen: Vinder grand prix i Cardiff- Jeg ser frem til at køre.
Jeg glæder mig og vil gøre mit bedste for at slutte så højt som muligt, siger Leon Madsen.
Fredag aften skal han køre kvalifikation som en del af forberedelserne til de fem heats, der venter lørdag.
Danskeren har to point op til russiske Emil Saytfudinov på andenpladsen, mens der er langt op til polske Bartosz Zmarzlik, som har ni point flere end Leon Madsen.
Det er da også med realistiske forventninger, at han går ind til det sidste del af serien.
- Jeg vil gøre alt for at blive nummer to og kunne skrive på CV'et, at jeg er blevet viceverdensmester.
Det vil ikke være så ringe, griner han i telefonen fra Polen.
Der er stadig en mulighed for, at danskeren kan blive verdensmester, hvis polske Bartosz Zmarzlik skulle underpræstere eller udgå fra løbet på hjemmebane, da den 24-årige polak har et betydeligt forspring.
- Jeg kan ikke selv vinde førstepladsen.
Så skal jeg have heldet med mig, og han (Bartosz Zmarzlik, red.
) skal have en dårlig dag, siger Leon Madsen.
Leon Madsen med blå hjelmfarve vandt det seneste speedway-grandprix i Cardiff.
I finalen slog han blandt andre Bartosz Zmarzlik fra Polen med rød hjelmfarve.
Overgået alle forventningerDet var ikke mange, der havde ventet, at Leon Madsen ville have muligheden for at stå på podiet og modtage metal, når dette tiende grandprix er kørt.
Ikke desto mindre ligner det, at danskeren kan køre den første VM-medalje hjem til Danmark, siden Nicki Pedersen vandt bronze i 2015.
- Jeg har haft en god sæson.
Mange tænkte, at jeg ikke en gang ville ende i top 8, og nu kan jeg slutte på podiet, siger Leon Madsen.
At det har været en god sæson for Leon Madsen, er den tidligere speedwaykører, verdensmester og landstræner Erik Gundersen meget enig i:- Leon har haft en fantastisk sæson.
Han har præsteret mere, end vi har turdet håbe på.
Han har ikke ladet sig kue og har bare fortsat.
- Man kan kun tage hatten af for det, han har præsteret i år, og bare det, at han har muligheden for at tage et verdensmesterskab er fantastisk, siger Erik Gundersen.
Erik Gundersen (tv.
) sammen med to andre danske speedway-legender Hans Nielsen og Ole Olsen (th.
).
Den tidligere speedwaystjerne har mange roser til overs for Leon Madsen:- Han er et gudsbenådet talent.
Han kører på de chancer, der opstår, og nogle gange undrer man sig over, at han det kan lade sig gøre, men det kan det for Leon.
Han ser nogle åbninger, som andre ikke ser, siger Erik Gundersen.
Den spinkle chanceLeon Madsen har ni point op til førstepladsen, som indtages af Bartosz Zmarzlik.
Selvom han selv mener, at det bliver svært, mener Erik Gundersen ikke, at man på forhånd skal afskrive muligheden helt:- Bartosz Zmarzlik træder ind i arenaen med et pres, som han ikke har prøvet før.
Han er vant til at køre med pres, men han står med pokalen i den ene hånd, og det kan godt give noget kriller i maven.
Specielt når han skal køre foran et hjemmepublikum i Polen, siger Erik Gundersen.
- I morgen skal Bartosz Zmarzlik stå sin svendeprove, og vi kan jo håbe, at han lige som Leon på hjemmebane i Vojens tidligere i år kommer til at underpræstere.
For der skal en del held til, for at Leon bliver verdensmester, siger Erik Gundersen.
Hør Leon Madsen fortælle om de smerter, han havde under det svenske grandprix:En kommende verdensmester?
Hvis overraskelsen ikke lykkes i aften, så ingen tvivl om målet i næste sæson: Han kører for at blive verdensmester.
Blå bogNavn: Leon MadsenFødt: 5.
september 1988 (31 år)Bopæl: Gdynia i PolenJob: Professionel speedwaykørerAktuelt: Fast kører i VM-serien 2019VM-grandprix-sejre: To (2019)VM-point i 2019: 109Individuelle meritter:Juniorverdensmester i 2001 (80 cc)Vinder af Ekstra Liga Riders Championship (endagsløb for sæsonens 16 bedste kørere i den stærke polske liga) i 2017Europamester 2018Kilde: Danmarks Motor Union (DMU), speedwaygp.
com og Leon Madsen- Jeg kørte også for at blive verdensmester i år, men jeg har også set sæsonen som et 'læreår', hvor jeg skulle samle erfaringer.
Jeg har lært en del ting, og hvis jeg kan blive 100 procent skadesfri til næste år, kører jeg selvfølgelig efter at vinde VM, siger Leon Madsen.
Skader har nemlig også været en del af fortællingen i år, hvor Leon Madsen har kæmpet sig igennem en del skader, blandt andet i ryggen.
Læs også:Smadret Leon Madsen tror stadig på verdensmesterskabet- Når sæsonen slutter, skal jeg opereres i anklen, og så må vi se, hvad der skal ske med min ryg.
Vi skal finde den bedste måde at få mig klar til næste sæson, siger Leon Madsen.
Den tidligere verdensmester forudser, at Leon Madsen bliver den første danske speedway-verdensmester, siden Nicki Pedersen vandt VM-guld i 2008.
- Jeg er slet ikke i tvivl om, at Leon er en potentiel verdensmester.
Han har en god tilgang til sporten, og han kan blive endnu bedre.
Han er lige dér, hvor det er ved at ske for ham.
Det skulle ikke undre mig, hvis han ryster et eller flere verdensmesterskaber ud af ærmet i løbet af de næste fem til otte år, siger Erik Gundersen.
Om det bliver til guld, sølv eller bronze for danske Leon Madsen bliver afgjort lørdag aften, hvor det første af aftenens fem heats køres klokken 19.
00.
FacebookTwitterKopier linkEmner:Speedway|Polen|Vejle|Erik Gundersen (speedwaykører)|Nicki Pedersen (speedwaykører)




https://www.dr.dk/nyheder/regionale/fyn/dramaserie-goer-vestfynsk-landsby-kendt-vi-faar-se-om-det-bliver-det-gode

FynDramaserie gør vestfynsk landsby kendt: ’Vi får se, om det bliver for det gode’ Ebberup danner ramme om dramaserien "Fred til Lands" med premiere søndag aften.
Ulla og Jan Hvidbjerg har fået smag for statistgerningen og vil gerne prøve det igen.
Foto: DR FynAf Michael Strandfelt og Allan Christiansen04.
okt.
2019 kl.
20.
11Bemærk: artiklen er mere end 30 dage gammelLæs opLangt fra alle kan placere landsbyen Ebberup på et Danmarkskort med sikker hånd.
Men fra på søndag er der nok en del flere, der har en anelse om, hvorhenne i landet den lille by med 1.
233 indbyggere ligger.
Den fynske landsby danner nemlig ramme om en ny DR-dramaserie med titlen "Fred til lands".
Beboerne i området har forud for premieren på søndag mærket en del til serien, der er optaget i Ebberup og andre omkringliggende byer i Assens Kommune.
Og byen har også været storleverandør af statister.
- Det har været usandsynligt morsomt, fortæller Ulla Hvidbjerg, der sammen med sin mand Jan Hvidbjerg har medvirket som statist.
- Der var et opslag i avisen (som søgte statistier, red.
), og når nu vi havde tid, så var det bare om at slå til, siger hun.
Er det noget værd?
Statistparret var torsdag sammen med 600 andre bysbørn mødt op i Ebberuphallen til forpremiere på serien.
Men om serien kommer til at have den store betydning for byen fremover er parret uenige om.
Hallen i Ebberup var fuldt af lokale, der skulle se, hvordan der by tog sig ud i serien.
- Jeg tror sgu ikke, det betyder noget stort, siger Jan Hvidbjerg, inden han bliver afbrudt af sin hustru.
- Da vi i sin tid flyttede til Ebberup, var der ingen, der vidste, hvor det var.
Det kan da være, vi kommer lidt mere på landkortet nu.
Om det bliver for det gode, eller det onde, det må vise sig, siger hun.
Ebberup blev valgt som by af holdet bag serien, fordi den levede op til kravet om at være et lille samfund for sig selv, hvor man er tæt på hinanden.
- Det skulle være en lille by, hvor man ikke kan undgå at rende ind i folk, man kender, har Christian Torpe, der er en af de to hovedforfattere, tidligere fortalt.
En fantastisk glædeCenterleder for Ebberuphallen Leif Rasmussen, der var vært ved torsdagens premierearrangement, mener allerede at kunne mærke positive effekter af besøget fra den store dramaproduktion.
- Vi kan mærke en særlig glæde i byen i øjeblikket, siger han og henviser til, at et antal, der svarer til over halvdelen af byens borgere, torsdag var mødt op i hallen til gallapremiere på seriens første afsnit.
Foto: DR FynHan vurderer, at byen fint har kunnet leve med de gener, optagelserne har givet, siden de begyndte i november sidste år.
- Når der foregår sådan en stor filmproduktion, så bliver man jo udsat for, at du ikke må parkere, der hvor du plejer og sådan noget, men folk har taget det pænt, siger centerlederen og fortsætter:- Det er en helt anden verden.
Jeg er vant til at arrangere fodbold, håndbold og badminton.
Men det her er sgu noget af et scoop, og det er fedt at få lov at være med til.
Tid til at spotteI de kommende uger kan byens beboere så læne sig tilbage i sofaen og følge med i, hvordan Ebberup bliver kendt som en by fyldt med rygter, intriger og hævntørst.
Eller i om ens hus, nabo eller hustru er kommet med i serien.
- Jeg havde nogle korte replikker, de kunne dårligt være kortere.
Den ene var: 'Hold kæft, Karsten!
', fortæller Jan Hvidbjerg.
- Det skulle siges rigtig mange gange.
Så skulle det siges lidt dybere og sådan noget.
Så det bliver spændende at se, hvilken én de har valgt, siger han, inden hans hustru minder om statistens lod.
- Det kan også være, de har klippet dig helt ud, siger Ulla Hvidbjerg.
FacebookTwitterKopier linkEmner:Ebberup|Den Fynske Landsby|Odense|Assens Kommune




https://www.dr.dk/nyheder/udland/regeringspapir-skaber-forvirring-vil-boris-johnson-alligevel-bede-om-brexit

BrexitSe temaUdlandRegeringspapir skaber forvirring: Vil Boris Johnson alligevel bede om brexit-udskydelse?
For en måned siden ville han "hellere ligge død i en grøft".
Den britiske premierminister er tilsyneladende nu villig til at gøre det, han aldrig har accepteret over for offentligheden - bede om udskydelse af brexit.
Af Oliver Batchelor04.
okt.
2019 kl.
22.
44Bemærk: artiklen er mere end 30 dage gammelLæs opHvis ikke det lykkes at lave en skilsmisseaftale med EU inden 19.
oktober, vil Storbritanniens premierminister, Boris Johnson, sende et brev til Bruxelles, hvor han anmoder om en udskydelse af brexit.
Det fremgår ifølge BBC af et dokument, som regeringen i London har sendt til den øverste civile domstol i Skotland, Court of Sessions.
Domstolen skal tage stilling til, om Boris Johnson er tvunget til at overholde den lov, der skal forhindre et 'hårdt brexit'.
Læs også:Johnson holder fast: Storbritannien skal forlade EU 31.
oktoberDet britiske mediehus citerer dog samtidig en tvetydig melding fra en højststående kilde i Downing Street 10, hvor man fastholder, at Storbritannien forlader EU 31.
oktober:- Regeringen vil overholde Benn Act, som kun rummer en særlig, smal forpligtelse vedrørende parlamentets brev om udskydelse (.
.
), og som kan blive tolket på forskellige måder.
Storbritanniens premierminister Boris Johnson har hidtil fastholdt, at regeringens forslag til en skilsmisseaftale med EU er det eneste alternativ til et "no deal-brexit".
Kilden siger i samme omgang, at den omstridte lov ikke forhindrer regeringen i at foretage sig "andre ting", der ikke fører til en udskydelse.
Det fremgår også af udtalelserne til BBC, at regeringens position er blevet delt i lukkede kredse i Europa og vil blive meldt ud i offentligheden inden længe.
Korrespondent: Det er selvmodsigendeDR Nyheders korrespondent i Storbritannien, Kim Bildsøe Lassen, siger, at han godt kan forstå, hvis de fleste taber pusten efter den seneste brexit-udvikling.
For blot en måned siden sagde premierminister Boris Johnson, at han "hellere ville ligge død i en grøft" end at bede Bruxelles om en udskydelse.
- Det er opsigtsvækkende, at der bliver sendt et papir til en domstol, som viser, at Boris Johnson har tænkt sig at bede om en udskydelse.
Og det er selvmodsigende, når vi samtidig hører Downing Street fastholde, at Storbritannien kommer til at forlade EU 31.
oktober.
- Men det siger også noget om, at det alt sammen nu er havnet et sted mellem politik og jura, siger Kim Bildsøe Lassen.
Indtil videre har regeringen svaret udvigende på spørgsmålet om, hvorvidt den agtede at overholde den lov, som den blev pålagt for nylig af parlamentet.
Den såkaldte "Benn Act" pålægger regeringen at bede om en udskydelse af brexit frem til 31.
januar 2020, hvis ikke det inden 19.
oktober lykkedes for regeringen at lave en skilsmisseaftale med EU, som parlamentet kan bakke op om.
Det har sat gang i det helt store gætværk om, hvorvidt Boris Johnson har fundet et smuthul, som kan realisere et brexit uden en aftale, fortæller Kim Bildsøe Lassen.
- Der har været spekulationer og juridiske diskussioner om, hvorvidt regeringen ville kunne sige, at der er tale om en nødretstilstand, og at regeringen derfor alene kan forhandle på vegne af landet.
Brexit-forhandlinger i BruxellesIndtil videre er der stadig en chance for, at det lykkes for den britiske regering at indgå en skilsmisseaftale med EU, inden fristen udløber 19.
oktober.
I forbindelse med Det Konservative Partis kongres i Manchester i onsdags kunne Boris Johnson fra talerstolen fortælle, regeringen nu havde sendt sit "endelige tilbud" om en aftale til Bruxelles.
Forslaget lægger op til at etablere en irsk handelszone, som skal dække både EU-landet Irland og Nordirland, der hører til Storbritannien.
Det vil i givet fald kunne sikre, at Nordirland kan forlade EU's toldunion sammen med det øvrige Storbritannien, men fortsætte med at følge EU's regler for kontrol af varer.
Ifølge den britiske regering respekterer man samtidig den centrale Langfredagsaftale fra 1998, der endte flere årtiers vold i Nordirland, og som fastslår, at der ikke må være en fast grænse mellem Nordirland og Irland.
Mens det nordirske DUP-parti har meldt ud, at det bakker op om forslaget, falder det til gengælde ikke i god jord hos den irske regering i Dublin - og dermed kan det blive vanskeligt for den britiske regering at lande en aftale i Bruxelles.
Formand for Europa-Kommissionen, Jean-Claude Juncker, har offentligt hilst det britiske forslag velkommen, men samtidig understreget, at der er "problematiske punkter".
Brexit-kalenderen:14.
oktober: Den nye parlamentsperiode i Storbritannien skydes i gang med en tale fra dronningen.
17 og 18.
oktober: EU-topmøde i Det Europæiske Råd.
19.
oktober: Hvis der ikke er vedtaget en aftale om udtrædelse inden denne dato, er Johnson lovmæssigt forpligtet til at bede EU om at udsætte datoen for udtrædelse.
31.
oktober: Storbritannien forlader EU.
FacebookTwitterKopier linkEmner:Boris Johnson (politiker)|EU|Jean-Claude Juncker (politiker)|Nordirland|EU-forhold




https://www.dr.dk/mitliv/tvaers/siden-mariann-var-lille-har-hun-foelt-sig-ensom-en-tur-til-australien-aendrede-det-0

VIL DU VÆRE MED?
Se temaTværsSiden Mariann var lille, har hun følt sig ensom.
En tur til Australien ændrede det for hendeMariann på 19 forsøgte at ændre sig selv for at passe ind.
Nu har hun fundet ud af, at hun bare skal være sig selv.
Fortalt til Silas Bay Nielsen og Video: Christian Trip og Christoffer Bakholdt Dibbern 04.
okt.
2019 kl.
20.
00Bemærk: artiklen er mere end 30 dage gammelLæs opUanset, hvor jeg har været, har jeg skilt mig ud og følt mig anderledes.
Da jeg var lille, havde jeg ikke de samme fritidsinteresser som alle de andre.
Jeg havde ikke nogen helt tætte venner, og jeg følte ikke, jeg kunne bidrage med noget.
Det har givet mig en følelse af ensomhed, og det har givet mig selvværdsproblemer.
Da jeg blev ældre, forsøgte jeg at skabe forskellige identiteter for at få folk til at kunne lide mig.
Når jeg var sammen med min ekskæreste, forsøgte jeg at være den perfekte kæreste, der lavede mad og ordnede vasketøjet.
Når jeg var i byen med drengene, så var jeg den hardcore pige, og når jeg var sammen med nogle veninder, så forsøgte jeg at være den sentimentale pige.
Følelsen af at være udenfor har gjort, at jeg længe har kæmpet med, at jeg ikke føler mig god nok.
MariannDet med at skulle opføre sig forskelligt, alt efter hvem man omgiver sig med, gjorde mig totalt træt.
Det kræver så meget energi at bære forskellige masker hele tiden, bare for at føle at man kan passe ind.
Det var på en tur til Australien for omkring et år siden, at jeg fandt ud af, hvordan jeg kunne ændre mit syn på mig selv.
Jeg rejste alene, og jeg fik for første gang i lang tid følelsen af at være oprigtig glad.
Den følelse havde jeg ikke oplevet ofte, siden jeg var barn.
Det gik op for mig, at jeg for første gang kunne møde nye mennesker, uden at de havde en forudindtaget mening om mig, og at jeg ikke behøvede at have én bestemt maske på, alt efter hvem jeg var sammen med.
Og jeg fandt ud af, at jeg bare skal være mig i stedet for at være den person, som jeg troede, de andre vil have mig til at være.
Jeg kan ikke længere forsøge at skjule, hvem jeg er ved at lave mig om.
MariannFølelsen af at være udenfor har gjort, at jeg længe har kæmpet med, at jeg ikke føler mig god nok.
Når andre kommer med komplimenter til mig, har jeg svært ved at tro på det.
Det er blevet meget bedre, men jeg kæmper stadig med det.
Siden august har jeg arbejdet på Ungdomsøen, hvor vi laver projekter for unge.
Vi bor kun seks mennesker på øen, og det gør, at vi bliver nødt til at have det godt med hinanden.
Derfor kan jeg ikke længere forsøge at skjule, hvem jeg er ved at lave mig om.
Siden jeg kom herud, har jeg ikke følt den ensomhed, som jeg ellers har følt gennem de sidste mange år af mit liv.
FacebookTwitterKopier linkEmner:Australien|Sundhed og velvære




https://www.dr.dk/nyheder/udland/fransk-politi-efterforsker-knivangreb-i-paris-som-et-terrorangreb

UdlandFransk politi efterforsker knivangreb i Paris som et terrorangrebRansagninger og afhøringer af den formodede gerningsmands nærmeste peger i ny retning.
Politihovedkvarteret, hvor knivangrebet foregik, ligger i nærheden af Notre Dame-katedralen i det centrale Paris.
Af Oliver Batchelor04.
okt.
2019 kl.
18.
25 | opdateret 04.
okt.
2019 kl.
18.
52Bemærk: artiklen er mere end 30 dage gammelLæs opOver et døgn efter drabene på fire personer i politiets hovedkvarter i Paris, oplyser fransk politi nu, at episoden efterforskes som et terrorangreb.
Det skriver både franske og internationaler medier her til aften.
Sagen overgår nu til antiterrorefterforskning, da politiet har flere spor, der peger i retning af et terrorangreb.
Blandt andet drejer det sig om afhøringer af personer i den formodede gerningsmands omgangskreds - blandt andre hans hustru, bror og kolleger.
Samtidig skal resultatet af politiets ransagninger og en undersøgelse af den formodede gerningsmands mobiltelefon tyde på, at der er tale om terror.
Læs også:Fire politiansatte er dræbt af kollega i Paris: 'Et sort kapitel i fransk politis historie'Angrebet fandt sted i går ved middagstid, da den formodede gerningsmand, en 45-årig it-medarbejder, stak fire kolleger ihjel med en indsmuglet keramisk kniv.
Tre politibetjente og en kontorsansat blev dræbt, før gerningsmanden blev skudt af politiet.
Siden da er det kommet frem, at den formodede gerningsmand for halvandet år siden konverterede til islam.
Tidligere melding: DrabsefterforskningSpekulationer i den franske offentlighed fik tidligere i dag en talsmand for den franske regering til at slå fast, at angrebet på daværende tidspunkt blev efterforsket som drab - og altså ikke som en terrorhandling.
Ifølge DR's internationale korrespondent Stéphanie Surrugue har de franske myndigheder indtil nu haft god grund til at være varsomme med at bruge ordet 'terror'.
- Man har undgået at benytte ordet, fordi man ville være sikre på, at der var tale om terror.
Man har forsøgt at undgå, at rygter og logiske slutninger ville blive til fake news uden at være blevet bekræftet.
- Det var derfor, Macrons talsmand tidligere i dag understregede, at den indledende efterforskning var en drabsefterforskning.
Den formodede drabsmand havde været ansat i politiets hovedkvarters it-afdeling siden 2003.
Og ifølge Frankrigs indenrigsminister, Christophe Castaner, var manden kendt for sin gode evne til at samarbejde med sine kollegaer.
Der er indtil videre ingen terrororganisationer, der har taget ansvaret for gerningsmandens attentat.
Det vides heller ikke, om han har efterladt sig et brev eller en erklæring.
Hvis der er tale om en terrorangreb, er der i givet fald tale om det 12.
i Frankrig inden for de seneste fem år.
FacebookTwitterKopier linkEmner:Stéphanie Surrugue (journalist)|Terrorisme|Kriminalitet|Frankrig|Paris




https://www.dr.dk/sporten/fodbold/kvindelandsholdet/dansk-maalscorer-faar-svaert-ved-sove-efter-staerk-praestation

KvindelandsholdetDansk målscorer får svært ved at sove efter stærk præstationStine Ballisager Pedersen fik åbnet målkontoen på landsholdet i fredagens sejr over Bosnien-Hercegovina.
Af Michael Sten Jensen04.
okt.
2019 kl.
19.
43Bemærk: artiklen er mere end 30 dage gammelLæs opMålscorer og kampens spiller.
Fredagens EM-kvalifikationskamp mod Bosnien-Hercegovina bliver nok en svær en at glemme for Stine Ballisager Pedersen, der scorede til 1-0 for Danmark efter kun 13 minutter.
Mellem venner og fjender kunne Vålerenga-spilleren med et hårdt spark sende danskerne i front - til stor jubel for de 4.
552 fremmødte tilskuere på Viborg Stadion.
En kæmpe oplevelse for den 25-årige forsvarsspiller, der også gav den gas med jubelscenen.
- Det sker så sjældent for mig, også på klubplan, at jeg scorer, så det er bare fedt.
Det bliver nok svært at sove, men det er helt okay, når det oven på en sejr som den her.
- Det er mega fantastisk at spille i den her kulisse, og så får vi også tre point, lyder det fra den danske målscorer.
Stine Ballisager Pedersen lukkede godt af i det danske forsvar - og krydrede indsatsen med sit første landsholdsmål.
Kunne have scoret mereSejren over Bosnien-Hercegovina holder Danmark på toppen i EM-kvalifikationen.
Tre sejre ud af tre mulige, og en målscore på 13-0 tegner sit tydelige sprog.
Selv om det ikke var hver eneste sekvens af spillet, der fungerede fredag aften mod en passiv modstander, så handler det for danskerne bare om at holde fast i de ting, der fungerede, lyder det fra Stine Ballisager Pedersen.
- Vi skal tage modet og det gode spil med, og så bare køre på.
Vi er i kontrol hele vejen igennem, og vi kunne godt have scoret lidt mere, men vi var i fuld kontrol, og det er velfortjent, at vi vinder.
FacebookTwitterKopier linkEmner:Bosnien-Hercegovina|Viborg Stadion|Viborg




https://www.dr.dk/nyheder/viden/klima/nu-sker-det-endelig-kaempestort-net-samler-plastik-skrald-op-i-stillehavet

KlimaNu sker det endelig: Kæmpestort net samler plastik-skrald op i StillehavetMen konceptet til 157 millioner kroner batter ikke noget i det store billede, siger dansk forsker.
Vi skal forsøge at stoppe den store produktion af plastikaffald i stedet for først at løse det, når plastikken er i havet, og vi skal ud og samle det op igen, mener dansk forsker.
(© The Ocean Cleanup)Af Pernille Kjeldgaard Kristensen04.
okt.
2019 kl.
18.
06Bemærk: artiklen er mere end 30 dage gammelLæs opDer flyder skrald rundt i verdens have, og særligt i det Nordlige Stillehav står det slemt til med plastaffald.
Men det vil organisationen The Ocean Cleanup ændre på.
De har udviklet et koncept, der kort fortalt går ud på at sætte et kæmpe net ud i havet, der kan indsamle plastikken.
Og det skulle de faktisk være begyndt på allerede for et år siden.
Men projektet løb i problemer og er derfor blevet udskudt over flere omgange.
Nu er ventetiden dog ovre.
Opfindelsen er i denne uge blevet taget i brug og har indsamlet sit første stykke plastik.
Det skriver flere internationale medier, for eksempel New Atlas.
Pengene kan bruges bedre andre stederThe Ocean Cleanup-konceptet er en hollandsk idé, hvor det store net holdes oppe ved hjælp af et flydende rør, så nettet kan flyde rundt og indsamle affald, der ligger ved havets overflade.
Med måneders mellemrum kommer store skibe og henter plastikken, tager det med på land og får det genbrugt.
Plastikforurening er et stort problemProduktionen af plastik er steget fra 15 millioner ton til 311 millioner ton fra 1962 til 2014.
Der kommer så meget plastikaffald i havene, at det svarer til, at der tømmes en hel skraldevogn med plastik ud i havet - hvert eneste minut.
Fortsætter plastikforureningen i samme tempo, vil det i 2030 være fordoblet til to skraldevognes last per minut.
Og yderligere fordoblet til fire skraldevognes last i 2050.
100.
000 havpattedyr og én million fugle dør hvert år på grund af plastforurening.
Kilde: World Economic Forum og Plastic Change.
Selvom idéen lyder simpel, så har den ikke været billig at føre ud i livet.
Sidste år kom prisen frem, der var på 157 millioner.
Ud af dem har Mærsk betalt 13 millioner kroner til projektet.
De penge kunne dog være blevet brugt klogere, mener Torkel Gissel Nielsen, der er professor ved DTU Aqua.
- Idéen er for dyr.
Der er jo kun begrænset mængde penge, der bliver skudt i at rydde op i havene.
Så når vi bruger penge, skal de bruges, hvor det batter - og det gør den her idé ikke, siger han.
Løser kun en lille del af det store problemTorkel Gissel Nielsen synes, at Ocean Cleanup-konceptet er fint tænkt, men at det ikke på nogen måde kan løse problemet med plastaffald i havet.
- Det her er kun en dråbe i havet, så at sige.
Problemet er meget større end det, som konceptet kan løse, siger han.
Nettet kan nemlig kun opfange affald, der er tæt på overfladen.
Og det er ikke nok.
Torkel Gissel Nielsen forklarer, at det meste af affaldet ligger længere nede mod havets bund.
Derudover er det ifølge ham bedre at kigge på problemet i stedet for at forsøge at fikse det, når skaden er sket, og affaldet er kommet ud i havet.
- Pengene vil være bedre brugt, hvis vi rydder op, hvor problemerne starter.
For eksempel i Sydøstasien, hvor der produceres meget plastikaffald.
Vi skal forsøge at stoppe den store produktion af plastikaffald i stedet for først at løse det, når det skal samles op i havet, siger han.
FacebookTwitterKopier linkEmner:Affald|Institut for Akvatiske Ressourcer




https://www.dr.dk/nyheder/regionale/midtvest/14-aarige-henok-arbejder-tjene-lommepenge-i-sin-fritid

Midt- og Vestjylland14-årige Henok arbejder for at tjene lommepenge i sin fritidUnge fra udsatte boligområder klarer sig bedre, når de starter tidligt med små lommepengejobHenok Zeamene har et lommepengejob på en café, hvor han hjælper både ældre og familier med at kunne slappe af og hygge sig.
Af Natacha Tjørnholm og Asta Pil Heltborg04.
okt.
2019 kl.
17.
07Bemærk: artiklen er mere end 30 dage gammelLæs opHver onsdag svinger 14-årige Henok Zeamene koncentreret og opmærksomt karklud, kost og kagekniv i et par timer med kyndig hjælp fra de voksne medarbejdere på en café ved det sociale boligbyggeri Ellekonebakke i Viborg.
Henok Zeamene er ansat i et såkaldt lommepengejob, som han har fået hjælp til at finde gennem Boligselskabernes Fællessekretariat.
Det er en organisation, der hjælper unge i belastede boligområder.
Udover at hjælpe med at finde et lommepengejob, sørger sekretariatet for, at de unge får en bankkonto.
Efter de unge har været i lommepengejob i nogle måneder, får de desuden hjælp til at skrive ansøgninger til et almindeligt fritidsjob.
Lønnen er 55 kroner i timen.
Men det er ikke pengene alene, som er årsagen til, at Henok Zeamene ønskede sig et arbejde.
- Det var min idé.
Men min mor og far synes også, det er godt, for jeg skal blive bedre til at tale dansk, siger han.
Henok Zeamene håber, at hans lommepengejob kan hjælpe ham videre ud på arbejdsmarkedet, når han en dag bliver klar til det.
- Jeg kunne godt tænke mig at arbejde på Sunset Boulevard, for jeg synes, det lyder spændende, og jeg kender nogle, som arbejder der.
Mange goder for unge i lommepengejobMindre fravær i skolen, bedre karakterer og en god start på arbejdslivet.
Det er nogle af de ting, unge får ud af at have et lommepengejob, hvor de for eksempel gør rent, hjælper viceværten eller gør klar til fællesspisning.
Det Nationale Forsknings- og Analysecenter for Velfærd (VIVE) har undersøgt, hvordan de boligsociale indsatser virker rundt om i landet.
Det siger undersøgelsen80 procent af deltagerne i bestemte boligsociale indsatser (som eksempelvis lommepengejob) var som 17-20-årige i gang med en uddannelse.
Det gælder derimod kun 65 procent af deres jævnaldrende, der ikke deltager i en boligsocial indsats.
De unge, som er med, kommer fra familier, der er mere udsatte end familierne blandt deres jævnaldrende i boligområderne.
Undersøgelsen viser, at de deltagende har mindre fravær i skolen end børn og unge, der ikke er med i et boligsocialt projekt.
Resultaterne viser, at 80 procent af børn og unge fra belastede boligområder, der har et lommepengejob eller er med i lignende indsatser, uddanner sig.
Det gælder kun 65 procent af dem, der ikke er med, fortæller Gunvor Christensen, der er chefanalytiker hos VIVE.
De unge får erfaring med helt konkrete opgaver, som der er en forventning til, at de løser.
Når de løser opgaven, får de en honorering i form af eksempelvis penge.
- Det styrker deres selvværd og tro på, at de hører til i et større netværk, hvor deres bidrag har betydning, siger Gunvor Christensen.
Hun understreger derudover, at lommepengejob hjælper unge med at blive mere aktive medborgere, ligesom det hjælper dem med at fastholde et arbejde.
Asma Ismail havde som 14-årig et lommepengejob, og det hjalp hende videre ud på arbejdsmarkedet.
)Startskud til fritidsjob og uddannelseEn af dem, som er blevet hjulpet på vej af et lommepengejob, er 18-årige Asma Ismail fra Ellekonebakken i Viborg.
Som 14-årig blev hun ansat til at fylde varer op og gøre rent i det lokale supermarked.
Jeg fik mere frihed ved at tjene mine egne penge.
Asma Ismail, 18 årAsma Ismail er glad for den hjælp og de erfaringer, hun fik i sit lommepengejob.
- Det har betydet rigtig meget for mig.
Jeg føler, jeg er blevet klogere.
Jeg havde aldrig haft et arbejde, så det at begynde på arbejdsmarkedet som-14 årig, betød meget for mig, siger hun og tilføjer:- Jeg fik mere frihed ved at tjene mine egne penge, og det var også lettere for mine forældre, fordi jeg ikke skulle spørge dem om penge.
I dag går Asma Ismail i gymnasiet og arbejder i Fakta i sin fritid.
Hendes plan er, at hun vil gå i gang med en universitetsuddannelse efter et sabbatår.
Uden sit lommepengejob tror hun, hun var gået i en helt anden retning, og hun er ikke i tvivl om, at det hjælper en til at fastholde et job fremover.
FacebookTwitterKopier linkEmner:Arbejdsmarked|Fakta|Viborg|Uddannelse|Bolig




https://www.dr.dk/nyheder/regionale/nordjylland/praest-lokker-konfirmander-til-gudstjenester-med-bif-billetter-og

NordjyllandPræst lokker konfirmander til gudstjenester med bif-billetter og popcornPræmier får konfirmander til at kappes om at deltage i flest gudstjenesterI Nordjylland er pisk skiftet ud med gulerod for at få unge til at deltage i gudstjenester som en del af deres konfirmationsforberedelse.
Arkivbillede.
(Foto fra Folkekirken.
dk)Af Søren K Nielsen og Simon Krogh Johansen04.
okt.
2019 kl.
18.
50Bemærk: artiklen er mere end 30 dage gammelLæs opSognepræst Christian Roar Pedersen i Hals og Hou sogne i Nordjylland forsøger sig med utraditionelle metoder for at få kommende konfirmander til at gå til gudstjeneste.
Han udlover biografbilletter og popcorn til de flittigste kirkegængere, og det har resulteret i, at de unge kappes om at komme til flest gudstjenester.
- Vi har jo i mange år brugt pisk for at få dem i kirke og sagt, at de skal komme i kirke otte, ni, ti gange for at kunne blive konfirmeret.
Nu prøver vi ad frivillighedens vej at gøre det sjovt at komme i kirke, så det ikke bare bliver en sur pligt, siger Christian Roar Pedersen.
Jeg tror, at flere vil komme til gudstjeneste og jeg tror også, at de vil komme der flere gange end nødvendigt, bare for at vinde præmien.
Karen Emily Hermansen, skoleelevEmil Amsler går i 7.
klasse på Hals Skole, og han synes, det er en god idé at lokke med præmier for at få ham og klassekammeraterne i kirke.
- Man tager sig mere sammen til at komme derhen, når man ved, at der er noget på spil, siger Emil Amsler.
Han har foreløbig været til gudstjeneste fem gange.
Hans klassekammerat Karen Emily Hermansen har været afsted fire gange, og det ærgrer hende, at Emil er foran i konkurrencen om at vinde de eftertragtede biografbilletter med popcorn.
- Vi går meget op i at vinde i klassen.
Jeg tror, at flere vil komme til gudstjeneste, og jeg tror også, at de vil komme flere gange end nødvendigt bare for at vinde præmien, siger hun.
Karen Emily Hermansen og Emil Amsler, elever fra 7.
klasse på Hals Skole.
De konkurrerer - ligesom de andre i klassen - om at gå til flest gudstjenester, så de kan komme gratis i biffen.
Christian Roar Pedersen er ikke den eneste præst, der gør noget ekstra for konfirmanderne, fortæller Suzette Munksgaard, der forsker i unge og religion på Aalborg Universitets Center for Ungdomsstudier.
- Der er sket meget nyt på den front de seneste år.
Mange kirker forsøger at være mere inkluderende og engagerende over for de unge.
Jeg sammenligner det lidt med en fodboldklub, hvor de unge træner på hverdage og spiller kamp på søndage.
De får jo også en præmie eller pokal for at være blandt de bedste, siger hun.
Kritikere: Kirken snyder sig selvTiltagene kan lyde som forfriskende nyt fra en gammel støvet institution, medgiver Enhedslistens kirkeordfører, Christian Juhl.
- På den anden side er indholdet, formen og budskabet det samme, og det var nok der, man i stedet skulle sætte ind.
For gudstjenesten appellerer ikke til unge mennesker i sin nuværende form.
Christian Juhl mener, at kirken snyder sig selv ved at lokke de unge til at overvære så mange gudstjenester som muligt.
- De kommer jo ikke for at høre præsten prædike, men for at få endnu et point til eksempelvis en biografbillet.
Konfirmandundervisning - at gå til præstHvert år bliver tusindvis af unge konfirmeret.
Før konfirmationen skal de gå til konfirmationsforberedelse eller gå til præst, som mange kalder det.
Det er som regel folkekirkens præster, som står for konfirmandundervisningen, og den foregår på folkeskolens syvende eller ottende klassetrin.
I undervisningen lærer konfirmanderne om kristendommens elementære indhold og bliver fortrolige med gudstjenestens form.
Der er tre kriterier, som skal opfyldes, før man kan blive konfirmeret:Man skal være døbt med den kristne dåbHave deltaget i konfirmationsforberedelsen (mindst 48 lektioner)Være fortrolig med den kristne tros elementære indhold og folkekirkens gudstjenesteKilde: Folkekirken.
dkDe konservatives kirkeordfører, Orla Østerby, mener - modsat Christian Juhl - at budskabet ikke fejler noget.
Derfor synes han også, det er en falliterklæring, at kirken har behov for at lokke de unge til at overvære de krævede antal gudstjenester.
- Man sender jo det signal, at budskabet ikke er bedre, end at man bliver nødt til at lokke med et eller andet for at få de unge til at komme og høre det.
Det er fattigt og trist, synes jeg.
Christian Roar Peder fastholder, at man skal turde forsøge sit med nytænkning og alternative metoder.
- Hvis vi bare gør, som vi plejer i Folkekirken, så ender kirken sandsynligvis som museum.
Vi risikerer at ende som Amish-folket i USA, der kører i hestevogn, siger han og mener i øvrigt, man kender de unge dårligt, hvis man tror, de udelukkende kommer for præmiens skyld.
- De reflekterer meget over, hvad de gør og hvorfor.
De lærer kirken at kende på en anden måde og får noget med hjem.
FacebookTwitterKopier linkEmner:Orla Østerby (politiker)|Kristendom|Kirkeforhold|Den danske Folkekirke|Jylland




https://www.dr.dk/sporten/fodbold/kvindelandsholdet/karakterer-spillere-blev-afgoerende-da-den-bosniske-forsvarsmur

KvindelandsholdetKARAKTERER To spillere blev afgørende, da den bosniske forsvarsmur skulle nedbrydes De to danske målscorere ligger højest på karakterskalaen efter sejren over Bosnien-Hercegovina.
EM kvalifikationskampen mellem Danmark og Bosnien-Hercegovina på Viborg Stadion, 4.
oktober 2019.
 Af Henrik Liniger og Arnela Muminovic04.
okt.
2019 kl.
21.
01Bemærk: artiklen er mere end 30 dage gammelLæs opDanmark sikrede sig sin tredje sejr på stribe med 2-0 over Bosnien i Viborg.
En arbejdssejr med mange lyspunkter, som kaster følgende karakterer af sig, leveret af vores kommentatorer, Arnela Muminovic og Henrik Liniger.
Katrine Abel: UBIgen en arbejdsløs kamp for den danske målvogter, hvis boldberøringer kunne tælles på én hånd, alle på tilbagelægninger.
Var ikke tvunget til at lave én eneste redning undervejs i en kamp, hvor Bosnien ikke havde et skud på mål.
Sarah Thrige: 4Absolut ingen problemer i defensiven, men ikke meget lykkedes spillemæssigt frem ad banen i en højre side, der havde meget spil, men ikke så mange vellykkede aktioner.
Rikke Sevecke: 7Blev aldrig presset i defensiven, men havde omvendt heller ikke det store overskud til at sætte det store præg på det danske opspil.
Men absolut godkendt.
Stine Ballisager: 10 Sørgede for en god start med sit første landskampsmål, og den fine afslutning sender hende op på holdets højeste karakter mod Bosnien.
Synlig i opspillet og sikker i defensiven.
Sofie Svava: 7På papiret venstre back, men hele vejen igennem mest aktiv i offensiven.
Havde masser af boldberøringer og meget lykkedes.
Manglede dog lidt niveau på en del af dødboldene.
Rikke Marie Madsen: 02Den store overraskelse i den danske startopstilling, men desværre blev det slet ikke en kamp, hvor Madsens kvaliteter kunne bruges.
Bosnien stod ultra-defensivt og det gav ingen plads at løbe på for den arbejdsomme dansker.
Udskiftet i pausen.
Sanne Troelsgaard: 10Sanne Troelsgaard scorede til 2-0 for Danmark.
Har fundet sig virkelig godt til rette på den danske midtbane og var igen en af holdets bedste.
Fandt værktøjet, der kunne åbne den dybe bosniske defensiv og scorede selv til 2-0.
Emma Snerle: 7 Ny god kamp af holdets yngste, der havde masser af boldberøringer.
Nogle gange dog lidt for mange, og spillet kan gå lidt i stå omkring Snerle, når et defensivt hold skal lukkes op.
Nicoline Sørensen: 4Indledte kampen som lyn og torden på den danske venstrekant.
Forsvandt dog langsomt ud af billedet og nåede at brænde en stor chance, inden hun blev udskiftet.
Pernille Harder: 7 Efter en anonym første halvleg med tæt mandsopdækning fandt den danske anfører mere plads efter pausen.
Det gav straks mere bid til den danske offensiv.
Nadia Nadim: 4Danmarks Nadia Nadim formåede ikke at få scoret i aftenens landskamp  Søgte og fandt ofte gode positioner, men fik alt for sjældent bolden.
God arbejdsindsats i en nærved og næsten-kamp, hvor Nadim fik et korrekt mål underkendt for offside.
Mille Gejl: 02Indskiftet i pausen men faldt ikke særlig godt ind i spillet.
Sjældent anonym indsats af Gejl.
Nanna Christiansen: 7Nanna Christiansen jubler med Sanne Troelsgaard over sidstnævntes mål til 2-0  Et brag af en entre på banen, da hun lagde op til 2-0 målet med sin første boldberøring.
Den rutinerede Brøndby-spiller holdt som vanligt spillet på midtbanen godt i gang.
Lars Søndergaard: 7 Lod sig overraske af Bosniens ultra-defensiv, som nulstillede det taktiske træk ved at spille med Rikke Marie Madsen fra start.
Men hans holds sejr var aldrig i fare.
Stine Larsen: UB pga.
for kort spilletid.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Bosnien-Hercegovina|Fodbold|Brøndby




https://www.dr.dk/nyheder/udland/maskeringsforbud-klar-om-faa-timer-demonstranter-i-hongkong-bygger-barrikader

UdlandMaskeringsforbud klar om få timer: Demonstranter i Hongkong bygger barrikaderDemonstranter ser forbud som et indgreb i den personlige frihed, siger DR-korrespondent.
Demonstranter er gået på gaden igen i dag i Hongkong.
Af Louise Brodthagen Jensen04.
okt.
2019 kl.
16.
33Bemærk: artiklen er mere end 30 dage gammelLæs opDet er et forsøg på at få flere måneders voldelige uroligheder i Hongkong under kontrol, når regeringschef Carrie Lam i dag har meddelt, at der fra midnat vil blive indført maskeringsforbud.
Meldingen om forbuddet har fået demonstranter til at samle sig på gaden i Hongkong, hvor de bygger barrikader og fortsætter protesterne.
For set fra demonstranternes side er der tale om et stort indgreb i den personlige frihed, fortæller DR's Asien-korrespondent, Philip Khokhar.
- Der er rigtig mange demonstranter, som bærer en form for maske af frygt for, at myndighederne skal tage billeder og bruge ansigtsgenkendelser, der er udbredt i Kina, til at registrere, hvem der har deltaget og eventuelt foretage anholdelser, siger han.
Billeder fra Hongkong her til aften viser, at der flere steder i byen er opstået stor trængsel, fordi folk forsøger at komme hjem inden forbuddet træder i kraft, skriver South China Morning Post.
Demonstranter er på gaden igen i Hongkong.
Forbud kan forværre situationPå et pressemøde tidligere i dag afviste regeringschefen, at Hongkong er i undtagelsestilstand og fastholdt, at hendes tilbagetræden ikke vil løse problemerne.
Men forbuddet risikerer at gøre ondt værre, lyder Philip Khokhar.
- Jeg tror, at demonstranterne vil se det her forbud som bevis for, at regeringen i Hongkong - bakket op af Beijing - forsøger at indskrænke frihedsrettighederne yderligere og trække Hongkong i en mere autoritær retning.
Også den britiske udenrigsminister, Dominic Raab, har efter forbuddet blev annonceret i dag advaret Hongkongs regering mod at "forværre" situationen.
- Politisk dialog er den eneste måde at løse situationen i Hongkong på.
Mens regeringen skal sikre befolkningens sikkerhed, skal den samtidig undgå en forværring af situationen og mindske spændingerne, lyder det fra Raab.
For godt en måned siden blev han ellers skarpt kritiseret af Kina for at have forsøgt at blande sig i Hongkongs anliggender, efter han ringede til Carrie Lam.
Træder i kraft om få timerLoven om maskeringsforbud træder i kraft ved midnat, og for at det kunne lade sig gøre, har regeringschefen benyttet sig af en særlig beføjelse, som ikke har været anvendt i mere end 50 år.
Hun afviste dog, at lovgivningen har været forbi Beijing for at blive godkendt, og at hun skulle have drøftet det under et nyligt besøg i Kina.
- Som med alle andre forhold, der vedrører det her, har jeg sagt, at det håndterer vi i Hongkong under princippet “et land, to systemer", lød det.
Hongkongs semiselvstændige statusHongkong var en britisk koloni i mere end 150 år, før den blev givet tilbage til det kinesiske styre i 1997.
Det skete under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong tilbage under kinesisk styre.
Det bekymrer mange indbyggere i Hongkong: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBCMen hverken Beijing eller regeringen i Hongkong er på nogen måde interesseret i en gentagelser af de voldsomme demonstrationer, som dem der fandt sted i tirsdags, hvor Kina fejrede 70-året for oprettelsen af Folkerepubilkken Kina.
- Det var tydeligt, at der ikke var kontrol over situationen, og at man er nervøs for, at det eventuelt skal gentage sig.
Samtidig er regeringen ved at løbe tør for muligheder for, hvordan man skal dæmme op for de her demonstrationer, siger Philip Khokhar.
Forbuddet gælder for både tilladte og ikke-tilladte forsamlinger i det offentlige rum og omfatter også ansigtsmaling.
Dog med visse undtagelser af hensyn til, hvis det er påkrævet eksempelvis på grund af arbejde eller religion.
Det er stadig tilladt for politiet at bære masker af hensyn til beskyttelse, og regeringen har henvist til, at politibetjentene stadig kan identificeres ud fra numrene på deres hjelme.
De massive demonstrationer i Hongkong udsprang af, at regeringen ville indføre en lov, der muliggjorde udlevering til Kina til retsforfølgelse.
En lov, der siden er trukket tilbage.
Men det har ikke stillet demonstranterne tilfredse, der har krævet Lams afgang og mindre indflydelse fra styret i Beijing.
FacebookTwitterKopier linkEmner:Hong Kong|Kina|Beijing|Demonstrationer|Tøj




https://www.dr.dk/nyheder/indland/rigspolitichefen-vil-gaa-paa-pension-den-hoeje-jyde-blev-staaende-trods-stormvejr-i

IndlandRigspolitichefen vil gå på pension: Den høje jyde blev stående trods stormvejr i dansk politiJens Henrik Højbjerg ønsker ifølge flere kilder at gå på pension.
Rigspolitichef Jens Henrik Højbjerg ønsker at gå på pension.
Det sker et år før hans kontrakt udløber.
Af Mette Mayli Albæk04.
okt.
2019 kl.
17.
32Bemærk: artiklen er mere end 30 dage gammelLæs opDen 64-årige øverste leder af dansk politi, Jens Henrik Højbjerg, har anmodet om at gå på pension i løbet af de kommende måneder.
Det bekræfter flere af hinanden uafhængige kilder over for DR.
Det er Jens Henrik Højbjerg selv, der har ønsket at gå på pension efter mere end 10 år på posten som øverste leder af dansk politi med 16.
000 ansatte.
Hans nuværende kontrakt løber ellers frem til januar 2021.
Dermed skal der findes en afløser til at stå i spidsen af den forventede større omlægning af Rigspolitiet, som statsminister Mette Frederiksen i sin åbningstale til Folketinget varslede tidligere på ugen.
Det bliver dermed også en ny rigspolitichef, der skal rydde op efter teledataskandalen.
Få har været politichef så længeHøjbjerg blev rigspolitichef i 2009 efter blandt andet to år som politidirektør i Nordjyllands Politi og en karriere i Europol.
Han har været chef for de danske betjente i 10 år, hvor politiet både er blevet ramt af flere skandalesager, tider med stormvejr og samtidig har skullet forholde til sig til en helt ny virkelighed.
Jens Henrik Højbjerg overtog ledelsen af dansk politi i årene efter den omdiskuterede politireform og med et kæmpe økonomisk underskud på kontoen.
Højbjerg tog genopretningen på sig, og flere kilder omkring Højbjerg nævner hans særlige analytiske kompetencer som noget af det, der har holdt ham på posten i mere end 10 år, hvilket er ganske længe for den øverste politichef set i europæisk perspektiv.
Han betegnes som en, der er meget mere end en administrator og som en, der gerne vil drive noget frem.
Når han så har analyseret sig frem til en løsning, skal han have hjælp omkring sig til at udforme planen, lyder det fra flere kilder.
Og det har han så gjort gennem udfordringer med grænsekontrol, terrorangreb i København og ofte dårlige historier om politiet, der ikke kommer, når Fru Jensen ringer.
I anledningen af Jens Henrik Højbjergs 10 års jubilæum blev han af fagbladet Dansk Politi netop spurgt til, hvordan han var overlevet så mange år på en udsat og svær post.
- Jeg ved ikke, om jeg er en overlever.
Men jeg har lige siden start gjort meget for at sikre, at politikerne og partierne bag de forskellige politiforlig har været fuldt opdateret omkring de udfordringer og vilkår, dansk politi stod med.
Jeg tror, at det har bidraget til, at der er tillid til det, vi har gjort, og til den måde vi gør det på, sagde han.
Lun mand, der brænder for politietI politiverdenen beskriver mange Jens Henrik Højbjerg som en lun randrusianer, og hans ophav fornægter sig da heller ikke i accenten.
Hverken menige betjente på gadeplan eller centralt placerede medarbejdere har nogensinde tvivlet på, at Højbjerg brænder for dansk politi og at han har været en god repræsentant for dansk politi både herhjemme og i udlandet.
For som politichef skal man tåle meget, høre på meget og indimellem undskylde for meget, hvillket Højbjerg også har gjort.
Da Tibet-sagen rullede, undskyldte Højbjerg for en 'meget, meget alvorlig og forkert praksis', der ifølge ham havde været flere år i dansk politi.
Han sagde tilmed, at politiets praksis ved statsbesøgene gennem årene har været 'fuldstændig horribel'.
Kan godt blive surNår kilder skal fremhæve Jens Henrik Højbjergs gode sider, siger de, at han er ordentlig og reel, en mand uden skjulte dagsordener og som en, der naturligt kan tale både med dronningen og den nyeste politielev.
Han elsker fodbold, vil gerne tale om familien, og han lytter.
Han kan huske navne og ansigter på folk, han har mødt for 10 år siden.
Og så sender han SMS'en på folks fødselsdage.
Men selv den lune jyde kan blive sur, stram i masken og rød i hovedet.
Han har temperament og et af den slags, der er svært at skjule.
Flere fortæller, at man i hvert fald ikke er i tvivl, hvis han på et møde bliver sur.
Spørger man kilder, hvad Jens Henrik Højbjerg er mindre god til, bliver der svaret, at det er noget, der sådan set også kan tolkes som en fordel: Han har altid stolet meget på sin egen organisation og kommer først frem, når lokummet virkelig brænder.
Her peger flere blandt andet på, at rigspolitichefen skulle have reageret hurtigere i skandalen om en tidligere afdelingschefs indkøb af konsulentydelser.
Rigspolitiets presseafdeling har ikke ønsket at kommentere historien.
Justitsministeriet er ikke vendt tilbage på DR's henvendelse.
FacebookTwitterKopier linkEmner:Jens Henrik Højbjerg (politichef)|Politi|Rigspolitiet|København|Folketinget




https://www.dr.dk/sporten/fodbold/superliga/minut-minut-remis-mellem-fcn-og-lyngby-i-underholdende-derby






https://www.dr.dk/musik/popstjerne-undskylder-efter-kontroversielle-billeder-paa-instagram-ingen-fortalte-mig-jeg

MusikPopstjerne undskylder efter kontroversielle billeder på Instagram: 'Ingen fortalte mig, at jeg kunne støde nogen'Sangerinden Demi Lovato blev mødt af skarp kritik efter en gratis rejse til Israel.
Demi Lovato besøgte for få dage siden Israel og delte billeder fra den gratis tur på Instagram.
Nu er hun havnet i et stormvejr af kritik.
Af Christian Ellegaard og Marie Ravn Nielsen04.
okt.
2019 kl.
17.
30Bemærk: artiklen er mere end 30 dage gammelLæs op- Der er noget fuldstændigt magisk ved Israel.
Jeg har aldrig før følt sådan en følelse af spiritualitet eller tilknytning til Gud.
Sådan beskrev popstjernen Demi Lovato i glade vendinger den tur til Isael, hun for nylig har været på og flittigt delt billeder fra på sin Instagram-profil.
Her ses den kristne sangerinde blive døbt i Jordanfloden, posere ved Grædemuren i Jerusalem og under et besøg på et center for handicappede børn.
Men nu er sangerinden, der er kendt for hits som 'Heart Attack' og 'Cool For The Summer', blevet skydeskive for skarp kritik.
Det skriver flere internationale medier.
Det er nemlig ikke alle, der er lige begejstrede for måden, hvorpå Demi Lovato i positive vendinger omtaler Israel på sine sociale medier uden at nævne den mangeårige konflikt mellem Israel og Palæstina.
- Demi, jeg elsker dig, respekterer din tro og forstår, hvor vigtigt det er for en kristen at besøge sådanne hellige steder, men at gøre det her uden at sige ÉT ORD om Palæstina?
Søster, vi støtter dig ikke i den her, skriver en bruger på Twitter og uddyber i et andet tweet:- Tag til Israel, få din åbenbaring med Gud, men lad ikke som om, at det er et fredeligt land.
Kommentarsporet på selve Instagram-opslaget med billeder fra turen blev også fyldt af negative kommentarer i sådan en grad, at den 27-årige sangerinde i sidste ende valgte at deaktivere muligheden for at kommentere på opslaget.
Det træk blev også mødt af kritik.
- Demi Lovato har slukket for kommentarer på hendes 'Israel er magisk'-post.
Hun er fuldt ud bevidst om situationen, men hun tænker seriøst bare 'fuck Palæstina', hva?
, skriver en bruger på Twitter.
I 2018 blev Demi Lovato indlagt efter en overdosis.
Få uger inden havde hun udgivet nummeret 'Sober' om hendes mangeårige kamp mod alkohol og stoffer.
Hør den her:Demi Lovato - SoberUndskyldte offentligt på InstagramSelvom hendes Instagram-opslag også er blevet mødt med positive kommentarer og likes, der støtter op om hendes tur til Israel, så har sangerinden alligevel valgt offentligt at undskylde for at have postet billederne.
- Ingen fortalte mig, at der ville være noget forkert i at tage af sted, eller at jeg muligvis kunne støde nogen.
Men når det er sagt, så er jeg ked af, hvis jeg har såret eller stødt nogen, det var ikke min intention, skrev Demi Lovato i en såkaldt story på sin Instagram-profil.
- Nogle gange giver folk dig nogle muligheder, og ingen fortæller dig om, hvordan det potentielt kan give bagslag.
Efter de kritiske kommentarer lagde Demi Lovato en længere undskyldning op på sin Instagram-profil i sin story.
Stories er kun tilgængelige i 24 timer, så Lovatos story er ikke længere at finde på hendes profil.
I opslaget forklarer sangerinden, at hun havde fået rejsen til Israel gratis, mod at hun postede et par opslag fra turen på sin Instagram-profil.
- Det her skulle have været en spirituel oplevelse for mig IKKE ET POLITISK STATEMENT, og nu indser jeg, at jeg har såret folk, og det er jeg ked af, skrev hun.
I skrivende stund er billederne fra sangerindens tur til Israel stadig at finde på hendes Instagram-profil, ligesom kommentarer fortsat er slået fra på de tre opslag.
Lovatos undskyldning blev postet i en story, der kun var tilgængelig i 24 timer, og den er derfor ikke længere tilgængelige på profilen.
Hvem der har betalt rejsen til Israel, har Demi Lovato ikke meldt ud.
Det her er kun begyndelsenDen modvind, der møder Demi Lovato lige nu, er blot endnu et eksempel på, at kendtes handlinger på sociale medier har konsekvenser – også selvom det umiddelbart bare ligner uskyldige billeder i flotte omgivelser.
Det forklarer Nathalie Larsen, der er social medie-strateg, og som analyserer digitale tendenser.
- Sagens kerne er jo, at selvom popstjernens afsendermotiv kan være uskyldigt og naivt, så sidder der 74 millioner følgere som modtagere, og de lægger deres værdier og perspektiver i billeddelingen.
Som afsender ved du ikke, hvad dine følgerne læser ind i dine opslag, siger Nathalie Larsen.
Demi Lovato har i alt 74,4 millioner følgere på Instagram.
Her ses hun under en optræden ved American Music Awards i 2017.
Tidligere har vi blandt andet set, hvordan rejsebloggeren Marie Meier fik kritik for at reklamere for Syrien som feriemål, og derudover dukker der hyppigt sager op om kendte, der reklamerer for ting, som pludselig giver bagslag.
Læs også:Peter Falktoft: Jeg har bedt SmileBright fjerne annoncer og reklamerDen slags kommer vi til at se oftere fremover, vurderer Nathalie Larsen.
- I takt med at flere enkeltpersoner på sociale medier får magt og store følgeskaber, vil det stille krav til deres måde at håndtere den rækkevidde og berømmelse, siger hun og tilføjer:- De har ikke på samme måde en reaktion eller et etisk kodeks – de har en kontrakt med deres følgere, som handler om troværdighed.
Og den bliver de testet på hele tiden.
Derfor vil den her slags sager også fylde mere i fremtiden.
Men faktisk viser balladen om popstjernens Israel-rejse os også et sundhedstegn på de sociale medier, mener Nathalie Larsen.
- Det positive her er, at forbrugere og følgere på sociale medier er begyndt at forholde sig mere kritisk til, hvad deres idoler lægger op.
Folk begynder for eksempel at spørge ind til, hvorfor de reklamerer for bestemte produkter og kræver svar på de handlinger, følgerne ikke finder sympatiske, siger hun.
Det er i øvrigt langt fra første gang, at populærkultur og Israel har vist sig at være en kontroversiel blanding.
I 2015 blev den danske sangerinde Mø mødt at kritik, fordi hun valgte at spille koncert i Israel, og da landet i år var værter for sangkonkurrencen Eurovision Song Contest, gik flere danske og udenlandske skuespillere og musikere sammen og opfordrede til en boykot af Israel som værtsnation.
Læs også:'Et slag i hovedet på asiatisk kultur': Rihanna får kritik for kinesisk magasin-forsideFacebookTwitterKopier linkEmner:Instagram|Israel|Twitter|Pop og rock|Mø (musiker)




https://www.dr.dk/nyheder/politik/efter-aars-kritik-af-irakkrigen-nye-regler-om-mere-aabenhed-om-dansk-krigsdeltagelse

PolitikEfter års kritik af Irakkrigen: Nye regler om mere åbenhed om dansk krigsdeltagelse på vejAlle partier og regeringen vil have mere åbenhed om dansk krigsdeltagelse.
Danske soldater fra Camp Danevang i Irak.
Af Andreas Nygaard Just04.
okt.
2019 kl.
17.
06Bemærk: artiklen er mere end 30 dage gammelLæs opFremover skal Folketinget inddrages langt tidligere og være langt mere med i processen, når danske soldater sendes i krig.
Sådan lyder intentionen fra et enigt Udenrigspolitisk Nævn, som i dag har forhandlet om netop beslutningsprocesserne op til dansk krigsdeltagelse.
Formanden for Det Udenrigspolitiske Nævn, Martin Lidegaard (R), er glad for, at beslutningsprocessen for danske krigsmissioner ser ud til at blive mere åbne.
- Den overordnede forståelse, vi allerede har, er, at både før, under og efter danske missioner, skal der være grundigere forberedelse, en grundigere evaluering af den løbende indsats, og bagefter skal vi grundigere evaluere, hvad vi fik ud af det, siger Martin Lidegaard.
En gang om ugen mødtes de danske soldater i Camp Danevang under Irakkrigen for at høre om situationen.
Diskussionen om at processen op til dansk krigsdeltagelse skal gøres mere åben for Folketinget, er kommet, efter den historiske krigsudredning blev præsenteret i februar, hvor de særligt kritiserede optakten til krigen i Irak i 2003.
Mandag holdt Det Udenrigspolitiske Nævn en lukket høring, hvor de lyttede til erfaringerne fra undersøgelsen.
Derfor skal de nu arbejde videre med, hvordan man konkret får skabt en mere åben proces og et oplyst grundlag, før danske soldater sendes i krig.
Otte danske soldater døde i Irakkrigen.
Men hvis amerikanerne kommer og beder om noget, så vil man vel gerne med det samme kunne sige, at det gør vi.
Kan det her ikke få det hele til at trække ud, hvis Folketinget skal med indover fra start til slut?
- Der kan jo være ekstraordinære situationer, hvor tingene skal gå meget hurtigt, men normalt har vi både dage, uger og måneder til at forberede os – især hvis regeringen tager os med til råds tidligt, så vi kan rådføre dem, før beslutningen træffes, siger Martin Lidegaard.
Udenrigsminister vil inddrage Folketinget langt mereHos regeringen, der efter høringen i Det Udenrigspolitiske Nævn mandag afslørede, at de alligevel ikke vil genåbne Irak- og Afghanistankommissionen, som den forhenværende regering lukkede, glæder udenrigsminister Jeppe Kofod sig til, at der kommer en forespørgselsdebat i Folketingssalen om tidligere og mere fyldestgørende inddragelseaf Udenrigspolitisk Nævn.
- Det, vi vil gøre i regeringen, er at bruge erfaringerne fra krigsudredningen til at sikre endnu bedre og tidligere inddragelse af Folketinget, fordi det er så vigtigt, når vi sender vores kvinder og mænd ud i militære operationer, at det sker på en ordentlig og gennembelyst måde.
Og at det sker på et godt grundlag på baggrund af et bredt flertal i Folketinget, siger han.
Det var netop det smallest mulige flertal, der besluttede at sende danske soldater i krig i Irak i 2003 til 2007.
Det vil Jeppe Kofod undgå.
- Man kan sige, at når man ser på udredningen i forhold til Irakkrigen, så står det lysende klart, at det var altså ikke en krig, der blev indledt på et ordentligt grundlag.
Det politiske ansvar må den daværende regering med Anders Fogh Rasmussen (V) i spidsen tage på sig.
Venstre: Der er plads til forbedringDet Udenrigspolitiske Nævns næstformand, Marcus Knuth (V), er dog ikke helt enig i, at man skulle have gjort noget anderledes i forbindelse med Irakkrigen.
Men han bakker fuldt ud op om målet med det arbejde, som Det Udenrigspolitiske Nævn og regeringen nu skal have færdiggjort.
Den 500 tons tunge ubåd Sælen var blandt de danske bidrag til Irakkrigen.
- En af de vigtigste beslutninger, vi tager i Folketinget, er at sende danske soldater i krig.
Jeg har set det fra begge sider – tidligere som soldat, nu som folketingsmedlem.
Og der kan beslutningsprocessen op til ikke være grundig nok, siger han.
Det kommer jo efter den historiske krigsudredning, der jo blandt andet kritiserede daværende statsminister Anders Fogh Rasmussen (V) for Irakkrigen.
Er det en erkendelse fra din side, når du bakker op om nye fremgangsmåder, at der blev begået fejl dengang?
- Hvis man kigger bagud, har beslutningsprocessen egentlig været god, men der er altid plads til forbedringer, når det er en beslutning, der er så vigtig, som når vi sender danske soldater i krig, siger Marcus Knuth.
I de kommende uger skal Det Udenrigspolitiske Nævn forhandle om de nye processer, og så indkalder de samlet til en forespørgselsdebat i Folketingssalen, hvor målet er at få en bred vedtagelse.
FacebookTwitterKopier linkEmner:Anders Fogh Rasmussen (politiker)|Folketinget|Folketingets Udenrigspolitiske Nævn|Irak|Krige og væbnede konflikter




https://www.dr.dk/nyheder/indland/ny-it-leverandor-kan-fore-til-flere-digitale-postkasser

IndlandNy it-leverandør kan føre til flere digitale postkasserIt-selskabet Netcompany skal udvikle en ny digital postløsning til borgere og virksomheder fra 2021.
Danskerne skal fra 2021 tjekke deres digitale post to forskellige steder.
04.
okt.
2019 kl.
14.
53 | opdateret 04.
okt.
2019 kl.
19.
10Bemærk: artiklen er mere end 30 dage gammelLæs opDet bliver it-selskabet Netcompany, som fra 2021 skal levere digital post fra det offentlige til borgere og virksomheder, efter at opgaven har været i udbud.
Det skriver Digitaliseringsstyrelsen i en pressemeddelelse.
- Danskerne kan se frem til en ny, brugervenlig og åben platform, der gør op med fortidens monopol, og som er tilpasset fremtidens behov og med fokus på høj sikkerhed, lyder det fra André Rogaczewski, administrerende direktør i Netcompany, i en skriftlig kommentar.
Danskerne risikerer dermed fra 2021 at skulle læse den digitale post to forskellige steder.
Uvidst hvad e-Boks vil gøreUdfordringen er, at e-Boks i dag har kontrakten på at distribuere den offentlige post.
Det bliver altså fremover Netcompany.
Det private e-Boks har desuden kontrakt med en række store private selskaber som banker og forsikringsselskaber.
Langt de fleste borgere kan derfor læse både deres private og offentlige post hos e-Boks.
Den nye digitale postløsning er udviklet sådan, at e-Boks også fremover vil kunne vælge at vise den offentlige post sammen med den private post.
Dog kun hvis virksomheden ønsker det.
Det er endnu ikke til at sige, hvad e-Boks beslutter, siger den administrerende direktør i selskabet, Ulrik Falkner Thagesen.
- Vi kender ikke vilkårene eller formen for fortsat at vise offentlig post.
- Det er ikke klart for nogen, men vi vil prøve at gå konstruktivt til værks, indgå i tæt dialog og afvente udmelding om vilkårene og tankerne bag, siger han.
Ny app til offentlig postFra Digitaliseringsstyrelsens side bliver der uanset e-Boks' beslutning udviklet en ny app til den offentlige digitale post.
Risikoen for flere digitale postkasser har tidligere på året vakt røre.
Særligt hos den ældre del af befolkningen, hvor flere har svært ved at læse digital post.
Tidligere på året bad finansminister Nicolai Wammen (S) Kammeradvokaten om at undersøge, om udbuddet kunne laves om, så det blev et krav, at post fra det offentlige og det private landede i samme digitale postkasse.
Kammeradvokaten afgjorde i slutningen af august, at udbuddet ikke kunne genåbnes.
Kontrakten om levering af digital post har en samlet værdi på 202 millioner kroner.
Digital post fra det offentlige vil fortsat kunne ses på borger.
dk.
Cirka 4,4 millioner borgere samt alle virksomheder anvender i dag digital post.
/ritzau/FacebookTwitterKopier linkEmner:e-Boks|Nicolai Wammen (politiker)|Socialdemokraterne|IT-branchen|Erhverv




https://www.dr.dk/nyheder/indland/dansk-jaegersoldat-blev-draebt-i-faldskaermsulykke-i-usa-en-kaede-af-uheldige

IndlandDansk jægersoldat blev dræbt i faldskærmsulykke i USA: 'En kæde af uheldige omstændigheder'Forsvaret har afsluttet undersøgelsen af en faldskærmsulykke, som kostede jægersoldaten Jørgen Pehrson livet i marts.
Af Emil Søndergård Ingvorsen04.
okt.
2019 kl.
15.
06Bemærk: artiklen er mere end 30 dage gammelLæs opDet var en kæde af uheldige og meget sjældne omstændigheder, der førte til, at den danske jægersoldat Jørgen Pehrson 4.
marts blev dræbt i en faldskærmsulykke under træning i USA.
Det skriver Forsvaret i en pressemeddelelse, efter at Flyvehavarikommissionen har færdiggjort sin undersøgelse af forløbet, som førte til jægersoldatens død.
I pressemeddelelsen slår de fast, at der hverken er fundet fejl eller mangler i faldskærmssystemet eller ved det automatiske sikkerhedssystem, og at ulykken skete under omstændigheder, 'som selv en af de mest erfarne faldskærmsspringere ved Jægerkorpset ikke kunne bryde'.
- Jægersoldaten gennemførte nødprocedure, men hovedskærmen og dens liner mv.
blev ikke frigjort fra springeren.
Reserveskærmen endte utilsigtet i samme tilstand som hovedskærmen og åbnede derfor heller ikke.
- Som forsøg på en sidste udvej løsnede jægersoldaten den rygsæk, som var monteret på ham, umiddelbart før han ramte jorden.
Jægersoldaten omkom øjeblikkeligt ved kontakt med jorden, lyder det fra Forsvaret, hvor det bliver slået fast, at Jørgen Pehrson var 100 procent klar til at foretage springet.
Læs også:Dansk jægersoldat omkommet under faldskærmsøvelse i USAHavde stor erfaringJægersoldaten var instruktør under træningen i USA og havde stor erfaring i faldskærmspring, lyder det også fra Forsvaret.
Forsvarskommandoen oplyser videre, at de ikke har yderligere kommentarer til undersøgelsens indhold.
Dagen efter ulykken skete, sendte Forsvarets øverste ledelse dog sine kondolencer til den afdødes efterladte.
- Det er med stor sorg, at jeg i nat modtog melding om, at en af vores soldater er omkommet i forbindelse med et faldskærmsspring.
Mine tanker går til de efterladte, og vi vil nu rykke sammen og støtte de pårørende i denne svære tid, sagde chef for Specialoperationskommandoen generalmajor Peter Boysen.
FacebookTwitterKopier linkEmner:Soldater|USA|Ulykker|Jægerkorpset|Specialoperationskommandoen




https://www.dr.dk/nyheder/politik/teledataskandale-pape-forsvarer-departementschef

TeledatasagenSe temaPolitikTeledataskandale: Pape forsvarer departementschefDepartementschef har handlet korrekt i teledatasag, mener tidligere justitsminister Søren Pape (K).
04.
okt.
2019 kl.
16.
32Bemærk: artiklen er mere end 30 dage gammelLæs opDen måde, som Rigspolitiet har håndteret teledatasagen på, er grotesk og under al kritik.
Sådan lyder det fra tidligere justitsminister Søren Pape Poulsen (K).
Pape udtaler sig, efter at Rigspolitiet, Rigsadvokaten og Justitsministeriets departement har offentliggjort deres redegørelser om sagen.
- Nu er der kommet 16 initiativer, som skal få kontrol over brugen af teledata, påpeger Pape i en skriftlig kommentar og tilføjer:- Det forventer jeg, at der er det størst tænkelige fokus på, for skal vi have skyldige dømt i retten, er der brug for teledata som bevis.
Flere medier har tidligere beskrevet, at Justitsministeriet og ministeriets departementschef i flere måneder kendte til problemerne med teledata uden at orientere ministeren og offentligheden.
Pape forsvarer dog departementschef Barbara Bertelsen.
- Den mangelfulde information tilgået departementschefen gør, at jeg mener, at hun har handlet korrekt, imens jeg var minister.
- Det er min opfattelse efter at have læst redegørelsen.
En justitsminister kan ikke forvente at blive orienteret, når informationerne til departementschefen ikke var mere fyldestgørende, siger han.
Redegørelsen, der blev præsenteret fredag, retter sit mest kritiske lys mod Rigspolitiets rolle i sagen.
Det kritiseres for at levere mangelfulde orienteringer.
Den nuværende justitsminister, Nick Hækkerup (S), har tidligere kaldt Rigspolitiets håndtering af sagen for "særdeles utilfredsstillende".
Desuden har han kritiseret Rigsadvokaten og Justitsministeriet for at nøle i håndteringen af problemerne.
Men på et pressemøde fredag afviste han, at sagen ville føre til fyringer.
- Jeg vil godt slå fast, at jeg ikke om lidt vil fyre nogen, lød det fra ministeren.
Inger Støjberg, der er retsordfører i Venstre, har meddelt, at hun vil have undersøgt sagen nærmere.
/ritzau/FacebookTwitterKopier link




https://www.dr.dk/sporten/fodbold/kvindelandsholdet/minut-minut-hurtig-kasse-sender-danmark-paa-vej-mod-tre-point






https://www.dr.dk/nyheder/regionale/sjaelland/kaempe-gasledning-tvinger-richard-til-saelge-sit-livsvaerk

SjællandKæmpe gasledning tvinger Richard til at sælge sit livsværkDe første ekspropriationsforretninger finder nu sted på grund af Baltic Pipe.
Richard Andersen må forlade sin fåreavlergård, så der kan blive plads til den 210 kilometer lange gasrørledning.
Af Johanna Maj Varming og Julie Würtz04.
okt.
2019 kl.
18.
17Bemærk: artiklen er mere end 30 dage gammelLæs opEn brægen fra mange hundrede får fylder luften omkring marken, mens 14 mennesker iført gummistøvler og træsko nøje studerer deres papirer og den omkringliggende ejendom.
Tidsplan for projektetAugust 2017-18: Feltundersøgelser på relevante lokaliteterSommer 2019-vinter 2021: Ekspropriationskommissionen indkalder lodsejere2019-2022: Arkæologiske forundersøgelserForår 2020-2022: Anlæggene bygges2022: Baltic Pipe begynder at sende gas mellem Norge og PolenFor inden længe forsvinder det hele.
Fårene skal flyttes ud på en nærliggende frømark, og det gule stuehus skal rives ned.
Et livsværk jævnes med jorden.
En lang række landmænd og lodsejere skal nemlig afgive noget af deres jord for at gøre plads til den 210 kilometer lange gasledning Baltic Pipe, der skal sende naturgas tværs over Europa.
En af dem er fåreavler Richard Andersen, der bor på gården med sin kone lidt uden for Everdrup, syd for Rønnede.
Gården har han kaldt for sit hjem de seneste 40 år.
Men den tid er forbi.
Gården skal jævnes med jorden, fordi Energinet har valgt hans ejendom som det perfekte sted at placere den kompressorstation, der skal sørge for, at gassen i den kommende gasledning kommer til at flyde, som den skal.
Farvel til fåreavlPå gården i Everdrup står alting ellers rengjort og nydeligt.
For selv om gravkøerne snart gnaver i murbrokkerne, skal grunden stadig være salgbar, lyder det fra Richard Andersen.
- Den mentale forberedelse er en ting, men så er der også den praktiske forberedelse.
Vi skal have så mange penge for grunden så muligt, så vi kan få en tilfredsstillende tilværelse bagefter.
Inspektionen af ejendommen foretages af Kommissarius ved Statens Ekspropriationer på Øerne.
Den afgør, hvor mange penge parret får i kompensation, og hvilket beløb de får lov til at leve for som pensionister, når de ved årsskiftet skal flytte deres liv et par kilometer nordpå.
Her har de en lille ejendom på den anden side af skoven.
- Det er en mærkelig situation.
Hvis vi havde solgt gården på normalvis, vidste vi, hvor prisen bar henad.
Lige nu tør vi ikke at sætte os i yderligere udgifter, før vi ved, hvor mange penge, vi har at gøre godt med, siger Richard Andersen, der ikke vil fortælle, hvad han håber på, at gården bliver vurderet til.
Flere fra Kommissarius ved Statens Ekspropriationer på Øerne var ude at inspicere ejendommen i Everdrup.
Hvad parret vil gøre, hvis Energinet ikke giver det rette beløb for ejendommen, er endnu ikke besluttet, lyder det fra Richard Andersen.
- Det er et rigtig godt spørgsmål.
Vi har ikke haft tankerne længere fremme end til selve vurderingen.
Hvad der så kommer bagefter, har vi ikke spekuleret i.
Skæbnen for de omkring 1000 får og lam er heller ikke afgjort endnu, men Richard Andersen håber på at få dem solgt, inden parret flytter væk.
Gasledningen Baltic Pipe vil strække sig tværs over Jylland, Fyn og Sjælland fra Norge til Polen og vil være klar til drift i 2022.
FacebookTwitterKopier linkEmner:Energinet|Naturgas|Sjælland|Fyn|Jylland




https://www.dr.dk/nyheder/politik/video-mette-frederiksen-faar-grineflip-under-aabningsdebat

PolitikVIDEO: Mette Frederiksen får grineflip under åbningsdebatHistorien om en elefant og en kamel blev for meget for statsministeren.
Af Robin Patrick Stampe Seierby04.
okt.
2019 kl.
14.
39Bemærk: artiklen er mere end 30 dage gammelLæs opTraditionen tro blev torsdagens åbningsdebat i Folketinget lang.
Men selv om politikerne havde krydset klinger i godt 13 timer, da statsminister Mette Frederiksen gik på talerstolen, var humøret højt.
Her ville statsministeren gerne fortælle om de ting, som hendes regering allerede havde opnået.
Det er blandt andet opkøbet af fire cirkuselefanter, som et enigt Folketing står bag.
Men fortællingen gik ikke helt som planlagt for Mette Frederiksen.
For hun kunne ikke holde masken og brød sammen af grin midt i fortællingen, som det kan ses i videoen øverst i denne artikel.
FacebookTwitterKopier linkEmner:Folketinget|Mette Frederiksen (politiker)




https://www.dr.dk/nyheder/udland/skoler-risikerer-lukke-rom-drukner-i-skrald

UdlandSkoler risikerer at lukke: Rom drukner i skraldSkraldet hober sig op i den italienske hovedstad, og det får en række rektorer til at advare om sundhedsfare.
© ScanpixAf Anna Gaarslev04.
okt.
2019 kl.
15.
39Læs opDet fylder.
Det lugter.
Det har ligget i gaderne længe.
Og nu udgør det en sundhedsfare af så store dimensioner, at byens skoler slår alarm:- Vi har nået grænsen.
Affaldet flyder foran vores skoler og risikerer at smitte vores børn, siger Mario Rusconi, formand for Lazio-regionens rektorer, til avisen la Repubblicca.
Vi er klar til at lukke skolerne for at undgå at børnene bliver sygeFormand for rektorerne, Mario RusconiHan fortsætter:- Vi vil kontakte sundhedsmyndighederne, bede dem om vurdere situationen, og vi er klar til at lukke skolerne for at undgå at børnene bliver syge.
Det er langt fra første gang, romerne skal zigzagge sig uden om skraldebunker i byens gader.
”Skraldekriser” er et tilbagevendende problem, denne gang har folk i flere måneder levet med bunker af varierende størrelser.
Og endnu en gang spørger romerne sig selv: Andre store byer i verden kan finde ud af det – hvorfor kan vi ikke?
Problemet med skrald i Roms gader kommer i perioder.
Denne gang har folk levet med skraldebunker i flere måneder.
 Problemet med Roms skrald er, at romerne producerer mere affald, end byens affaldshåndtering og forbrændingsanlæg kan håndtere.
 Roms bystyre forsøger at sortere affaldet i langt højere grad end før.
 Lazio-regionens skoler er bekymret for, om skraldeproblemet er farligt for børnenes helbred.
 Affaldshåndteringen har været udfordret, siden EU i 2013 tvang Italien til at lukke en stor losseplads vest for Rom.
1 / 5Problemet med skrald i Roms gader kommer i perioder.
Denne gang har folk levet med skraldebunker i flere måneder.
1 / 5Problemet med Roms skrald er, at romerne producerer mere affald, end byens affaldshåndtering og forbrændingsanlæg kan håndtere.
2 / 5Roms bystyre forsøger at sortere affaldet i langt højere grad end før.
3 / 5Lazio-regionens skoler er bekymret for, om skraldeproblemet er farligt for børnenes helbred.
4 / 5Affaldshåndteringen har været udfordret, siden EU i 2013 tvang Italien til at lukke en stor losseplads vest for Rom.
5 / 5Skrottede stor lossepladsSvaret skal findes i en historisk blanding af ineffektivitet, korruption og mystiske hændelser.
Affaldshåndteringen har for alvor været udfordret, siden EU i 2013 tvang Italien til at lukke Malagrotta-lossepladsen vest for Rom.
Her landede bilbatterier, madaffald, møbler, metal, plastic – ja, alt der skulle smides ud – i en gigantisk miljøfarlig, ildelugtende blanding, der til sidst fik EU til at skride ind.
Problemet er, at romerne hver dag producerer mere affald, end byens og regionens affaldshåndterings- og forbrændingsanlæg kan håndtere.
Cirka 5.
000 ton om dagen bliver det til.
Derfor eksporterer Rom affald til omkringliggende regioner – og til udlandet, blandt andet Østrig.
AffaldskongenUdover det halvoffentlige selskab AMA, der skifter ledelse oftere, end italienerne skifter regering, er en lang række private firmaer involveret.
Og det er et velkendt faktum, at affalds-kontrakter og affaldshåndtering er et attraktivt område for den italienske mafia.
Roms affaldskonge var Manlio Cerroni.
Han havde de facto monopol på Roms affald i over et halvt århundrede.
Det var ham, der ejede Europas største losseplads, Malagrotta.
Cerroni har flere gange været i myndighedernes søgelys – men er blevet frikendt.
- Jeg har arbejdet med 33 forskellige borgmestre i Rom.
Jeg kan løse problemerne.
Hvis Virginia Raggi (Roms borgmester, red) bare havde lyttet til mig og svaret på mine breve, så stod vi ikke i denne situation, sagde han til avisen Il Foglio i august.
Roms skraldekriseFrem mod 2013 var Malagrotta-lossepladsen vest for Rom central for byens affaldshåndtering.
Men lossepladsen overholder ikke EUs krav, og EU tvinger byen til at lukke pladsen.
Affaldshåndtering har længe været kendt som et lukrativt marked for den italienske maffia.
Men da man fra myndighedernes side forsøger at rydde op i korruptionen, bliver affaldssituationen forværret.
Siden har flere politikere lovet at løse skraldesituationen, men det løfte er endnu ikke indfriet.
I dag er Manlio Cerroni 92 år gammel og kan nu se frem til endnu en undersøgelse af mulige økonomiske og driftsmæssige uregelmæssigheder af hans affalds-imperium helt tilbage til 2006-2013.
Lederen af den nationale anti-korruptionsmyndighed (Anac), Raffaele Cantone, formulerede det sådan her, da han tilbage i januar mødte en række italienske politikere:- Situationen, når det gælder affalds-kontrakter og affalds-håndtering, er karakteriseret ved systematiske overtrædelser af reglerne.
Det gælder i hele Italien.
Indtil vi får ryddet op, vil vi se en række kriminelle organisationer være involveret, lød det.
- Vi taler om en meget høj repræsentation af virksomheder, som vi undersøger for illegale aktiviteter.
Svært løfte at indfriIronisk nok har forsøgene på at rydde op efter den gigantiske korruptions-skandale, Mafia Capitale, der i 2014 afslørede et vidt forgrenet net af korruption og bestikkelse i hovedstaden, bestemt ikke gjort situationen bedre.
I hvert fald ikke for byens borgere.
Det er simpelthen ikke lykkedes lovlydige politikere og embedsfolk at få fuld kontrol over situationen.
Styr på affaldet var ellers netop, hvad Femstjernebevægelsens komet Virginia Raggi lovede, da hun i sommeren 2016 vandt en overbevisende sejr ved lokalvalget i Rom og kunne sætte sig i borgmesterstolen.
Også den sommer lugtede der dårligt i byens gader.
Der er et gammelt system, der har tjent penge på affald.
Rom bøjer sig ikke for mafiaenBorgmester i Rom, Virginia RaggiSiden er det gået slag i slag.
Gode perioder med rene gader - og en hel del dårlige.
Roms bystyre arbejder – som man gør mange andre steder – på at skærpe miljøkravene og sortere affaldet i langt højere grad end før.
Det er mere besværligt og et ikke lige så lukrativt marked for affaldsbranchen.
Klar besked til mafiaenI foråret 2019 blev Rom ramt af en række affalds-brande, to af dem udbrød i Roms helt centrale affalds-anlæg.
Og i en by, der i forvejen producerer mere affald, end den kan komme af med, var det ikke lige sagen.
Brandene efterforskes da også som påsatte og bliver af mange opfattet som bevidst sabotage mod de myndigheder, der forsøger på at få orden på tingene.
Rom-borgmester Virginia Raggi, der bliver beskudt fra alle sider, når affaldsbjergene hober sig op, sagde således til avisen Il Fatto Quotidiano:- Rom er under angreb.
Der er et gammelt system, der har tjent penge på affald – og det udfordrer vi nu ved at gøre tingene på en anden måde.
Rom bøjer sig ikke for mafiaen.
FacebookTwitterKopier linkEmner:Affald|Rom|EU|Italien|Affaldshåndtering




https://www.dr.dk/sporten/cykling/cykelholdet-katusha-fortsaetter-som-israel-cycling-academy

CyklingCykelholdet Katusha fortsætter som Israel Cycling AcademyDet schweiziske hold vil fremover blive styret af Israel Cycling Academy og den danske sportsdirektør Nicki Sørensen.
Mads Würtz Schmidt kan fra 2020-sæsonen kalde sig Israel Cycling Academy-rytter.
04.
okt.
2019 kl.
16.
19Bemærk: artiklen er mere end 30 dage gammelLæs opCykelholdet Katusha har indgået en aftale med holdet Israel Cycling Academy, der vil styre holdet fremover.
Det oplyser Katusha i en pressemeddelelse.
Af den fremgår det, at aftalen er gældende for de næste tre sæsoner.
Et stort antal Katusha-ryttere vil fortsætte på det israelske hold, og Katusha vil fortsætte som partner på holdet, lyder det.
Holdets World Tour-licensIsrael Cycling Academy kommer dermed til at overtage Katushas licens på World Touren.
Det israelske hold har danskeren Nicki Sørensen som sportsdirektør.
Sørensen har netop forlænget sin kontrakt, så den også gælder næste år.
- Det bliver en stor udfordring, specielt fordi beslutningen er truffet så sent på sæsonen.
Men det bliver spændende, for vi kommer til at køre alle de store løb, sagde Nicki Sørensen til TV2 Sport.
Den tidligere cykelrytter Nicki Sørensen er sportsdirektør på det israelske hold.
Også på ryttersiden kommer der dansk islæt på holdet i skikkelse af Mads Würtz Schmidt, der har været Katusha-rytter siden 2017.
- Jeg glæder mig til at samarbejde med Mads Würtz Schmidt.
Han er et talent, der i denne sæson især har vist, at det går i den rigtige retning, sagde Nicki Sørensen i et interview med TV2 Sport torsdag.
Holdet fra Israel har også sikret sig den irske cykelstjerne Dan Martin fra næste sæson.
Israel Cycling Academy blev grundlagt i 2015 og har nu status som prokontinentalhold.
/ritzau/FacebookTwitterKopier linkEmner:Team Katusha Alpecin|Israel|TV 2 Sport|Cykelsport|Dan Martin (cykelrytter)




https://www.dr.dk/nyheder/indland/retskorrespondent-om-teledatasag-saadan-blev-en-mistanke-til-en-skandale

TeledatasagenSe temaIndlandRetskorrespondent om teledatasag: Sådan blev en mistanke til en skandaleHvad bruger politiet teledata til, og hvad har sagen ind til videre betydet?
Få svarene her.
04.
okt.
2019 kl.
16.
08Bemærk: artiklen er mere end 30 dage gammelLæs opAllerede i 2018 bimlede de første alarmklokker, men først måneder senere fik minister og offentlighed at vide, hvad der var galt.
Der var fejl i datasæt fra Rigspolitiets Telecenter, og i dag præsenterede Rigsadvokaten og Rigspolitiet derfor deres redegørelse af skandalen.
Fejlen har allerede resulteret i, at 50 retssager er blevet udsat, og i alt skal 10.
700 sager om alvorlig kriminalitet nu gennemgås, fordi teledata har været brugt i en del af efterforskningen.
I august valgte Rigsadvokaten også at indføre et midlertidligt stop for brug af teledata i straffesager.
Men hvordan udviklede en mistanke sig til en skandale?
Få svaret i videoen i toppen af artiklen med DR Nyheders retskorrespondent, Trine Maria Ilsøe.
/DR Nyheder/FacebookTwitterKopier linkEmner:Rigsadvokaten|Rigspolitiet|Kriminalitet|Domstole




https://www.dr.dk/nyheder/indland/han-bliver-forflyttet-tager-senere-sin-afsked-og-lader-sig-pensionereder-er-reageret

TeledatasagenSe temaIndland'Han bliver forflyttet, tager senere sin afsked og lader sig pensionere…der er reageret fuldstændig efter bogen'Ingen direkte fyringer trods fejl og fortielser, men teledataskandalen plager rigspolitichefen.
Rigspolitichef Jens Henrik Højbjerg forklarer, at den ansvarlige leder blev forflyttet, tog sin afsked og lod sig senere pensionere.
Dermed er der ingen grund til at placere yderligere ledelsesmæssigt ansvar for teledatasagen.
Af Louise Dalsgaard og Mads Korsager Nielsen04.
okt.
2019 kl.
16.
00Bemærk: artiklen er mere end 30 dage gammelLæs opSamlet set var Rigspolitiets arbejde med teledata ‘på et helt utilstrækkeligt niveau’.
Sådan lyder den lammende kritik i en ekstern undersøgelse af behandlingen af teledata, som revisions- og rådgivningsfirmaet Deloitte står bag.
Undersøgelsen slår fast, at der var noget galt med både arbejdsgangene i Rigspolitiets Telecenter samt selve it-systemerne, der bliver betegnet som en utidssvarende ‘knopskydning’ af programmer.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
- Generelt har Telecenteret ikke udført kvalitetskontrol ved modtagelse af historiske teledata, slår undersøgelsen fast, der også anbefaler, at Rigspolitiet ikke selv udvikler systemer fremover, sådan som det var tilfældet med en del af det system, man har brugt til arbejdet med teledata.
Rigspolitichefen indrømmer, at der er blevet begået fejl.
- Et af hovedproblemerne har været, at Telecentrets arbejde ikke havde ledelsesmæssigt fokus.
Det har fået lov til at leve et isoleret liv, fordi man har set det som noget teknisk og som noget, der er foregået på en måde, som har gjort, at tingene ikke er blevet håndteret som de burde, siger rigspolitichef Jens Henrik Højbjerg.
Er det ikke også dit ansvar, at der ikke var ledelsesmæssigt fokus?
- Jo, absolut.
Alt der sker i dansk politi, er i sidste ende mit ansvar, og det er foregået alt for længe, uden et tilstrækkeligt fokus.
Det er helt tydeligt og det fremgår af rapporten.
Det der er afgørende vigtigt er, at der blev taget hånd om det, siger rigspolitihefen, der blandt andet hentyder til, at den daværende leder for Telecentret blev forflyttet.
- Det er således, at da man hører om sagen, tager man øjeblikkeligt action på det.
Den pågældende bliver forflyttet og han tager så senere sin afsked og lader sig pensionere.
Med de oplysninger jeg har, så er der blevet reageret på det fuldstændig efter bogen og man har gjort de helt rigtige ting.
Fandt over 1.
000 fejlDeloitte har gennemgået en lang række sager, hvor politikredse og efterforskere har fået udleveret datapakker med telemast-oplysninger fra Rigspolitiets Telecenter helt tilbage fra 2011.
Ud af 19.
386 filer - eller såkaldte rekvisitioner - har Deloitte fundet huller i 1.
131 af dem.
Det svarer til, at der er fejl i 5,8 procent af de datapakker, der er blevet sendt ud fra Rigspolitiets Telecenter.
Deloittes undersøgelse udgør dog ikke det fulde billede af omfanget.
Revisionsfirmaet har nemlig ikke haft adgang til det samlede datagrundlag.
Dermed er der over en tredjedel - 42 procent - af filerne fra 2011 og til 2019, der ikke er blevet undersøgt til bunds, fordi der har manglet data.
Politikredse har gennemgået hver tredje sagDatapakkerne fra Rigspolitiets Telecenter blev sendt videre ud til politiets efterforskere, hvor de senere kom til at indgå som en del af mere end 10.
700 straffe- og kriminalsager, hvor der i politiets efterforskning er indhentet teledata.
Forstå fejlene i it-systemetNår politiet beder de forskellige teleselskaber om oplysninger - såkaldt rådata - så ser de oplysninger forskellige ud.
For at gøre oplysningerne mere ens og letlæselige for efterforskerne, bruger politiet et it-program, der bearbejder rådata til såkaldte konverterede data.
Men Rigspolitiets it-program har i den proces ikke kun nøjedes med at ensarte oplysningerne.
Det har også fjernet oplysninger.
På den måde nåede data om opkald og beskeder fra for eksempel mistænkte aldrig frem til efterforskerne.
En anden fejl i it-programmet har betydet, at telemasters placering i perioder er blevet rykket op til 220 meter fra deres virkelige placering.
Det er uvist, i hvor lange perioder fejlene har været gældende, og hvorfor de er opstået.
Det er også uvist, hvor mange sager der er ramt af fejl.
En stikprøve af sager fra 2018 viste, at 10 procent af sagerne manglede oplysninger.
Kilde: Rigspolitiet og DRDR Nyheder har spurgt landets politikredse, hvor langt de er i gennemgangen af sagerne.
Ud af 14 politikredse har 12 kredse svaret, og samlet set er politikredsene kun foreløbig igennem en tredjedel af sagerne.
Politikredsene ønsker ikke at svare på, i hvor mange sager der er fundet fejl.
Efter justitsminister Nick Hækkerups (S) pressemøde om sagen i dag, forlanger Venstre en uvildig og tilbundsgående undersøgelse af, hvorfor blandt andre Rigspolitiet ikke opdagede fejlene.
- Det er en skandale ud over alle grænser.
Det giver nogle rystelser i tilliden til retssystemet.
Det er der ingen som helst tvivl om, at det skal vi have kigget ekstra igennem, siger Inger Støjberg (V).
Vil du forstå hele teleskandalen?
Så se med her:FacebookTwitterKopier linkEmner:Inger Støjberg (politiker)|Jens Henrik Højbjerg (politichef)|Rigspolitiet|Venstre|Politi




https://www.dr.dk/nyheder/penge/derfor-blev-bagmandspolitiets-chef-fritaget-tjeneste

PengeDerfor blev bagmandspolitiets chef fritaget for tjenesteFlere kilder fortæller DR Nyheder, at Morten Niels Jakobsens hjemsendelse har forbindelse til Danske Banks hvidvask-sag.
Chef for Bagmandspolitiet Morten Niels Jakobsen blev 5.
september fritaget for tjeneste med løn.
Af Signe Mai Vilsbøll, Søren Larsen og Louise Dalsgaard04.
okt.
2019 kl.
13.
38 | opdateret 04.
okt.
2019 kl.
13.
41Bemærk: artiklen er mere end 30 dage gammelLæs opI september blev chefen for Statsadvokaten for Særlig Økonomisk og International Kriminalitet (SØIK), Morten Niels Jakobsen, sendt hjem fra arbejde med øjeblikkelig virkning, men der var ingen forklaring på den pludselige hjemsendelse.
Flere kilder bekræfter nu overfor DR Nyheder, at Morten Niels Jakobsen blev fritaget for tjeneste med løn på grund af sagen om formodet hvidvask i Danske Banks estiske filial.
Ifølge Jyllands-Posten skyldes hjemsendelsen af Morten Niels Jakobsen mistanke om, at chefen har brudt sin tavshedspligt i forbindelse med efterforskningen.
Hvilke informationer han skal have videregivet, skriver avisen dog ikke, og det har ikke været muligt for DR Nyheder at få disse oplysninger bekræftet.
Københavns Politi undersøger mistanken mod Bagmandspolitiets chef.
Det oplyser kilder til DR Nyheder.
Tidligere chefer fik ransaget deres hjemSØIK, der i daglige tale kaldes Bagmandspolitiet, har været i gang med en strafferetlig efterforskning af hvidvask-sagen siden august 2018.
Det førte til, at en række tidligere Danske Bank-chefers hjem blev ransaget i foråret.
Herunder tidligere topchef Thomas Borgen, der fratrådte sin post i september 2018.
DR Nyheder har kontaktet Justitsministeriet for en kommentar.
Ministeriet henviser til Anklagemyndigheden, der oplyser, at de ikke har yderligere kommentarer til hjemsendelsen og refererer til meddelelsen fra den 5.
september, hvoraf det fremgår, at der "ikke oplyses yderligere" om baggrunden for Morten Niels Jakobsen hjemsendelse.
Danske Bank og Københavns Politi har heller ikke yderligere kommentarer.
Københavns politi kan hverken be- eller afkræfte anmeldelser af enkeltpersoner.
FacebookTwitterKopier linkEmner:Bagmandspolitiet|Thomas F.
Borgen (erhvervsleder)|Danske Bank|Økonomisk kriminalitet|København




https://www.dr.dk/nyheder/politik/gravide-kan-fremover-faa-gratis-vaccine-mod-kighoste

PolitikGravide kan fremover få gratis vaccine mod kighosteSundhedsminister Magnus Heunicke (S) vil indføre midlertidig kighostevaccine til gravide.
Sundhedsminister Magnus Heunicke (S) indfører midlertidigt tilbud om kighostevaccination til gravide, fra de er 32 uger henne.
Af Amanda Holmen04.
okt.
2019 kl.
13.
56Bemærk: artiklen er mere end 30 dage gammelLæs opFra 1.
november og tre måneder frem kan gravide blive vaccineret gratis mod kighoste.
Det har sundheds- og ældreminister Magnus Heunicke (S) besluttet efter anbefalinger fra Sundhedsstyrelsen.
Kighoste er en ekstrem smitsom sygdom, og den kan være livstruende for spædbørn.
Sundhedsminister, Magnus Heunicke (S)- Kighoste er en ekstrem smitsom sygdom, og den kan være livstruende for spædbørn.
Vi kan se, at vi har en kighosteepidemi her i Danmark lige i øjeblikket, og hvis man som gravid bliver vaccineret, så bliver sikkerheden overført til det barn, man føder.
Og det vil sige, at barnet vil være sikret mod kighoste de første måneder af barnets leveår, siger ministeren.
Hvad er kighosteKighoste er en bakterie, som sætter sig i luftvejene i de små fimrehår og udløser sygdommen.
Den starter med en forkølelsesperiode på cirka en uge.
Bagefter kommer en tør hoste, der tager til og kommer i anfald.
Det kan vare fra en til seks-syv uger.
Hvis man har kighoste, er man kun smitsom i de første to-tre uger af hostestadiet.
De sidste uger er der ikke længere levende bakterier, men der er stadig sket skader på fimrehårene i luftvejene, der gør, at man kan hoste i flere uger efterfølgende.
Kilde: Statens Serum Institut.
Den gratis vaccine mod kighoste vil blive tilbudt til gravide, der er mindst 32 uger henne, når den træder i kraft til november.
Det vil gælde indtil udgangen af januar 2020, hvor man forventer af kighoste-epidemien vil være overstået.
Statens Serum Institut vurderer, at den landsdækkende kighosteepidemi bliver den største i mere end 10 år.
Og de forventer, at der i løbet af 2019 vil være minimum 3.
400 tilfælde af kighoste, hvor ca.
8 procent vil være blandt børn under 1 år.
Minister håber på stor tilslutningBåde børn og voksne kan blive smittet med kighoste, men det kan især være alvorligt, hvis spædbørn bliver smittet.
Lige nu vaccineres der mod kighoste i børnevaccinationsprogrammet, men der er behov for, at børnene er vaccineret allerede, når de bliver født, siger Magnus Heunicke.
- Der er heldigvis en meget, meget stor opbakning til kighostevaccinen, når det drejer sig om nyfødte og små børn.
Og jeg håber, at der vil være lige så stor opbakning blandt gravide.
Det handler simpelthen om at redde liv her, fordi kighoste er ekstremt smitsomt og kan være livstruende.
Symptomerne på kighoste er typisk kraftige hosteanfald efterfulgt af en hylende vejrtrækning og eventuelt opkastning.
Det skriver Statens Serum Institut.
Fakta om kighoste•Kighoste er en bakterieinfektion med Bordetella pertussis.
•Kighoste forekommer blandt både børn og voksne.
•Hverken vaccination eller tidligere kighoste giver livslang beskyttelse mod ny infektion.
•Formålet med vaccinationsprogrammet er derfor at beskytte de helt små børn.
•Kighoste er yderst smitsom i de første tre-fire uger af det op til tre måneder lange sygdomsforløb.
•Det er især vigtigt at undgå smitte til uvaccinerede spædbørn, da kighoste kan have et alvorligt forløb i denne gruppe.
•Antibiotika-behandling kan anvendes for at forhindre smitte samt som forebyggende behandling ved risiko for smitte til uvaccinerede spædbørn.
•Kilde: Statens Serum InstitutFacebookTwitterKopier linkEmner:Magnus Heunicke (politiker)|Socialdemokraterne|Sygdomme og lidelser|Graviditet og fødsel|Statens Serum Institut




https://www.dr.dk/nyheder/kultur/boeger/sofie-paa-24-tegner-sex-og-satire-det-kommer-fra-et-vredt-moerkt-koldt-klamt

BøgerSofie på 24 tegner sex og satire: 'Det kommer fra et vredt, mørkt, koldt, klamt sted inde i mig'Illustrator Sofie Riise Nors har succes på Instagram - og har tegnet til 'Ditte & Louises' nye bog.
Af Michelle From Hoxer og Martin Fält 04.
okt.
2019 kl.
11.
00Bemærk: artiklen er mere end 30 dage gammelLæs opSofie Riise Nors var 22 år og stadig studerende på Designskolen i Kolding, da hun blev kontaktet af de to skuespillere Ditte Hansen og Louise Mieritz, også kendt som duoen 'Ditte & Louise'.
De manglede en illustrator til deres kommende bog og var faldet over Sofie Riise Nors' profil på Instagram.
- Vi forelskede os i Sofies streg og humor.
Først senere opdagede vi, hvor politisk et menneske hun er, fortæller Ditte Hansen.
I dag udkommer 'Gode kasser', som er en hybrid-bog om køn, sex og feminisme.
I løbet af den to år lange arbejdsproces er Sofie Riise Nors blevet færdig med sin uddannelse og har skabt sig et navn som 'feministisk memekriger' på Instagram under navnet @waginapineapple.
Her deler hun sine kritiske og humoristiske tegninger om kønsstereotyper og hverdagssexisme, der enten udspringer af egne oplevelser eller ting, hun falder over i popkulturen.
- Alt det, jeg laver memes om, kommer fra et vredt, mørkt, koldt, klamt sted inden i mig, hvor alle følelser af frustration, afmagt og vrede sidder.
Mit outlet er bare satirisk.
Det er også der, folk er mest tilbøjelige til at lytte til det, du siger.
Folk kan godt lide at grine – og de kan lide at blive pissed.
- Jeg har altid tegnet.
Det er nok noget, der ligger i mit DNA.
Tanken om at blive professionel kom også til mig meget tidligt.
Allerede i gymnasiet vidste jeg, at jeg skulle direkte på Designskolen.
Jeg skulle bare være illustrator, fortæller 24-årige Sofie Riise Nors, som har en bachelor i kommunikationsdesign.
1 / 11- Jeg elsker at portrættere mennesker – og jeg elsker, at de bliver helt skæve og mærkelige.
Det er karikaturen, jeg synes er sjov.
Jeg synes faktisk, det er ret empowering at tegne noget, der bliver en smule grimt, fortæller Sofie Riise Nors, som har portrætteret Ditte & Louise til bogen.
2 / 11- Da jeg var studerende, begyndte det her med køn og feminisme at snige sig ind i mine projekter, og jeg blev mere og mere interesseret i at uddanne mig selv i feministiske bevægelser og teorier, særligt fra USA.
Og det er helt sikkert her, mens jeg har arbejdet med 'Gode kasser', at det har udviklet sig.
Og det har bare været en kæmpe inspiration, at Ditte og Louise, som jo laver feministisk satire, ville arbejde sammen med mig.
3 / 11- Jeg elsker selv de her, som er fra en test i bogen, hvor man enten kan blive en slut, snerpe eller mand.
Især fordi, jeg elsker det her format med en ramme omkring.
Det er også sådan, jeg laver min memes.
4 / 11- Humor er et meget vigtigt redskab for mig til at omsætte den vrede, jeg oplever.
Enten kan man stå og græde af vrede, eller også kan man grine.
Der er ingen tvivl om, at jeg synes, at latteren er stærkere end gråden.
Den er i hvert fald den sjoveste at være i.
5 / 11- Vores absolutte yndlingstegning er den med Jesus flankeret af Jomfru Maria og Maria Magdalene.
En præcis tegning, der er ekspressiv i farve og udtryk og har et klart og humoristisk budskab, siger Louise Mieritz om tegningen, som optræder i bogen 'Gode kasser' sammen med et interview med den feministiske debattør Ekatarina Krarup Andersen.
6 / 11- Jeg er ikke opdraget specielt kønsnormativt.
Og jeg kommer fra et ret politisk bevidst hjem, hvor der altid er blevet diskuteret med meget store armbevægelser.
Jeg har altid fået lov til at have mange holdninger.
Og så har jeg bare et stort temperament.
Jeg kan slet ikke holde det inde, hvis der er noget, der bevæger sig i mig.
Så er jeg bare nødt til at udtrykke mig.
7 / 11I 'Gode kasser' gransker 'Ditte & Louise' stereotyper som 'slutten' og 'snerpen' - og der er masser af eksplicitte sexscener i bogen illustreret af Sofie Riise Nors.
8 / 11- Sofie har stillet kritiske spørgsmål ind i materialet.
Og vi har lyttet og er blevet klogere.
Sofie er heldigvis ikke bange for at sige, hvad hun mener.
Det er en stor kvalitet, synes vi.
Og så elsker vi Sofies tegning af Jørgen Leth og Ditte på Louisianas toilet.
I det hele taget er hun bare en rigtig dygtig karikaturtegner, siger Ditte Hansen.
9 / 11- Jeg er blevet tvunget så meget ud af min comfortzone.
Jeg føler nærmest, at hver ny tegning i den her bog har været en ny udfordring, for jeg har skullet producere noget, jeg ikke har prøvet før, siger Sofie Riise Nors, der også holder foredrag om sexisme på nettet og krænkelseskultur - og så er hun begyndt at producere merchandise med sine populære Instagram-memes.
10 / 11- Jeg vil meget gerne lave flere samarbejder med andre feminister, som ikke tegner.
Men jeg har selvfølgelig en integritet i forhold til det, jeg laver, som jeg beskytter.
Der er ting, som ikke er 'on brand' for mig at joke med.
Jeg kunne aldrig finde på at arbejde sammen med nogen, som for eksempel kulturelt approprierer, eller på andre måder udnytter andre eller sparker nedad.
11 / 11FacebookTwitterKopier linkEmner:Louise Mieritz (skuespiller)|Instagram|Designskolen Kolding|Humor|Litteratur




https://www.dr.dk/nyheder/regionale/syd/gaardejer-maatte-skyde-saaret-vildt-sad-fast-i-vildsvinehegn-og-skreg-i-smerte

Syd- og SønderjyllandGårdejer måtte skyde såret vildt: Sad fast i vildsvinehegn og skreg i smerteVildsvinehegnet har flere gange været skyld i alvorlige skader på råvildt.
Rådyret her var kommet så slemt til skade i forsøget på at komme over vildsvinhegnet, at gårdejer Lars Christian Jensen var nødt til at aflive dyret, der skreg i smerte, )Af Louise Mandrup04.
okt.
2019 kl.
15.
15Bemærk: artiklen er mere end 30 dage gammelLæs op- Den havde brækket bagbenene eller ryggen.
Den led og lå på vejen og skreg som et lille barn.
Sådan fortæller gårdejer Lars Christian Jensen fra Frøslev om det syn, der mødte ham forleden ved det nyopsatte vildsvinehegn tæt på hans gård.
En forbipasserende havde kontaktet ham med besked om, at der hang et rådyr i vildsvinehegnet.
- Jeg kunne høre dyret skrige i baggrunden af telefonen, så jeg vidste jo godt, hvad der var sket, siger Lars Christian Jensen.
Videoen indeholder stærke billeder af det sårede rådyr.
Var nødt til at aflive rådyretDa gårdejeren kom hen til rådyret, havde den vredet sig fri af hegnet, men var alvorlig såret og kunne ikke rejse sig.
Lars Christian Jensen havde ikke andet valgt end at skyde det lidende dyr på stedet.
Det er anden gang på en måned, gårdejeren må ud og aflive råvildt, der i et forsøg på at hoppe over vildsvinehegnet er kommet alvorligt til skade.
VildsvinehegnetFormålet med hegnet er at holde vildsvin ude af Danmark.
Det sker af frygt for afrikansk svinepest.
Hvis sygdommen konstateres i Danmark, indstilles al svineeksport øjeblikkeligt.
Hegnet bliver ca.
70 kilometer langt og er ved at blive sat op på land langs den dansk-tyske grænse.
Hegnet er 1,5 meter højt og er gravet cirka 50 cm ned i jorden.
Der er afsat 80 millioner kroner til opsættelsen af hegnet - 30 millioner er erhvervet selv kommet med.
Flere steder lang hegnet er der lavet huller i hegnet, hvor vildtet kan krydse hegnet.
Vejtrafik over grænsen kan fortsat ske uhindret i overensstemmelse med Schengenreglerne.
Hegnet forventes at stå færdigt i november.
Kilde: Naturstyrelsen- Det er trist, og jeg er bange for, at der kommer til at gå mange dyr til.
Især de steder, hvor mennesker ikke færdes.
Der risikerer dyrene at få en lang og pinefuld død, fordi de ikke bliver opdaget, siger han.
Vildsvinehegn langs grænsen til Tyskland er sat op for at forhindre, at vildsvin slæber afrikansk svinepest ind i Danmark og dermed øger risikoen for smitte blandt danske slagtesvin.
Ifølge beregninger fra Landbrug og Fødevarer kan det koste op mod 11 milliarder kroner, hvis dansk svineeksport rammes af svinepest.
Især de unge rådyr er udsatteMen hegnets negative konsekvens for råvildtet får kritik af Dyrenes Beskyttelse.
Vildsvinehegnet er et voldsomt indgreb i dyrenes mulighed for at bevæge sig efter føde, undgå konflikter og finde hvile, siger biolog ved Dyrenes Beskyttelse Michael Carlsen.
- Det her er en rigtig alvorlig ekstra ting, da det lader til at være et relativt udbredt problem.
Derfor taler vi om rigtig mange hjorte, som kan komme til skade og går nogle voldsomme lidelser i møde.
To gange inden for en måned har Lars Christian Jensen måtte aflive rådyr, der er kommet alvorligt til skade efter at have forsøgt at springe over vildsvinhegnet.
 DR)Nogle voksne rådyr vil kunne springe over det halvanden meter høje hegn, men det er sværere for de unge dyr, siger Michael Carlsen.
Skader på råvildt er uundgåeligeNaturstyrelsen står bag opsætningen af vildsvinehegnet.
Og de erkender, at det er uundgåeligt, at vildsvinehegnet vil være skyld i skader på vilde dyr.
- Vi kan ikke løse den her opgave, uden at der er en risiko for, at de vilde dyr kommer til skade, siger Bent Rasmussen, der er ansat som skovrider hos Naturstyrelsen.
I Naturstyrelsen har man hele tiden været klar over, at hegnet vil komme til at udgøre en risiko for hjortedyrene, når de forsøger at springe over.
- Derfor har vi lavet hegnet i et hårdt og stift materiale med en gladt overflade, som gør det nemmere for dyrene at komme over.
Men der vil altid være en risiko for, at deres klove og ben, kommer til at sidde fast i hullerne i hegnet, siger Bent Rasmusen.
Han vurderer også, at det er det, der er sket med rådyret, Lars Christan Jensen måtte aflive.
- Vi kan ikke forhindre skader på dyrene 100 procent.
Men hullerne i hegnet er så smalle, at de store hjortedyr, som kronvildt og dådyr ikke vil være i risiko for at sidde fast.
Det knap 70 kilometer lange vildsvinehegn langs den dansk-tyske grænse forventes at stå helt færdigt i november.
FacebookTwitterKopier linkEmner:Dyr|Naturstyrelsen|Dyrenes Beskyttelse|Landbrug & Fødevarer|Tyskland




https://www.dr.dk/nyheder/politik/mette-f-om-brexit-vi-bliver-et-af-de-mest-pavirkede-lande

BrexitSe temaPolitikMette F.
om brexit: Vi bliver et af de mest påvirkede landeMette Frederiksen tror, at Danmark rammes hårdt af brexit.
Fredag mødes hun med den irske premierminister.
Mette Frederiksen og Leo Varadkar understregede flere gange, at de to lande vil hjælpe hinanden i den kommende tid.
04.
okt.
2019 kl.
16.
20Bemærk: artiklen er mere end 30 dage gammelLæs opDen irske premierminister Leo Varadkar besøger fredag statsminister Mette Frederiksen (S), hvor dagsordenen især handler om brexit, der i øjeblikket er højaktuelt.
Mette Frederiksen bruger lejligheden til igen at understrege, at et brexit bliver hårdt for Danmark.
Hun vil dog samarbejde tæt med den irske premierminister.
- Ser du på hele EU, så vil Danmark være et af de lande, der bliver mest påvirket af brexit.
Derfor er jeg selvfølgelig også imod det, siger statsminister Mette Frederiksen (S) fredag på et pressemøde i Statsministeriet.
Irland vil undgå hård grænseIrland er en central del af det hektiske brexit, da landet grænser op til Nordirland, der er en del af Storbritannien, og dermed forlader EU.
Irland forlader ikke EU, men landet vil gerne undgå en hård grænse til Nordirland.
Mette Frederiksen nævnte ved torsdagens folketingsdebat, at Storbritanniens udtræden af EU vil påvirke Danmark i høj grad.
Og dagen før var det finansminister Nicolai Wammen (S), der fortalte, at økonomien kan rammes af ”mørke skyer, der lurer i horisonten” fra blandt andet brexit.
Frederiksen: Vil ikke give råd til IrlandMette Frederiksen og Leo Varadkar understreger fredag flere gange, at de to lande vil hjælpe hinanden i den kommende tid.
Varadkar har også netop åbnet et handelskammer i København.
Hvad er et no deal-brexit?
Et no deal-brexit betyder, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EUs indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU og Storbritannien har allerede lavet en række aftaler, der vil gælde også i tilfælde af, at briterne træder ud af EU uden en aftale.
Det gælder for eksempel flytrafik.
Du kan læse meget mere om konsekvenserne af et no deal-brexit i dette overblik.
- Jeg ser mig ikke som en, der kan give råd til Irland, men vi kan arbejde tæt sammen, også når det ser svært ud, siger Mette Frederiksen.
Varadkar frygter, at den britiske premierminister, Boris Johnson, vil føre Storbritannien ud af EU uden en aftale.
Den irske premierminister understreger, at Irland arbejder hårdt for at undgå en hård grænse til Nordirland.
- Vi fokuserer på at få en aftale på plads.
Det er muligt.
Det kræver, at der ikke kommer en hård grænse mellem Irland og Nordirland, og det må vi fokusere på.
- Jeg håber, vi har en aftale i midten af oktober.
Men jeg har hele tiden sagt, at brexit ikke ender, bare fordi Storbritannien forlader EU, siger han med henvisning til de konsekvenser, det vil medføre.
Brexit-deadline nærmer sigBrexit befinder sig stadig i en langvarig hårdknude, selv om datoen for udtrædelse nærmer sig.
Læs også:Johnson holder fast: Storbritannien skal forlade EU 31.
oktoberStorbritannien står til at skulle forlade EU den 31.
oktober.
Ifølge en ny britisk lov kræver det dog, at Boris Johnson har en aftale klar med EU, som parlamentet kan godkende senest den 19.
oktober.
Fredag lyder det, at den britiske regering vil bede om endnu en udsættelse, hvis der ikke er indgået en aftale senest 19.
oktober.
/ritzau/FacebookTwitterKopier linkEmner:Boris Johnson (politiker)|EU|Mette Frederiksen (politiker)|Nordirland|EU-forhold




https://www.dr.dk/nyheder/indland/anne-sofies-veninde-sendte-en-sms-bag-rattet-jeg-braekkede-ryggen-tre-steder

SnapbilisterneSe temaIndlandAnne Sofies veninde sendte en sms bag rattet: 'Jeg brækkede ryggen tre steder' Hver fjerde unge bilist mener, at det er okay at holde sin mobil bag rattet.
For Anne Sofie Hartmann betyder det smerter resten af livet.
Anne Sofie Hartmann lever i dag med konstante smerter efter en trafikulykke, som skete, fordi hendes daværende veninde sms'ede bag rattet.
 DR Nyheder © (C) DR Nyheder)Af Jakob Lyders Tarpgaard04.
okt.
2019 kl.
12.
06Bemærk: artiklen er mere end 30 dage gammelLæs op- Jeg kan ikke huske alle kolbøtter, men jeg kan huske en masse larm.
Og så er der blod over det hele.
Ordene kommer fra 29-årige Anne Sofie Hartmann fra Herning.
I 2014 var hun på vej hjem fra en shoppetur i Silkeborg.
Bag rattet sad en veninde.
- På vej ned ad motorvejsrampen tager hun mobilen frem.
Jeg beder hende om at lægge den, da vi har meget fart på.
Men hun siger, at hun bare lige skal sende en sms, siger Anne Sofie Hartmann.
Jeg kan huske en masse larm.
Og så er der blod over det hele.
Anne Sofie Hartmann, trafikofferMens veninden sender sms'en, skrider bilen til venstre.
- Så jeg råber hendes navn, hvilket får hende til at dreje rattet til højre, så bilen kører i grøften, ryger over et hegn og lander på en mark, hvor den slår en masse kolbøtter.
Jeg når lige at tænke, at det her går galt.
Og så når jeg at tænke på min familie, for jeg troede ikke, at jeg ville overleve det her, siger Anne Sofie Hartmann.
Okay at bruge mobilenHun fortæller sin historie, fordi en ny undersøgelse viser, at 27 procent af bilister mellem 18 og 35 år mener, at det er acceptabelt at bruge håndholdt mobiltelefon bag rattet under kørsel.
Læs også:Unge bilister i undersøgelse: Helt okay at tale i mobil bag rattet- Hvis man har den holdning, er man også mere tilbøjelig til selv at bruge mobilen under kørslen.
Samtidig ved vi, at denne aldersgruppe er mere risikovillig end den ældre, og det er en rigtig dårlig cocktail, siger Lisbeth Sahl, seniorprojektleder i Rådet for Sikker Trafik.
Hun fortæller, at uopmærksomhed i trafikken i gennemsnit slår en person ihjel hver uge året rundt.
Jeg brækkede ryggen tre steder.
Jeg brækkede venstre skulder, venstre kraveben, tre ribben, højre hånd, og så punkterede jeg en lunge.
Samtidig var der knusninger på bryst og bækken, og jeg fik en voldsom hjernerystelse.
Anne Sofie Hartmann, trafikofferBlod over det heleI 2014 var det meget tæt på at ske for Anne Sofie Hartmann.
Da bilen lå stille, kunne hun mærke, at hun havde voldsomme smerter i ryggen.
- Der er bare blod over det hele på mine hænder og arme.
Og jeg tænker: Du er blevet lam!
Så galt gik det ikke.
Men fra det sekund ændrede hendes liv sig markant.
- Jeg brækkede ryggen tre steder.
Jeg brækkede venstre skulder, venstre kraveben, tre ribben, højre hånd, og så punkterede jeg en lunge.
Samtidig var der knusninger på bryst og bækken, og jeg fik en voldsom hjernerystelse.
Sådan så bilen ud efter ulykken.
 DR Nyheder) Bilen røg i grøften, over et hegn og slog flere kolbøtter, før den til sidst landede på taget.
 Anne Sofie Hartmann var indlagt på Herning Sygehus.
Hun slap med livet i behold, men må leve resten af livet i smerter.
 DR Nyheder) Anne Sofie Hartmann brækkede blandt andet ryggen tre steder, brækkede et kraveben og en hånd.
 DR Nyheder) I dag lever Anne Sofie Hartmann med konstante smerter, træthed og koncentrationsbesvær.
Hun er i arbejdsprøvning.
 DR Nyheder © (C) DR Nordjylland)1 / 5Sådan så bilen ud efter ulykken.
 DR Nyheder)1 / 5Bilen røg i grøften, over et hegn og slog flere kolbøtter, før den til sidst landede på taget.
2 / 5Anne Sofie Hartmann var indlagt på Herning Sygehus.
Hun slap med livet i behold, men må leve resten af livet i smerter.
 DR Nyheder)3 / 5Anne Sofie Hartmann brækkede blandt andet ryggen tre steder, brækkede et kraveben og en hånd.
 DR Nyheder)4 / 5I dag lever Anne Sofie Hartmann med konstante smerter, træthed og koncentrationsbesvær.
Hun er i arbejdsprøvning.
 DR Nyheder © (C) DR Nordjylland)5 / 5- I dag har jeg daglige smerter i kroppen.
Og min hjernerystelse giver mig træthed, hovedpine, glemsomhed, koncentrationsbesvær og så videre, siger hun.
Læs også:Filmer kørsel i Øresundstunnel med 200 kilometer i timen: 'Rablende vanvid'Veninde har aldrig sagt undskyldMens hun selv blev slemt skadet, slap veninden ifølge Anne Sofie Hartmann med et blåt øje.
- Det mest komiske er næsten, at hun stadig sad med mobiltelefonen i hånden, efter at bilen var landet på taget, siger Anne Sofie Hartmann.
Hun fortæller, at veninden efter ulykken blev sur over, at Anne Sofie havde fortalt andre, at veninden havde siddet med en mobiltelefon, da uheldet skete.
Veninden blokerede hende derfor på telefonen og Facebook, og de har aldrig talt sammen siden.
Anne Sofie Hartmann har aldrig fået en undskyldning.
- Det er lige en mavepuster oven i alt det andet, siger hun.
Skal leve med smerter resten af livetI dag er der ingen udsigt til, at hun slipper af med smerterne, trætheden eller de andre ting, der plager hende efter ulykken.
På trods af en operation har lægerne sagt, at hun skal regne med at leve resten af livet med smerter.
- De kan ikke gøre mere.
De har sagt, at jeg skal lære at leve med det, fortæller Anne Sofie Hartmann.
Derfor kan hun i dag heller ikke arbejde som produktionschef i en elektronikvirksomhed, som hun gjorde før ulykken.
I stedet er hun i dag i ressourceforløb og arbejdsprøvning.
Sms'en, som veninden ville sende, var i øvrigt ifølge Anne Sofie Hartmann til en tredje veninde med beskeden om, at de var på vej hjem.
FacebookTwitterKopier linkEmner:Biltrafik|Ulykker|Facebook|Rådet for Sikker Trafik|Herning




https://www.dr.dk/nyheder/udland/talsmand-macron-foreloebig-ingen-tegn-paa-gaarsdagens-attentat-i-paris-var-terror

UdlandTalsmand for Macron: Foreløbig ingen tegn på, at gårsdagens attentat i Paris var terrorDer har tidligere været spekuleret i, om drabsmanden var blevet radikaliseret.
Drabsmanden havde været ansat ved politiet i 15 år.
Af Catharina Maria Skov Lassen04.
okt.
2019 kl.
12.
33Bemærk: artiklen er mere end 30 dage gammelLæs opEn stor keramisk kniv blev i går smuglet ind i politiets hovedkvarter i Paris og efterlod et blodbad med fire døde kollegaer.
Men her dagen derpå er drabsefterforskningen foreløbig ikke koblet til terrorisme.
En talsmand fra den franske regering Sibeth Ndiaye har i hvert fald udtalt, at nye oplysninger tyder på, at gårsdagens attentat ikke var terror.
- Politiet har foreløbig åbnet en almindelig drabsefterforskning, hvilket betyder, at de ikke har fundet konkrete spor i retning af terror, efter at de blandt andet har ransaget gerningsmandens hjem og afhørt hans kone, fortæller DR's korrespondent i Frankrig, Stéphanie SurrugeMillitære styrker vogter det afspærrede område, hvor fire blev dræbt i går.
Den keramiske kniv blev båret af en 45-årig administrativ medarbejder, som var kendt på politigården.
Drabsmanden havde været ansat i politiets hovedkvarters it-afdeling siden 2003.
Han var ifølge Frankrigs indenrigsminister, Christophe Castaner, kendt for sin gode evne til at samarbejde med sine kollegaer, hvilket også var en af grundene til, at gårsdagens massakre kom som et chok for mange.
Klokken 13 i går blev it-medarbejderen selv skudt af en betjent, som gjorde ende på den blodige massakre.
Tidligere spekulationer om radikaliseringDer har været flere spekulationer om motivet for attentatet - heriblandt en radikalisering.
Drabsmanden konverterede til islam for 18 måneder siden, efter at han var blevet gift med en muslimsk kvinde.
Men det er ikke alene det, at manden var muslim, der gjorde, at politiet undersøgte, om en radikalisering havde gået forud for drabene, fortæller Stéphanie Surruge.
- Der er tegn, der minder franskmændene om tidlige angreb på fransk jord - heriblandt våbnet, der var en kniv, og ofrene, som blandt andet var politimænd.
Attentatet er med andre ord endnu ikke hverken be- eller afkræftet som en terroraktion af det franske politi.
- I Frankrig er myndighederne meget forsigtige med at bruge ordet terror, før de er sikre, så lige nu kender vi ikke motivet med sikkerhed.
Pressede betjenteAttentatet mod de fire politikollegaer kom dagen efter en demonstration, hvor 27.
000 betjente deltog for at råbe politikerne op om bedre arbejdsvilkår.
De dårlige arbejdsforhold kobler bevægelsen sammen med en høj rate af selvmord blandt politifolk.
Siden januar 2019 har 52 betjente begået selvmord, hvilket er en stor stigning fra 2018, hvor 35 politimænd begik selvmord.
Der er dog intet svar på, om attentatet hænger sammen med demonstrationerne.
Flere ministre, overborgmesteren fra Paris og Frankrigs præsident, Emmanuel Macron, var i går ude og besøge politihovedkvarteret for at vise sympati med ofrene.
I det franske parlament blev der holdt ét minuts stilhed for ofrene.
Overborgmesteren i Paris, Anne Hidalgo, har i et tweet anerkendt den sørgelige situation.
- Vi (alle på rådhuset, red.
) ærer ofrenes minde, og vi takker for politiets engagement i parisernes sikkerhed.
Vi ved, hvad vi skylder dem, skriver overborgmesteren blandt andet.
Den 2.
oktober gik en skare af politifolk på gaden og protesterede over dårlige arbejdsforhold i branchen.
De hævder, at 51 politifolk har begået selvmord på grund af vilkårene i branchen.
FacebookTwitterKopier linkEmner:Anne Hidalgo (politiker)|Emmanuel Macron (politiker)|Frankrig|Terrorisme|Twitter




https://www.dr.dk/nyheder/penge/minister-tilfreds-boliggiganten-blackstone-ophaever-omstridt-ejendomshandel

Dyre lejlighederSe temaPengeMinister tilfreds: Boliggiganten Blackstone ophæver omstridt ejendomshandelFrederiksberg Boligfond og 360 North ophæver en købsaftale vedrørende ejendomme på Frederiksberg.
Ifølge boligminister Kaare Dybvad er det en god nyhed, at Blanckstone trækker sig.
04.
okt.
2019 kl.
13.
02 | opdateret 04.
okt.
2019 kl.
13.
11Bemærk: artiklen er mere end 30 dage gammelLæs opEjendomsselskabet 360 North, der er ejet af den amerikanske kapitalfond Blackstone, ophæver en omstridt købsaftale om ejendomme på Frederiksberg.
Det oplyser Frederiksberg Boligfond i en pressemeddelelse.
Købet drejede sig om ejendommene på Den Sønderjyske By og Svalegården.
Boligminister Kaare Dybvad (S) skriver på Twitter, at det er en god nyhed.
- Tillykke til alle beboerne, der nu kan få ro i maven: Deres hjem bliver ikke overtaget af amerikanske Blackstone.
En god nyhed for alle, der ønsker en #MereBlandetBy, skriver han.
Også borgmester på Frederiksberg Simon Aggesen (K) tager med tilfredshed nyheden til efterretning.
Læs også:Blackstone sendte flyttebrev til Vibeke: 'De vil frygteligt gerne have os ud'- Det er ene og alene parternes beslutning, som Frederiksberg Kommune ikke har indflydelse på, siger han.
- Det er et stort tema, hvordan Frederiksberg er en by for alle.
Det er også en af grundene til, at jeg har efterlyst, at de, som investerer i vores boliger, viser respekt for byen og dem, der bor her, siger Simon Aggesen.
Retslig tvistI december sidste år indgik boligfonden en aftale med 360 North om at købe ejendommene Den Sønderjyske By, Svalegården og Peter Bangs Hus.
Peter Bangs Hus benyttede muligheden til at købe ejendommen som andelsbolig.
Men bagefter opstod der en retlig tvist mellem boligfonden og flere lejere i Den Sønderjyske By.
Det har hverken 360 North eller Blackstone part i.
Tvisten handler om, hvorvidt det gamle skøde 1932 betyder, at ejendommene skal sælges til den oprindelige værdi.
- Det er helt afgørende for fonden at få afklaret, hvorvidt Frederiksberg Boligfonds ejendomme er det værd, der står på skødet fra 1932 eller salgsprisen i dag, siger Flemming Brank, formand for Frederiksberg Boligfond.
- Det betyder også, at selv om den verserende retssag kun omhandler Den Sønderjyske By, vil rettens afgørelse have betydning for værdien af alle de ejendomme, det gamle skøde dækker, siger han i meddelelsen.
Grunden til, at parterne har valgt af afbryde handlen er, at det er usikkert, hvornår den retlige tvist kan afgøres.
/ritzau/FacebookTwitterKopier linkEmner:Flemming Brank (politiker)|Frederiksberg|Kaare Dybvad (politiker)|Socialdemokraterne|Bolig




https://www.dr.dk/nyheder/politik/teleskandale-doer-ikke-efter-ministers-pressemoede-partier-kraever-undersoegelser-og

TeledatasagenSe temaPolitikTeleskandale dør ikke efter ministers pressemøde: Partier kræver undersøgelser og samrådVenstres Inger Støjberg kræver en uvildig advokatundersøgelse.
Justitsminister Nick Hækkerup vil ikke afskedige medarbejdere efter redegørelsen om teledatasagen.
En række partier kræver yderligere svar fra ministeren.
Af Nicolas S.
Nielsen04.
okt.
2019 kl.
13.
00Bemærk: artiklen er mere end 30 dage gammelLæs opHvis justitsminister Nick Hækkerup (S) havde håbet, at et 32 minutter langt pressemøde om den såkaldte teledataskandale skulle sætte prop i måneders skriverier og politiske krav om bedring, så ender han formentlig med at blive slemt skuffet.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
For partier fra både rød og blå blok nægter at slå ring om ministeren.
I stedet kræver de alt fra en uvildig advokatundersøgelse, samråd med ministeren og konsekvenser i Hækkerups eget ministerium.
Men før vi kommer til reaktionerne, er det vigtigt at forstå, hvorfor de kommer.
Her til formiddag præsenterede justitsministeren en længe ventet redegørelse af den såkaldte teledatasag, hvor det har vist sig, at politiets oplysninger om mistænktes færden baseret på telefon-data, har vist sig fejlagtig og mangelfuld.
I redegørelsen fremgår det blandt andet, at flere politikredse tlsyneladende forgæves forsøgte at gøre Rigspolitiet opmærksom på, at der var noget galt med de teledata, der blev brugt i efterforskninger - længe før sagen brød frem.
Det gjorde den først efter valget, selvom Rigspolitiet havde kendt til problemet lang tid forud.
Det bringer os tilbage på Christiansborg, hvor daværende justitsminister Søren Pape Poulsen (K) først blev orienteret den 17.
juni i år - altså godt to uger efter folketingsvalget.
Ingen bliver fyretPå pressemødet her til morgen svarede Nick Hækkerup, at sagen ikke får ansættelsesretslige konsekvenser i ministeriet.
Samtidig er det med ministerens ord noget, som han forventer, at "departementet lærer af".
Men spørger man på Christiansborg, så er sagen ikke en, man blot skal tage ved lære af.
Den skal kulegraves, siger Venstres retsordfører, Inger Støjberg.
Hun kræver nu en uvildig advokatundersøgelse af forløbet.
- Det er en skandale ud over alle grænser og giver nogle rystelser i forhold til tilliden til retssystemet.
Jeg stiller mig meget undrende over, at man ikke orienterer ikke Søren Pape eller Folketinget - og man orienterer først nu Nick Hækkerup om sagen.
Der er helt klart nogle ting, vi skal have kigget efter i sømmene.
Inger Støjberg udtaler sig om teledatasagen i Vandrehalen på Christiansborg.
Støtteparti kalder sagen "stærkt utilfredsstillende"I regeringens eget støtteparti, Radikale Venstre, ser retsordfører Kristian Hegaard også med kritiske øjne på redegørelsen.
Han betegner forløbet som "stærkt utilfredsstillende".
- Jeg har indkaldt til samråd, fordi det virker for mig som om, at man har været passive, efter der blev udskrevet folketingsvalg.
Man kan ikke suspendere retssikkerheden, bare fordi der er folketingsvalg.
Tænk, hvis det var to lægehelikoptere, der gik i stykker, mens der var valg.
Der er nogle ting, der bare skal fungere.
Det er blandt andet vores retssamfund.
Kristian Hegaard fra et møde i Folketingssalen.
Til venstre for den socialdemokratiske regering kræver Enhedslisten, at sagen får konsekvenser, siger retsordfører Rosa Lund.
Forstå fejlene i it-systemetNår politiet beder de forskellige teleselskaber om oplysninger - såkaldt rådata - så ser de oplysninger forskellige ud.
For at gøre oplysningerne mere ens og letlæselige for efterforskerne, bruger politiet et it-program, der bearbejder rådata til såkaldte konverterede data.
Men Rigspolitiets it-program har i den proces ikke kun nøjedes med at ensarte oplysningerne.
Det har også fjernet oplysninger.
På den måde nåede data om opkald og beskeder fra for eksempel mistænkte aldrig frem til efterforskerne.
En anden fejl i it-programmet har betydet, at telemasters placering i perioder er blevet rykket op til 220 meter fra deres virkelige placering.
Det er uvist, i hvor lange perioder fejlene har været gældende, og hvorfor de er opstået.
Det er også uvist, hvor mange sager der er ramt af fejl.
En stikprøve af sager fra 2018 viste, at 10 procent af sagerne manglede oplysninger.
Kilde: Rigspolitiet og DR- Det er en meget alvorlig fejl, der er sket i det danske retssystem.
Det bør have nogle konsekvenser.
Det bør ikke være sådan, at der kan ske så store fejl, hvor både Rigspolitiet, Rigsadvokaten og Justitsministeriet tilbageholder oplysninger for Folketinget.
Det er meget, meget problematisk.
Nu venter samråd, drøftelser og måske en undersøgelseHun vil imidlertid ikke "stå og pege på," hvorvidt sagen skal betyde fyringer.
I stedet vil Enhedslisten drøfte de mulige konsekvenser med Folketingets øvrige partier.
En drøftelse, som Kristian Hegaard fra De Radikale melder sig klar til at tage.
- Jeg synes, at der er så meget at tage fat på.
Både Rigsadvokaten, Rigspolitiet og departementet har ladet stå til i en række måneder og set, at retsikkerheden ikke er, som den skal være, og ikke har gjort noget, siger han.
Hvorom alting er, så er disse linjer næppe de sidste, der er skrevet om teledata-skandalen.
Forud venter i hvert fald et samråd for Nick Hækkerup.
FacebookTwitterKopier linkEmner:Det Konservative Folkeparti|Inger Støjberg (politiker)|Kristian Hegaard (politiker)|Socialdemokraterne|Retspolitik




https://www.dr.dk/sporten/atletik/aegtepar-vinder-medaljer-ved-atletik-vm

AtletikÆgtepar vinder medaljer ved atletik-VMTikæmperen Maicel Uibo og 400-meterløberen Shaunae Miller-Uibo kunne fejre, at de begge vandt sølv.
Maicel Uibo fra Estland og Shaunae Miller-Uibo fra Bahamas fejrer sølvmedaljerne torsdag aften i Doha.
04.
okt.
2019 kl.
12.
50Bemærk: artiklen er mere end 30 dage gammelLæs opDet hører til sjældenhederne, at både mand og kone tilhører verdenseliten inden for deres idræt.
© ScanpixMaicel Uibo- 26 år- Fra Estland- Syv- og tikæmperDet er dog tilfældet for ægteparret Maicel Uibo og Shaunae Miller-Uibo, der torsdag aften med få minutters mellemrum vandt hver deres sølvmedalje ved VM i atletik i Doha.
Bahamas-løberen Shaunae Miller-Uibo var favorit til at vinde guld i 400 meterløb, men det endte med sølv for den regerende OL-mester, da hun sluttede bag Salwa Eid Naser fra Bahrain.
© ScanpixShaunae Miller-Uibo- 25 år- Fra Bahamas- 400- og 200-meterløberMens Miller-Uibo deltog i finalen i 400 meterløb, så var hendes mand, Maicel Uibo fra Estland, i gang med at forberede sig til den sidste disciplin i mændenes tikamp.
Sidste disciplin var 1500 meter løb, og med en tredjeplads i den afsluttende løbedisciplin, endte Maicel Uibo med at tage sølv.
På grund af det korte tidsrum mellem de to konkurrencer, kunne parret efterfølgende gå en runde sammen på Khalifa International Stadium med hver deres flag.
/ritzau/ReutersFacebookTwitterKopier linkEmner:Bahrain-Merida|Bahamas|Bahrain|Doha|Estland




https://www.dr.dk/nyheder/indland/tilbagekalder-poelser-efter-fund-af-listeria

IndlandTilbagekalder pølser efter fund af listeriaKoldrøgede snackpølser og ølpølser fra Deli Drengene kaldes tilbage efter salg i hele landet.
Det er små snack- og ølpølser, der kaldes tilbage.
Dette billede har ikke noget med den aktuelle sag at gøre.
Af Nikoline Vestergaard04.
okt.
2019 kl.
12.
19Bemærk: artiklen er mere end 30 dage gammelLæs opFlere slags pølser tilbagekaldes efter fund af listeria, oplyser Fødevarestyrelsen på sin hjemmeside.
Det drejer sig om koldrøgede snackpølser og ølpølser fra Deli Drengene APS, der er blevet solgt i dagligvare- og specialbutikker i hele landet.
Der er risiko for, at pølserne indeholder listeria, da der er konstateret listeria hos den virksomhed i Tyskland, hvor pølserne er produceret.
Hvad er listeria?
Listeria er en bakterie, som findes i jorden, på planter, i spildevand og i tarmen hos dyr og mennesker.
Bakterien findes i mange madvarer.
Det gælder især rå madvarer som for eksempel kød.
Bakterien kan give sygdommen listeriose.
Symptomerne er feber, diarré og opkast.
Listeriose er meget farlig og kan være dødelig.
Kilde: FødevarestyrelsenIfølge Ekstra Bladet er to personer døde i Tyskland efter at have spist pølser produceret på fabrikken, mens 40 tyskere er blevet syge.
Men det var dog andre pølser end dem, der kaldes tilbage herhjemme.
Fødevarestyrelsen råder forbrugerne til at levere pølserne tilbage, hvor de er købt, eller til at kassere dem.
Det drejer sig om følgende pølser solgt i danske butikker:Koldrøget snackpølse krydret a'la TysklandNettovægt: 50 g, 100 g og 160 gKoldrøget ølpølse krydret a'la TysklandNettovægt: 500 gKoldrøget snackpølse med chiliNettovægt: 100 gKoldrøget snackpølse med delikate krydderierNettovægt: 100 g og 160 gKoldrøget snackpølse.
Delikat med hvidløgNettovægt: 100 g og 160 gKoldrøget snackpølse med emmentaler-ostNettovægt: 100 gKoldrøget ølpølse med markant smag af rød chiliVægt: 50 g og 500 gFacebookTwitterKopier linkEmner:Ekstra Bladet|Tyskland|Fødevarestyrelsen|Fødevaresikkerhed|Fødevarer




https://www.dr.dk/sporten/fodbold/europaleague/fck-lejr-forventer-spaending-til-det-sidste-nordisk-returkamp-bliver

Europa LeagueFCK-lejr forventer spænding til det sidste: Nordisk returkamp bliver afgørendeFire point i to Europa League-kampe er et godt udgangspunkt, siger FCK'ere.
Det var et tegn på FCK's kvalitet, at holdet kunne tage et point med hjem fra en svær udekamp, der primært foregik på svenskernes præmisser, mener Viktor Fischer.
04.
okt.
2019 kl.
10.
15Bemærk: artiklen er mere end 30 dage gammelLæs opFC København har spillet sig selv i en gunstig position i Europa Leagues gruppespil ved at have hentet fire point i to kampe, efter at det senest blev det til 1-1 torsdag aften på udebane mod Malmö FF.
FCK's Europa League-gruppeGruppe B efter de første to kampe:#1 - FC København - 4 point#2 - Dynamo Kiev - 4 point#3 - Lugano - 1 point#4 - Malmö FF - 1 pointKøbenhavnerne topper gruppe B sammen med Dynamo Kiev, der også har fire point, mens Malmö FF og FC Lugano halser efter med kun et point hver.
FCK-lejren forventer dog, at der vil være spænding helt frem til gruppespillets sidste runde midt i december.
Sådan lyder det blandt andre fra Rasmus Falk.
- Situationen i gruppen ser fin ud.
Fire point i to kampe er rigtig, rigtig godt, og det var fint, at de to andre hold også spillede uafgjort.
Men vi har stadigvæk et arbejde, vi skal gøre færdigt, for det bliver en tæt gruppe.
Malmö skal nok få deres point, siger Falk.
Efter det uafgjorte resultat mod Malmö er Rasmus Falk godt tilfreds med FCK's placering i deres Europa League gruppe.
Efter de første to kampe har FCK fire point.
Ståle Solbakken er enig og regner ikke med, at gruppen er afgjort, inden Malmö FF gæster Telia Parken 12.
december i sidste spillerunde.
- Jeg tror, at det bliver meget tæt til det sidste.
Jeg tror, at både vi og Malmö har en chance for at gå videre, inden vi spiller den sidste kamp i Parken.
- Vi må heller ikke undervurdere FC Lugano, der er et meget godt pasningshold og spiller vældig ambitiøs fodbold.
Hvis de lykkes, kan de tage point fra alle, og nu har de taget point fra gruppens store favorit (0-0 mod Dynamo Kiev, red.
), siger Solbakken.
Svær udebaneFCK havde stået i en væsentlig dårligere situation, hvis Malmö FF havde fået udbytte af overtaget i torsdagens kamp og snuppet sejren.
Derfor var det også et tegn på FCK's kvalitet, at holdet kunne tage et point med hjem fra en svær udekamp, der primært foregik på svenskernes præmisser, mener Viktor Fischer.
- Pointet er måske det, der er værd at tage med.
Der er bare forskel på at spille i Europa og spille derhjemme.
Man kommer på sværere udebaner mod hold, som tror rigtig meget på det.
- Der bliver spillet på en anden måde, og med de skader, vi har lige nu, skal vi vænne os til at spille den type kampe.
Set i det lys er jeg også glad for, at vi nu har fire point efter to kampe, siger Viktor Fischer.
Anders Christiansen var efter kampen ærgerlig over, at Malmö FF ikke fik scoret et vindermål og måtte nøjes med et enkelt point.
Anders 'AC' Christiansen, der var én af tre danskere i startsopstillingen for Malmö FF, var anderledes skuffet over kampens udfald.
- Det var to taktisk stærke hold, der begge var bedre defensivt end offensivt, og det betød desværre også, at der ikke kom så mange chancer i kampen.
FCK stod meget kompakt, og det havde vi lidt problemer med.
Jeg synes, vi gik efter det og kom tættest på sejren, så vi er lidt skuffede over resultatet.
FCK skal møde Dynamo Kiev i de næste to gruppekampe.
Det første opgør spilles i København 24.
oktober.
/DR Nyheder/FacebookTwitterKopier linkEmner:FC København|Ståle Solbakken (fodboldtræner)|Viktor Fischer (fodboldspiller)|Kijev|Fodbold




https://www.dr.dk/nyheder/regionale/nordjylland/20-aarige-anne-marie-har-ikke-haft-et-anfald-i-seks-aar-alligevel-har

Nordjylland20-årige Anne Marie har ikke haft et anfald i seks år: Alligevel har hun udviklet angst og stressEpilepsi og andre kroniske sygdomme fører ofte flere lidelser med sig, viser forskning.
Af Klaus Videbæk, Trine Dam og Sally Hamilton04.
okt.
2019 kl.
11.
43Bemærk: artiklen er mere end 30 dage gammelLæs opTo gange hver dag tager Anne Marie Hansen Kehlet to piller.
De holder hendes epilepsi i ro, og faktisk har hun ikke haft et anfald i seks år.
- De holder dem helt væk, fortæller hun.
Men sygdommen har også haft andre konsekvenser.
Det er først nu i en alder af 20 år, at jeg er begyndt at kunne gå ud alene igen til min hest og træne.
Anne Marie Hansen Kehlet, 20 årAnne Marie Hansen Kehlet har udviklet stress og angst, og selvom hun i dag er fri for epileptiske anfald, døjer hun stadig med de psykiske eftervirkninger.
- Epilepsien er jo bare sat til siden, men vi har stadig alt det udenom, siger hun.
Ensomhed og stressAnne Marie Hansen Kehlets oplevelse ligger i tråd med aktuelle tal fra Aalborg Universitet.
De viser, at folk med kroniske sygdomme, som for eksempel epilepsi, også har langt større risiko for psykiske lidelser.
Risikoen for stress er dobbelt så stor som hos resten af befolkningen, og flere føler sig også ensomme.
Hos epileptikere gælder det 12 procent, mens det for befolkningen i al almindelighed kun drejer sig om 5,5 procent.
Derfor har kroniske sygdomme større indvirkning, end man lige umiddelbart skulle tro, forklarer ph.
d.
og forsker på Aalborg Universitet Michael Falk Hvidberg, der er hovedforfatter på en af de mest omfattende rapporter om kroniske lidelser.
Om undersøgelsenAalborg Universitet har foretaget Danmarks hidtil største studie i kroniske sygdomme – det er desuden første gang i verden, at man har kortlagt et helt lands kroniske sygdomme.
Studiet er et såkaldt registerstudie, som har gennemgået alle registreringer fra sygehus og almen praksis for samtlige danskere over 16 år – i alt 4,5 millioner personer.
Undersøgelsen viser, at 65,5 procent af alle danskere over 16 år lider af én eller flere kroniske sygdomme.
I alt har forskerne identificeret 199 kroniske lidelser.
Kilde: A nationwide study of prevalence rates and characteristics of 199 chronic conditions in Denmark, Aalborg Universitet- Vi kan se, at epilepsi har en signifikant negativ betydning for livskvaliteten set i forhold til den almindelige befolkning, siger han.
Begyndte til en skolefestAnne Marie Hansen Kehlet bor i dag i Øster Skærum ved Frederikshavn.
Hun var egentlig flyttet hjemmefra for at studere i Aalborg, men de psykiske mén har været medvirkende til, at hun nu er vendt hjem igen.
Det første anfald fik hun, da hun var bare ni år gammel.
- Vi var til skolefest, og så lige pludselig vælter jeg simpelthen om, fortæller hun.
Siden kom anfaldene et par gange om året, og for hver gang blev symptomerne værre.
- Da jeg fik det allerførste anfald, kunne jeg jo godt huske, men ved de senere kunne der gå op til en time, før jeg kunne sige, at jeg hed Anne Marie, og hvor gammel jeg var, siger hun.
Har stadig fornemmelsenUdover piller mod anfald tager hun også kalktilskud, for epilepsi giver også øget risiko for knogleskørhed.
Hun beskriver sin epilepsi som et sår, der er helet, men har efterladt et ar, der stadig gør ondt.
Anne Marie Hansen Kehlet er i dag fri for epileptiske anfald.
(© PRIVATFOTO)- Det er først nu i en alder af 20 år, at jeg er begyndt at kunne gå ud alene igen til min hest og træne, fortæller hun.
- Jeg har stadig den der fornemmelse: 'Burde du egentlig gøre det her?
Burde du gå herud alene?
Du ved jo ikke, hvad der kan ske.
'Når hun går ind i et rum, hun ikke kender, tænker hun også fortsat over, hvad der vil ske, hvis hun skulle få et anfald.
- Jeg kigger altid efter udgangen, og hvor jeg står mest sikkert, hvis jeg nu skulle falde om.
Jeg må ikke slå mit hoved, siger hun.
Stiller krav til behandlingHos paraplyorganisationen Danske Patienter vil man bruge de nye tal til at blive skarpere på, om alle patienter får den behandling, de har brug for.
Når folk med kroniske sygdomme har øget risiko for psykiske sygdomme, betyder det, at der skal tages større hensyn til patienternes samlede behov, så de eksempelvis ikke har alt for mange forskellige læger at forholde sig til, mener direktør Michael Freil.
- Det vil sige, at man planlægger behandlingen sammen med patienter og pårørende, og at man sikrer, at man, når der er særligt komplekse forløb, også har en forløbskoordinator, siger han.
Mere viden er vigtigDet kommer ikke bag på Anne Marie Hansen Kehlet, at andre kronikere end hende slås med supplerende lidelser.
Tallene bekræfter det billede, hun har, når hun snakker med venner og bekendte i Epilepsiforeningen.
Hun håber blot, at flere vil komme til at forstå, hvordan det er at leve med en kronisk lidelse, og hvilke udfordringer det giver.
- Jeg kunne godt tænke mig, at folk fik mere viden og større kendskab, så de ikke havde en fornemmelse af, at de var nødt til at tage afstand fra det, siger hun.
FacebookTwitterKopier linkEmner:Epilepsi|Sygdomme og lidelser|Aalborg Universitet|Danske Patienter|Aalborg




https://www.dr.dk/nyheder/udland/efter-flere-maaneders-demonstrationer-hongkongs-regeringschef-indfoerer

Protester i HongkongSe temaUdlandEfter flere måneders demonstrationer: Hongkongs regeringschef indfører maskeringsforbudForbuddet skal træde i kraft ved midnat, og overtrædelse kan føre til fængselsstraf.
Samtidig med, at regeringschefen annoncerede et maskeringsforbud, er demonstranter gået på gaden i Hongkong.
Af Louise Brodthagen Jensen04.
okt.
2019 kl.
10.
16Bemærk: artiklen er mere end 30 dage gammelLæs opFra midnat vil der træde et maskeringsforbud i kraft i Hongkong.
Det har Hongkongs regeringsleder, Carrie Lam, netop meddelt på et pressemøde.
Dermed har den omstridte regeringsleder gjort brug af en helt særlig beføjelse, der ikke har været anvendt i mere end 50 år i forsøget på at få lagt låg på urolighederne, der har plaget Hongkong siden i sommer.
- Stort set alle demonstranter ved de her ulovlige forsamlinger bærer masker for at undgå konsekvenserne.
Vi håber, at loven kan have en forebyggende effekt, siger hun.
På pressemødet blev Lam spurgt om, hvorvidt det nye tiltag kan føre flere forbud med sig, eksempelvis forbud mod brugen af besked-app'en Telegram.
Carrie Lams håb er, at maskeringsforbud vil have en forebyggende effekt.
Regeringschefen afviste ikke, at regeringen kigger på, hvad den ellers har af muligheder, hvis de voldelige uroligheder fortsætter, men slog fast, at det ikke har været en let beslutning og understregede, at "Hongkong ikke er i undtagelsestilstand".
Læs også:OVERBLIK Forstå hvad demonstrationerne i Hongkong handler omDemonstrant skudt af politietOg regeringen er bevidst om befolkningens bekymringer i forhold til et fobud, slog Justitsminister, Theresa Cheng, fast og oplyste yderligere, at forbuddet gør sig gældende for tre forskellige typer af forsamlinger.
Loven omfatter også malede ansigter, men der kan være undtagelser eksempelvis af religiøse hensyn, blev det oplyst på pressemødet.
I det centrale Hongkong er demonstranterne igen mødt op på gaden.
 Selvom den oprindelige lov om udlevering til retsforfølgelse til Kina er trukket tilbage, er protesterne ikke indstillet.
 Demonstranterne kræver nu Carrie Lams afgang og mindre indflydelse fra Kina.
1 / 3I det centrale Hongkong er demonstranterne igen mødt op på gaden.
1 / 3Selvom den oprindelige lov om udlevering til retsforfølgelse til Kina er trukket tilbage, er protesterne ikke indstillet.
2 / 3Demonstranterne kræver nu Carrie Lams afgang og mindre indflydelse fra Kina.
3 / 3Så sent som i sidste uge understregede Carrie Lam ellers, at hun endnu ikke så grund til at udnytte sin helt særlige beføjelser og indføre et maskeringsforbud.
- Jeg har også tidligere sagt, at vi er nødsaget til arbejde inden for rammerne af de eksisterende love, lød det fra hende.
De store demonstrationer, der begyndte som en protest mod en omstridt udleveringslov med Kina har stået på i måndsvis og kulminerede først på ugen.
Samtidig med, at Kina fejrede 70-året for Folkerepublikken Kinas oprettelse med en stor parade i Beijing, var der arrangeret store demonstrationer i Hongkong, hvor en demonstrant blev skudt på klos hold og mere end 100 personer blev såret og bragt på hospitalet.
Skudepisoden blev filmet og udgivet på sociale medier.
ADVARSEL: VOLDSOMME BILLEDER I VIDEOENIfølge Hongkongs sikkerhedsminister Lee kan overtrædelser af det nye maskeringsforbud føre til et års fængsel eller bødestraf på omkring 20.
000 kroner.
FacebookTwitterKopier linkEmner:Hong Kong|Kina|Demonstrationer|Tøj|Beijing




https://www.dr.dk/nyheder/regionale/oestjylland/letbanen-aflyser-mange-afgange-koereledning-er-faldet-ned

Aarhus LetbaneSe temaØstjyllandLetbanen aflyser mange afgange: Køreledning er faldet nedLetbanen kører igen efter den har været indstillet i begge retninger hele formiddagen Repræsentanter fra Letbanen arbejder i øjeblikket ved strækningen nær Spanien, hvor en køreledning tidligere er revet løs.
Af Malte Nørgaard04.
okt.
2019 kl.
09.
45 | opdateret 04.
okt.
2019 kl.
15.
38Bemærk: artiklen er mere end 30 dage gammelLæs opKlokken 15 oplyser Midttrafik til DR P4 Østjylland, at Letbanen kører igen med få aflysninger.
En køreledning er faldet ned ved Spanien i Aarhus.
Det betyder, at mange letbanetog i øjeblikket holder stille.
Ledningen er faldet ned ved den bro, der går over Spanien.
Det er derfor sket på et sted, hvor der normalt kører mange tog.
Alle tog er derfor i øjeblikket aflyst.
På nær dem, der kører mellem Grenaa og Lystrup samt Odder og Viby.
Midttrafik har i første omgang indsat erstatningsbusser for de aflyste letbanetog.
Letbanens direktør, Michael Borre, håber, at Letbanen ville begynde at køre på strækningen igen efter frokost.
- Vi arbejder intenst på, at togtrafikken kan køre nogenlunde normalt omkring myldretiden til eftermiddag.
- Det er meget irriterende, da vi også havde en lignende episode tidligere på ugen, siger han med henvisning til, at en lastbil tirsdag rev en køreledning over ved Skødstrup Station.
Det er fortsat uvist præcis, hvornår letbanedriften forventes at køre efter tidsplanen igen.
 DR Nyheder) Alle tog i begge retninger på letbanestrækningen er fortsat indstillet.
Teknikere er tilkaldt og arbejder i øjeblikket på strækningen ved Spanien, hvor en køreledning tidligere er faldet ned.
Flere togsæt holder i øjeblikket stille forskellige steder på letbanestrækningen i begge retninger.
1 / 4Det er fortsat uvist præcis, hvornår letbanedriften forventes at køre efter tidsplanen igen.
 DR Nyheder)1 / 4Alle tog i begge retninger på letbanestrækningen er fortsat indstillet.
2 / 4Teknikere er tilkaldt og arbejder i øjeblikket på strækningen ved Spanien, hvor en køreledning tidligere er faldet ned.
3 / 4Flere togsæt holder i øjeblikket stille forskellige steder på letbanestrækningen i begge retninger.
4 / 4FacebookTwitterKopier linkEmner:Midttrafik|Togtrafik|Jylland|Spanien|Aarhus Letbane




https://www.dr.dk/sporten/tennis/wozniacki-overvinder-albueproblemer-og-spiller-sig-i-semifinale

TennisWozniacki overvinder albueproblemer og spiller sig i semifinaleCaroline Wozniacki modtog behandling, men det hindrede hende ikke i at slå Daria Kasatkina.
Caroline Wozniacki møder enten Naomi Osaka eller Bianca Andreescu i semifinalen.
04.
okt.
2019 kl.
13.
03Bemærk: artiklen er mere end 30 dage gammelLæs opCaroline Wozniacki kan så småt begynde at skimte en mulig triumf ved China Open.
Wozniacki i China Open- Har tidligere vundet China Open i 2018 og 2010.
- Er nu i semifinalen i turneringen.
- I semifinalen skal hun møde vinderen af kvartfinaleopgøret mellem verdensranligstens nummer seks og fire, Bianca Vanessa Andreescu fra Canada og Naomi Osaka fra Japan.
- Med resultaterne fra sidste år og i år lagt sammen har Wozniacki nu vundet 20 sæt i træk i turneringen.
Den regerende mester spillede sig i dag videre til semifinalen med en sejr over russiske Daria Kasatkina, der blev besejret 6-3, 7-6.
Modstanderen i lørdagens semifinale bliver enten japanske Naomi Osaka eller Bianca Andreescu fra Canada.
Svigtende serverDen 22-årige Kasatkina brød igennem i 2018, men har i denne sæson haft svært ved at leve op til de store forventninger.
Det var da også kun i perioder, at den unge russer viste klassen mod Wozniacki.
Ingen af de to spillere fik på noget tidspunkt serven til at fungere særlig godt, og det gav en lang række servegennembrud i kampen.
Første sæt bød på hele fem af slagsen.
Caroline Wozniacki, som er regerende mester i China Open, spillede sig videre til semifinalen med en sejr over russiske Daria Kasatkina, der blev besejret 6-3, 7-6.
Wozniacki fik i første sæt brudt sin serv to gange og var bagud med både 1-2 og 2-3, inden Kasatkina ramte en skidt stime, hvor russeren slet ikke kunne få sit spil til at fungere.
Caroline Wozniacki i 2019- Vandt sidste år Australian Open, der var hendes første Grand Slam-sejr.
I år er 3.
runde hendes bedste resultat i en Grand Slam.
- Endte som nummer tre på verdensranglisten i 2018.
I år er hun røget ned på en 19.
plads.
- Vandt sidste år China Open.
Genvinder hun ikke titlen i år, bliver 2019 første år siden 2007, hvor hun ikke vinder en titel.
Det betød, at Wozniacki tog fire partier i træk og dermed lukkede hun første sæt.
Andet sæt blev endnu mere dramatisk, da en forvandlet Kasatkina hurtigt bragte sig foran 3-0.
Wozniacki fik kæmpet sig ud af problemerne og reducerede til 2-3.
Det havde åbenbart en pris for danskeren, der så sig nødsaget til at kalde en medical timeout for at få behandlet sin albue.
Efter seks-syv minutters behandling udlignede Wozniacki til 3-3, inden russeren igen trak fra, for blot at se Wozniacki kæmpe sig på 6-6 og tvinge sættet ud i en tiebreak.
Svær semifinale i venteI tiebreaken bragte danskeren sig foran med 6-1, men det blev alligevel nervøst, da hun missede de fire første matchbolde, inden hun vandt tiebreaken 7-5.
I semifinalen lørdag venter altså Naomi Osaka, der er regerende Australian Open-vinder.
Desuden vandt hun US Open sidste år.
Wozniacki har slået Osaka to gange i to kampe.
/ritzau/FacebookTwitterKopier linkEmner:Caroline Wozniacki (tennisspiller)|Osaka|Tennis|USA|Canada




https://www.dr.dk/sporten/fodbold/kvindelandsholdet/danmarks-fodboldkvinder-skal-moede-et-vildt-og-aggressivt-bosnisk

KvindelandsholdetDanmarks fodboldkvinder skal møde et ’vildt og aggressivt’ bosnisk landshold: ’De kommer for at vinde’Pernille Harder og hendes kolleger forventer en modstander, der vil spille med på Viborg Stadion.
Af Arnela Muminovic04.
okt.
2019 kl.
11.
45Bemærk: artiklen er mere end 30 dage gammelLæs opTo kampe, to sejre og en målscore på hele 11-0.
Jo, det danske kvindefodboldlandshold har i den grad fået en fantastisk resultatmæssig start på kvalifikationen til EM 2021.
Og den kan blive endnu bedre, hvis der også tikker tre point på kontoen i aften, hvor Pernille Harder og hendes holdkammerater tørner sammen med Bosnien-Hercegovina på Viborg Stadion.
© ScanpixEM 2021Det danske kvindelandshold spiller lige nu kvalifikation til EM 2021Danmark spiller i kvalifikationsgruppe B, som de efter to kampe og to sejre førerI aften møder Danmark Bosnien-Hercegovina på hjemmebane, og på tirsdag møder de Georgien på udebaneDanmark er en klar favorit mod Balkan-holdet, der aldrig har været i nærheden af at kvalificere sig til en slutrunde før.
Men hvis man som seer og tilskuer forventer et bosnisk landshold, der graver sig ned og håber på det bedste, må man tro om igen.
Typisk eksjugoslavisk holdBåde landstræner Lars Søndergaard og anfører Pernille Harder antyder, at landsholdet i aften kommer til at møde et hold, der har tro på egne evner og vil give Danmark kamp til stregen.
- Det er et hold, der kommet med noget vildskab og aggressivitet.
Der kommer til at være en del intensitet i kampen, hvor der vil blive gået til stålet.
Læs også:Gode vilkår kommer før ligeløn: ’Bedre forhold vil skabe et bedre landshold’- Jeg har hørt, at der også kommer en del bosniske tilskuere på stadion.
Bosnien kommer ikke hertil for at gøre en god figur og smutte igen.
De kommer, fordi de vil vinde, siger Pernille Harder.
Landstræner Lars Søndergaard forventer da også et helt andet kampbillede på Viborg Stadion end det, der mødte publikum sidst mod Malta, hvor Danmark vandt 8-0.
Stillingen i Danmarks kval-gruppe1.
Danmark - 6 point2.
Bosnien-Hercegovina - 6 point3.
Italien - 6 point4.
Israel - 0 point5.
Georgien - 0 point6.
Malta 0 - 0 point- Det her er et hold, der gerne vil spille fodbold.
Det er et typisk eksjugoslavisk hold.
De vil gerne være spilstyrende, og det er deres tanke mod os.
De har en selvforståelse, der gør, at de tror på, at de kan slå os her, siger han.
Respekt - men fokus på os selvDerfor har det danske landshold forberedt sig på, at gæsterne fra Balkan kommer med et højere pres på banen end det, som underdogs normalt plejer at praktisere på Viborg Stadion.
Planen for danskerne er derfor at spille sig hurtigt ud af presset med god positionering og præcise afleveringer.
Læs også:Fodbolddirektør enig med Harder: Kvindelandsholdet skal have bedre vilkårMen selvom Lars Søndergaard har respekt for Bosnien-Hercegovina, der også har fået seks point i de to første kampe, så understreger han også, at fokus mest af alt er på Danmark selv.
- Vi skal sidde tæt på dem og være aggressive, men det vigtigste er, at vi selv spiller, når vi får bolden.
Og den skal vi have størstedelen af tiden.
Der er os, der skal være spilstyrende, så de ender med at løbe efter os, siger landstræneren, der ser frem til en tidlig topkamp i gruppen forhåbentligt foran mange tilskuere i det midtjyske.
Lars Søndergaard opfordrer fans til at komme på stadion.
- Det giver noget ekstra med en topkamp mod det tredjeseedede hold i vores gruppe.
Det er en meget vigtig kamp.
Jeg ser frem til at spille igen her i Viborg, hvor der var god stemning sidst.
Men jeg kunne godt tænke mig, at der kom endnu flere tilskuere.
- Jeg håber, at de mange mål og underholdende spil, vi viste sidst, får flere folk på lægterne, så vi får endnu mere opbakning, siger Lars Søndergaard.
Se Danmarks EM-kvalifikationskamp mod Bosnien-Hercegovina direkte på DR1 i dag klokken 17 med optakt fra klokken 16.
30.
FacebookTwitterKopier linkEmner:Pernille Harder (fodboldspiller)|Bosnien-Hercegovina|Viborg Stadion|DR1|Fodbold




https://www.dr.dk/nyheder/udland/kommissaer-kampen-spidser-til-der-er-ingen-tvivl-om-det-har-vaeret-en-dramatisk

UdlandKommissær-kampen spidser til: 'Der er ingen tvivl om, at det har været en dramatisk første halvleg'Flere kommissær-kandidater ved endnu ikke, om de er købt eller solgtFranske Sylvie Goulard, der er blevet nomineret til at blive kommissær for det indre marked, er endnu ikke blevet godkendt af Europa-Parlamentet.
Af Per Bang Thomsen - Bruxelles og Niels Kvale04.
okt.
2019 kl.
09.
00Bemærk: artiklen er mere end 30 dage gammelLæs opDer har været flere svedige håndflader og tørre ganer end normalt i Bruxelles i de seneste dage.
Siden mandag har 19 af de 26 kommissærkandidater været til eksamen i Europa-Parlamentet.
Og i timelange høringer er de blevet spurgt ind til alt fra, hvordan de har tænkt sig at passe deres nye arbejde, til mulige skandalesager, som kan komme til at præge deres arbejde.
Hvad er en høring?
Europa-Parlamentet skal godkende den nye Europa-Kommission, før den kan træde til.
Alle kommissærkandidaterne skal igennem høringer, hvor de skal svare på spørgsmål fra parlamentarikerne.
Det er ikke usædvanligt, at en eller flere kommissærer må skiftes ud undervejs, hvis der er modstand.
Når Europa-Parlamentet har godkendt kommissionen, skal EU’s stats- og regeringschefer også sige god for den.
Først der kan den gå i gang med arbejdet.
Det sker efter planen den 1.
november.
Nu er der tre dages weekend til at puste ud, inden de sidste kommissærhøringer går i gang på mandag.
Og det kan der være behov for.
Ifølge den socialdemokratiske europaparlamentariker Christel Schaldemose, der for tredje gang deltager i kommissærhøringerne, har det været en noget anderledes oplevelse end tidligere.
- Der er ingen tvivl om, at det har været en dramatisk første halvleg, siger Christel Schaldemose, der har siddet i Europa-Parlamentet siden 2006.
Gået til ståletTre af kandidaterne, heriblandt den franske Sylvie Guilard og den polske Janusz Wojciechowski, bestod nemlig ikke i første omgang.
Og de er blevet bedt om at svare på yderligere spørgsmål, inden de i givet fald kan få lov til at indtage posterne.
- Det er forventeligt, at høringerne er hårde, og det skal de også være.
Hvis ikke de kan klare en tre timer lang høring, er de ikke egnede til jobbet.
Men der er mere på spil end sidste gang, tilføjer Christel Schaldemose.
En lignende vurdering kommer fra den radikale Morten Helveg Petersen, der for anden gang sidder med til høringerne.
- Det er blevet gået til stålet.
Det er svært at vurdere, hvor meget der skyldes de enkelte kommissærkandidaters kvalifikationer, og hvor meget der er en del at et større spil, der finder sted under overfladen.
Polske Janusz Wojciechowski, der står til at blive landbrugskommissær, mødte hård kritik efter sin høring.
Ny magtbalance i parlamentetDet er Europa-Parlamentet, der skal godkende det samlede kommissærhold, og der plejer normalt at ryge en kandidat eller flere, før europaparlamentarikerne kan sige god for hele Europa-Kommissionen.
Han viste grundlæggende mangel på viden om landbrugssektoren i EU.
Det er en katastrofe, hvis vi får en kommissær, der ved så utroligt lidt om området, han skal arbejde med.
Asger Christensen (V) om kommende landbrugskommissær Janusz WojciechowskiMen allerede inden den første høring var gået i gang, var to af kandidaterne – ungarske László Trócsányi og rumænske Rovana Plumb – blevet afvist af parlamentets retsudvalg på grund af mulige interessekonflikter.
- Det var overraskende for mange, og det var med til at præge ugen, forklarer Christel Schaldemose.
De to kandidater kommer fra henholdsvis den kristenkonservative EPP-gruppe og den socialdemokratiske S&D-gruppe.
Og historisk set har det været sådan, at hvis den ene partifamilie mistede en kandidat, skulle der også ryge en fra det andet hold.
Læs også:EU-rivegildet ramte Ritt og Rocco: Hvem bliver de næste?
Flere fronterMen ved europaparlamentsvalget i maj tippede den interne magtbalance i Europa-Parlamentet.
De kristenkonservative og socialdemokraterne mistede det fælles flertal, som de ellers har haft siden det første valg i 1979.
I stedet gik både den liberale gruppe, der går under navnet Renew Europe, og den venstreorienterede gruppe, De Grønne, frem.
Og det har udvidet antallet af fronter i Europa-Parlamentet.
- Der er en borgfred, der skal regnes med ind i spillet.
Det betyder desværre, at nogle kommissærer går en hård tid i møde, uanset hvor fagligt dygtige de måtte være.
Det er trist, siger Morten Helveg Petersen og peger på den franske kandidat, Sylvie Goulard, der er nomineret til posten som kommissær for det indre marked.
Vrede over MacronHun er ligesom Morten Helveg Petersen en del af Renew Europa-familien, der blev den tredjestørste efter europaparlamentsvalget i maj.
Og under sin høring onsdag blev hun mødt med hård kritik fra stort set alle andre partifamilier end den liberale.
Det skyldtes ikke mindst en række skandalesager – hun er blandt andet blevet bedt om at betale godt 335.
000 kroner tilbage til Europa-Parlamentet, som hun uretmæssigt har brugt til at lønne assistenter med.
Men ifølge Morten Helveg Petersen skyldes modstanden mod Sylvie Goulard også, at mange europaparlamentarikere har set sig sure på den franske præsident, Emmanuel Macron, som hun er tæt allieret med.
Energikommissær kandidat Simson svarer ukonkret og undgår spørgsmål.
Ikke i orden.
Niels Fuglsang (S) om kommende energikommissær Kadri SimsonDet var nemlig den franske præsident, der førte kniven mod den såkaldte spitzenkandidat-proces.
Europa-Parlamentet havde egenhændigt besluttet at stille med en række spidskandidater til posten som kommissionsformand, som EU's stats- og regeringschefer så kunne vælge fra.
Derfor er Europa-Kommissionen så magtfuldDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Men den proces nægtede Emmanuel Macron at følge, og det har man ikke glemt i Europa-Parlamentet.
- Der bliver lige nu spekuleret i, om de kristenkonservative hos EPP vil give Sylvie Guilard et ordentligt fur, fordi Emmanuel Macron var imod spitzenkandidaterne, siger Morten Helveg Petersen.
Større konfrontationslystMen den udlægning afviser De Konservatives Pernille Weiss, der er med i EPP-gruppen.
- Sylvie Guilard er indbegrebet af fransk arrogance.
Hun har en herskerfacon, som ikke klæder EU, hvor man taler ordentligt til hinanden og hvor der ikke er nogen, der er mere værd end andre, siger Pernille Weiss, der blev valgt til Europa-Parlamentet for første gang i maj, og som derved aldrig har været med til en høring før nu.
- Det er en markedsplads, og der skal også være plads til at markere nogle holdninger.
Men man skal også passe på, at det ikke bliver så personligt, så man flytter fokus fra, at vi skal vurder, om en kommissær kan løfte opgaven og arbejde samlende for Europa, siger Pernille Weiss.
Christel Schaldemose er enig i, at spøgelset fra spitzenkandidat-processen går igen i Europa-Parlamentet.
Er det ikke vigtigt, at EU-kommissærer er mennesker, hvor man slet ikke kan stille spørgsmålstegn ved deres integritet?
Christel Schaldemose (S) om kommende kommissær for det indre marked Sylvie Guilard- Der er måske en større konfrontationslyst.
Derudover forsøger vinderne at beskytte det, de har opnået, mens taberne prøver at få mere ud af det, siger hun.
Teatralsk procesSelvom flere af kommissærkandidaterne har mødt forhindringer undervejs, tror Christel Schaldemose dog på, at den nye kommission nok skal nå at blive godkendt, så den kan begynde at arbejde som planlagt den 1.
november.
- Men det er under forudsætning af, at der ikke kommer nye, kontroversielle kandidater ind på banen, understreger hun.
Morten Helveg Petersen tilføjer, at selvom det lige nu ”stritter i alle retninger”, så er høringsprocessen i sig selv god.
- Der er tale om en til tider teatralsk proces, der har sine fejl og mangler.
Men fra et demokratisk synspunkt er det en god ide, at kommissærkandidaterne, der ikke er folkevalgte, skal høres af de folkevalgte europaparlamentarikere, siger han.
Test din kommissærviden her:FacebookTwitterKopier linkEmner:Asger Christensen (politiker)|Christel Schaldemose (politiker)|Europa-Parlamentet|EU-forhold|Frankrig




https://www.dr.dk/nyheder/udland/von-der-leyen-vil-sove-paa-arbejdet

UdlandVon der Leyen vil sove på arbejdetDen kommende kommissionsformand slipper for morgentrafikken i Bruxelles.
Ursula von der Leyens nye soveværelse kommer til at ligge på 13.
sal i Europa-Kommissionens hovedkvarter i Bruxelles.
Af Per Bang Thomsen - Bruxelles04.
okt.
2019 kl.
09.
00Bemærk: artiklen er mere end 30 dage gammelLæs opDer bliver ikke langt på arbejde for EU’s kommende kommissionsformand, Ursula von der Leyen.
Hun er nemlig i gang med at indrette et mindre rum, der ligger lige ved siden af formandskontoret i Europa-Kommissionens hovedkvarter i Bruxelles, til soveværelse.
Det vil den tyske politiker, der har adresse i byen Hannover, bruge, når hun er i den belgiske hovedstad for at på arbejde.
- Hendes primære hjem har altid været - og vil forblive - Hannover, hvor hendes mand stadigvæk bor og arbejder, udtaler hendes talsperson, Jens Flosdorff, til Politico.
Han tilføjer, at hun også sov på kontoret, da hun var minister – heriblandt forsvarsminister – i den tyske regering.
Berlaymont-bygningen i Bruxelles er der, Europa-Kommissionen holder til.
Født i byenDet er ikke unormalt, at både kommissionsformænd og EU-kommissærer pendler mellem Bruxelles og deres respektive hjemlande.
Så langt er der fra Hannover til BruxellesHannover er hovedstaden i delstaten Niedersachsen, og den ligger i det nordvestlige Tyskland.
Der er små 500 kilometer mellem Hannover og Bruxelles, og det tager godt en time at flyve mellem de to byer.
Med tog tager det mere end fem timer.
Den nuværende kommissionsformand, Jean-Claude Juncker, er fra Luxembourg, og han bor i en hotellejlighed, når han er på arbejde.
Ursula von der Leyens kommende soveværelse, der er godt 25 kvadratmeter stort, ligger på 13.
sal i Berlaymont-bygningen, som er Europa-Kommissionens hovedbygning.
Og Ursula von der Leyen gør det for dels at spare penge og dels på grund af sikkerhed.
Berlaymont-bygningen er nemlig altid under opsyn.
Derudover gør hun det for at undgå den tunge trafik i Bruxelles – ikke mindst bilkøerne i myldretiden, som kan være slemme.
Selvom Ursula von der Leyen fortsat vil have sit hjem i Hannover, kender hun Bruxelles godt.
Hun blev nemlig født i byen, nærmere bestemt Ixelles-bydelen, der grænser op til EU-området.
Ursula von der Leyen begynder formelt sit nye arbejde den 1.
november i år.
FacebookTwitterKopier linkEmner:Jean-Claude Juncker (politiker)|Europa-Kommissionen|Bruxelles|EU|EU-forhold




https://www.dr.dk/sporten/fodbold/europaleague/fodboldklub-udpeger-armeniere-som-bagmaend-i-drone-aktion

Europa LeagueFodboldklub udpeger armeniere som bagmænd i drone-aktionEn drone forårsagede 15 minutters ophold i spillet, da FK Qarabag torsdag gæstede Dudelange i Europa League.
Denne drone skabte ophold i spillet torsdag aften i Europa League.
04.
okt.
2019 kl.
07.
53Bemærk: artiklen er mere end 30 dage gammelLæs opTorsdagens fodboldkamp mellem Dudelange fra Luxembourg og FK Qarabag fra Aserbajdsjan i Europa League blev angiveligt brugt til at sende et politisk budskab.
I slutningen af første halvleg skabte en drone med et vedhæftet flag kaos, da den fløj ind over banen.
Værterne fra Dudelange mener efterfølgende, at de har identificeret gerningsmændene som armeniere.
Torsdagens fodboldkamp mellem Dudelange fra Luxembourg og FK Qarabag fra Aserbajdsjan i Europa League blev midlertidigt afbrudt, da en drone med et vedhæftet flag fløj ind over banen.
På Twitter har klubben lagt et billede op af fire mænd, der holder et flag, som tilhører Artsakh, der er en lille republik placeret mellem Armenien og Aserbajdsjan.
Langvarig konfliktAserbajdsjan og Armenien har længe været i konflikt omkring Artsakh-området.
Torsdagens kamp blev stoppet i et kvarter, og her forsøgte Qarabag-spillerne at skyde dronen ned med kampbolden.
Gæsterne fra Aserbajdsjan kunne dog trøste sig med, at holdet vandt udekampen med 4-1.
På Twitter har Dudelange desuden undskyldt episoden mange gange.
/ritzau/FacebookTwitterKopier linkEmner:Aserbajdsjan|Europa League|Twitter|Armenien|Fodbold




https://www.dr.dk/nyheder/udland/melbourne-indforer-boder-rygning-og-skodsvineri

UdlandMelbourne indfører bøder for rygning og skodsvineriDet er nu forbudt at ryge i det centrale Melbourne, og det kan koste 3000 kroner at smide et skod på gaden.
Det kan blive dyrt at være ryger i Melbourne.
04.
okt.
2019 kl.
07.
29Bemærk: artiklen er mere end 30 dage gammelLæs opDen australske storby Melbourne har indført rygeforbud i byens centrale forretnings- og shoppingområde.
Det oplyser Melbournes byråd.
Forbuddet er trådt i kraft fredag og betyder, at det koster 100 australske dollar - 456 kroner - for en ryger, hvis vedkommende bliver taget i at pulse i området.
Rygeforbuddet omfatter fortove og veje i området omkring shoppingcentret Bourke Street Mall, som er det mest populære shoppingområde i det centrale Melbourne.
Læs også:Ny forskning: Blodpropper hos yngre rammer især rygereByrådet oplyser, at forbuddet for nuværende ikke gælder e-cigaretter, men at byrådet overvejer også at forbyde dem i området.
Skodforbud gælder hele byenYderligere vil personer, der smider cigaretskodder på gaden, blive tildelt en bøde på mellem 330 og 660 dollar - det svarer til mellem 1504 og 3009 kroner.
Dette gælder ikke kun for den centrale del af byen, men for hele Melbourne.
Borgmester i Melbourne Sally Capp påpeger, at rygning koster samfundet utrolig dyrt.
Samtidig siger hun, at forbuddet giver byens mange tusinde besøgende og indbyggere mulighed for at trække vejret lettere og beskytter dem mod passiv rygning.
- Hvert år dør omkring 4000 mennesker i Victoria af sygdomme relateret til rygning, og det påvirker helbreddet hos endnu flere, siger hun.
- Det er på ingen måde sikkert at blive udsat for røg, tilføjer hun.
Melbourne er den næstmest befolkede by i Australien og hovedstad i delstaten Victoria.
Victoria forbød rygning på udendørs spisesteder i august 2017.
/ritzau/dpaFacebookTwitterKopier linkEmner:Melbourne|Rygning|Australien|Sundhed og velvære




https://www.dr.dk/sporten/atletik/vm-fiasko-knuser-qatars-droem-om-ol

AtletikVM-fiasko knuser Qatars drøm om OLDe aktuelle problemer under atletik-VM får DIF-formand Niels Nygaard til at begrave Qatars OL-drøm.
© ScanpixAf Henrik Fallesen04.
okt.
2019 kl.
08.
30 | opdateret 04.
okt.
2019 kl.
15.
30Læs opSkuddet fra startpistolen skar også gennem stilheden denne søndag aften.
Så langt var der styr på atletiktraditionerne ved en 100 meter-finale.
Men det sædvanlige inferno af lyd og blitzlys var ingen steder at spore på Qatars store stadion i Doha, selvom verdens hurtigste kvinder var på vej mod målstregen.
100 meter-finalen plejer at være et højdepunkt ved VM i atletik, men i stedet er det endt som et lavpunkt, fordi interessen for mesterskabet har været forbavsende lille i værtslandet Qatar.
Ifølge den britiske avis The Guardian var der kun op mod 1.
000 tilskuere på tribunerne, da medaljevinderne fra 100 meter-finalen efterfølgende tog en æresrunde på stadion for at fejre deres præstation.
Vel at mærke på et stadion med plads til 40.
000 tilskuere.
Det fik den britiske sprinter Beth Dobbin til at rase mod arrangørerne og det internationale atletikforbund, IAAF.
Hendes landsmand Dina Asher-Smith havde netop som den første brite vundet sølv på kvindernes 100 meter.
- Jeg overværede Dinas æresrunde, og det var hjerteskærende, fordi hun løb så vanvittig stærkt, men der var ingen på stadion til at se det.
Jeg føler, at hun fik frataget et stort øjeblik, lød de hårde ord fra Beth Robbin.
Kun få tilskuere var på plads, da medaljerne blev uddelt i kvindernes 100 meter.
Shelly-Ann Fraser-Pryce vinder foran Dina Asher-Smith.
OL-drøm er urealistiskHjemme fra Danmark har Niels Nygaard fulgt interesseret med i atletikkonkurrencerne.
Udover at være formand for Danmarks Idrætsforbund og Danmarks Olympiske Komité samt vicepræsident i Europas Olympiske Komitéer er han også tidligere danmarksmester i 1.
500 meter løb.
De kritisable forhold med manglende tilskuere og høje temperaturer har gjort et stort indtryk på ham.
Niels Nygaard mener derfor, at Qatar godt kan grave OL-drømmen ned i ørkensandet.
- Det er ikke realistisk, at det kan afvikles på en forsvarlig måde i Qatar.
Det er et fatamorgana at lægge et OL i Qatar, mener Niels Nygaard og tilføjer:- Selv her i oktober er temperaturerne simpelthen for høje i Qatar.
Det er ikke forsvarligt over for udøverne.
Når vi så ovenikøbet kan se, at der ikke er lokale tilskuere til en så vigtig begivenhed som VM i atletik, så virker det helt forkert og urealistisk at afholde OL der, pointerer Niels Nygaard.
Det er et fatamorgana at lægge et OL i Qatar.
Niels Nygaard, formand for DIF og Danmarks Olympiske KomitéVM i fodbold skulle oprindeligt havde været afholdt i sommeren 2022, men er siden blevet flyttet til november og december, hvor temperaturerne er tålelige i dagtimerne.
Det vil dog aldrig komme på tale at flytte et sommer-OL til vintermånederne, fastslår Niels Nygaard.
- OL kan maksimalt strække sig ind i september, men heller ikke mere.
Så den mulighed kan ikke lade sig gøre på grund af de forskellige sportsgrenes kalendere, konstaterer Niels Nygaard.
Tilskuerrekord i 2017Kontrasten fra det nuværende atletik-VM til det seneste kunne ikke være større.
For to år siden blev VM afholdt i London, og det var det mest velbesøgte VM i historien med over 650.
000 solgte billetter.
På de fleste aftener var der udsolgt på det olympiske stadion i London, og stemningen var i top.
Det er to nøgleord for Karsten Munkvad, der er formand i Dansk Atletik, når han skal vurdere værdien af et mesterskab.
Fakta om QatarQatar ligger på Den Arabiske Halvø ved den Persiske Golf, har et areal på mere end tre gange Danmarks størrelse og er blevet et af verdens rigeste lande efter olie- og naturgasfund.
Landet har ifølge CIA World Factbook ca.
2,3 millioner indbyggere, heraf er omkring to millioner gæstearbejdere, eller migrantarbejdere, som de også omtales.
Qatar har siden 1868 været styret af Al Thani-familien.
Den nuværende emir er Tamim bin Hamad Al Thani.
Derudover har landet investeringer og sponsorater via for eksempel flyselskabet Qatar Airways i en række sportsklubber verden rundt som Paris Saint-Germain og tidligere FC Barcelona.
- Det betyder meget, at man placerer mesterskaberne steder, hvor der både er tilskuere og grupper af atletikkyndige, og det kan man ikke sige, at der er her i Qatar.
Der har maksimalt været 10.
000, når der har været flest, og det er meget dårligt for atletikken, at man ikke har flere tilskuere til et VM, siger Karsten Munkvad.
Arrangørerne fra Qatar har forklaret sig med, at de store finaler ligger sent på aftenen lokal tid, fordi de skal ramme primetime hos de europæiske tv-seere.
Det har gjort det sværere at trække folk på stadion i et land, hvor der ganske vist er lidt over to millioner indbyggere, men hvor kun omkring 250.
000 er statsborgere.
Resten er migrantarbejdere.
Qatars dybe lommer kan købe sig til meget, men ikke interesse.
Det forklarer Martin Hvidt, der er lektor på Center for Mellemøststudier ved SDU.
- Der er ikke en tradition for sport på den arabiske halvø.
Der er meget få, der spiller fodbold.
Og endnu færre, der dyrker atletik.
Så Qatar har afholdt mange mesterskaber for at opdyrke interessen for sport, men den er der slet ikke endnu, mener Martin Hvidt.
Han påpeger desuden, at en lang række landes blokade af Qatar forringer mulighederne for at tiltrække tilskuere fra nabolandene, især Saudi-Arabien og De Forenede Arabiske Emirater.
Atleter koger i varmenEt andet kritikpunkt har været den kvælende varme og høje luftfugtighed, som VM i atletik er ramt af.
Ganske vist er stadion nedkølet til omkring 25 grader af enorme airconditionanlæg, men maratonløb og kapgang er særligt udsat, da det foregår under åben himmel uden for stadion.
Temperaturen har været over 40 grader i dagtimerne.
Hele 28 deltagere ud af 68 udgik af kvindernes maraton for en uge siden, og flere måtte bæres væk på en båre eller i en kørestol.
Det til trods for at man på grund af varmen måtte afvikle maratonløbet midt om natten – starten gik 23.
59 lokal tid.
Giovanna Epis fra Italien var ikke i stand til at gennemføre VM i maraton.
Hun måtte i lighed med mange andre hjælpes af en samarit.
Hvideruslands Volha Mazuronak blev nummer fem i løbet.
- Luftfugtigheden dræber dig.
Der er intet at trække vejret i.
Jeg troede ikke, at jeg kunne gennemføre.
Det er respektløst over for atleterne.
En gruppe af folk højt på strå har sat sig sammen og besluttet, at der skulle være VM her, men de er et køligt sted, og så sover de sikkert nu, tordnede Volha Mazuronak.
I forvejen bliver VM afholdt halvanden måned senere på året end sædvanligt for at undgå den værste sommervarme i Qatar.
Det skabte allerede inden mesterskabet store frustrationer hos atleterne, som har været tvunget til at forlænge en i forvejen krævende sæson helt til oktober.
Det får Karsten Munkvad fra Dansk Atletik Forbund til at konkludere:- Vi skal arbejde på fremover, at det simpelthen ikke er muligt at afholde VM et sted, hvor der er så varmt.
Men mig bekendt kom Qatar med et tilbud, som IAAF ikke kunne sige nej til, siger Karsten Munkvad om et beløb, som ifølge internationale medier er omkring 200 millioner kroner.
I videoen ovenfor fortæller Sebastian Coe, der er formand for det internationale atletikforbund, IAAF, hvad han tænker om kritikken af vejrforhold og tilskuertal.
Værtskaber som forsvarsværkVM i atletik er det seneste af en længere række af store mesterskaber, som det er lykkedes Qatar at vinde kapløbet om at arrangere.
Atletik-VM er det hidtil største stævne, inden det foreløbigt kulminerer med VM i fodbold i 2022.
Men hvorfor bruger et land uden sportskultur milliarder af sine olie- og gaskroner på at arrangere sportsbegivenheder?
Ifølge lektor Martin Hvidt handler det om sikkerhedspolitik.
- Qatar frygter, at Saudi-Arabien en skønne morgen vil overtage landet.
Derfor har Qatar opbygget en international profil, der skal beskytte dem mod det, så man ikke kan tage Qatar, uden at det straks er ude i hele verdens nyheder.
VM i Qatar2014: VM i svømning (kortbane)2015: VM i håndbold2016: VM i cykling2018: VM i gymnastik2019: VM i atletik2022: VM i fodbold2023: VM i svømning- Den profil fortsætter de med, fordi de har haft rigtig stor succes med det.
Derudover har de lavet mange sportsstævner, som bliver større og større, og som helt entydigt sætter dem på en dagsorden ude i verden, siger Martin Hvidt fra Center for Mellemøststudier ved SDU.
Endnu mangler Qatar den største perle i samlingen af store sportsbegivenheder: OL.
Både til OL i 2016 og 2020 lagde Qatar en ansøgning på bordet, men begge gange er de røget ud tidligt i budprocessen.
Det har dog ikke fået qatarerne til at opgive den ultimative drøm.
- Visionen og målet er at bliver vært for OL en dag.
Alle faciliteter vil være klar til det, især efter VM i 2022.
Så vi håber at få OL, måske i 2028, har Thani Al-Kuwari fra Qatars Olympiske Komité tidligere udtalt.
Men drømmen kommer ikke til at gå i opfyldelse, hvis det står til Niels Nygaard og Karsten Munkvad.
Sportsverdenen forandrer sigDet har langt fra været en dans på roser, når Qatar har vundet værtskabet af den ene sportsbegivenhed efter den anden.
Anklager om korruption har især ramt VM i fodbold, men også forholdene for landets gæstearbejdere har været genstand for stor kritik.
Senest i en ny rapport af Amnesty International.
Læs også:Ny hård kritik af VM-værterne fra QatarMen siden tildelingen af værtskabet af VM i fodbold i 2022 og det nuværende atletik-VM har idrætsverdenen forandret sig mod det bedre, mener Niels Nygaard.
Derfor kan det første VM i atletik også være det sidste for Qatar.
- Da VM i atletik og VM i fodbold blev tildelt Qatar sad der andre ledelser i spidsen for IAAF og FIFA.
Jeg tvivler meget på, at de nuværende ledelser i de to forbund vil ligge under for den økonomi, som var afgørende for, at Qatar fik de to verdensmesterskaber.
Nu vil man tænke mere bæredygtigt, og at det ikke kun skal være det højeste bud, som vinder, siger Niels Nygaard, inden han lægger hovedet på blokken.
- Jeg tror ikke, det er muligt, at Qatar kan vinde et bud igen i fodbold og atletik, lyder det fra DIF-formanden, som dog ikke er i tvivl om, at Qatar vil fortsætte med at byde på store mesterskaber, og også vil få dem i mindre idrætsgrene.
I atletikforbundet glæder formand Karsten Munkvad sig til de kommende verdensmesterskaber.
I 2021 er det amerikanske Eugene og 2023 ungarske Budapest, der har værtskabet.
Her forventer han igen, at konkurrencerne bliver afholdt for fyldte tribuner, så atletikstjernerne atter kan få den scene og stemning, som et VM bør have.
Ikke mindst 100 meter-løberne.
Khalifa International Stadium har plads til 40.
000 tilskuere, men så mange har der langt fra været under VM i atletik.
Stadionet skal også bruges ved fodbold-VM i 2022.
FacebookTwitterKopier linkEmner:Atletik|Danmarks Idrætsforbund|Qatar|Sebastian Coe (idrætsleder)|De Olympiske Lege




https://www.dr.dk/nyheder/indland/overblik-her-er-hovedpersonerne-med-noget-paa-spil-i-teledatasagen

TeledatasagenSe temaIndlandOVERBLIK: Her er hovedpersonerne med noget på spil i teledatasagenHvilke centrale personer vidste hvad og hvornår?
Af Mette Mayli Albæk og Trine Maria Ilsøe04.
okt.
2019 kl.
08.
27Bemærk: artiklen er mere end 30 dage gammelLæs opMange har undret sig over, at teledatasagen først kom frem i offentligheden i midten af juni, når fejlen i Rigspolitiets it-system allerede blev rettet den 8.
marts 2019.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
Offentliggørelsen kom endda sådan lidt hovsa-agtigt, da landets forsvarsadvokater lagde et brev fra Rigsadvokaten, Jan Reckendorff, ud på deres hjemmeside den 18.
juni.
Brevet havde forsvarerne modtaget fire dage før.
De fleste har svært ved at tro på, at højtplacerede medarbejdere i både Rigspolitiet og Justitsministeriet ikke har vidst besked om så stor en it-skandale i Rigspolitiet længe før offentliggørelsen.
Alligevel blev daværende justitsminister, Søren Pape Poulsen (K), først orienteret, få dage før at Rigsadvokaten oplyste landets forsvarsadvokater om, at tusindvis af sager skulle gennemgås.
Hvis topledelsen i Rigspolitiet eller Justitsministeriet har kendt til teledataproblemerne, kan disse personer støde ind i to problemer:De kan blive beskyldt for politisk at holde informationer tilbage for Folketinget eller blive beskyldt for at have fejlvurderet situationen.
Her er hovedpersonerne.
1Barbara Bertelsen, departementschef.
Barbara Bertelsen, departementchef i Justitsministeriet.
Som øverst ansvarlig for Justitsministeriet har mange ventet spændt på at få mere at vide om departementschefens rolle i telesagen.
Hun er kendt som departementchefen, der konstant gerne vil have fingeren på pulsen og som en, der er ualmindelig velinformeret om selv små detaljer i politikredsenes arbejde.
Hun blev ifølge Justitsministeriets bidrag til redegørelsen om teledatasagen orienteret første gang om sagen i begyndelsen af april, og derfor er et springende punkt i denne sag, præcis hvad departementchefen her fik at vide, og hvad hun efterfølgende har gjort med den viden.
Justitsministeriet og departementchefen personligt blev altså orienteret om teledatasagen, hele tre måneder før den kom ud i offentligheden, og uden at daværende justitsminister, Søren Pape Poulsen, blev orienteret.
Søren Pape Poulsen fik nemlig først besked om sagen, da den ramte medierne i midten af juni.
Samtidig blev Folketingets retsudvalg først officielt orienteret om sagen 3.
juli.
2Jens Henrik Højbjerg, RigspolitichefRigspolitichef Jens Henrik Højbjerg.
Som øverste leder for dansk politi har den 64-årige Jens Henrik Højbjerg det overordnede ansvar for politiets it-systemer.
Derfor er hans rolle også interessant særligt i forhold til besvarelse af det helt store spørgsmål: Har ledelsen interesseret sig for lidt for Rigspolitiets Telecenter, når en tilsyneladende simpel, men stor it-fejl har været uopdaget i hvert fald i otte år?
En fejl, som i sidste ende kan betyde, at skyldige personer er gået fri, og at uskyldige er blevet dømt.
Jens Henrik Højbjerg har været chef for Rigspolitiet i 10 år.
3Jan Reckendorff, RigsadvokatJan Reckendorff, Rigsadvokat.
 Dokumenter viser, at Rigspolitiet og Rigsadvokaten allerede i april 2019 holder møde om teledatasagen.
Samtidig bliver der allerede i begyndelsen af juni lavet et udkast til et brev til forsvarsadvokaterne.
Men brevet bliver først sendt, en uge efter man laver første udkast.
Rigsadvokaten sender nemlig brevet ud den 13.
juni.
Redegørelsen skal svare på, om han burde have orienteret advokaterne langt tidligere ud fra de oplysninger, han allerede da havde modtaget fra Rigspolitiet.
I midten af august 2019 satte Jan Reckendorff en midlertidig stopper for al brug af teledata i to måneder.
Nogle mener, at den beslutning var en overreaktion, andre at han ikke havde andet valg.
4John Vestergaard, politidirektør i RigspolitietPolitidirektør John Vestergaard.
Teledatasagen har allerede haft konsekvenser for John Vestergaard, der blev flyttet væk fra sin stilling som politidirektør i august 2019, samtidig med at telesagen eskalerede yderligere, fordi Rigspolitiet havde fundet nye fejl i systemet.
John Vestergaard har tidligere været stabschef i Københavns Politi og kom hertil fra en årelang karriere i Justitsministeriet og er dermed opflasket med, hvad en betændt politisk sag er.
Nogle mener, at han urimeligt er blevet syndebuk udadtil, fordi han ikke har været på posten som ansvarlig politidirektør for området i mere end et år.
Omvendt peger andre på, at han, særligt efter fejlen blev opdaget i Rigspolitiet, ikke har gjort nok, efterhånden som omfanget af fejlen gik op for politiets ledelse.
Det var nemlig John Vestergaard, der den 13.
marts 2019 for første gang orienterede en afdelingschef i Justitsministeriet om problematikken.
Spørgsmålet er, hvad afdelingschefen har gjort ved denne viden.
5Tidligere leder af Rigspolitiets TelecenterEn ældre medarbejder i politiet, som i flere år var leder af teledatasagen, spiller en afgørende rolle i sagen.
Han blev flyttet til en anden post i april i forbindelse med hele oprulningen af sagen, mens teledatasagen stadig kun var kendt internt i politiet og hos Justitsministeriet.
Han skulle ifølge DR’s oplysninger have bedt medarbejderne om at sige, at der var foretaget kontroller af it-systemerne, selv om det ikke var rigtigt.
Han gik i juni 2019 på pension.
FacebookTwitterKopier linkEmner:Det Konservative Folkeparti|Jens Henrik Højbjerg (politichef)|Justitsministeriet|Politi|København




https://www.dr.dk/nyheder/indland/nu-kommer-redegoerelse-i-teledatasag-6-spoergsmaal-vi-mangler-svar-paa

IndlandNu kommer redegørelse i teledatasag: 6 spørgsmål, vi mangler svar påJustitsministeren præsenterer i dag myndighedernes kulegravning af skandalen.
Af Louise Dalsgaard04.
okt.
2019 kl.
07.
08Bemærk: artiklen er mere end 30 dage gammelLæs opKonsekvenserne i sagen om den såkaldte teledataskandale har allerede været betydelige.
50 retssager er blevet udsat.
35 personer er blevet løsladt fra varetægtsfængsel, fordi der er sået alvorlig tvivl om de telebeviser, der var med til at holde dem fængslet.
Og hos politiet har efterforskere gennemtrawlet tusindvis af straffesager for fejl og mangler, fordi Rigspolitiets centrale it-system i en årrække har leveret forkerte oplysninger i nogle sager.
I dag præsenterer justitsminister Nick Hækkerup (S) 16 initiativer, der skal genoprette tilliden til politiets afgørende digitale redskab.
Samtidig vil han fortælle om myndighedernes kulegravning af sagen om, hvordan teledata kunne være hullet og fejlfyldt i otte år.
Men hvad mangler vi svar på i sagen nu?
Vi giver et overblik her.
1Hvor mange sager er påvirket af fejl?
Arkivfoto.
Da sagen kom frem i juni lød det, at politiet skulle gennemgå 10.
700 straffesager fra 2012 til 2018, hvor teledata havde været brugt.
Her skulle efterforskere først finde ud af, om teleoplysninger overhovedet havde spillet en rolle i sagen, og hvis 'ja' tjekke, om de data, som politiet havde fået direkte fra teleselskaberne, stemte overens med de ensartede og letlæselige data, som havde været igennem politiets fejlbehæftede it-system.
For først handlede fejlen om, at systemet, der ensarter oplysninger fra teleselskaberne, ikke kun havde nøjedes med at ensarte.
Det havde også slettet oplysninger.
Men den 18.
august lød det så, at politiet nu også havde fundet ud af, at systemet ved en fejl havde placeret telemaster op til 220 meter forkert i forhold til deres virkelige position.
Dermed skulle de tusindvis af sager nu ikke bare tjekkes for ikke bare én - men to fejl.
Samtidig kunne politiet også fortælle, at man havde fundet fejl i sager fra før 2012.
Derfor udvidede man antallet af sager, der skulle undersøges - hvor mange sager er endnu uvist.
Ifølge en aktindsigt havde politiet i en stikprøve med sager fra 2018 fundet mangler i det konverterede materiale i 10 procent af sagerne.
Samtidig var der i en anden stikprøve fra én lokal politikreds fundet fejl i 25 ud af 75 sager - altså hver tredje.
Men vi mangler stadig at finde ud af, hvor mange af de tusindvis af sager, der egentlig har været ramt af fejl.
2Hvornår opstod fejlene i politiets system?
Ifølge DR Nyheders oplysninger går politiets fejlbehæftede it-system under navnet Raven.
Det hører i dag under Rigspolitiets Telecenter.
I et folketingssvar kan man se, at systemet blev indkøbt i 2007, men at det først blev taget i brug i 2010.
Det skyldtes, at man i længere tid - og uden held - forsøgte at få teleselskaberne til at levere deres loggede data i et fælles format.
Noget, der ikke var hjemmel i loven til at pålægge selskaberne.
- Det medførte, at systemet måtte ombygges og først var funktionsdygtigt i 2010, lød meldingen fra Rigspolitiet i et folketingssvar i 2012.
Da sagen om it-fejlen i systemet kom frem i juli, meldte politiet ud, at fejlen formentlig er opstået i forbindelse med en opdatering af it-systemet.
Men forholder det sig stadig sådan, eller har fejlen eksisteret, siden programmet blevet taget i brug set i lyset af, at også sager fra 2012 nu bliver gennemgået, fordi der er fundet fejl i de teleoplysninger, som politiets efterforskere har haft adgang til.
Og i hvilke perioder har der været fejl med masteplaceringerne?
Det mangler vi svar på.
3Hvorfor blev fejlen ikke opdaget i mange år?
Fejlen i politiets system blev opdaget, da efterforskere i nogle konkrete sager råbte vagt i gevær, fordi de opdagede, at de manglede data.
En af sagerne handler om drabet på 17-årige Emilie Meng.
'Mangler' betyder, at hvis politiets it-system for eksempel har fået 1.
000 oplysninger om telefonnumre, opkalds- og sms-tidspunkter ind, så har det måske kun spyttet 800 oplysninger ud igen.
Altså mangler der 200 oplysninger, som derfor ikke har været tilgængelige for de betjente, der efterforskede en sag.
Eksperter har tidligere peget på, at når en fejl har kunnet eksistere så længe uden at blive opdaget, så tydede det på, at der ikke har været nok intern kontrol.
Det vil sige tests af, om systemet rent faktisk har leveret korrekte data.
Og det erkender politiet i deres redegørelse i sagen:- Rigspolitiet har ikke haft en tilstrækkelig kvalitetskontrol, og der har ikke været tilstrækkelig dokumentation af og opfølgning på fejl, lød det i en pressemeddelelse fra Justitsministeriet sent i går.
Eksterne konsulenter har været kaldt ind til at gennemgå systemet og procedurerne, men hvad har de præcist fundet ud af, der får Justitsministeriet til at kritisere Rigspolitiets kvalitetsprogram?
4Hvornår fik Rigspolitiets ledelse første advarsel?
I september 2018 blev et hold af efterforskere og analytikere sat til på ny at gennemgå efterforskningen i sagen om drabet på Emilie Meng.
Ifølge DR Nyheders oplysninger blev analytikerne på holdet i forbindelse med gennemgangen opmærksomme på, at der manglede materiale i den teledata, som politiets it-system havde gjort 'letlæselig'.
Med andre ord manglede der for eksempel oplysninger om, hvem der havde været i området ved Borup på Sjælland, hvor Emilie Meng blev fundet dræbt.
Holdet gjorde så Rigspolitiets Telecenter opmærksomme på, at der manglede materiale.
Det skete i november 2018.
Men var det første gang, at Rigspolitiet fik besked om, at der kunne være en fejl i systemet, eller kendte nogen til den mulige fejl før?
Hvorfor var det et hold efterforskere og ikke Rigspolitiet selv, der opdagede fejlen?
Og hvornår får Rigspolitiets ledelse besked om fejlen?
5Hvorfor var der stille om fejlen i 100 dage?
Teleoplysninger har i retssager været brugt som et næsten objektivt bevis på samme måde som videooptagelser af mistænkte og aflytninger af telefoner.
Nu er der sået alvorlig tvivl om de data.
Men den tvivl bliver ikke fortalt videre til hverken forsvarsadvokater, domstole eller offentligheden i over tre måneder.
8.
marts udbedrer Rigspolitiet fejlen, og i april flytter man lederen af Rigspolitiets Telecenter.
Allerede i 13.
marts bliver Justitsministeriets departement orienteret om sagen, og den 11.
april holder Rigspolitiet og Rigsadvokaten møde, og det diskuteres, at politikredse skal gennemgå gamle sager med teledata.
Alligevel orienterer departementet hverken justitsministeren eller Folketinget om sagen, og hos Rigsadvokaten melder man først fejlen ud til forsvarere den 13.
juni.
- Som Rigspolitiet også selv beklager, har de første orienteringer af departementet ikke været fyldestgørende og entydige og derfor ikke klargjort sagens alvor, lød det i går i en pressemeddelelse fra justitsminister Nick Hækkerup (S).
Allerede den 26.
april bliver departementet bekendt med, at sagen kan have haft konsekvenser for domfældelser.
6Får sagen konsekvenser og hvornår kan teledata bruges igen?
Summa summarum, har fejlen i politiets it-system været gældende i hvert fald otte år, uden at nogen har opdaget den.
Samtidig tog det både lang tid at erkende, at der overhovedet var en generel fejl i it-systemet, der skulle udbedres, og at kommunikere noget ud om fejlen til offentligheden.
Så udover de konsekvenser, som sagen allerede har haft for stribevis af straffesager og efterforskninger, vil sagen så få konsekvenser for ledelsen i Rigspolitiet, Justitsministeriet eller hos Rigsadvokaten?
Det svar venter vi også på, når Justitsministeren præsenterer redegørelsen i dag.
Her vil Justitsministeren også fortælle, at han iværksætter 16 initiativer, som skal genoprette tilliden til politiets teledata, så de igen kan bruges som beviser i straffesager.
Mange forsvarsadvokater og anklager venter særligt svar på, hvornår det bliver, så udsatte sager kan blive genoptaget.
FacebookTwitterKopier linkEmner:Nick Hækkerup (politiker)|Rigspolitiet|Socialdemokraterne|Domstole|Sjælland




https://www.dr.dk/nyheder/udland/eu-kandidat-forsvarer-omstridt-titel-vi-skal-vaere-stolte-af-vores-europaeiske

UdlandEU-kandidat forsvarer omstridt titel: Vi skal være stolte af 'vores europæiske levevis'Ugens sidste høringsdag i Europa-Parlamentet bød på en omstridt kommissærtitel, energipolitik og et italiensk budgetforslag.
Margaritis Schinas' kommende titel, hvis han ryger igennem nåleøjet, bliver 'kommissær for beskyttelse af vores europæiske levevis'.
Det har vakt kritik.
Af Per Bang Thomsen - Bruxelles04.
okt.
2019 kl.
06.
00Bemærk: artiklen er mere end 30 dage gammelLæs opMargaritis Schinas forsøgte ikke at skjule, at han har fulgt nøje med i den heftige debat, der har været om hans måske kommende kommissærtitel, da han i aftes var i høring i Europa-Parlamentet.
Hvad er en høring?
Europa-Parlamentet skal godkende den nye Europa-Kommission, før den kan træde til.
Alle kommissærkandidaterne skal igennem høringer, hvor de skal svare på spørgsmål fra parlamentarikerne.
Det er ikke usædvanligt, at en eller flere kommissærer må skiftes ud undervejs, hvis der er modstand.
Når Europa-Parlamentet har godkendt kommissionen, skal EU’s stats- og regeringschefer også sige god for den.
Først der kan den gå i gang med arbejdet.
Det sker efter planen den 1.
november.
Den konservative, græske politiker står til at få den kommissærpost, der er blevet døbt ’beskyttelse af vores europæiske levevis’.
Og det har affødt kritik fra ikke mindst venstrefløjen, da en del af hans ansvarsområde bliver at have det overordnede ansvar for EU’s migrations- og asylpolitik.
De mener, at titlen indikerer, at udlændinge og asylansøgere er en trussel mod det, som bliver betegnet som ’vores europæiske levevis’.
Læs også:Beskyttelse af europæisk levevis: Dansk kritik af Von der Leyens 'skræmme-retorik'Og Margaritis Schinas understregede hurtigt under høringen, at han ”har den allerstørste respekt for alle de synspunkter og argumenter, der er blevet fremført”.
- Shakespeare fortalte os, at en rose, der kaldes ved et andet navn, vil have en lige så sød duft.
Men navne er nu vigtige, fordi de giver ting betydning, de skaber mening for os, lød det fra Margaritis Schinas, inden han begyndte at opliste en lang række ting, som han mener, ’europæisk levevis’ dækker over.
Margaritis Schinas fra Grækenland, der også står til at blive næstformand i den kommende Europa-Kommission, forstår ikke, hvorfor nogle tillægger kommissærtitlen 'beskyttelse af vores europæiske levevis' negative undertoner.
'Et lys i en mørk verden'Heriblandt at man beskytter de svageste i samfundet, sikrer lige adgang til velfærds- og sundhedssystemerne og fremmer kultur, idræt og uddannelse.
Derfor er Europa-Kommissionen så magtfuldDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
- At være europæer betyder, at man er åben over for verden, og at man skaber hjerte- og husrum for de mennesker, der er mindre heldige.
Det betyder, at man står fast og forsvarer de samme rettigheder og værdier over hele verden, sagde Margaritis Schinas og understregede, at EU skal være ”et lys i verden, der er blevet mørkere”.
Trods det mener han dog ikke, at titlen skal ændres, selvom blandt andet den liberale Renew Europe-gruppe og De Grønne har krævet det.
- Jeg har aldrig delt det synspunkt, at titlen på min portefølje kan være hverken en trussel eller indikere, at der er en os-mod-dem-kultur, sagde han og understregede, at EU-borgerne bør være stolte over ’vores europæiske levevis’.
- Og vi skal forsvare den.
Vil ikke kopiere australsk modelUdover jobtitlen blev han spurgt ind til sit syn på en række af de migrationsudfordringer, som EU står overfor.
- Europa vil altid være et sted, man kan søge tilflugt.
Men vi skal også være tydelige omkring, at dem, der ikke har lov til at være her, skal sendes tilbage, sagde han.
Derudover afviste han at indføre den omstridte ”australske model”, hvor man placerer asylansøgere på en ø.
- Det vil være stik imod vores europæiske værdier, hvis vi kopierede den australske model, sagde han.
Kadri Simson fra Estland, der er nomineret til posten som energikommissær, fik ikke mange roser med på vejen fra Niels Fuglsang (S).
Estiske Kadri Simson, der er blevet nomineret til posten som energikommissær, blev også udspurgt i går.
Hun skal blandt andet arbejde med energisikkerhed, klimaplaner og EU’s mål for energieffektivitet.
Og her forsøgte Niels Fuglsang fra Socialdemokratiet at få hende til at svare klart på, om hun vil arbejde for at øge EU-målsætningen for andelen af vedvarende energi i 2030.
- Ja eller nej?
lød det enkle spørgsmål fra den danske europaparlamentariker.
Men han fik hverken et ja eller nej fra Kadri Simson.
I stedet fik Niels Fuglsang at vide, at det ”er muligt at nå højere målsætninger”.
Og hun pegede i den forbindelse på sit hjemland, Estland, som højst sandsynligt vil overgå sine klimamålsætninger, uden at det er blevet besluttet fra politisk hånd.
Hendes samlede præstation fik dog ikke mange roser med på vejen fra Niels Fuglsang.
- Energikommissær-kandidat Simson svarer ukonkret og undgår spørgsmål.
Ikke i orden, tweetede han efterfølgende.
Selvom den socialdemokratiske S&D-gruppe havde lagt op til, at hun skulle svare på yderligere spørgsmål, endte hun dog med at blive godkendt af grupperne.
Et hypotetisk spørgsmålItalienske Paolo Gentiloni var til høring.
Han står til at blive EU’s næste økonomikommissær, og det har skabt overskrifter, da Italien har haft svært ved at overholde unionens budgetregler.
Sidste år afviste Europa-Kommissionen i første omgang at godkende landets finanslovsbudget, og derfor blev der spurgt ind til, hvordan Paolo Gentiloni vil forholde sig til det kommende budgetforslag.
Det glad han af på med den forklaring, at ”vi ikke har fået det endnu”.
- Men jeg vil gerne sige det krystalklart, at jeg ikke vil repræsentere en eneste regering i Europa-Kommissionen, tilføjede Paolo Gentiloni.
Udover hjemlandets budget blev han også spurgt ind til sit eget.
Kommissærkandidaten, der tidligere har været Italiens premierminister, ejer blandt andet fire lejligheder.
Derudover har han for nylig solgt hele sin aktieportefølje, som løb op i mere end 4,5 millioner kroner.
- Jeg er på ingen måde rig, sagde han.
Paolo Gentiloni har tidligere været Italiens premierminister.
Nu kan han blive EU's næste budgetkommissær.
Danmark skal vise fleksibilitetDer var også fokus på kroner og ører, da østrigske Johannes Hahn, der er blevet indstillet til posten som budgetkommissær, blev udspurgt.
Han får ansvaret for at forhandle EU’s næste syvårsbudget på plads.
Her er der lagt op til, at indbetalingerne fra medlemslandene skal stige fra 1,0 procent af landenes samlede bruttonationalindkomst til 1,11 procent efter det britiske exit.
Det er Danmark sammen med en håndfuld andre lande, herunder Tyskland, Sverige og Johannes Hahns eget hjemland, imod.
Men ifølge den østrigske politiker kræver de nye opgaver, EU står overfor, budget-fleksibilitet.
Det vil han prøve at overbevise Danmark og de andre lande om.
I alt 19 af de 26 kommissærkandidater er blevet hørt siden mandag.
Nu er der weekend frem til mandag, hvor høringerne fortsætter.
Her venter blandt andet høringen med den danske kommissærkandidat, Margrethe Vestager.
Den finder sted tirsdag.
FacebookTwitterKopier linkEmner:EU|Europa-Kommissionen|Margrethe Vestager (politiker)|Italien|EU-forhold




https://www.dr.dk/nyheder/indland/rigspolitiet-overhoerte-talrige-advarsler-om-datafejl

TeledatasagenSe temaIndlandRigspolitiet overhørte talrige advarsler om datafejlEn it-opdatering fra 2013 er formentlig skyld i fejl i tusindvis af sager, afslører Rigspolitiets redegørelse.
Justitsminister Nick Hækkerup (S) mener, at Rigspolitiet har håndteret sagen utilfredsstillende.
Ifølge redegørelsen modtog Rigspolitiet længe før skandalen brød frem flere advarsler fra politikredsene om, at der var fejl i teledata.
Af Mads Korsager Nielsen og Louise Dalsgaard04.
okt.
2019 kl.
09.
51 | opdateret 04.
okt.
2019 kl.
10.
30Bemærk: artiklen er mere end 30 dage gammelLæs opFlere politikredse forsøgte tilsyneladende forgæves at gøre Rigspolitiet opmærksom på, at der var noget galt med de teledata, der blev brugt i efterforskninger - længe før sagen brød frem.
© ScanpixDerfor er teledatasagen vigtigTeleselskaberne registrerer hele tiden, hvor vi bruger vores telefoner, og hvem vi kommunikerer med.
Den data er et af politiets vigtigste redskaber, når de efterforsker en forbrydelse.
Det er også blandt de mest brugte bevistyper, når sigtede skal dømmes eller frifindes i retssager.
Fejl i de data kan derfor betyde, at uskyldige bliver dømt eller at forbrydere går fri.
Det viser Rigspolitiet og Rigsadvokatens redegørelse, som justitsminister Nick Hækkerup (S) fredag præsenterede ved et pressemøde.
Ifølge redegørelsen modtog Rigspolitiets Telecenter løbende advarsler, uden det fik alarmklokkerne til at ringe.
- Telecentret modtog således eksempelvis i både februar, maj, august og september 2018 henvendelser fra rekvirenter, der konstaterede manglende historiske teleoplysninger i konverterede datasæt, hvilket blev håndteret i de konkrete tilfælde, men uden at det gav anledning til en mere systematisk gennemgang af data, konstaterer redegørelsen.
Blandt andet fortalte Østjyllands Politi allerede i februar 2018, at der var såkaldte konverteringsfejl i teledata.
En fejl, som Østjyllands Politi sendte videre til Rigspolitiets Telecenter, der tilsyneladende ikke reagerede.
Redegørelsen konstaterer også, at Østjyllands Politi fandt 30 forskellige fejltyper i teledata, som alle blev sendt videre.
Minister: Utilfredsstillende håndtering- Det står klart, at Rigspolitiets håndtering af sagen har været særdeles utilfredsstillende, sagde justitsminister Nick Hækkerup (S).
Han mener, at der har været et 'utilstrækkeligt ledelsesmæssigt fokus' i Telecentret, der er en del af Rigspolitiet.
Trods den løftede pegefinger mod Rigspolitiet afviste han, at skandalen i første omgang vil betyde fyringer.
- Det er normalt, at der i den slags sager skal bringes et sonoffer, hvor en af de involverede skal tvinges til skafottet.
Det kommer ikke til at ske, jeg vil ikke fyre nogen, sagde Nick Hækkerup.
Forstå fejlene i it-systemetNår politiet beder de forskellige teleselskaber om oplysninger - såkaldt rådata - så ser de oplysninger forskellige ud.
For at gøre oplysningerne mere ens og letlæselige for efterforskerne, bruger politiet et it-program, der bearbejder rådata til såkaldte konverterede data.
Men Rigspolitiets it-program har i den proces ikke kun nøjedes med at ensarte oplysningerne.
Det har også fjernet oplysninger.
På den måde nåede data om opkald og beskeder fra for eksempel mistænkte aldrig frem til efterforskerne.
En anden fejl i it-programmet har betydet, at telemasters placering i perioder er blevet rykket op til 220 meter fra deres virkelige placering.
Det er uvist, i hvor lange perioder fejlene har været gældende, og hvorfor de er opstået.
Det er også uvist, hvor mange sager der er ramt af fejl.
En stikprøve af sager fra 2018 viste, at 10 procent af sagerne manglede oplysninger.
Kilde: Rigspolitiet og DRRedegørelse: Fejl skyldes opdatering fra 2013Regegørelsen kommer også nærmere ind på, hvad der kan være selve årsagen til skandalen.
Her rettes opmærksomheden mod en såkaldt 'timer' i systemet.
- Timerfunktionen har gjort, at data i nogle tilfælde blev afsendt, selvom den samlede konvertering endnu ikke var færdiggjort, således at der blev leveret ukomplette konverterede datasæt, konstaterer redegørelsen.
Desuden afslører redegørelsen, at der også var problemer med en opdatering af it-systemet, der blev foretaget i 2013.
- En opdatering af it-systemet, der ændrede den måde, konverterede teledata blev indlæst i systemet, har medført, dels at indlæsningen blev langsommere, dels at it-systemet sprang sektioner af filer over.
Alt i alt, konkluderer redegørelsen, er timer-funktionen i kombination med opdateringen, meget central.
- Den langsommere dataindlæsning – i kombination med timeren – vurderes at have medført, at it-systemet i øget grad har leveret filer med konverterede data til rekvirenterne, inden al data er kommet med i filerne.
Vil du forstå hele teleskandalen?
Så se med her:Opdateret med afsnit om mulige fejlkilder.
FacebookTwitterKopier linkEmner:Nick Hækkerup (politiker)|Rigspolitiet|Socialdemokraterne|Jylland|Politi




https://www.dr.dk/nyheder/udland/doedstal-opjusteret-til-46-i-irak-arbejdsloese-kraever-politisk-handling

UdlandDødstal opjusteret til 46 i Irak: Arbejdsløse kræver politisk handlingUdgangsforbud i Bagdad og flere større byer ser ikke ud til at stoppe protesterne.
Demonstrationerne mod arbejdsløshed og korruption startede for fire uger siden, men er taget til i denne uge.
Af Oliver Batchelor04.
okt.
2019 kl.
17.
40Bemærk: artiklen er mere end 30 dage gammelLæs opPolitiet i den irakiske hovedstad, Bagdad, har igen i dag skudt mod demonstranter, der kræver politiske tiltag mod korruption og massearbejdsløshed.
Ifølge Reuters er dødstallet efter en blodig uge nu oppe på 46 mennesker, mens flere hundrede er blevet såret.
Det fik i dag premierminister Adel Abdul Mahdi til at henvende sig direkte til demonstranterne:- Jeres krav om at stoppe korruption, at give jer større jobmulighed og at støtte op om unge irakere er oprigtige krav.
Og jeres bekymringer er vores bekymringer, sagde Abdul Mahdi på et pressemøde.
Den centrale Tayeran-plads i Bagdad har været et af samlingsstederne for demonstranterne.
Siden i går morges har der været udgangsforbud i Bagdad og flere af landets store byer.
Alligevel var der adskillige demonstranter på gaden.
Læs også:Sammenstød mellem demonstranter og politi i Irak: 19 døde under protester- Jeg sværger ved Gud.
Selv når der er udgangsforbud, stopper vi ikke.
Vi kræver de mest basale rettigheder, vi ofrer os selv for det her land, lød det fra en unavngiven demonstrant.
Korruption har plaget i årtierIfølge DR Nyheders korrespondent i Mellemøsten, Michael S.
Lund, er der ikke noget, der tyder på, at demonstranterne vil stoppe protesterne.
I hvert fald ikke på baggrund af premierministerens ord om, at regeringen lytter.
- Nej, fordi det, han i virkeligheden sagde i den her tale, var, at han vil høre på, hvad demonstranterne siger, men han kom ikke med konkrete ændringer i forhold til, hvad han ville gøre anderledes, lyder det fra Michael S.
Lund.
Regeringen har næppe hurtige konkrete løsninger på den massive arbejdsløshed og omfattende korruption.
Iraks premierminister al-Mahdi har forståelse - men har ingen konkrete svar på demonstranternes krav.
Der er nemlig samtidig mange års indgroede problemer i det irakiske samfund, siger DR's korrespondent i Mellemøsten.
- Samtlige irakiske premierministre har sagt, at de vil rydde op i korruptionen.
Men der er ingen af dem, der har formået at gøre det.
- Jeg tror, de her demonstrationer vil fortsætte.
Og vi har desværre også set de irakiske sikkerhedstyrker slå meget hårdt ned på demonstranterne og skyde direkte mod dem med kugler, lyder det fra Michael S.
Lund.
Udgangsforbud og internetblokadeUrolighederne begyndte for fire uger siden med slagsange og opråb i Bagdad, Nasiriya, Amara og Hilla, men er eskaleret inden for den seneste tre dage.
Ligesom sidste år, hvor borgere i det sydlige Irak gik på gaden i protest mod, at elektriciteten var blevet lukket på grund af en ubetalt regning, er der indført udgangsforbud.
Det trådte i kraft klokken fem i morges lokal tid, men omfatter ikke sundhedspersonale.
Ifølge BBC blev der tidligere på ugen lukket for internettet i omkring to tredjedele af landet.
Angiveligt for at forhindre demonstrationer gennem sociale medier som Facebook, Twitter, Whatsapp og Instagram.
Iraks storayatollah, Ali al-Sistani, hvis ord er lov for Iraks store shiitiske flertal, har i en sjælden udmelding opfordret både demonstranter og sikkerhedsstyrker til at stoppe volden.
Ahmad al-Safi, repræsentant for Ali al-Sistani, læste i dag et brev fra storayatollahen op på tv.
Her blev parterne opfordrer til at falde til ro "inden det er for sent".
Ifølge Reuters langer han i en brevtekst ud efter politikerne i Bagdad i samme omgang.
- Regeringen og politiske grupper har ikke besvaret folkets krav om at bekæmpe korruption eller opnået noget som helst konkret.
FacebookTwitterKopier linkEmner:Bagdad|Irak|Demonstrationer|Korruption|Facebook




https://www.dr.dk/nyheder/indland/minut-minut-justitsminister-nick-haekkerups-pressemoede-om-teledataskandalen






https://www.dr.dk/nyheder/indland/stor-sandsynlighed-nattefrost-i-weekenden

IndlandStor sandsynlighed for nattefrost i weekendenTermometeret kommer måske akkurat til at bevæge sig ned under de nul grader i weekenden, fortæller meteorolog.
Natten til fredag var også kølig, og DMI målte 0,6 grader tæt på Roskilde.
04.
okt.
2019 kl.
07.
00Bemærk: artiklen er mere end 30 dage gammelLæs opDer er stor sandsynlighed for, at efterårets første nattefrost rammer denne weekend.
Det siger vagthavende meteorolog ved Danmarks Meteorologiske Institut (DMI) Martin Lindberg tidligt fredag morgen.
Særligt i midten af Jylland omkring Karup regner han med, at der kan komme nattefrost enten natten til lørdag eller søndag.
Der bliver formentlig kun tale om, at termometeret akkurat bevæger sig ned under de nul grader, fortæller Martin Lindberg.
Første datoer for nattefrost2019: ?
2018: 25.
september ved Billund2017: 9.
oktober ved Isenvad2016: 24.
oktober ved Karup2015: 19.
oktober ved Isenvad2014: 23.
september ved Isenvad2013: 28.
september ved Isenvad2012: 11.
oktober i Stenhøj2011: 8.
oktober ved Skrydstrup2010: 11.
oktober ved Sjælsmark2009: 13.
oktober ved Karup2008: 6.
oktober ved Skrydstrup2007: 9.
oktober ved Frederikshavn2006: 30.
oktober ved Rønne2005: 17.
september i IsenvadKilde:DMIDerfor kommer det også an på, hvor klart vejret bliver.
- Det er sæsonens første mulige nattefrost.
Hvis det ikke sker næste nat, så sker det nok søndag morgen.
Der er risikoen endnu større, siger meteorolog Martin Lindberg.
I dag bliver overvejende skyet med risiko for regn og byger særligt i Jylland.
I resten af landet bliver det mere vekslende skydække og bygerne mere lokale.
Vinden bliver svag til jævn fra øst i begyndelsen af dagen, men tiltager i løbet af dagen og bliver let til frisk.
Sidst på dagen kan der ved Østersøen og Kattegat komme op til hård vind.
Temperaturen ventes at ligge mellem 7 og 12 grader.
Størst mulighed for nattefrost natten til søndagNatten til lørdag bliver det mest tørt, og det klarer noget op, fortæller Martin Lindberg.
Temperaturen bliver ned mellem 1 og 6 grader, og lokalt er der risiko for let nattefrost.
Både lørdag og søndag bliver overvejende solrige og relativt kølige dage med temperaturer på mellem 7 og 11 grader i det meste af landet.
Dog kan Lolland-Falster og Bornholm forvente både skyer og byger i weekenden.
Vinden bliver let til frisk lørdag og stilner af til en svag vind søndag.
Og natten til søndag er dér, hvor der ventes at være størst sandsynlighed for nattefrost.
- Det bliver koldest sidst på natten og tidligt om morgenen, siger Martin Lindberg.
Natten til fredag viste DMI's målinger 0,6 grader i nærheden af Roskilde på Sjælland.
Det er den hidtil koldeste måling i løbet af efteråret, fortæller meteorologen.
/ritzau/FacebookTwitterKopier linkEmner:Vejret|Danmarks Meteorologiske Institut|Jylland|Lolland-Falster|Sjælland




https://www.dr.dk/nyheder/politik/mette-f-beskyldes-svigte-samfundets-svageste

PolitikMette F.
beskyldes for at svigte samfundets svagesteSocialdemokratiet begår løftebrud, og lader de psykisk syge i stikken, lyder kritikken fra flere sider.
Statsminister Mette Frederiksen under åbningsdebatten i Folketinget på Christiansborg i går  Af Morten Henriksen04.
okt.
2019 kl.
07.
00Bemærk: artiklen er mere end 30 dage gammelLæs opStatsminister Mette Frederiksen (S) og hendes regering bliver kraftigt kritiseret for at svigte de svageste i samfundet.
Kritikken går på, at regeringen ikke har sat ekstra penge af til psykiatriområdet i sit finanslovsudspil.
- Det er jo rystende at se, hvad det er for et finanslovsudspil, som Socialdemokratiet spiller ud med.
Der er ikke en krone mere til psykiatrien, siger De Radikales ældre- og forebyggelsesordfører Nils Sjøberg og fastslår:- Det er løftebrud i allerhøjeste grad.
Og ikke bare er det løftebrud – det er også et svigt af samfundets svageste.
Hvorfor mener du, at det er et løftebrud?
- Det er et løftebrud, fordi Socialdemokratiet i den sidste del af valgkampen gik ud og lovede, at de ville lave en handlingsplan og et markant løft til hele psykiatriområdet.
Det har de overhovedet ikke gjort, og derfor er det et løftebrud.
Og det er altså samfundets svage, de psykisk syge, som ikke er i stand til at råbe op, siger den radikale ordfører.
En halv milliard om åretTo uger før danskerne skulle stemme ved folketingsvalget i juni i år, gik Socialdemokratiets formand Mette Frederiksen på banen med en storstilet 10-års plan for styrkelse af psykiatrien.
Nu skulle børn have mulighed for gratis psykologhjælp, hvis de har let til moderat angst eller depression, lød det blandt andet i Socialdemokratiets 11-punktsplan, som Mette Frederiksen personligt stillede sig i spidsen for.
- Det vigtigste for os med en 10-års-plan for psykiatrien er at få givet psykiatrien det løft, der skal til, for at vores alvorligt psykisk syge får en bedre behandling.
Og at vi bliver bedre til at forebygge den psykiske sårbarhed, vi desværre oplever blandt mange børn og unge, sagde Mette Frederiksen til DR.
Og så satte Frederiksen trumf på ved at fastslå, at hun er villig til at afsætte op til en halv milliard kroner om året.
På den baggrund havde formanden for Landsforeningen Sind, Knud Kristensen, forventet, at en ny regering ville betyde penge på bordet til de psykisk syge fra begyndelsen.
- For os er det dybt skuffende, at der ikke er sat noget af i finanslovsudspillet, siger Knud Kristensen.
Men Socialdemokratiet har jo ikke sagt, at pengene skulle falde i den første finanslov?
- Nej, det har de selvfølgelig ikke, men det har helt klart været vores forventning, og jeg tror ikke, at vi er de eneste, der har haft den forventning.
Det kan godt være, at det ikke blev sagt udtrykkeligt, men det er sådan, vi har hørt det, siger Knud Kristensen.
Han konstaterer at hvis S-regeringen ikke ændrer mening, så vil de "nødvendige forbedringer i psykiatrien" først kunne sættes i værk fra 2021.
- Det synes jeg ikke, at man kan byde de mennesker, som hver dag oplever ikke at kunne blive indlagt eller dem, som bliver udskrevet for tidligt, hvis de har fået kæmpet sig til en indlæggelse, siger Knud Kristensen og tilføjer, at psykisk sårbare børn og unge dermed også vil "blive ladt i stikken".
Hos landsforeningen for pårørende, Bedre Psykiatri, er bekymringen også til at tage og føle på.
- Det er selvfølgelig en skuffelse, når vi i valgkampen var blevet lovet en 10-årsplan, siger landsformand for Bedre Psykiatri Knud Aarup.
Han advarer om, at de manglende ekstra penge vil få fatale konsekvenser.
- Hvert eneste år er der børn og unge med en psykiatrisk diagnose, som ikke får hjælp, og som dermed mister fodfæste i livet.
De får ikke uddannelse, de får ikke arbejde, og de får sandsynligvis et liv på overførselsindkomst.
Det er konsekvensen, siger Knud Aarup.
Tavs ministerDR Nyheder prøvede gentagne gange i går af få sundhedsminister Magnus Heunicke (S) til at stille op til interview - men forgæves.
Til sidst henviste Sundhedsministeriets presseafdeling til Socialdemokratiets sundhedsordfører Rasmus Horn Langhoff.
Han maner til besindighed og siger, at der er "behov at tænke psykiatri på en helt anden måde, end vi har gjort tidligere".
- Der er behov for lange kloge beslutninger, og lang og klog planlægning.
Og så er der behov for bred opbakning, og det er det arbejde, som vi sætter i gang nu her, hvor vi inviterer Folketingets partier og alle relevante interessenter til at byde ind på, hvordan vi kan lave en langsigtet psykiatriplan, siger Rasmus Horn Langhoff.
Men derfor kan I da godt sætte penge af i den nuværende finanslov?
- Ja men vi synes, at vi skal gøre tingene i den rigtige rækkefølge, siger Rasmus Horn Langhoff.
Han afviser samtidig kritikken om, at S-regeringen løber fra sit valgløfte om et løft til psykiatrien.
- Jeg synes, det er rigtigt godt, at De Radikale ivrige for at få gjort noget ved psykiatriområdet.
Og jeg kan berolige dem med, at det er vi også, siger Rasmus Horn Langhoff.
Men hvis det betyder så meget for jer, hvorfor sætter I så ikke penge af nu?
- Fordi vi gerne vil tage tingene i den rigtige rækkefølge.
Fordi vi gerne vil have en 10-årsplan, som er vedtaget bredt i Folketinget, og som nyder bred opbakning også fra organisationerne, som har stor viden, siger Rasmus Horn Langhoff.
Flere sengepladserEnhedslistens frontfigur Pernille Skipper mener også, at de manglende ekstra penge vil få store konsekvenser.
- Jeg er rigtigt, rigtig bekymret for, at der ikke er afsat en eneste krone til psykiatrien, som jo er et område, der blevet forsømt i mange år.
Vi ved, at der er syge, der i dag bliver udskrevet, selv om de har behov for behandling.
Det skal vi have stoppet.
- Og derfor er en af vores hovedprioriteter i finansloven, at få afsat en akut-milliard til psykiatrien.
Vi skal have flere sengepladser og flere hænder, siger Pernille Skipper.
Også De Radikale vil presse regeringen til at sætte flere penge af til psykiatrien i de kommende finanslovsforhandlinger.
- Det er dem, som har det skidt i vores samfund, og som har svært ved at råbe op.
De mennesker skal vi hjælpe nu, siger Nils Sjøberg.
FacebookTwitterKopier linkEmner:Magnus Heunicke (politiker)|Mette Frederiksen (politiker)|Psykiske lidelser|Socialdemokraterne|Radikale Venstre




