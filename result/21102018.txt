https://www.dr.dk/sporten/formel1/dramatisk-loeb-sikrer-magnussen-point-i-usa

Formel1Dramatisk løb sikrer Magnussen to point i USAI USA hentede Kevin Magnussen to point til VM-kontoen, mens Kimi Räikkönen tog sejren.
Kevin Magnusen sluttede som nummer ni på Circuit of the Americas.
21.
okt.
2018 kl.
22.
00Bemærk: artiklen er mere end 30 dage gammelLæs opEfter en lunken kvalifikation lørdag tog Kevin Magnussen revanche i sin Haas-racer i selve grandprixet søndag i Austin, Texas, hvor danskeren kørte sig til en niendeplads og to VM-point.
I front kunne Lewis Hamilton (Mercedes) have genvundet sin VM-titel, men finnen Kimi Räikkönen i sin Ferrari tog sin første sejr i 113 løb og udskød Hamiltons VM-fest.
Max Verstappen (Redbull) og Hamilton tog sig af de øvrige podiepladser.
Læs også:Misset træning blev dyr for Magnussen: 'Manglede selvtillid'Kevin Magnussen har ellers ikke haft det let på banen i Texas de seneste år, og med en startposition som nummer 12 lå pointene heller ikke ligefor søndag aften dansk tid.
Men danskeren kørte et flot løb og endte med point igen.
I en dramatisk start var Romain Grosjean impliceret i et uheld, som sendte ham ud af løbet, mens Magnussen fik kørt sig frem i feltet fra sin startposition som nummer 12.
Og få sving senere lignede det også, at VM-dysten måske fandt sin afgørelse.
Sebastian Vettels Ferrari spandt rundt efter en lille berøring med en Redbull-racer, og det sendte ham langt tilbage i feltet, mens Hamilton lå nummer to efter at være blevet overhalet af Kimi Räikkönen i starten.
Læs også:Magnussen starter i 12.
position i USAHamilton skulle blot hente otte point mere end Vettel i løbet, og så ville VM-titlen være placeret med tre løb igen.
Räikkönen lykkedes med at holde Hamilton bag sig og bremse ham indtil en tredjedel inde i løbet, hvor finnen skulle i pit.
Da Hamilton kørte på en strategi med to pitstop, skulle han ind igen.
Den tid, Räikkönen fik bremset ham, viste sig at blive afgørende.
Mens Magnussen kørte godt og lå sikkert i top-10 halvvejs gennem løbet, indledte Hamilton sin jagt på Räikkönen og Max Verstappen i front for at få den sejr, som kunne give ham VM-titlen.
Læs også:Magnussen henter en ottendeplads og fire VM-point i RuslandBriten kunne dog ikke komme forbi de forreste, og dermed må han vente mindst et løb endnu på at kunne sikre sig VM-titlen.
De tre forreste kørte ind nærmest som perler på en snor, mens Vettel tog sig af fjerdepladsen.
Næste grandprix køres i Mexico i næste weekend, inden sæsonen afsluttes med løbene i Brasilien og Abu Dhabi.
/ritzau/FacebookTwitterKopier linkEmner:Kevin Magnussen (racerkører)|Kimi Räikkonen (racerkører)|Texas|Ferrari|Formel 1




https://www.dr.dk/nyheder/udland/saudi-arabien-vi-ved-ikke-hvordan-khashoggi-blev-draebt

Khashoggi-sagenSe temaUdlandSaudi-Arabien: Vi ved ikke hvordan Khashoggi blev dræbtDrabet på kritisk journalist på konsulat var en "fejl" og en "tragedie", siger saudisk udenrigsminister.
- Han blev dræbt på konsulatet.
Vi ved ikke i detaljer hvordan.
Vi ved ikke, hvor liget er, siger Saudi-Arabiens udenrigsminister.
21.
okt.
2018 kl.
21.
38Bemærk: artiklen er mere end 30 dage gammelLæs opSaudiarabiske myndigheder ved ikke, præcis hvordan den kritiske journalist Jamal Khashoggi blev dræbt i landets konsulat i Istanbul.
De ved heller ikke, hvor hans lig befinder sig, siger Saudi-Arabiens udenrigsminister, Adel al-Jubeir.
SPØRG EKSPERTENKlokken 20-21 sidder DR's mellemøstkorrespondent Michael S.
Lund klar til at svare på dine spørgsmål om sagen.
Du kan allerede nu stille dit spørgsmål til ham her.
Han siger i et interview med den amerikanske tv-station Fox News søndag, at Khashoggi blev mødt af et "saudisk sikkerhedsteam", da han gik ind på konsulatet den 2.
oktober.
Deres forklaring om, hvad der skete, afveg fra tyrkiske myndigheders forklaring.
Det fik saudiaraberne til selv at efterforske sagen, forklarer ministeren.
- Han blev dræbt på konsulatet.
Vi ved ikke i detaljer hvordan.
Vi ved ikke, hvor liget er, forklarer Jubeir.
Læs også:Tyskland stopper våbeneksport til Saudi-Arabien- Vi er fast besluttet på at vende hver en sten.
Og vi er fast besluttet på at straffe dem, der er ansvarlige for dette drab.
Han er den første højtstående saudiske embedsmand der udtaler sig til citat, efter at Saudi-Arabien har indrømmet, at Khashoggi er død.
En forfærdelig fejlUdenrigsministeren betegner drabet som en "forfærdelig fejl" og kondolerer over for Khashoggis familie.
Den dræbte journalist har familiemedlemmer i Saudi-Arabien og tre børn, som har amerikansk statsborgerskab.
- Det er en forfærdelig fejl.
Det er en forfærdelig tragedie, siger Jubeir til Fox News.
- Desværre blev der begået en stor og alvorlig fejl, og jeg forsikrer om, at de ansvarlige vil blive stillet til regnskab for dette.
Udenrigsministeren tilføjer, at Saudi-Arabien har udsendt arrestordrer på 18 mistænkte i sagen.
Saudi-Arabien er kommet med flere forskellige forklaringer om, hvad der skete med Khashoggi, efter han gik ind på konsulatet den 2.
oktober.
Først meddelte myndighederne, at han havde forladt konsulatet samme dag.
Men natten til lørdag dansk tid erkendte Saudi-Arabien, at han var blevet dræbt.
Khashoggi skrev for blandt andet Washington Post og har flere gange været kritisk over for den saudiarabiske kronprins, Mohammed bin Salman.
/ritzau/ReutersFacebookTwitterKopier linkEmner:Saudi-Arabien|Fox News|Udenrigspolitik|USA|Washington Post




https://www.dr.dk/sporten/fodbold/bendtner-loeb-forgaeves-i-comeback

FodboldBendtner løb forgæves i comebackNicklas Bendtner var på banen for Rosenborg for første gang, siden han var indblandet i en voldsepisode.
Nicklas Bendter var søndag tilbage på banen for Rosenborg.
21.
okt.
2018 kl.
21.
32Bemærk: artiklen er mere end 30 dage gammelLæs opNicklas Bendtner var tilbage på fodboldbanen efter knap to måneders skadespause, men den danske angriber måtte gå målløs fra banen, da Rosenborg på udebane spillede 0-0 mod Lillestrøm i den norske Eliteserie.
Det var Bendtners første optræden for den norske klub, siden han var involveret i en voldsepisode i København i sidste måned.
Læs også:VIDEO AaB's ti mand kæmper sig til vigtige point i AarhusDengang var han i Danmark for at få behandling for en lårskade, som har holdt ham på sidelinjen, siden han måtte lade sig udskifte i en kvalifikationskamp til Europa League i slutningen af august.
Rosenborg-træner Rini Coolen satte den tilbagevendte forward ind som midterangriber på et hold, der måtte undvære den sygdomsramte Mike Jensen.
Læs også:VIDEO FC København snyder Vejle for overraskelsenBendtner spillede alle 90 minutter, men trods den danske angribers comeback lykkedes det altså ikke Rosenborg tage en sejr.
Klubben fra Trondheim har blot hentet to point i de seneste tre ligakampe.
Fire spillerunder før afslutningen på den norske sæson er Rosenborg dog i spidsen for ligaen med Brann som nærmeste forfølger.
/ritzau/FacebookTwitterKopier linkEmner:Nicklas Bendtner (fodboldspiller)|København|Europa League|Norge|Trondheim




https://www.dr.dk/nyheder/udland/tyskland-stopper-vabeneksport-til-saudi-arabien

Khashoggi-sagenSe temaUdlandTyskland stopper våbeneksport til Saudi-ArabienEfter drabet på den kritiske journalist Khashoggi kan man ikke sende våben til Saudi-Arabien, mener Merkel.
Overvågningsbilleder, der blev offentliggjort søndag, viser journalisten Jamal Khashoggi gå ind på det saudiske konsulat i Istanbul.
21.
okt.
2018 kl.
21.
13Bemærk: artiklen er mere end 30 dage gammelLæs opDrabet på den saudiarabiske journalist Jamal Khashoggi får Tyskland til at indstille sin eksport af våben til Saudi-Arabien.
Det oplyser den tyske forbundskansler, Angela Merkel, søndag.
SPØRG KORRESPONDENTENKlokken 20-21 sidder DR's mellemøstkorrespondent Michael S.
Lund klar til at svare på dine spørgsmål om sagen.
Du kan allerede nu stille dit spørgsmål til ham her.
- Når det kommer til vores allerede begrænsede våbeneksport (til Saudi-Arabien, red.
), kan den ikke finde sted i den nuværende situation, siger hun på et pressemøde.
Dagen inden sagde den tyske udenrigsminister, Heiko Maas, at han ikke ser et "beslutningsgrundlag, der taler for våbeneksport til Saudi-Arabien".
I sidste måned godkendte Tyskland eksport af våben til kongedømmet for 416 millioner euro, hvilket svarer til 3,1 milliarder kroner.
Læs også:Venner til Khashoggi kræver lig udleveret: 'Giv os Jamal, så vi kan holde en begravelse'Hidtil har den militære eksport især bestået af patruljebåde.
I januar stoppede Tyskland våbeneksporten på grund af Saudi-Arabiens rolle i krigen i Yemen.
Men forsendelsen af våben blev genoptaget i sidste måned.
Merkel gentager søndag sin fordømmelse af drabet og understreger, at en efterforskning skal kaste fuld klarhed over drabet og stille de skyldige til ansvar.
Sagen om den dræbte journalist har igen forværret forholdet mellem Saudi-Arabien og Tyskland samt flere andre europæiske lande.
Tyskland og Saudi-Arabien genindsatte deres ambassadører for kun en måned siden, efter at de var blevet trukket hjem som følge af en diplomatisk strid.
Striden opstod, efter at Tyskland havde beskyldt Saudi-Arabien for at blande sig for meget i Libanons anliggende.
/ritzau/AFPFacebookTwitterKopier linkEmner:Angela Merkel (politiker)|Saudi-Arabien|Tyskland|Våbenindustri|Mord




https://www.dr.dk/nyheder/kultur/taet-paa-fanny-louise-bernth-er-emilie-i-herrens-veje-augusts-doed-gav-nye-muligheder






https://www.dr.dk/sporten/fodbold/superliga/video-aabs-ti-mand-kaemper-sig-til-vigtigt-point-i-aarhus

SuperligaVIDEO AaB's ti mand kæmper sig til vigtigt point i AarhusAaB var i undertal mod AGF i en time, men fik alligevel et point med fra Aarhus efter en dramatisk kamp.
21.
okt.
2018 kl.
20.
17Bemærk: artiklen er mere end 30 dage gammelLæs opAaB havde godt styr på AGF, men en udvisning til AaB-forsvareren Jores Okore gjorde betingelserne svære for gæsterne, der dog alligevel fik et 2-2-resultat med hjem til Nordjylland efter søndagens superligakamp.
AGF bragte sig foran med 1-0 kort før pausen, men en flot anden halvleg af Morten Wieghorsts tropper sikrede aalborgenserne det ene point.
Læs også:VIDEO FC København snyder Vejle for overraskelsenResultatet betyder, at AaB er på fjerdepladsen i Superligaen, mens AGF er at finde på sjettepladsen.
Det startede godt for gæsterne, der var dominerende i kampens indledning.
Aalborgenserne havde endda bolden i mål efter 10 minutters spil, men målet blev annulleret for offside.
AGF havde svært ved at få spillet til at hænge sammen, men det lysnede for hjemmeholdet, da AaB-forsvarsspilleren Jores Okore begik straffespark efter en halv times spil.
Den tidligere Aston Villa-spiller blev desuden udvist for forseelsen.
Læs også:VIDEO Tre Onuachu-mål sikrer FCM-træner første sejrAGF-midtbanespilleren Tobias Sana brændte det efterfølgende straffespark, men otte minutter senere kunne hjemmebanepublikummet bryde ud i jubel, da kantspilleren Jakob Ankersen scorede til 1-0.
1-0 var også stillingen, da en særdeles underholdende og dramatisk første halvleg blev fløjtet af.
Læs også:VIDEO Horsens kravler op i top-6 med sejr over VendsysselAnden halvleg var blot et par minutter gammel, da AGF-kanten Mustapha Bundu burde have scoret til 2-0, men hans afslutning gik langt over mål.
På trods af at være en mand i undertal fik AaB udlignet efter 55 minutter, da bolden havnede hos midtbanespilleren Magnus Christensen efter klumpspil i feltet.
Med et kvarter tilbage bragte midtbaneslideren Martin Spelmann AGF foran med 2-1 efter en fejl i AaB-forsvaret.
Læs også:VIDEO Randers og Sønderjyske spiller uafgjort i hård kampAaB ville dog ikke give sig, og fem minutter før tid udlignede AaB-angriberen Wessam Abou Ali til kampens slutresultat 2-2.
/ritzau/FacebookTwitterKopier linkEmner:AaB|AGF|Jores Okore (fodboldspiller)|Fodbold|Aarhus




https://www.dr.dk/sporten/fodbold/flyvende-start-jess-thorup-i-gent

FodboldFlyvende start for Jess Thorup i GentGent vandt 4-0 over Oostende i den danske cheftræner Jess Thorups første kamp i spidsen for holdet.
Jess Thorup fik en 4-0 sejr i sin første kamp i spidsen for Gent.
21.
okt.
2018 kl.
20.
11Bemærk: artiklen er mere end 30 dage gammelLæs opJess Thorup fik en fornem start på tiden som cheftræner for fodboldklubben Gent, da holdet søndag for første gang spillede en kamp med danskeren på sidelinjen.
Thorup kunne gå fra banen som sejrherre, efter at Gent vandt 4-0 ude over Oostende i den bedste belgiske række, Jupiler League.
Læs også:VIDEO Randers og Sønderjyske spiller uafgjort i hård kampGent bragte sig foran efter 17 minutter, da Stallone Limbombe efter et træk ind i banen fra højrekanten med et fladt skud sendte bolden over det i lange hjørne af målet.
Kort før pausen gjorde Roman Yaremchuk det til 2-0.
Ukraineren blev efterladt umarkeret tæt på mål af Oostende-forsvaret og kunne nemt heade bolden i kassen efter et indlæg fra Arnaud Souquet.
Et kvarter inde i anden halvleg blev det også 3-0 til Gent, da den 19-årige georgier Giorgi Chakvetadza efter en friløber køligt sparkede bolden i mål.
Læs også:VIDEO FC København snyder Vejle for overraskelsenMed cirka fem minutter tilbage af kampen var Stallone Limbombe igen på pletten.
Belgieren tæmmede en returbold efter et langskud med brystet, lagde den til rette ved højrefoden og prikkede bolden forbi hjemmeholdets Fernando Canesin i målet.
Søndagens sejr var Gents første i den belgiske liga siden 9.
september.
I mellemtiden er det blevet til tre nederlag og en uafgjort.
/ritzau/FacebookTwitterKopier link




https://www.dr.dk/nyheder/politik/karsten-lauritzen-holdt-moeder-med-tobaksindustrien-s-hiver-ministre-i-samraad

PolitikKarsten Lauritzen holdt møder med tobaksindustrien: S hiver to ministre i samrådSkatteministeren opfører sig naivt, mener Socialdemokratiets sundhedsordfører.
Skatteminister Karsten Lauritzen kaldes i samråd i sag om møder med tobaksindustrien.
Her får han selskab af sundhedsminister Ellen Trane Nørby.
Af Emil Søndergård Ingvorsen21.
okt.
2018 kl.
19.
53Bemærk: artiklen er mere end 30 dage gammelLæs opDet er dybt bekymrende, at skatteminister Karsten Lauritzen (V) i 2015 holdt flere såkaldte hilse på-møder med tobaksindustrien, og det skaber endnu mere forvirring, at Sundhedsstyrelsen modsat under ingen omstændigheder ønsker at gå i dialog med tobaksgiganterne.
Det mener Socialdemokratiets sundhedsordfører, Flemming Møller Mortensen, der kalder både sundhedsminister Ellen Trane Nørby (V) og skatteminister Karsten Lauritzen i samråd for at få et svar på, hvordan regeringen forholder sig til møder med tobaksindustrien.
- På baggrund af de naive udtalelser, som skatteministeren kommer med, bliver jeg nødt til at kalde både ham og sundhedsministeren i samråd, for vi kan ikke have to ministre, der har to så forskellige holdninger til, hvordan konventionen skal overholdes, siger sundhedsordføreren.
WHO's rammekonventionVerdenssundhedsorginasationen, WHO, har lavet en konvention - som Danmark har tilsluttet sig - om, hvordan myndigheder skal agere over for tobaksindustrien.
Her lyder det blandt andet:- Partier skal kun mødes med tobaksindustrien, hvis det er strengt nødvendigt for at få dem til effektivt at regulere tobaksindustrien og tobaksvarer.
- Hvis interaktion med tobaksindustrien er nødvendig, skal partier sikre, at møderne er transparente for offentligheden.
Hvorfor mener du, at sundhedsministeren også skal kaldes i samråd?
- Fordi sundhedsministeren og Sundhedsministeriet har en holdning, der giver udtryk for i langt højere grad at have forståelse for, at tobaksindustrien ikke er hvilken som helst industri.
Vi har faktisk at gøre med det mest vanedannende og sundhedsskadelige produkt i Danmark, siger Flemming Møller Mortensen.
Hvad vil du gerne have svar på i samrådet?
- Jeg er nødt til at få en klar holdning fra regeringens side, for det er uholdbart, at to ministre tolker konventionen så forskelligt, som de gør.
Læs også:Skatteminister beskyldes for konventionsbrud: Inviterede tobakslobby indenfor på ministerkontoretEksperter: Ministeren har brudt sig mod konventionenDR Nyheder kunne tidligere i dag fortælle, at skatteministeren tre gange er mødtes med tobaksindustrien.
Det fik to førende eksperter inden for sundheds- og tobakspolitik til at rejse en kraftig kritik af skatteministeren.
Tobak er et usandsynligt sundhedsskadeligt produkt, og det er hele Danmark, som har tilsluttet sig konventionen.
Derfor skal vi have en ens tolkning i alle ministerierFlemming Møller MortensenFor mødet med tobaksindustrien er et brud på Verdenssundhedsorganisationen WHO's rammekonvention for tobaksforebyggelse, mener de.
- Efter min allerbedste overbevisning så har ”hilse-på-møder” overhovedet ingen plads i rammekonventionen.
Det står meget tydeligt, at man kun skal mødes med tobaksindustrien, hvor det er tvingende nødvendigt for at kunne regulere tobaksindustrien, siger Charlotta Pisinger, der er professor i tobaksforebyggelse ved Center for Klinisk Forskning og Forebyggelse under Københavns Universitet.
- Den her form for lobbyisme er ikke relevant for at kunne regulere tobaksindustrien og tobaksprodukterne.
Læs også:Karsten Lauritzen afviser konventionsbrud: WHO-anbefalinger er tåbeligeKarsten Lauritzen kan dog ikke se noget problematisk ved møderne og afviser, at møderne var et brud med WHO's rammekonvention.
Han slog også fast, at han fortsat vil mødes med tobaksindustrien.
- Der står ikke i konventionen nogen steder, at man ikke må mødes med tobaksindustrien.
Der står, at man skal sørge for, at tobaksindustrien ikke har indflydelse på vores sundhedspolitik.
Nu er jeg skatteminister, siger han og fortsætter:- Rammekonventionen siger noget specifikt om sundhedspolitik.
Det, jeg bedriver, er skattepolitik.
Der er en afgørende forskel.
Flemming Møller Mortensen, hvorfor må skatteministeren ikke tale med så stor en bidragsyder til skattekassen som tobaksindustrien.
Han bedriver jo netop skattepolitik og ikke sundhedspolitik?
- Vi skal forholde os til, at WHO og FN har sagt, at der skal være en særlig konvention i forhold til tobak.
Tobak er et usandsynligt sundhedsskadeligt produkt, og det er hele Danmark, som har tilsluttet sig konventionen.
Derfor skal vi have en ens tolkning i alle ministerier, siger Socialdemokratiets sundhedsordfører.
FacebookTwitterKopier link




https://www.dr.dk/nyheder/vejret/efteraaret-er-kommet-vindblaest-start-paa-ugen

VejretEfteråret er kommet: Vindblæst start på ugenEt lavtryk presser vinden op til hård kuling med vindstød af stormstyrke.
Prognoserne siger op til hård kuling med vindstød af stormstyrke ved de vestvendte kyster omkring tirsdagsdøgnet.
Af Anja Karin Møller Fonseca21.
okt.
2018 kl.
19.
39Bemærk: artiklen er mere end 30 dage gammelLæs opDen seneste uges tid har vind og vejr ligget langt fra det vi typisk forbinder med efteråret, nemlig regn og rusk.
Højtryk og højtryksrygge har bidraget med roligt vejr, men nu begynder vinden er røre på sig.
Og det skal nok sætte bevægelse i trækronerne og ryste mange blade af træerne i starten af ugen.
Vinden tiltager i morgenI morgen øger vinden op ad dagen.
Vi lægger ud med en jævn til hård vind fra nordvest og vest, hvor det bliver mest blæsende ved kysterne.
I løbet af aftenen vokser vinden til en frisk vind til kuling og der kan efterhånden komme kraftige vindstød.
Ud på natten øger vinden begyndende fra nordvest.
Det er derfor først den nordlige halvdel af Jyllands vestkyst, som vil få op til hård kuling med vindstød op til stormstyrke.
De højeste vindstyrker ventes at ramme de vestvendte kyster med op til hård kuling med vindstød af stormstyrke.
Vindfeltet trækker fra nordvest mod sydøst, de højeste vinde vil derfor ramme det nordvestlige Jylland først på natten til tirsdag og efterhånden flytte sig mod sydøst frem til tirsdag aften.
Sidst på tirsdagen aftager vinden til en jævn vind til kuling, så det vil fortsat være ret blæsende.
Lavtryk kommer med regn og blæstDet er et lavtryk, som bevæger sig norden om Danmark, der forårsager blæsevejret.
Det kraftigste vindfelt ses på den syd- og sydvestlige flanke af lavtrykket og lige nu ser det ud til at blæsevejret kulminerer over landet natten til tirsdag frem til tirsdag aften.
Vindretningen vil primært være fra nordvestlige retninger, hvilket kan betyde begrænsninger for lette køretøjer på nogle af broerne.
Et lavtryk bevæger sig norden om Danmark og giver regn og blæst omkring tirsdagsdøgnet.
Ud over blæsten skal vi også passeres af et regnvejr.
Regnen lægger sig først over den nordvestlige del af Jylland natten til tirsdag og ventes af forlade Danmark via Bornholm tirsdag aften.
Bag ved regnvejret følger en opklaring, som breder sig fra nordvest.
Dagens temperaturer kommer typisk til at ligge omkring 10 til 13 grader.
FacebookTwitterKopier linkEmner:Vejret|Jylland|Bornholm




https://www.dr.dk/sporten/haandbold/herreligaen/mestrene-fra-skjern-stoppede-soenderjyskes-stime

HerreligaenMestrene fra Skjern stoppede Sønderjyskes stimeEfter fem sejre i træk måtte Sønderjyske indkassere et nederlag, da holdet søndag tabte 25-30 til Skjern.
Skjern vandt 30-25 ude over Sønderjyske.
21.
okt.
2018 kl.
19.
35Bemærk: artiklen er mere end 30 dage gammelLæs opSønderjyske havde søndag mulighed for at tage holdets sjette sejr i træk i Herre Håndbold Ligaen, da sidste sæsons mestre fra Skjern kom på besøg i Sønderborg.
Men sådan skulle det ikke gå for hjemmeholdet, der måtte gå fra banen som tabere for første gang siden 11.
september med et nederlag på 25-30.
De to hold fulgtes ad i første halvleg, indtil Skjern efter cirka ti minutter trak en smule fra.
Læs også:Rostov-Don pillede pynten af København HåndboldMidtvejs i halvlegen var udeholdet således foran 8-5, inden sønderjyderne fik kæmpet sig tilbage i opgøret og til sidst udlignet til pausestillingen 15-15.
Chris Holm Jørgensen stod for en tredjedel af Sønderjyskes mål i kampens første halvdel, mens Thomas Mogensen og Jan Grebenc var Skjerns største målslugere med tre træffere hver efter den første halve time.
Læs også:VIDEO Odense Håndbold henter overlegen CL-sejr uden landsholdsanførerUdeholdet kom bedst ud til anden halvleg og bragte sig hurtigt foran med to mål.
En forskel, der var blevet udvidet med et enkelt mål med et kvarter tilbage af kampen, hvor Skjern var foran 22-19.
Med ti minutter tilbage af opgøret var tremålsføringen blevet fordoblet, så de forsvarende danmarksmestre nu var foran 26-20 og havde sejren inden for rækkevidde.
En god slutspurt af Sønderjyske bragte forskellen ned på tre mål.
Desværre for hjemmeholdet var der kun et minut tilbage af opgøret, da det skete, og med to efterfølgende scoringer lukkede Skjern kampen.
Læs også:Skjerns mestertræner siger farvel: Stopper karrieren til sommerThomas Mogensen sluttede kampen som topscorer med ti mål.
Søndagens sejr ændrer ikke på, at Skjern ligger på ottendepladsen i ligaen - nu med ti point efter ni kampe.
Trods nederlaget fastholder Sønderjyske også sin position i tabellen som nummer fire med 12 point.
/ritzau/FacebookTwitterKopier link




https://www.dr.dk/nyheder/penge/jeg-blev-suget-op-i-rumskibet-den-utrolige-historie-om-insideren-og-plyndringstogtet

Afsløring af skatteskandaleSe temaPengeJeg blev suget op i rumskibet: Den utrolige historie om insideren og plyndringstogtet mod EuropaNår man hader staten, er det ikke svært lænse den for milliarder, fortæller insider.
Af Mathias Sommer og Video: René Just Poulsen21.
okt.
2018 kl.
19.
00Bemærk: artiklen er mere end 30 dage gammelLæs opDet er en kold, overskyet oktobermorgen i Zürich, da det banker på døren til en stor villa med udsigt over Zürich sø.
Indenfor er en tysk topadvokat netop steget ind under bruseren.
Hans kone åbner døren.
På den anden side venter otte politibetjente og en ransagningskendelse, der giver dem tilladelse til at endevende alt i huset.
- Dengang havde jeg stadig et klart fjendebillede.
For mig, som for alle andre, var staten fjenden.
Og nu slog han til, og jeg havde virkelig lyst til at slå igen, siger den nu tidligere topadvokat.
Jeg blev drejet det forkerte sted hen.
Vi kastede alle principper over bord.
Til sidst kunne jeg kun sammenfatte det i denne simple sætning: Grådighed æder sindetInsiderenRansagningen af villaen i Schweiz i 2014 beskriver han selv som begyndelsen på den rejse, der har ført ham til en hemmelig adresse i Tyskland, hvor han sidder under et tykt lag af silikone og sminke og fortæller om en velhaververden bygget på materialisme og en ’djævlemaskine’, som har franarret europæiske skatteborgere ufattelige pengebeløb:- Alle de penge, der flød ud fra denne maskine, kom fra staten.
Det vidste alle.
Det indbragte millioner og atter millioner hvert år.
Men man ville hele tiden udstyre denne djævlemaskine med flere hestekræfter, så det hele voksede og blev større og større, siger den tyske topadvokat, som vi kalder insideren.
Læs også:Forstå begreberne: Udbytteskat for begyndereEn industriOver to dage har insideren ladet sig interviewe af DR og det tyske medie ARD om sin tid som medlem af det netværk af hovedrige finansfolk, advokater og banker, som har hevet milliarder op af statskasserne i tilbagebetaling af udbytteskat.
- For os var Tyskland det mest udbytterige marked.
Spanien, Frankrig og Italien var også udbytterige, fordi de var store, Især Frankrig.
Men også små lande som Danmark, Belgien og Østrig.
Det mest eksotiske land, jeg har hørt om, er Japan, siger insideren, der taler under forudsætning af at være anonym.
Danmark er formentlig det land, der er hårdest ramt i forhold til sit befolkningstal.
Men en lang række europæiske lande har været ramt af formodet svindel og spekulation med udbytteskat.
Danmark er formentlig det land, der er hårdest ramt i forhold til sit befolkningstal.
Men en lang række europæiske lande har været ramt af formodet svindel og spekulation med udbytteskat.
Insideren snakker også med de tyske myndigheder.
Det gør han for at opnå straffrihed, men omvendt er han også klar over, at hans bidrag til efterforskningen kan være med til at sende gamle venner i fængsel.
- Når man taler så åbent om de her ting, træder man mange mennesker over tæerne, og det er ikke ufarligt.
Det er mennesker, som har rigtig meget magt, rigtig meget indflydelse, rigtig mange penge.
Og så er intet utænkeligt.
Derfor har jeg denne maske på, og derfor er jeg bange, siger insideren.
Fidusen med at lokke skattevæsener til at refundere en skat, som ikke er betalt, kaldes også for ’CumEx’.
Betegnelsen henviser til de latinske ord 'med ' og 'uden', fordi fidusen går ud på at handle aktier med og uden udbytte lige omkring tidspunktet, hvor en virksomhed fordeler overskuddet til sine aktionærer, såkaldt udbytte.
Ved at handle aktier mellem flere ejere omkring udbyttedagen har bagmændene kunnet få den samme skat refunderet flere gange.
Læs også:Whistleblower til DR: Finansfolk fra London ødelægger EuropaIfølge insideren en omfattende industri, der rækker helt op i toppen af glasbygningerne i verdens finanscentre.
- Vi taler ikke kun om hundrede af mennesker, men om tusinder fordelt over hele Europa, som har levet af denne industri og måske stadig lever af det i dag.
Alene for de fem europæiske lande, der er hårdest ramt af udbytteskattefidussen, kan formodet bedrageri og spekulation med udbytteskat have kostet over 410 milliarder kroner, ifølge researchnetværket bag #CumExFiles.
Den tyske skatteadvokat, Insideren, skal også afgive forklaring i retten.
Sidste år stod han frem med sin historie.
Efterforskere fik insider på rette sporKlokken seks den 22.
oktober 2014 sluttede livet i den økonomiske overhalingsbane for insideren, da de otte betjente ransagede hans hjem i Schweiz.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"- Jeg tilbragte 14 måneder i et forhørslokale.
Den første dag var frygtelig.
Jeg var iskold.
Men de behandlede mig som et menneske.
De gav mig muligheden for at fortælle min historie fra begyndelsen, og de mistede aldrig tålmodigheden med mig, og det var en stor gave.
De havde hjulpet mig ind i en proces, hvor jeg var i gang med at lære noget om mig selv.
- Jeg skulle lære min indstilling til mig selv og også lære, at jeg havde gjort noget forkert, acceptere at jeg havde gjort noget forkert.
Det varede mange måneder, før jeg fandt den rigtige indstilling, siger insideren.
Grådighed æder sindetInsiderens historie bekræftes i de over 180.
000 papirer fra CumEx-samarbejdet, som 19 medier i disse dage offentliggør på tværs af hele Europa.
I materialet, der primært stammer fra tysk efterforskning, optræder insiderens navn igen og igen.
I lange, udredende mailkorrespondancer forklarer han sine klienter om den seneste udvikling i tysk lovgivning, så det fortsat er muligt at hive milliarder op af den tyske statskasse.
Læs også:Udbyttesag rydder forsider i hele Europa: 'Århundredets kup' blev begået af de 'nålestribede habitter'Dokumenterne viser, at insideren har været dybt engageret i at sætte strukturer op, så det på papiret så ud, som om den samme skat skulle tilbagebetales flere gange.
- Jeg blev drejet det forkerte sted hen.
Vi kastede alle principper over bord.
Til sidst kunne jeg kun sammenfatte det i denne simple sætning: Grådighed æder sindet, siger han.
Fra provins til gevinstDer er langt fra en lille, tysk provinsby til de højeste skyskrabere i Frankfurt og London.
Hvor insideren kommer fra, blev man enten ’arbejder, landmand eller arbejdsløs’, fortæller han.
Men insideren var udstyret med en usædvanlig ærgerrighed.
Han ville ikke nøjes og satte kursen mod glasbygningerne i Frankfurt:- De første 18 år af mit liv tilbragte jeg langt fra højhuse, langt fra bankscenen i Frankfurt og City of London.
Men jeg ville ikke affinde mig med denne skæbne og jeg ved i dag, at jeg var drevet af at lave karriere, drevet af at komme væk derfra og ud i den store, vide verden, siger han.
- Vi, revisorerne, bankmændene, investorerne.
Vi var jagerne, vi var ræve, blodtørstige ræve, som er kommet ind i hønsegården.
Hønsegården, det var staten, med sin statskasse.
Og hønsegården, den stod åben på vid gab, siger insideren.
I 2001 afsluttede han jurastudiet med topkarakterer og speciale i erhvervsret.
Dét sparkede døren op til en verden, han kun kendte fra film.
- De eksamenskarakterer åbnede en verden for mig, som jeg slet ikke vidste fandtes.
Jeg kunne faktisk ærligt talt ikke forestille mig den verden, den var meget forførerisk.
- For mig var det helt klart: jeg havde intet, men jeg ville have meget.
Det vidste jeg allerede dengang, og jeg bemærkede, at det er en verden befolket af rige advokater.
Toppen af poppen, som havde adgang til de helt store honningkrukker.
RumskibetInsideren blev hyret ind i et stort internationalt advokatfirma, hvor han arbejdede med erhvervsret.
Men da han fik til opgave at hjælpe rigmænd med at skjule penge for skattemyndighederne, blev han for første gang introduceret til aggressiv skatteplanlægning.
- De havde altid det samme „problem“.
De havde tjent mange, mange millioner, men så gik sommeren og efteråret kom, og så sagde de til sig selv: Hvis jeg ikke finder på noget nu, skal jeg den 31.
december betale halvdelen til staten i skatter.
Det er ikke godt.
Læs også:VIDEO Sådan får man 410 milliarder tilbage i skatInsideren hjalp sine klienter med at betale 0 procent i skat.
I dag bruger han billedet, at han 'blev suget op i et rumskib,' en parallel verden uden plads til moralske skrupler.
Aktier, udbytte og skatNår en virksomhed giver overskud, kan den vælge at udbetale en del af overskuddet til sine ejere, aktionærerne.
Dem, der ejer en aktie i virksomheden kan altså - én gang om året, når der er generalforsamling – få en del af overskuddet udbetalt i form af et udbytte.
Når aktionærer modtager udbytte, skal de betale skat af det.
Det kaldes udbytteskat.
I Danmark er satsen for udbytteskat 27 procent.
De penge tilbageholdes automatisk af skat.
Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
- Jeg sad i dette rumskib.
Vi havde alle dette billede af staten som fjende.
Staten ville have millioner af en stakkels mand, og det var vores at opgave at beskytte ham.
I dag siger jeg det med en vis portion ironi, for det bebrejder jeg mig selv for i dag.
Men det stod slet ikke til diskussion i vores rumskib, siger han.
Han blev også hurtigt klar over, at der ikke var plads til moralske spørgsmål.
- Overgiver du dig til denne tankegang, ryger du af teamet.
Så er du ude, og så er det slut med din karriere.
Så bliver du smidt ud af dette rumskib.
Vil du det?
Nej, tværtimod.
Jeg ville flyve meget, meget længere, meget, meget højere og meget, meget hurtigere.
Jeg havde en ustyrlig appetit efter at få mere.
Det kunne aldrig blive nok.
Læs også:Macquaries topledelse sagde god for at plyndre statskasser – trods talrige advarslerSelv om der er et stykke fra skatteunddragelse til decideret skattesvindel, som insideren og hans gamle venner nu i stor stil er mistænkt for i Tyskland, så mener insideren selv, at det er synet på staten, som er roden til CumEx-skandalen, der har sendt over 410 milliarder kroner i favnen på udenlandske rigmænd.
- Det er kort og godt grundlaget for, at CumEx overhovedet kunne opstå: Fordi der er en holdning i samfundet, i hvert fald i spidsen af samfundet, som er meget egocentreret.
Skatter er for mange mennesker udgifter, og udgifter skal helst være reduceret til nul, siger insideren.
Porsche og MallorcaMen der var også en anden grund til, at der ikke var plads til moralske overvejelser omkring, hvorfra overskuddet på de store CumEx-handler kom fra: En ufattelig materialisme, som drev ned ad væggene i det internationale finansmiljø.
- Det kunne aldrig blive nok for nogle af dem, som har været en del af denne djævlemaskine.
Det var sådan: Du har en status og tænker: Jeg har nået målet.
Men så møder du én.
Han har ikke kun én Porsche, men to.
Så møder du endnu én.
Han har to villaer på Mallorca.
Og så møder du den næste.
Læs også:Europæiske statskasser plyndret for milliarder: Er et fælles banktilsyn løsningen?
- Og så kommer der en energi: Mere og mere, hver dag, nye højder.
Du flyver gennem regionen i et fly, du er jo altid på farten.
Og du flyver altid business class.
Jeg troede, at jeg var et bedre menneske, fordi jeg måtte sidde forrest i flyet.
Og når du flyver langdistance, må du også sidde på første klasse.
Så tænker du virkelig: Jeg har nået målet, Så stiger du af flyet, går ind til et møde, og ham, som du skal mødes med, han er kommet i sit privatfly.
Så tænker du: Nå, super.
Det stopper altså ikke her.
- Og det er det perfide, at man aldrig bliver tilfreds med det, man har.
Og det bliver ved, ind til du når ud over afgrunden.
Tysklands fjende nummer 1Gennem sit arbejde mødte insideren tidligt i sin karriere den anerkendte skatteadvokat Hanno Berger.
Anerkendt var han i hvert fald i nullerne.
I dag har Berger af tyske medier fået titlen ’Den tyske stats fjende nummer 1’.
Hanno Berger betragtes som hovedarkitekten bag CumEx-handlerne i Tyskland, som menes at have kostet den tyske stat over 50 milliarder kroner.
- Hen over årene 2005, 2006 og 2007 udviklede Hanno Berger sig til et forbillede for mig.
- Han var helt fra begyndelsen en respektindgydende person.
Han var en støtte, og man kunne også beskrive ham som en mentor.
Vores relation udviklede sig hele tiden.
Henover årene endda til noget, der lignede et partnerskab, og i sidste ende gik det hele i stykker.
Læs også:Bagmandspolitiet roser DR-dokumentar: Giver indblik i professionelle, avancerede metoderHanno Berger var en stor kanon i den internationale finansverden i nullerne.
Fidusen med udbytteskat så godt ud på enhver banks bundlinje.
- De var himmelhenrykte over, at han kom og tryllede noget mere.
De vidste helt præcist, at Hr.
Berger står for omsætning, Hr.
Berger står for millionindtægter, siger insideren.
Den tyske topadvokat Hanno Berger leverede den juridiske vurdering, som internationale storbanker benyttede til at hive udbytteskat op af den tyske statskasse.
I dag lever han i Schweiz, men betragtes i Tyskland som hovedbagmand i kontroversielle handler, der har tømt den tyske statskasse for milliarder.
I dag er insiderens gamle læremester hovedmistænkt i den største skatteskandale i Tysklands historie.
Siden 2014 har Berger gemt sig i Schweiz.
- Efter hvad jeg har hørt, er han ikke kun skuffet over mig, men rasende.
Jeg tror, han hader mig.
Men ikke kun ham.
Mange af vennerne fra dengang, er også fjender i dag, siger insideren.
- Organiseret kriminalitetSelv om det stadig ikke er afgjort ved domstolene, at de seneste mange års aggressive spekulation i udbytteskat, er ulovligt.
Så er ingen i tvivl om, hvordan fidusen har fungeret: At skatteborgerne har udbetalt penge til rige banker, advokater og aktiehandlere.
Den samme forklaring kommer fra Hanno Berger, som nægter at have gjort noget ulovligt.
For insideren er der ingen tvivl:- I dag siger jeg fuldstændigt klart, at det er organiseret kriminalitet.
Men mange af de her bankfolk og pengemænd er så afsporede, at de stadig i dag bruger argumentet, at der ikke ligger en retspraksis og så videre, siger insideren.
Læs også:Macquaries topledelse sagde god for at plyndre statskasser – trods talrige advarslerHan kalder det koordinerede angreb på statskasserne for ’den perfekte forbrydelse’.
Den henter nemlig pengene i statskassen, og den løber aldrig tør for penge:- Mange krimiforfattere har tit stillet spørgsmålet, om den perfekte forbrydelse findes.
Hvis den findes, så er det den her.
Det er CumEx.
Hvorfor?
Fordi dette maskineri, som blev sat i gang, har hentet kæmpe mængder penge ind.
Vi havde det, som om vi var brudt ind i Fort Knox.
Men det var bare bedre, for i dette tilfælde var staten kilden til pengene.
Og den kilde kan ikke tørre ud.
Når staten ikke har flere penge, så bliver der bare trykt nogle flere, siger Insideren til DR og ARD.
Se interview med Insideren i 21 Søndag klokken 21 på DR 1.
Insideren medvirker også i dokumentaren 'Mændene der plyndrede Europa,' som er tilgængelig på DR TV nu.
FacebookTwitterKopier linkEmner:Tyskland|Skatter og afgifter|Økonomi|Schweiz|Frankfurt




https://www.dr.dk/nyheder/indland/ny-undersoegelse-mange-koerer-staerkt-over-oeresund

IndlandNy undersøgelse: Mange kører for stærkt over ØresundRådet for Sikker Trafik foreslår ny metode for at dæmme op for fartsynderne.
Ny metode skal give politiet bedre mulighed for at få fart i fartsynderne på og under Øresund(arkivfoto).
Af Flemming Brandt21.
okt.
2018 kl.
18.
51Bemærk: artiklen er mere end 30 dage gammelLæs opDer bliver kørt alt for stærkt, når folk skal over Øresundsbroen og gennem tunnelen.
Nye tal fra Københavns Politi dokumenterer ifølge TV2, at en stor del af bilisterne har meget svært ved at holde sig under fartgrænsen, når de skal frem og tilbage mellem Sverige og Danmark.
Fra midten af juni og frem til midten af september har politiet overvåget strækningen og målt farten.
Ud af 200.
000 bilister kørte omkring 11.
000 mere end 125 km/t.
Der er foretaget måling både i tunnelen, hvor grænsen er 90 km/t, og på broen, hvor man maksimalt må køre 110 km/t.
Politiet har endda målt op til 203 km/t nede i tunnelen og 209 km/t oppe på broen.
- Jeg var godt klar over, at der bliver kørt stærkt herude, men jeg var ikke klar over, at der bliver kørt så stærkt herude.
Det overrasker mig en del, siger Steen Søder, politiinspektør og centerchef for Københavns Politis færdselsafdeling, til TV2.
Sikkerhedschef på Øresundsbroen Ulla V.
Eilersen efterspørger en permanent fartkontrol på den faste forbindelse mellem Danmark og Sverige.
Umuligt at fange fartsyndere i tunnelenMogens Kjærgaard Møller, direktør for Rådet for Sikker Trafik, foreslår, at man gennemfører den ved at overvåge, hvor hurtigt bilisterne kører fra det ene land til det andet for så at se, om bilen gennemsnitligt har kørt for stærkt undervejs.
Det er nemlig praktisk umuligt at fange dem, der kører for stærkt nede i tunnelen.
- Du kan ikke have en fotovogn holdende dernede, det giver sig selv.
Så den mulighed er ude.
Du kan heller ikke stå og lave laserkontrol dernede, da det er alt for farligt for en politibetjent at stå dernede.
Så man har meget vanskeligt ved at gennemføre kontrollen, siger direktøren til DR.
Venstres trafikordfører, Kristian Pihl Lorentzen, bakker over for TV2 op om forslaget om forsøg med strækningskontrol på den faste forbindelse mellem Danmark og Sverige.
FacebookTwitterKopier link




https://www.dr.dk/nyheder/udland/eksperter-uden-en-nedrustningsaftale-er-der-risiko-nyt-vaabenkaploeb

UdlandEksperter: Uden en nedrustningsaftale er der risiko for nyt våbenkapløbUSA ønsker at trække sig ud af nedrustningsaftalen fra Den Kolde Krig.
(Arkiv) INF-traktaten blev indgået i 1987 mellem USA og Rusland.
Men nu har USA's præsident, Donald Trump, meldt ud, at man ønsker at trække sig fra aftalen.
Af Christina Nordvang Jensen21.
okt.
2018 kl.
18.
05 | opdateret 21.
okt.
2018 kl.
17.
20Bemærk: artiklen er mere end 30 dage gammelLæs opHvis USA trækker sig ud af nedrustningsaftalen, INF, der blev indgået med Rusland tilbage i 1987, vil det betyde en øget oprustning af landenes våbensystemer.
Og det vil ende med at blive en omkostningsfuld affære.
Det mener Claus Mathiesen, der er lektor i russisk ved Forsvarsakademiet, og Ole Wæver, professor i international politik ved Københavns Universitet.
- Der er en risiko for, at man kommer i gang med et nyt våbenkapløb med betydelige økonomiske konsekvenser.
Og det er i virkeligheden er en af de største russiske bekymringer i denne her sammenhæng, for det tror jeg ikke, at deres økonomi er robust nok til, siger Claus Mathiesen.
Læs også:Trump truer med at trække USA ud af nedrustningsaftaleINF-TRAKTATEN MELLEM USA OG RUSLANDI 1987 indgik USA's tidligere præsident Ronald Reagan en nedrustningsaftale med sin russiske kollega Mikhail Gorbatjov.
Aftalen blev indgået under den kolde krig og forbød Rusland og USA at eje, producere og teste flere forskellige mellemdistanceraketter.
Samtidig skulle begge nationer have indblik i hinandens atomvåbenprogrammer.
Blandt andet skulle USA destruere missilerne Pershing Ib, Pershing II, mens Sovjetunionen skulle destruere flere af deres SS-missiler.
Aftalen indebar skrotning af 572 euromissiler og de sovjetiske mellemdistancemissiler.
Aftalen blev set som et stort skridt i retning af normalisering mellem øst og vest hen mod afslutningen af den kolde krig.
Det var i går, at USA's præsident, Donald Trump, meldte ud, at USA vil afbryde den såkaldte INF-traktat, fordi landet mener, at russerne har brudt aftalen ved at udvikle mellemdistanceraketter.
Siden er hans nationale sikkerhedsrådgiver John Bolton rejst til Rusland i forbindelse med en større rundrejse, hvor meldingerne er, at han officielt skal meddele, at USA ønsker at træde ud af den 31 år gamle nedrustningsaftale.
Det var USA's tidligere præsident Ronald Reagan, der i 1987 indgik aftalen med sin russiske kollega Mikhail Gorbatjov.
Den forbød Rusland og USA at eje, producere og teste flere forskellige mellemdistanceraketter.
Samtidig skulle begge nationer have indblik i hinandens atomvåbenprogrammer.
Bør undgå at droppe aftaleUSA har i flere år hævdet, at Rusland de seneste ti år har udviklet en mellemdistanceraket, som man i Nato kalder SSC-8 og i Rusland 9M729, hvilket amerikanerne ser som et direkte brud på aftalen fra 1980'erne.
Ifølge Claus Mathiesen har Donald Trump en pointe i, at hvis en nedrustningsaftale skal give mening, kræver det, at alle overholder den.
- Det her peger på, at vi har en ny verdensorden med flere poler, hvor det ikke kun er et spørgsmål om kontrol af våben mellem to store supermagter.
Der er flere aktører i dag, herunder Kina, der er relevante også at opnå nogle aftaler med.
Spørgsmålet er, om det kan lade sig gøre, siger han.
Læs også:Rusland: USA drømmer om at være verdens eneste supermagtTil Ritzau fortæller Ole Wæver, at en nedrustningsaftale er vigtig at holde fast i, fordi den udelukker en hel kategori af våben - nemlig mellemdistanceraketter.
Han mener, at USA i stedet skulle gå efter at beholde aftalen.
- Russerne har brudt aftalen, så det er ikke overraskende, at USA reagerer.
Problemet er bare, at man kunne opnå meget mere ved at insistere på, at aftaler er vigtige i stedet for at sige, at aftaler er noget, vi vil være fri for, siger han til Ritzau.
FacebookTwitterKopier link




https://www.dr.dk/sporten/ridning/video-dansk-dressurrytter-om-hjemmebanemirakel-ikke-meget-saette-en-finger-paa

RidningVIDEO Dansk dressurrytter om hjemmebanemirakel 'Ikke meget at sætte en finger på' Det var en stor overraskelse, at Daniel Bachmann Andersen red sig til sejr ved World Cuppen i Herning.
Af Niels Anton Heilskov21.
okt.
2018 kl.
18.
04Bemærk: artiklen er mere end 30 dage gammelLæs opSamarbejdet mellem den danske rytter Daniel Bachmann Andersen og hans hest Blue Hors Zack har udviklet sig i hæsblæsende tempo, og det førte søndag til den første world cup-triumf for ekvipagen.
Læs også:VIDEO Daniel Bachmann Andersen tager dressur-guldet i HerningBagefter sejren på hjemmebane i Herning, var det også en yderst tilfreds rytter, der kunne reflektere over dagens resultat.
- Det gik super.
Super, super, super!
Der var ikke meget, jeg kunne sætte en finger på, siger Daniel Bachmann Andersen til DR Sporten.
Læs også:Dansk rytter rider mod verdenstoppen på halvblind hestSejren i world cup-afdelingen i Danmark giver danskeren blod på tanden frem mod sæsonfinalen i dressur, der bliver reddet i Sverige til foråret.
- Målet er podiet.
At ende blandt de tre bedst.
Vi skal ride videre på samme niveau og fortsætte med den gode træning og komme til nogle flere stævner, forklarer Daniel Bachmann Andersen.
Ved sidste sæsonfinale sluttede danskeren som nummer syv.
FacebookTwitterKopier linkEmner:Herning|Sverige




https://www.dr.dk/sporten/fodbold/superliga/video-fc-koebenhavn-snyder-vejle-overraskelsen

SuperligaVIDEO FC København snyder Vejle for overraskelsenVejle var søndag tæt på at tage fusen på FC København, men hovedstadsklubben fik vendt kampen på hovedet.
21.
okt.
2018 kl.
18.
03Bemærk: artiklen er mere end 30 dage gammelLæs opFC København vendte søndag et truende nederlag til sejr, da holdet på udebane slog Vejle med 3-1.
Det lignede længe en højst overraskende sejr til hjemmeholdet, men efter 70 minutter fik gæsterne nedbrudt den vejlensiske defensiv.
I løbet af tre minutter blev kampen vendt på hovedet.
FCK holder med sejren trit med FC Midtjylland i toppen af tabellen.
Vejle er fortsat nummer 12.
Vejle lagde frisk ud og var farlige allerede efter ni minutter, da angriber Allan Sousa forsøgte sig, men afslutningen manglede kvalitet.
Som første halvleg skred frem, overtog FCK det meste af spillet, men dermed ikke sagt at gæsterne sad tungt på kampen.
Både Viktor Fischer og Pieros Sotiriou forsøgte sig med hovedet efter henholdsvis 15 og 21 minutter, men FCK havde svært ved at åbne et kompakt og velorganiseret Vejle-hold.
Værterne fra Vejle udnyttede efter 34 minutter et hjørnespark til at score kampens første mål.
Imed Louati dukkede op ved forreste stolpe og stangede føringen i mål.
København for stærke i anden halvegFra anden halvlegs start trykkede FC København mere på.
Der var spillet 55 minutter, da Imed Louati var tæt på at pande bolden i eget net, og minuttet efter måtte Vejle to gange blokere i det lille felt.
Efter 69 minutter kom så en af de helt store chancer, da kantspiller Robert Skov bragede bolden på overliggeren.
Det skulle lykkes Vejle at holde stand helt til det 72.
spilleminut, men herfra gik det stærkt.
På bare tre minutter vendte FCK kampen.
Først udnyttede Dame N'Doye forvirring i Vejle-feltet til at score, og blot tre minutter senere bragede Robert Skov bolden ind.
I tillægstiden slog FCK kontra og cementerede sejren ved Pieros Sotiriou på Robert Skovs tværpasning.
Vejle gæster i næste runde Hobro.
FCK tager imod AGF.
/ritzau/FacebookTwitterKopier linkEmner:Allan Sousa (fodboldspiller)|Dame N'Doye (fodboldspiller)|FC København|Vejle|Fodbold




https://www.dr.dk/sporten/fodbold/superliga/minut-minut-agf-og-aab-deler-efter-dramatisk-opgoer






https://www.dr.dk/nyheder/udland/samuelsen-efter-trumps-trussel-jeg-forstaar-amerikanerne

UdlandSamuelsen efter Trumps trussel: Jeg forstår amerikanerneSamtidig ærgrer udenrigsministeren sig over udsigten til, at USA trækker sig fra nedrustningsaftalen.
Udenrigsminister Anders Samuelsen vil nu vende situationen med Nato-medlemmerne.
Af Simon Vincensen21.
okt.
2018 kl.
17.
35Bemærk: artiklen er mere end 30 dage gammelLæs opUdenrigsminister Anders Samuelsen ærgrer sig over udmeldingen fra USA's præsident, Donald Trump, der vil trække landet ud af nedrustningsaftalen, som forbyder USA og Rusland at producere og teste mellemdistanceraketter.
Men samtidig, siger udenrigsministeren, forstår han amerikanernes reaktion.
SPØRG KORRESPONDENTENKlokken 20-21 sidder DR's mellemøstkorrespondent Michael S.
Lund klar til at svare på dine spørgsmål om sagen.
Du kan allerede nu stille dit spørgsmål til ham her.
- Rusland har ikke levet op til aftalen, og det er et problem.
Spørgsmålet er så, om man skal blive ved bordet og lægge pres der, eller trække sig og prøve på en anden måde, siger Anders Samuelsen.
Læs også:Trump truer med at trække USA ud af nedrustningsaftaleEt dilemmaAftalen om nedrustning blev indgået under den kolde krig og forbød Rusland og USA at eje, producere og teste flere forskellige mellemdistanceraketter.
Samtidig skulle begge nationer have indblik i hinandens atomvåbenprogrammer.
Aftalen indebar skrotning af 572 euromissiler og de sovjetiske mellemdistancemissiler.
Den blev set som et stort skridt i retning af normalisering mellem øst og vest hen mod afslutningen af den kolde krig.
Læs også:Korrespondent: Muligt brud på nedrustningsaftale har fået USA til at stå svagereIfølge udenrigsministeren er det svært at svare på, hvilken af de to muligheder, der er den rigtige at vælge for USA, siger han.
- Vi vil gerne have tryghed, men hvis aftalen ikke virker og Rusland er ved at bygge mellemdistanceraketter, der kan nå Europa på kort tid, er det en alvorlig udfordring, der skal stoppes, siger han.
Læs også:Rusland: USA drømmer om at være verdens eneste supermagtIfølge Anders Samuelsen vil han nu vende situationen med Nato-kredsen.
- Nu kender vi amerikanernes intention, og nu skal vi så afklare, hvad næste skridt er, siger han.
Storbritannien: Står sammen med USAOpbakning er der også fra Storbritannien, der mener, at Ruslands brud på aftalen har latterliggjort formålet.
- Vores tætte og langvarige allierede er selvfølgelig USA og vi stå sammen med dem om at sende en klar besked til Rusland om, at de er nødt til at respektere aftalen, siger forsvarsminister Gavin Williamson til The Guardian.
Ifølge forsvarsministeren ønsker Storbritannien - ligesom Danmark - at aftalen fortsætter, siger han.
- Det kræver to forpligtede parter, og i øjeblikket er der kun én.
Det er Rusland, der bryder aftalen, og det er Rusland, der skal rette ind, siger Gavin Williamson.
FacebookTwitterKopier linkEmner:Anders Samuelsen (politiker)|Donald Trump (politiker)|Rusland|Storbritannien|Militærudstyr




https://www.dr.dk/sporten/fodbold/superliga/video-randers-og-soenderjyske-spiller-uafgjort-i-haard-kamp

SuperligaVIDEO Randers og Sønderjyske spiller uafgjort i hård kampRanders FC fik på hjemmebane besøg af Sønderjyske i et opgør, der endte 1-1.
21.
okt.
2018 kl.
17.
30Bemærk: artiklen er mere end 30 dage gammelLæs opRanders FC måtte tage til takke med et point, da kronjyderne søndag eftermiddag spillede 1-1 på hjemmebane mod Sønderjyske.
Søndagens superligakamp blev en hårdt spillet affære, hvor duellerne på midten af banen var mere interessante end selve fodboldspillet.
Begge hold kom aggressivt fra start, men hjemmeholdet fik hurtigt overtaget.
Randers pressede Sønderjyske tilbage i banen, og efter et kvarters tid gav det pote for hjemmeholdet.
Læs også:VIDEO Horsens kravler op i top-6 med sejr over VendsysselRanders-stopperen Jonas Bager kom højest på et hjørnespark og headede bolden på tværs, hvor hjemmeholdets anfører, Nicolai Poulsen, med sit første hjemmebanemål for Randers, kunne sparke kronjyderne foran 1-0.
Efter målet trak kronjyderne sig lidt tilbage, hvilket medførte at store dele af spillet forgik midt på banen.
Det var dog fortsat Randers, der var farligst, og fem minutter før pausen var hjemmeholdet meget tæt på at fordoble føringen.
Randers-angriberen Emil Riis Jakobsen kom til en god skudmulighed, men bolden blev blokeret i flere omgange.
Sønderjyske havde været decideret ufarlige i første halvleg, og først efter en times spil kom sønderjyderne frem til et skud på mål.
Læs også:VIDEO Kauko og Kristensen sender Esbjerg op på tredjepladsenSønderjyske slår igenGæsternes rutinerede midtbanespiller Niki Zimling sendte et farligt langskud afsted, men Randers-målmand Patrik Carlgren reddede skuddet på fornemmeste vis.
Helt så godt så den svenske keeper ikke ud seks minutter senere.
Gæsternes indskiftede Johan Absalonsen kom pludseligt til en afslutning fra kanten af feltet.
Carlgren var gået til den forkerte side og kunne kun se på, da bolden trillede over stregen i den modsatte side til stillingen 1-1.
Med to minutter igen kom hjemmeholdets indskiftede angriber Marvin Egho fri på siden af feltet, men afslutningen endte i sidenettet, og kampen sluttede dermed 1-1.
/ritzau/FacebookTwitterKopier linkEmner:Niki Zimling (fodboldspiller)|Randers|SønderjyskE|Fodbold|Randers FC




https://www.dr.dk/sporten/tennis/video-wozniacki-om-nederlag-jeg-spillede-ikke-op-til-mit-bedste

TennisVIDEO Wozniacki om nederlag: 'Jeg spillede ikke op til mit bedste'Caroline Wozniacki var ikke tilfreds med sit spil, da hun tidligere søndag tabte til Karolína Plísková.
Af Nikolaj Tangaa Thorngaard og INTERVIEW: Per Colstrup Vinkel21.
okt.
2018 kl.
17.
20Bemærk: artiklen er mere end 30 dage gammelLæs opDen danske tennisstjerne Caroline Wozniacki fik langt fra en optimal start på sit titelforsvar, da hun i dag spillede sin første kamp ved kvindernes sæsonfinale i Singapore.
Danskeren åbnede nemlig turneringen med et nederlag på 2-6, 4-6 til tjekkiske Karolína Plísková, og Wozniacki var da heller ikke tilfreds med sin præstation.
Læs også:Skidt start for Wozniackis titelforsvar i Singapore- Jeg synes ikke, at jeg spillede helt op til mit bedste.
Jeg kæmpede og gjorde, hvad jeg kunne, men jeg havde ikke helt timingen med mig.
Hun spillede desuden rigtig godt, så det var en kombination af begge dele.
Jeg må bare prøve at gøre det bedre til næste kamp, lød det fra Wozniacki til DR Sporten umiddelbart efter kampen.
Danskeren præsterede i løbet af kampen at lave ukarakteristisk mange fejl, og derfor var nederlaget ikke så overraskende endda.
Læs også:VIDEO Wozniacki indleder sit titelforsvar med stor selvtillid i bagagen- Jeg har ti break-bolde, som jeg desværre ikke får udnyttet.
Så bliver det svært at vinde.
Der var også en del gange, hvor jeg måske ikke rammer den helt rent.
Men jeg ved, hvad jeg skal gøre, og hvad jeg skal arbejde på, og så er det bare videre til næste kamp.
Presset til sejrMed nederlaget er Caroline Wozniacki nu under maksimalt pres for at vinde sine næste to gruppekampe.
På tirsdag venter Petra Kvitová, der ligesom danskeren også tabte sin første kamp.
Den tjekkiske tennisspiller forventer derfor et tæt opgør mod Wozniacki.
Hun ser dog danskeren have en lille fordel på underlaget i Singapore.
Læs også:Forstå WTA-sæsonfinalen inden Wozniacki åbner titelforsvaret- Jeg tror, at banen passer godt til hende.
Hun er forsvarende mester, så hun kan uden tvivl lide at spille på underlaget her i Singapore.
Men turneringen er ikke slut endnu, og jeg vil give alt indtil det sidste.
FacebookTwitterKopier link




https://www.dr.dk/sporten/ridning/video-daniel-bachmann-andersen-tager-dressur-guldet-i-herning

RidningVIDEO Daniel Bachmann Andersen tager dressur-guldet i HerningDaniel Bachmann Andersen og hesten Blue Horse Zack rider sig til overraskende hjemmebanetriumf ved World Cuppen i dressur i Herning.
Daniel Bachmann Andersen var en af i alt fire danskere, der deltog ved finalenrunden.
Af Niels Anton Heilskov og Rasmus Askman21.
okt.
2018 kl.
17.
10Bemærk: artiklen er mere end 30 dage gammelLæs opPå hjemmebanen i Herning rider Daniel Bachmann Andersen sig til karrierens første World Cup sejr i dressur.
Det skete foran et begejstret hjemmepublikum på hans hest Blue Horse Zack, der er kendt for at have et synshandicap.
Danskeren var den sidste af i alt 13 deltagere, der skulle i aktion i Grand Prix Freestyle-klassen - på dansk også bedre kendt som kür.
Den 28-årige rytter vandt med en score på 83,375 ud af 100.
Scoren gives som en kombination af det tekniske og kunstneriske udtryk.
Læs også:Dansk rytter rider mod verdenstoppen på halvblind hestDaniel Bachmann Andersen vandt især point på sværhedsgraden, der var nær perfekt.
Det var en tydeligt begejstret rytter, der efter to vellykkede indsatser på ridebanen kunne lade sig hylde foran publikum.
Søndagens disciplin består af et frit program, hvor rytterne selv kan tilrettelægge rækkefølgen af de obligatoriske øvelser.
Programmet udføres med musik, som rytterne også selv bestemmer.
Læs også:Stinna Tange er nomineret til verdens bedste rytterI alt kvalificerede fire danskere sig til søndagens finaleprogram ved Grand Prix'et.
Den andenbedste dansker blev Anna Kasprzak og hesten Rock Star 13, der kom på en fjerdeplads.
På andenpladsen ender tyske Helen Langehanenberg, mens tredjepladsen gik til Tinne Vilhelmson Silfvén fra Sverige.
FacebookTwitterKopier linkEmner:Herning|Sverige




https://www.dr.dk/nyheder/indland/video-ministre-markerer-100-aaret-islandsk-suveraenitet-paa-heste-gennem-koebenhavn

IndlandVIDEO Ministre markerer 100-året for islandsk suverænitet på heste gennem KøbenhavnIsland blev uafhængig af Danmark den 21.
oktober 1918.
Af Anton Lind og Tina Valentin Bitsch (video)21.
okt.
2018 kl.
17.
02Bemærk: artiklen er mere end 30 dage gammelLæs opIslandske heste tjente søndag som symbol for det gode forhold, der har været mellem Danmark og Island mange år tilbage i tiden.
Det skete, da ministre fra de to lande sammen red igennem København for at markere, at Island har været en suveræn stat i hundrede år.
Den danske minister for nordisk samarbejde, Eva Kjer Hansen (V), og den islandske ditto, Sigurður Ingi Jóhannsson, red sammen ud fra Christiansborg Ridebane i selskab med formanden for Dansk Islandshesteforening, Mie Trolle.
Læs også:Island er overrendt af turister: Nu skal adgangen til dele af vulkanøen begrænsesHerfra red de gennem byen på de islandske heste for at slutte af på Nordatlantens Brygge på Christianshavn, hvor Dansk Islandshesteforenings 50 års jubilæum også blev markeret.
Og netop den islandske hest symboliserer noget helt særligt, hvis man spørger den islandske minister, Sigurður Ingi Jóhannsson.
- Jeg tror, det er venskab.
Muligvis er den islandske hest det bedste eksempel på, hvordan venskabet har udviklet sig i løbet af alle de år, siger han.
Og Eva Kjer Hansen (V) er enig.
Læs også:Med 800 hestekræfter kører Island ud af finanskrisen- De egenskaber vi ser hos den islandske hest, altså rolig, venlig, solid, det er nogle gode ord, også for det samarbejde vi har mellem Danmark og Island.
Vi kender hinanden rigtig godt over århundreder, og vi har et rigtig godt samarbejde blandt andet i nordisk sammenhæng, siger hun.
Fra 1262 til 1918 var Island først en del af Norge og så senere Danmark.
Men den 1.
december 1918 blev landet en selvstændig og suveræn stat i personalunion med Danmark.
Personaleunionen blev opsagt af Island i 1944, hvorefter landet blev erklæret en selvstændig republik.
FacebookTwitterKopier linkEmner:Eva Kjer Hansen (politiker)|Island|Venstre|København|Nordatlantens Brygge




https://www.dr.dk/nyheder/udland/mindst-22-draebt-i-alvorlig-togulykke-i-taiwan

UdlandMindst 22 dræbt i alvorlig togulykke i Taiwan171 er kommet til skade i en ulykken, hvor flere togvogne væltede.
Toget, der væltede, var angiveligt et af Taiwans nyere og hurtigere tog kaldet Puyuma.
(Foto: RITCHIE B.
TONGO © Scanpix)21.
okt.
2018 kl.
16.
33Bemærk: artiklen er mere end 30 dage gammelLæs opFlere togvogne er væltet, og mange er dræbt i en alvorlig togulykke i Taiwan søndag.
Oplysningerne fra myndighederne lyder på mindst 22 dræbte.
Derudover er 171 mennesker såret.
Tallene stammer fra Taiwans brandvæsen.
Toget, der væltede, var angiveligt et af Taiwans nyere og hurtigere tog kaldet Puyuma.
Det er væltet i en kurve på en meget brugt rute ifølge myndighedernes oplysninger.
Eksprestoget havde 366 passagerer om bord på vej fra en forstad til hovedstaden, Taipei, med kurs mod byen Taitung på det sydøstlige kyst.
Ifølge landets regering væltede det af skinnerne 16.
50 lokal tid.
Her blev flere passager dræbt, da de blev mast under toget ifølge en talsmand fra Taiwans forsvarsministerium Chen Chung-chi.
- Deres vogn væltede.
De blev knust, så de døde omgående, siger Chen.
Togvogne spredt ud over skinnerneSoldater fra Taiwans hær har været med til at fjerne og identificere lig fra stedet.
Med aftenens komme er mørket faldet på i Taiwan.
Billeder fra stedet taget i eftermiddagens dagslys viser, at toget er kørt af sporet og lå zig-zag på tværs af skinnerne.
Mindst fem vogne kan ses på siden.
Ifølge en unavngiven talsmand fra regeringen er de fleste dødsfald sket i den ene af vognene.
Talsmanden, der kun vil udtale sig anonymt, oplyser, at det ikke vides, hvor mange der stadig er fanget i toget.
Ifølge en lokal tv-station kunne man umiddelbart efter ulykken se passagerer kravle ud ad vinduer i togvognene.
Folk i nærheden stimlede til ulykkesstedet for at til hjælp, inden redningsfolk ankom.
Eksprestoget Puyuma kører på øens østkyst med op til 150 kilometer i timen.
Toget der er væltet, er seks år gammelt.
Den seneste inspektion af det fandt sted i 2017, oplyser myndighederne for togtrafik i Taiwan.
Årsagen til ulykken står ikke klar og efterforskes stadig.
/ritzau/APFacebookTwitterKopier linkEmner:Taiwan|Ulykker|Togtrafik|Trafik|Taipei




https://www.dr.dk/nyheder/viden/teknologi/virtual-reality-kan-goere-dig-mere-empatisk-overfor-hjemloese

TeknologiVirtual reality kan gøre dig mere empatisk overfor hjemløseDu kan få mere empati for hjemløse, hvis du lærer om dem gennem virtual reality fremfor medier som artikler og tv, viser forskning.
Vi får en større forståelse af andre mennesker, når vi oplever deres situation både med krop og hjerne, siger forsker.
(Foto: L.
A.
Cicero © Stanford University)Af Allan Nisgaard21.
okt.
2018 kl.
16.
32Bemærk: artiklen er mere end 30 dage gammelLæs opHvordan er det at miste sit job, sælge sine ting og finde husly i en bus?
Det kan du få en lille idé om i virtual reality-appen ’Becoming Homeless’ fra det amerikanske Stanford University.
Ved hjælp af appen har forskere fundet ud af, at vi mennesker kan blive mere empatiske overfor hjemløse, hvis vi lærer om dem gennem virtual reality fremfor traditionelle medier som artikler og tv.
HVAD ER EMPATI?
Ordet empati kommer af det græske 'empatheia'.
Det betyder at forstå og leve sig ind i andre menneskers følelser og situation (Kilde: Den Store Danske).
- Det giver utrolig god mening, at man er tilbøjelig til at være mere empatisk, når man får en oplevelse af at være tilstede med hele kroppen og ikke kun forestiller sig det med hjernen eller det kognitive, siger Elisabeth Assing Hvidt, der er adjunkt på Forskningsenheden for Almen Praksis og Institut for Kulturvidenskaber på Syddansk Universitet.
Læs også:For mange øl?
Virtual reality skal lære unge at styre deres brandert- Mennesker er jo en sammensætning af krop og psyke, og vi kan ikke bare adskille vores oplevelser i nogle isolerede dimensioner.
Så når vi går ind i et andet menneskes livsverden og oplever det både med hjerne og krop, så har vi en større forståelse af, hvad det menneske gennemgår, fortsætter Elisabeth Assing Hvidt.
Vi skruer op og ned for empatienForskerne bag undersøgelsen lavede to undersøgelser, som begge strakte sig over to måneder.
Mere end 560 personer i alderen 15 til 88 år deltog.
Vi har en tendens til at se empati som noget, vi har eller ikke har.
Men forskning viser, at empati er noget man kan arbejde med og skrue op og ned for.
Jamil Zaki, professor og psykolog på Standford UniversityNogle af deltagerne prøvede ’Becoming Homeless’-appen, hvor de oplevede forskellige scenarier som hjemløs.
I en scene mistede de for eksempel deres job, og i anden scene skulle de beskytte deres ejendele mod tyve.
Andre deltagere fik den samme historie skrevet som tekst i en artikel eller udført på en skærm i 2D, hvor de måtte klikke sig rundt med en computermus for at udfolde oplevelsen.
Læs også:Netflix-syndromet: Derfor ved du aldrig, hvilken film du skal vælgeHerefter fik alle deltagere stillet en række spørgsmål.
De personer, som prøvede appen, var mere tilbøjelige til at svare, at de hjemløses liv betyder meget for dem personligt.
Og de var mere enige i udsagn som ”samfundet gør ikke nok for at hjælpe de hjemløse”.
- Vi har en tendens til at se empati som noget, vi har eller ikke har.
Men forskning viser, at empati er noget man kan arbejde med og skrue op og ned for i forskellige situationer, siger professor og psykolog på Standford University, Jamil Zaki i en pressemeddelelse.
Han er en af forfatterne til undersøgelsen.
I begge undersøgelser valgte over 80 procent af de personer, som prøvede appen at skrive under på en skriftlig anmodning om retten til en prismæssigt overkommelig bolig.
Af de andre deltagere var der 60-70 procent, der skrev under på anmodningen.
I virtual reality-appen 'Becoming Homeless' får du et indblik i, hvordan det er at blive hjemløs.
Mere forskning i virtual reality og empatiIfølge de amerikanske forskere, giver undersøgelsen anledning til at forske mere i, hvordan virtual reality påvirker mennesker.
Det er for eksempel interessant at vide, hvilken betydning det har for menneskers empati på længere sigt, lyder det i pressemeddelelsen.
Adjunkt Elisabeth Assing Hvidt ser også virtual reality som et interessant redskab til forskning i fremtiden:- Det er jo rigtig spændende, at vi kan bruge teknologi som for eksempel virtual reality til de mellemmenneskelige værdier og blive klogere på for eksempel empati, siger hun og fortsætter:Læs også:Hjerne-dagbog: 6 måder din hjerne arbejder på i løbet af hverdagen- Vi bør helt klart fortsætte med at inddrage teknologi i sundhedssektoren og kigge på, hvad den kan bruges til udover at bidrage til et mere effektivt og omkostningslavt sundhedsvæsen.
Sundheds- og erhvervspsykolog Ebbe Lavendt finder også undersøgelsen fra Stanford University interessant.
Han mener, det generelt er vigtigt for samfundet, at der bliver forsket i empati:- Vi handler ofte mere moralsk og behandler andre bedre, når vi er empatiske.
Derfor er empati vigtig for samfundet som helhed.
Jo mere vi ved om, hvordan vi kan indrette vores omgivelser og interaktioner, så vi fremprovokerer empati, desto bedre vil det være for alle parter på den lange bane.
FacebookTwitterKopier link




https://www.dr.dk/nyheder/indland/sydafrikansk-minister-vil-saette-specialstyrker-ind-i-jagten-paa-svindelmistaenke

Millionsvindel i SocialstyrelsenSe temaIndlandSydafrikansk minister vil sætte specialstyrker ind i jagten på svindelmistænke Britta- Vi bliver nødt til at handle nu, siger politiminister Bheki Cele.
Anna Britta Troelsgaard Nielsen er mistænkt for at have svindlet for cirka 111 millioner kroner.
Af Emil Søndergård Ingvorsen21.
okt.
2018 kl.
16.
25Bemærk: artiklen er mere end 30 dage gammelLæs opDen sydafrikanske politiminister, Bheki Cele, følger sagen om den svindelmistænkte dansker Anna Britta Troelsgaard Nielsen tæt.
Det siger han til Ekstra Bladet, efter at DR og TV2 i går kunne fortælle, at flere borgere i den sydafrikanske kystby Durban mener at have set den danske statsborger, der er mistænkt for at have begået underslæb for i alt 111 millioner kroner.
Læs også:DR Nyheder i Sydafrika: Lokale mener at have set svindelmistænkt- Vi taler med Hawks (sydafrikansk specialstyrke, red.
) og med general Lebeya, og vi vil sørge for, at de overvåger sagen og fortsætter med det, indtil de finder personen.
Og vi vil arbejde hårdere for at finde hende.
Det beløb, hun har taget, skal returneres til de rette folk.
Det er et stort beløb, folk snakker om, og det skal hun stå til regnskab for, siger general Bheki Cele til Ekstra Bladet.
Lokale mener at have set svindelmistænkt64-årige Anna Britta Troelsgaard Nielsen er lige nu på flugt fra de danske myndigheder og efterlyst via Interpol.
Hun havde angiveligt begået underslæb gennem 16 år, mens hun arbejdede for Socialstyrelsen og Børne- og Socialministeriet, hvor hun sad med udbetaling af satspuljemidler.
Bagmandspolitiet har oplyst, at de har en god fornemmelse af, hvor den svindelmistænkte kvinde opholder sig.
De vil dog ikke uddybe den påstand.
Læs også:Kurator i svindelsag bekræfter: Vi kigger på SydafrikaDR Nyheder kunne til gengæld i går fortælle, at flere lokale sydafrikanere i et pænt beboelsesområde i den nordlige del af kystbyen Durban mener at have set den 64-årige kvinde for nyligt.
Nogle af dem mener at have set hende så sent som for to uger siden, mens andre mener at have set hende for omkring en måneds tid siden.
Ingen af dem er helt sikre på det eksakte tidspunkt.
- Jeg så hende for omkring to uger siden.
Jeg er helt sikker på, at det var hende, siger parkeringsvagten Richardo Mayongo.
DR Nyheder har forsøgt at få en kommentar fra politiministeren - det har endnu ikke været muligt.
FacebookTwitterKopier linkEmner:Ekstra Bladet|Børne- og Socialministeriet|Sydafrika|Færdselsforseelser|Durban




https://www.dr.dk/sporten/fodbold/superliga/minut-minut-fc-koebenhavn-besejrer-vejle-med-fornemt-comeback






https://www.dr.dk/nyheder/politik/sundhedsstyrelsen-derfor-taler-vi-slet-ikke-med-tobaksindustrien

PolitikSundhedsstyrelsen: Derfor taler vi slet ikke med tobaksindustrienStyrelsen fører en anderledes kontant afvisende linje end skatteminister Karsten Lauritzen.
Sundhedsstyrelsen vil slet ikke tale med repræsentanter for tobaksindustrien.
Af Flemming Brandt og Nicolas S.
Nielsen21.
okt.
2018 kl.
15.
45Bemærk: artiklen er mere end 30 dage gammelLæs opMens skatteminister Karsten Lauritzen (V) i flere omgange mødtes med repræsentanter fra tobaksindustrien til såkaldte hilse på-møder, dengang han tiltrådte, så vil Sundhedsstyrelsen overhovedet ikke have nogen form for kontakt med tobakkens mænd og kvinder.
Læs også:Karsten Lauritzen afviser konventionsbrud: WHO-anbefalinger er tåbeligeDertil er interesserne alt for forskellige, fastslår konstitueret enhedschef for Sundhedsstyrelsens forebyggelsesenhed, Niels Sandø, som samtidig henviser til WHO-konventionen, som opfordrer til at minimere kontakten.
- De er her for at sælge tobak, og tobak er et afhængighedsskabende produkt, som medfører rigtigt meget sygdom og død.
Der har vi bare nogle diametralt modsatrettede interesser.
- I konventionen står det jo klart, at vi skal beskytte forebyggelsen og indsatserne mod de interesser, der er i tobaksindustrien.
Det har vi fortolket sådan, at vi ingen kontakt har med tobaksindustrien, siger Niels Sandø.
De er her for at sælge tobak, og tobak er et afhængighedsskabende produkt, som medfører rigtigt meget sygdom og død.
Niels Sandø, konstitueret chef for forebyggelsesenheden i SundhedsstyrelsenEn helt anden tilgangDet er altså en helt anden tilgang, end den Karsten Lauritzen viste, da han bød tobaksindustriens repræsentanter indenfor i ministeriet.
Læs også:Skatteminister beskyldes for konventionsbrud: Inviterede tobakslobby indenfor på ministerkontoretNiels Sandø mener, at man handler i befolkningens interesse ved helt at sige nej tak til al form for kontakt, fordi tobakkens repræsentanter tidligere har været meget dygtige til at drive lobbyvirksomhed.
- Fra andre lande har man set, at tobaksindustrien har udført et stort lobbyarbejde for at forhindre den forebyggelse, som man ved, der virker.
Så det er for at beskytte befolkningen mod de meget specifikke interesser, der er fra tobaksindustriens side, siger han.
Hvis man alligevel enten bliver kontaktet af tobaksfolkene ved møder eller konferencer, eller de ringer op til Sundhedsstyrelsen, sørger man for at orientere offentligheden om det på hjemmesiden.
- Vi kan alligevel blive kontaktet af dem, hvis de ringer, eller man møder dem til konferencer.
Hvis det sker, så ligger vi notater op på hjemmesiden, hvor vi skriver, hvem der har haft kontakt med dem, og hvad man har talt med dem om, så vi har den højest mulige grad af gennemsigtighed i den meget sparsomme kontakt, der er, fastslår Niels Sandø.
FacebookTwitterKopier linkEmner:Karsten Lauritzen (politiker)|Venstre|Sundhedsstyrelsen|Tobaksindustri|Rygning




https://www.dr.dk/sporten/tennis/skidt-start-wozniackis-titelforsvar-i-singapore

TennisSkidt start for Wozniackis titelforsvar i SingaporeCaroline Wozniacki tabte søndag sin første kamp ved WTA Finals i Singapore til Karolína Plísková.
Caroline Wozniacki tabte sin første kamp ved WTA Finals med 2-6, 4-6.
21.
okt.
2018 kl.
15.
22Bemærk: artiklen er mere end 30 dage gammelLæs opTennisspilleren Caroline Wozniacki har allerede ryggen mod muren efter sin første kamp ved WTA Finals i Singapore.
Danskeren åbnede sit titelforsvar med et nederlag på 2-6, 4-6 til Karolína Plísková fra Tjekkiet, og nu er der formentlig ikke råd til flere nederlag, hvis hun skal genvinde den lukrative og prestigefyldte turnering.
Nederlaget var en naturlig konsekvens af en halvsløj præstation med for mange fejl fra danskeren, som ikke fik sit spil til at fungere.
Hun kom ellers fint fra start, kom foran 1-0 og havde derefter to breakbolde i Plískovás serveparti.
Læs også:VIDEO Wozniacki indleder sit titelforsvar med stor selvtillid i bagagenBegge breakmuligheder blev imidlertid forspildt, og derfra fik tjekken overtaget.
Wozniacki tabte sine næste to servepartier, og bagud med 1-4 måtte hun have råd fra Piotr Wozniacki i pausen før næste parti.
Umiddelbart så det ud til at hjælpe, for på ny kom danskeren på 40-15 og havde to muligheder for at bryde tilbage.
Men Plísková hævede sit niveau, hver gang hun var i problemer.
Tjekken vandt de næste fire bolde på stribe til føring på 5-1.
At det efterfølgende lykkedes Wozniacki at holde sin serv var en stakket frist, for Plísková havde ikke de store problemer med at tage det næste point og dermed første sæt med 6-2.
Læs også:Forstå WTA-sæsonfinalen inden Wozniacki åbner titelforsvaretMønsteret fortsatte i andet sæt, hvor danskeren ikke kunne holde sit første serveparti og derefter misbrugte flere chancer for at bryde tilbage.
Dermed bevarede tjekken initiativet, mens Wozniacki hele tiden haltede bagefter og skulle kæmpe for at holde kontakt.
Det lykkedes danskeren at afværge to matchbolde i sin egen serv ved 3-5, men Plísková ventede blot til næste parti med at gøre arbejdet færdig.
Læs også:VIDEO Plísková deler roser ud til Wozniacki inden sæsonfinalenHer misbrugte Wozniacki sin niende og tiende breakbold i kampen, og Plísková kunne tage sættet med 6-4.
Wozniacki er nu under pres før de to sidste gruppekampe, hvor hun møder Elina Svitolina og Petra Kvitova.
I den indbyrdes kamp mellem de to spillere vandt Svitolina i to sæt med cifrene 6-3, 6-3.
/ritzau/FacebookTwitterKopier link




https://www.dr.dk/nyheder/kultur/film/skuespillere-haardt-ramt-i-herrens-veje-vi-har-lavet-saa-mange-scener-der-goer

Herrens VejeSe temaFilm og serierSkuespillere hårdt ramt i 'Herrens Veje': Vi har lavet så mange scener, der gør ondtAnden sæson af 'Herrens Veje' handler om sorg.
Men der har også været plads til grin på filmoptagelserne, fortæller to af skuespillerne.
Simon Sears og Fanny Louise Bernth spiller to af hovedrollerne i DR-serien 'Herrens Veje'.
Af Marie Ravn Nielsen21.
okt.
2018 kl.
15.
01Bemærk: artiklen er mere end 30 dage gammelLæs opHvordan rammer man som skuespiller den rette grimasse og stemning, når man skal spille en person i sorg?
Hvordan viser man bedst det virvar af følelser, der dukker op i sorgen?
Det er der ikke nogen nem løsning på.
Sådan lyder det fra to af de unge skuespillere, der hver søndag kan ses i anden og sidste sæson af DR-dramaserien 'Herrens Veje', hvor det denne gang i høj grad handler om at bearbejde sorg.
- Selvom jeg godt ved, at jeg bare spiller noget, så har der været nogle scener, der var så hårde, at min krop har reageret anderledes, og hvor jeg har været helt vildt træt bagefter, siger Simon Sears, der spiller præstesønnen Christian.
Og nu kommer vi altså til at afsløre slutningen på den forrige sæson, så læs ikke videre, hvis du stadig har den til gode.
Nu er du advaret.
Simon Sears spiller præstesønnen Christian, der driver en voksende coach-virksomhed og som udgiver selvhjælpsbøger.
Her ses han med nevøen Anton.
I slutningen af første sæson mister Christian nemlig sin lillebror August (Morten Hee Andersen) i en trafikulykke, og det sender en tsunami af sorg både ind over præstefamilien og Augusts enke Emilie, der spilles af Fanny Louise Bernth.
Læs også:Hovedperson i 'Herrens Veje' om dramatisk sidste afsnit: Jeg vidste det helt fra begyndelsen- Nogle dage under optagelserne skulle man være så mørk, og der havde jeg brug for indimellem bare at sidde på en stol for mig selv eller tage noget musik i ørerne for at kunne blive i en stemning.
Der sker jo meget på sådan et filmset, men det har der heldigvis været plads til, siger hun.
Chat med Fanny Louise BernthSøndag aften - efter andet afsnit af 'Herrens Veje' er rullet over skærmen - kan du chatte med Fanny Louise Bernth her på dr.
dk.
Hun sidder klar til at svare på dine spørgsmål om serien fra klokken 21.
Du kan stille dit spørgsmål allerede nu lige her.
Selvom det har været krævende, har det også været end meget lærerig oplevelse, fortæller Fanny Louise Bernth.
Hun synes, det har været 'vildt spændende' at skulle finde ind til de svære følelser.
- Sorg har så mange facetter.
En af de største udfordringer for mig har været, at Emilie er hæmmet og ikke i særlig god kontakt med sine følelser.
Så det at skulle spille en følelse, der trænger sig på, og en psyke, der ikke vil acceptere den, har været ret så modstridende.
Fanny Louise Bernth spiller lægen Emilie, der er blevet alene med sønnen Anton.
Fik high five efter scene med skænderiDet betyder dog ikke, at der ikke var plads til dage med gode grin uner optagelserne.
- Koncentrationen var anderledes med denne sæson, det kunne man tydeligt mærke – alt efter hvilke scener man lige havde den dag.
Men der var også dage, hvor det bare var let og hyggeligt, siger Simon Sears.
For eksempel var der en alvorlig scene, hvor han for alt i verden ikke måtte flække af grin – men det var lige netop det, han gjorde og slet ikke kunne stoppe med.
- På et tidspunkt har man jo lavet så mange scener, der gør ondt, at det er som om, man får behov for bare at grine lidt også.
Vi var helt vildt tidspresset den dag, og jeg måtte ikke grine, hvilket jo bare gjorde det endnu sjovere.
Vi nåede heldigvis et par optagelser, fortæller han.
Den scene havde vi det virkelig fedt med at optage, og jeg ved egentlig ikke helt hvorfor.
Måske fordi vi endelig fik lov til at skændes.
.
.
Fanny Louise Bernth, skuespillerOgså Fanny Louise Bernth havde det sjovt med nogle scener, selvom de var alvorlige.
Særligt en scene med Lars Mikkelsen, der spiller præsten Johannes, var morsom at filme.
- Der er en scene, hvor Lars og jeg skal blive uvenner foran Emilies og Augusts barn.
Den scene havde vi det virkelig fedt med at optage, og jeg ved egentlig ikke helt hvorfor.
Måske fordi vi endelig fik lov til at skændes – der har jo været så mange spændinger mellem de to, siger hun og tilføjer:- Så det var noget med først at råbe ad hinanden og så bagefter give en high five.
Vi kunne bare mærke energien, så det var sjovt.
Lars Mikkelsen og Fanny Louise Bernth havde en fest med en scene, hvor de skændes foran lille Anton.
Rørte over mødet med seerneAllerede under første sæson, hvor August i nogle afsnit var udsendt som feltpræst i Mellemøsten, oplevede Fanny Louise Bernth og Simon Sears, at serien vækkede genklang hos danskerne.
Og det samme kommer sikkert til at gøre sig gældende igen med den nye sæson, når sorgen kommer i fokus, mener de.
Se Herrens VejeSe anden sæson af 'Herrens Veje' hver søndag kl.
20 på DR1.
Hver lørdag fra kl.
06 kan du se snigpremiere på ugens afsnit på DR TV.
- For nyligt sad min kæreste og jeg i toget fra Herning over for en skide sød pige, der fortalte, at hun havde en kæreste, som også havde været udsendt.
Så de havde set serien flere gange og var rigtig glade for den.
Det var vildt dejligt at høre, siger Fanny Louise Bernth.
Og da Simon Sears genfortæller et af sine givende møder med en seer, er det tydeligt, at oplevelsen stadig rører ham.
- En dame kom hen til mig i Fakta.
Hun ville bare fortælle mig, at hun selv havde haft en søn, der var udsendt som soldat og at han selv havde haft det svært.
Så de havde som familie kunnet relatere rigtig meget til serien.
- Det var hun meget rørt over, og det rørte også mig vildt meget.
Det var fandeme stort og en rar besked at få, fortæller Simon Sears.
- Jeg synes virkelig, at vi har løftet i flok med 'Herrens veje' og at det er en nødvendig historie om, hvordan man bearbejder sorg og hvad, tro og familie er, siger Simon Sears.
FacebookTwitterKopier link




https://www.dr.dk/sporten/ridning/skridt-skridt-dansker-vinder-world-cuppen-i-herning






https://www.dr.dk/mitliv/kathrine-paa-27-bor-i-en-container-og-bliver-vaekket-af-en-kanon-hver-morgen

Hvor kan jeg bo?
Se temaMit LivKathrine på 27 bor i en container og bliver vækket af en kanon hver morgenKathrine Elvira Boysen bor i en 'container-by' med andre unge ved Københavns Havn.
Hun elsker sin udsigt og fællesskabet.
© drAf Trine Birk, Olafur Steinar Gestsson (foto), programmering: Casper Glumsøe Bach og Tommy Faldt Pedersen og Jesper Winther21.
okt.
2018 kl.
14.
14Læs opDet er de færreste, der bor som 27-årige Kathrine Elvira Boysen.
Hendes hjem er nemlig en gammel skibscontainer fra Kina, der nu står på Refshaleøen i København – lige ved kajen til Københavns Havn.
Her står den med 83 andre containere, der hver huser to studerende.
- Hvis man ikke har mødt nogen før, der bor i en container, tænker man måske, at jeg bor i en skraldecontainer.
Folk spørger, om det ikke er koldt, og om der er vinduer.
Hvor kan jeg bo?
Drømmer du om at prøve noget nyt på boligfronten?
DR Mit Liv har mødt en række gæstfrie mennesker og fået et kig ind i deres unikke hjem.
Du kommer blandt andet med inden for i en bil, i en gammel kirke, i en container, i et økologisk minisamfund og med ombord på et sejlskib.
Læs alle artiklerne i temaet her.
- Men det er jo som enhver anden studiebolig med fint gulv, vindue og varmeapparat, siger Kathrine, der til daglig studerer retorik.
Hun deler bad, toilet og gang med sin roommate Anne-Marie, men de har begge hvert deres værelse på 11 kvadratmeter med hvert deres lille tekøkken med to kogeplader.
I alt har hun adgang til 20 kvadratmeter med gang, opbevaring, bad og toilet og en terrasse til en husleje på lige under 4.
000 kroner.
Derudover har hun en misundelsesværdig førstesalsudsigt ud over Holmen og helt ind til Marmorkirken i Indre By gennem sit store panoramavindue ved sin seng.
Kathrine Elvira Boysen studerer til daglig retorik og er i gang med sit speciale.
Alle, der bor i containerne er studerende.
Beboerne udvælges, så de repræsenterer forskellige typer af uddannelser og har forskellige interesser.
- Jeg så det første gang, da jeg stod med mine flyttekasser.
Og så så jeg bare den der udsigt og tænkte: Det her er bare helt rigtigt.
Kathrine hørte om projektet, der går under navnet 'Cph Village' og syntes, det lød som et sjovt og godt initiativ.
- De lagde op til, at det skulle være genbrugsvenligt, og at man skulle prøve at finde en ny boform, hvor man kan bo småt og mange mennesker tæt sammen og se, hvad der kan komme ud af det.
Fredagsøl, mandagsspil og 'male postkasse'-dagDer var omkring 2.
000 ansøgere til de første boliger.
Kathrine var blandt de første 16 studerende, der fik lov til at flytte ind i januar.
Henover sommeren er der kommet mange flere til, og i alt er de nu 164 studerende.
- Der er en helt særlig stemning her.
Det er fedt at bo herude sammen med en masse andre unge i stedet for at bo alene i en lejlighed på Nørrebro, hvor man bare kan sidde og kukkelure.
Men i studieboligbyen er det anderledes.
Her spiller de spil om mandagen, drikker øl om fredagen og holder 'male postkasse'-dag, når en ny flytter ind.
Snart får de også et fælleshus, hvor de kan holde fester og lave mad i et stort fælleskøkken.
- Jeg har aldrig boet på kollegie, og det var jeg egentlig lidt ked af at gå glip af.
Her er en kollegie-agtig stemning, men i stedet for at bo på én lang gang har man hver sin container.
Det, synes jeg, er fedt.
For Kathrine er fællesskabet noget af det vigtigste ved at bo i studieboligbyen.
 Der er altid nogen at drikke en fredagsøl med eller snakke med, når man kommer træt hjem fra skole, fortæller Kathrine Elvira Boysen.
1 / 2For Kathrine er fællesskabet noget af det vigtigste ved at bo i studieboligbyen.
1 / 2Der er altid nogen at drikke en fredagsøl med eller snakke med, når man kommer træt hjem fra skole, fortæller Kathrine Elvira Boysen.
2 / 2Meget af det sociale foregår dog ude i 'gaden' mellem containerne, hvor der altid er nogen, man lige kan hilse på efter en lang og hård dag på studiet eller drikke sin morgenkaffe med, fortæller Kathrine.
- Vi har også en facebookgruppe, hvor vi bytter eller giver ting væk til hinanden.
Jeg skal for eksempel over til Lyra og hente noget makeup, hun ikke vil have mere.
Der er et andet nabofællesskab, end når man bor i en opgang på Nørrebro.
Det er vildt hyggeligt.
- Jeg har prøvet at bo to år i en treværelses på Nørrebro, og jeg har aldrig mødt dem, der boede inde ved siden af.
Jeg ved ikke engang, hvad de hedder.
Kommer til at savne fællesskabetTil næste år er det dog slut.
Omkring november afleverer Kathrine sit speciale, og så skal hun flytte ud få måneder senere.
Det er nemlig kun studerende, der må bo i studieboligbyen.
- Jeg kommer til at savne vores lille 'by' her og fællesskabet.
At man altid lige kan gå ud på trappen, og så sidder der nogen og hænger, som man kan snakke med.
Hun vil dog prøve at tage fællesskabsånden med sig i flyttekasserne fremover.
- Når jeg kommer tilbage i en lejlighed, tror jeg, jeg vil begynde at hilse mere på folk, der bor omkring mig.
Det er så mærkeligt, at man sidder der i sin egen lille lejlighed og ikke ved, hvem der bor ovenpå eller inde ved siden af.
Kathrines seng er blandt andet lavet af paller, hun har samlet rundt omkring på Refshaleøen.
Billederne er hængt op med magneter, fordi hun ikke må bore hul i væggen.
Hvis det stod til Kathrine, var det dog slet ikke en lejlighed, hun skulle flytte ind i som det næste.
Det passer hende nemlig godt at bo alternativt.
Derfor er drømmeboligen heller ikke, i modsætning til for mange andre københavnere, en to-treværelses lejlighed inde i centrum.
Om Cph VillageStudieboligbyen Cph Village ligger på Refshaleøen i København.
'Byen' består af 84 to-værelses containerboliger med plads til 164 studerende, heraf fire boliger til personer med handicap.
Planen er, at der de næste år skal opføres studieboliglandsbyer på flere locations i det centrale København og i Aarhus til mere end 2000 studerende, før CPH Village udvider til udlandet.
CPH Village har været nomineret til flere priser og er designet af Arcgency og Vandkunsten.
Du kan læse mere på studieboligbyen her.
- Hvis jeg havde helt vildt mange penge, havde jeg nok købt en af de husbåde, der har været sat til salg hernede.
Så har man sikkert noget fællesskab med de andre på kajen, og så kunne jeg blive i området – jeg vil virkelig gerne blive på Refshaleøen, siger hun og uddyber:- Det passer mig så godt at bo herude.
Jeg kan godt lide, at det er lidt industrielt og trashy.
Og så er der en anden ro, end der er inde i København, hvor man cykler lidt halvstresset rundt.
Herude sidder man på stenene eller murbrokkerne og chiller.
Vindueskiggere og en kanon som vækkeurDer er dog også få, små ting ved stedet, hun ikke kommer til at savne, når hun i starten af næste år skal give sin halvdel af containeren videre til en anden studerende.
- Der er et spildevandsværk tæt på, og når vinden står i den forkerte retning, så lugter her bare rigtig meget af lort.
Det er lidt en ulempe, griner hun.
- Men det har jo ikke noget med containerne at gøre.
Kathrine elsker sit store panoramavindue, men kan indimellem føle sig som en 'akvariefisk', når nysgerrige forbipasserende kigger ind ad vinduerne.
Samtidig er det også en ulempe, at man indimellem kan føle sig lidt som en 'akvariefisk', fordi man bor i, ja, en container.
- Nogle kigger ind ad vinduerne, så hvis man har lyst til at rende rundt i underbukser, kan man godt blive beskuet lidt, siger hun med et glimt i øjet.
Interessen er ikke blevet mindre af, at det populære streetfood-marked 'Reffen' for nylig åbnede få meter derfra.
Kathrine på taget af den gamle husbåd, som hun har udsigt til fra sit vindue.
Her kravler hun og vennerne indimellem op og drikker øl og lytter til musik, når musikbegivenheder som Haven Festival og Distortion Ø finder sted på plænen overfor.
- Lige da Reffen åbnede, var der mange der gik frem og tilbage forbi her og råbte op mod vinduerne: 'Ej, bor I her?
' Det er jo fedt, at folk er nysgerrige og støtter op om hele projektet og synes, det er spændende.
Men man kan også godt blive lidt træt af det.
Og så er der kanonen.
- Altså der er jo en kanon ovre på Holmen, der går af hver morgen kl.
8.
00 og hver aften ved solnedgang.
Jeg bliver seriøst vækket hver morgen og aften af en kanon!
I starten var det virkelig 'noieren', men nu har jeg vænnet mig til det, griner hun.
Tryk dig rundt på kortet herunder for at læse om flere boformer:FacebookTwitterKopier linkEmner:København|Københavns Havn|Nørrebro|Uddannelse|Bolig




https://www.dr.dk/nyheder/udland/korrespondent-muligt-brud-paa-nedrustningsaftale-har-faaet-usa-til-staa-svagere

UdlandKorrespondent: Muligt brud på nedrustningsaftale har fået USA til at stå svagereUSA mener, at Rusland har brudt aftalen ved at udvikle mellemdistanceraketter.
(Arkiv) I forbindelse med et vælgermøde i Nevada.
har USA's præsident, Donald Trump, trække landet ud af den nedrustningsaftale, som Ronald Reagan indgik med sin russiske kollega Mikhail Gorbatjov i 1987.
Af Christina Nordvang Jensen21.
okt.
2018 kl.
14.
11Bemærk: artiklen er mere end 30 dage gammelLæs opDet har længe været på tale, hvorvidt USA's præsident Donald Trump ville trække landet ud af den nedrustningsaftale, som Ronald Reagan indgik med sin russiske kollega Mikhail Gorbatjov i 1987.
Ifølge DR's USA-korrespondent Steffen Kretz har amerikanerne flere gange talt om, at man ville advare russerne om, at deres udvikling af mellemdistanceraketter var i strid med den omkring 30 år gamle aftale.
Derfor er det heller ikke den store overraskelse, at USA's præsident, Donald Trump, i går på et vælgermøde i den amerikanske delstat Nevada meldte ud, at man vil afbryde den såkaldte INF-traktat.
- Nu har Donald Trump og hans nationale sikkerhedsrådgiver John Bolton besluttet, at tiden er kommet til at meddele russerne, at de overtræder traktaten, og at USA vil trække sig, fortæller Steffen Kretz.
INF-traktaten mellem USA og RuslandI 1987 indgik USA's tidligere præsident Ronald Reagan en nedrustningsaftale med sin russiske kollega Mikhail Gorbatjov.
Aftalen blev indgået under den kolde krig og forbød Rusland og USA at eje, producere og teste flere forskellige mellemdistanceraketter.
Samtidig skulle begge nationer have indblik i hinandens atomvåbenprogrammer.
Blandt andet skulle USA destruere missilerne Pershing Ib, Pershing II, mens Sovjetunionen skulle destruere flere af deres SS-missiler.
Aftalen indebar skrotning af 572 euromissiler og de sovjetiske mellemdistancemissiler.
Aftalen blev set som et stort skridt i retning af normalisering mellem øst og vest hen mod afslutningen af den kolde krig.
Men hvorfor kommer meldingen fra USA's præsident nu?
Forklaringen skal ifølge Steffen Kretz findes i den nye inderkreds omkring Donald Trump, der blandt andet tæller John Bolton.
Forholdet er i forvejen ikke karakteriseret med hjertevarme og tillid.
Det her er igen med til at signalere en manglende tillid til hinanden - også militært.
DR's Rusland-korrespondent, Matilde Kimer- Jeg tror, at udmeldingen kommer nu, fordi der har været et skifte i inderkredsen og blandt de folk, der rådgiver Donald Trump om national sikkerhed.
Den nye sikkerhedsrådgiver John Bolton, der er tidligere FN-ambassadør for USA, er en høg ren udenrigspolitisk, og han har set det som en klar overtrædelse fra Ruslands side, forklarer Steffen Kretz.
Så sent som i går skrev The Guardian, at John Bolton havde anbefalet sin chef at trække USA ud af aftalen.
Læs også:Trump truer med at trække USA ud af nedrustningsaftaleManglende tillidJohn Bolton har netop taget hul på en rundrejse til blandt andet Rusland.
Ifølge Steffen Kretz forlyder det, at den nationale sikkerhedsrådgiver vil informere Rusland om USA's planer om at trække sig ud under besøget.
- Det er formentlig det budskab, han har med til Moskva, men det er ikke noget, Trump-regeringen har meldt ud på forhånd, siger han.
Ifølge DR's Rusland-korrespondent, Matilde Kimer, skriver flere russiske medier om besøget, og det kan ifølge hende være positivt, at der bliver sendt en personlig repræsentant med den officielle melding.
- Det er sundt for begge parter, at man får personlig kontakt, siger hun.
Læs også:Rusland: USA drømmer om at være verdens eneste supermagtDog mener hun ikke, at man kan undgå, at det mulige brud vil få konsekvenser for forholdet mellem de to nationer.
Ruslands viceudenrigsminister, Sergej Rjabkov, fordømmer, ifølge nyhedsbureauet Tass, USA's hensigt om at trække sig ud af nedrustningsaftalen og kalder det "et farligt skridt".
- Forholdet er i forvejen ikke karakteriseret med hjertevarme og tillid.
Det her er igen med til at signalere en manglende tillid til hinanden - også militært, siger Matilde Kimer og fastslår, at også Rusland har beskyldt amerikanerne for ikke at overholde aftalen.
USA står svagereAftalen mellem de to lande blev indgået under den kolde krig og forbød Rusland og USA at eje, producere og teste flere forskellige mellemdistanceraketter.
Samtidig skulle begge nationer have indblik i hinandens atomvåbenprogrammer.
Men ifølge USA har Rusland de seneste ti år udviklet en mellemdistanceraket, som man i NATO kalder SSC-8 og i Rusland 9M729, hvilket USA altså ser som et direkte brud på aftalen fra 1980'erne.
Ruslands overtrædelse får, ifølge Steffen Kretz, USA til at stå svagere.
- Dels i forholdet til Rusland, fordi USA ikke har udviklet sine mellemdistanceraketter siden 1980’erne, men man står også svagere i forhold til Kina, der står uden for aftalen, og i de forløbne 30 år er blevet en markant magt både økonomisk og militært, som udvikler sine egne mellemdistanceraketter, der kan fremføre atomsprænghoveder, forklarer USA-korrespondenten.
Læs også:Putin efter topmøde: Trump-kritikere vil sabotere USA's forhold til RuslandOgså Matilde Kimer ser Kina som 'den helt store joker'.
- Hvis der står en supermagt ved siden af og udvikler mellemdistancemissiler på livet løs, mens de andre har bundet deres militærhænder fast, så er det på mange måder en joker.
Kina bliver sneget ind i denne konflikt, selvom de ikke er direkte med.
Hvis aftalen kollapser, så har man en fornemmelse af, at der er frit spil i et nyt våbenkapløb, siger hun.
FacebookTwitterKopier linkEmner:Donald Trump (politiker)|Rusland|USA|Militærudstyr|NATO




https://www.dr.dk/sporten/fodbold/superliga/video-horsens-kravler-op-i-top-6-med-sejr-over-vendsyssel

SuperligaVIDEO Horsens kravler op i top-6 med sejr over VendsysselBjarke Jacobsen scorede kampens enlige mål, da han med Horsens slog Vendsyssel 1-0 på udebane søndag middag.
21.
okt.
2018 kl.
14.
08Bemærk: artiklen er mere end 30 dage gammelLæs opDen tidlige Superligakamp søndag blev præcis som forudset.
Her blev standardsituationerne afgørende, da Horsens slog Vendsyssel 1-0 på udebane i et chancefattigt opgør.
Det var den tidligere Vendsyssel-spiller Bjarke Jacobsen, der stod for kampens enlige scoring.
Udeholdet fra Horsens lagde fra kampens start Vendsyssel under tryk.
Dette gjorde mandskabet med dets klassiske udtryk, hvor mange lange indkast og tidlige indlæg pressede hjemmeholdet.
Læs også:VIDEO Tre Onuachu-mål sikrer FCM-træner første sejrDet blev startskuddet til et intenst opgør, med masser af dueller og hård fight.
Det lå i kortene, at dødboldene ville blive afgørende, og profetien blev opfyldt efter 35 minutter.
Læs også:Pokalkamp flyttes til større stadion: Under al kritikHer måtte Horsens-backen Michael Lumb se sit fremragende frisparksforsøg prelle af på overliggeren, men Bjarke Jacobsen headede returbolden i et tomt Vendsyssel-mål.
Inden målet var det kun blevet til en enkelt chance i opgøret, hvor Vendsyssel-angriberen Emmanuel Ogude dog ikke kunne lægge bolden ind.
Chancefattig forestillingAnden halvleg startede nøjagtig som første.
Begge hold havde ualmindelig svært ved at tilspille sig chancer, hvorfor der blev investeret i standardsituationerne.
Hjemmeholdet forsøgte også at udfordre gæsternes bagrum, hvor det især var Ogude, holdet ledte efter.
Læs også:VIDEO Kauko og Kristensen sender Esbjerg op på tredjepladsenDog lykkedes det gæsterne at holde Vendsyssel væk fra de helt store chancer, og Horsens virkede kompakt og stabil i bagkæden.
Udligningen udeblev, og Horsens kunne tage alle tre point med.
Horsens forsætter derfor en imponerende superligasæson, hvor holdet ligger nummer fire i Superligaen med 19 point i 13 kampe.
Mere sort ser det ud for Vendsyssel, der med nederlaget stadig er næstsidst i Superligaen.
/ritzau/FacebookTwitterKopier linkEmner:Horsens|Jylland|Fodbold




https://www.dr.dk/sporten/fodbold/superliga/minut-minut-randers-og-soenderjyske-deler-i-haardt-spillet-kamp






https://www.dr.dk/nyheder/regionale/trekanten/doegnaabent-og-intet-opsyn-frit-spil-svineri-og-fejlsortering

TrekantområdetDøgnåbent og intet opsyn: Frit spil for svineri og fejlsorteringNår genbrugspladsen aldrig lukker, og opsynet er frivilligt inviterer det til misbrugGenbrugspladserne i Vorbasse, Sdr.
Omme og Filskov blev døbt "Borgernes Genbrugsplads" - men det kniber med sorteringen (© dr)Af Peter Frandsen Siggaard21.
okt.
2018 kl.
13.
33Bemærk: artiklen er mere end 30 dage gammelLæs opEn genbrugsplads uden personale til at vejlede og holde øje, inviterer til at man dumper sit affald de forkerte steder.
Det er erfaringen i Billund Kommune, hvor tre mindre genbrugspladser i Vorbasse, Sdr.
Omme og Filskov er åbne døgnet rundt.
Der er ikke noget personale på pladserne, i stedet for er det frivillige fra lokalsamfundet, der i nogle timer om ugen hjælper til og vejleder på pladserne.
Men de frivillige finder blandt andet husholdningsaffald i småt brændbart, og glaserede fliser blandt murbrokkerne, og det koster mange penge, når tingene ikke er lagt i de rigtige containere.
- Så kan det ikke knuses og genbruges til vejmateriale.
Det skal på deponi i stedet, og det er tungt, og dermed dyrt, siger formanden for Billunds Kommunes Teknik- og Miljøudvalg, Per Nyhus (DF).
Læs også:Frivillige passer genbrugsplads: Det er med armen vredet omDe frivillige er på pladserne nogle få timer om ugen.
Det er derfor ikke så tit, at de møder folk, der smider deres affald de forkerte steder, men de kan se, at der ofte ligger kasserede ting, der enten er sorteret forkert - eller som slet ikke burde have været afleveret på pladsen.
Folk (kan) godt finde på, at køre forbi og komme igen senere.
For de ved godt, at de har noget, der ikke må være her.
Leif Lindeløv, frivillig genbrugsvejlederMan kan for eksempel godt komme af med sine syltetøjsglas, men ikke med ruderne fra drivhuset.
Elektronik og tagplader er heller ikke velkomment, men det er der nogle, som er ligeglade med.
Folk lusker forbudte ting indNogle gange har Leif Lindeløv, der er frivillig på pladsen i Filskov, en fornemmelse af, at folk udmærket er klar over, at de har noget i traileren, der må afleveres.
- Hvis vi går rundt herude i vores gule veste, så kan folk godt finde på, at køre forbi og komme igen senere.
For de ved godt, at de har noget, der ikke må være her, siger han.
Nu overvejer Billund Kommune, om pladserne skal hegnes ind, eller der skal sættes kameraer op - og det er ærgerligt, mener Per Nyhus.
- Vi synes, at vi har gjort rigtigt meget, og de frivillige genbrugsvejledere er godt på banen.
Men der er nogle, der ikke forstår det, siger han.
På tirsdag skal han og resten af udvalget diskutere, hvad der skal gøres ved problemet.
Pladsen i Vorbasse er allerede indhegnet, men det skyldes, at den nemt bliver overbelastet, når der er marked i byen, og i Filskov er man så småt i gang med det forsøg med video.
Også et problem andre stederPladserne i Billund er ikke de eneste steder, hvor det har givet problemer, når pladserne har været uden fast personale.
I Herning Kommune besluttede man i sommer at lukke de to ubemandede døgnåbne genbrugspladser i Ørnhøj og Sørvad, kunne Dagbladet Holstebro-Struer berette.
Der er efterhånden mange kommuner, der tilbyder borgerne at komme af med deres affald døgnet rundt.
I modsætning til i Billund, er der de fleste steder en form for kontrol med, hvem der besøger genbrugspladserne udenfor den almindelige åbningstid.
FacebookTwitterKopier link




https://www.dr.dk/nyheder/regionale/syd/turister-kimer-vagtcentral-ned-tror-saelerne-er-ved-doe-midt-paa-stranden

Syd- og SønderjyllandTurister kimer vagtcentral ned: Tror sælerne er ved at dø midt på strandenDyrenes Vagtcentral og kommune får mange henvendelser fra turister, der tror, at sælerne lider.
Når sælerne lægger sig op på strandene, så er der mange der tror, at der er noget galt med dem.
Af Lars Paaske og Ulrik Bang-Mørch21.
okt.
2018 kl.
13.
30Bemærk: artiklen er mere end 30 dage gammelLæs opHer i efterårsferien har du måske været ude at gå ved stranden.
Og måske har du set en sæl, der ligger på stranden eller i vandkanten.
Og måske har du så været bekymret for, om sælen nu også havde det godt.
Så er du ikke den eneste, for der er nemlig en del turister og borgere, der bekymrer sig om sælerne - og rigtig mange bekymrer sig unødigt.
Ikke i nødDyrenes Vagtcentral har nemlig fået mange henvendelser her i efterårsferien fra bekymrede turister og borgere, der har fundet en sæl og tror, den er i nød.
Men sælerne er i virkeligheden sjældent i nød.
Faktisk er det helt normalt, at de lægger sig op på stranden.
- Det er jo helt normalt, at de ligger på strandene.
De kan ikke ligge i vandet hele tiden, der er de primært ude at jage.
Så lægger de sig op på strandene og slapper af, siger teamleder i Dyrenes Vagtcentral Camilla Jensen.
Læs også:Sultne sæler plager vestjyske åerRinger også til kommunenMen folk bekymrer sig, og det er også et typisk billede, som naturvejleder ved Fanø kommune Marco Brodde kan genkende.
- Vi får mange henvendelser.
Når der er mange mennesker på strandene, og det er godt vejr her i efteråret, så møder folk jo sælerne - både de der er døde, men også de levende sæler.
Man færdes jo ude i stort og vildt natur, når man går på strandene især i Vadehavdet.
Men de mange sæler er kun et godt tegn, siger Marco Brodde.
- Der er generelt bare mange sæler i disse år.
Det er fordi, at bestanden har det rigtig rigtig godt, siger Marco Brodde.
Læs også:Fredede sæler må nu skydes i jysk å: Et spørgsmål om at redde havørreden og lystfiskereSynlige skader på kroppenTeamleder Camilla Jensen fra Dyrenes Vagtcentral siger, at man kun skal ringe ind i visse tilfælde.
- Man skal ringe ind, hvis sælen ser meget tynd ud.
Eller hvis der er synlige skader for eksempel sår eller blod ved munden eller på kroppen.
Så skal man ringe ind, så vi hurtigt kan give informationer videre, siger Camilla Jensen.
Læs også:På jagt efter sæl-lort: Forskere vil undersøge, hvor mange torsk sæler spiserFacebookTwitterKopier linkEmner:Dyrenes Vagtcentral|Turisme|Fanø Kommune|Fanø




https://www.dr.dk/sporten/oevrig/video-teamgym-herrer-saetter-nye-standarder-vi-gaar-efter-praege-sporten

Øvrig sportVIDEO Teamgym-herrer sætter nye standarder: ”Vi går efter at præge sporten”Det danske herrelandshold i Teamgym forsvarede ikke bare europamesterskabet, men satte helt nye standarder, da de lørdag kunne løfte trofæet for 11.
gang i træk.
Lørdag var der dømt medaljefest for de danske Teamgym-hold ved EM i Lissabon.
Specielt det danske herrelandsholdet imponerede.
Af Rasmus Askman og Niels Anton Heilskov21.
okt.
2018 kl.
13.
15Bemærk: artiklen er mere end 30 dage gammelLæs opDer var god grund til at tabe kæben, da de danske herrelandshold i Teamgym lørdag levede op til favoritværdigheden ved EM i Lissabon og viste et hidtil uset niveau.
Det var nemlig ikke kun guldmedaljer, det danske landshold var ude efter.
Som man kan se i videoen i toppen af artiklen, satsede herrerne alt i deres trampet-serie, og det gav pote.
På tværs af de tre discipliner i finalen var de danske gymnaster dominerende.
Kun på trampetten kunne Sverige som det eneste hold matche danskerne.
Læs også:Masser af medaljer til Danmark ved EM i TeamGymDet danske landsholds dominans i finalen markerer, at danskerne har ambitionen om at sætte helt nye standarder for sporten, siger den danske landsholdsgymnast Mikkel Schertz.
Læs også:Teamgym-landsholdet hæver barren før EM: 'Vi vil sætte nye standarder'- Vi går efter at præge sporten.
De færreste på holdet ville være tilfredse med at lave det, vi plejer.
- At vi kan lykkedes med vores nye ting i dag er dejligt.
Det er det, jeg bruger hele mit liv på.
Medaljefest i LissabonDet var ikke kun herrerne, der var med til at sætte nye standarder ved turneringen.
Danmark vandt gulv hos herrerne, sølv i mix-konkurrencen og bronze hos kvinderne.
Og i kvindekonkurrencen valgte det danske hold at presse sig til det yderste.
Det betød, at de gennemførte en serie, der var på det højeste tekniske niveau nogensinde for et dansk hold.
Og særligt Emilie Mogensen skubbede til taget, da hun landede det sværeste forlæns spring nogensinde for en kvindelig teamgym-atlet.
Det kan du se i videoen herunder.
Herrernes finaleresultat ved EM i Teamgym:1.
Danmark - 63,3502.
Sverige - 61,3503.
Norge - 59,4004.
Portugal - 53,2755.
Storbritannien - 51,1506.
Frankrig - 46,075FacebookTwitterKopier linkEmner:Gymnastik|Lissabon|Storbritannien|Sverige|Portugal




https://www.dr.dk/sporten/golf/dansk-golfspiller-taber-trofaeet-paa-de-sidste-huller-i-indien

GolfDansk golfspiller taber trofæet på de sidste huller i IndienNicole Broch Larsen var en overgang tæt på sejr i en indisk golfturnering, men søndag var andre skarpere.
Nicole Broch Larsen har tidligere repræsenteret Danmark ved OL i Rio 2016.
Foto: REUTERS/Andrew Boyers 21.
okt.
2018 kl.
12.
34Bemærk: artiklen er mere end 30 dage gammelLæs opGolfspilleren Nicole Broch Larsen var med i toppen, da finalen af Ladies European Tour-turneringen Hero Women's Indian Open skulle afgøres.
Men to bogeys og en dobbelt bogey i sidste runde blev udslagsgivende for danskeren, som sluttede søndagen et slag under par.
Læs også:Dansk golfkvinde på sejrskurs i IndienSamlet endte danskeren fem slag under par slag, hvilket var to slag ringere end walisiske Becky Morgan, som løb med sejren i det nordlige Indien.
Nicole Broch Larsen blev toer og delte andenpladsen med tre andre spillere.
Rutsjebane-turneringTurneringen har været lidt af en rutsjetur for Nicole Broch Larsen, der har vundet fire professionelle golfturneringer.
I turneringens spæde fase kæmpede den danske golfspiller med feber og næseblod.
Men i lørdagens næstsidste runde spillede hun sig helt op på en delt førsteplads og gik optimistisk ind til finalerunden.
Læs også:Bjerregaard tager niendeplads i British MastersMen spillet fungerede ikke optimalt søndag.
Larsen indledte med en bogey på andet hul, og først på niende hul var der noget at juble over, da hun lavede en eagle.
Derpå fulgte en birdie, men en bogey og en dobbelt bogey på hul 12 og 13 punkterede danskerens håb om at vinde turneringen.
På 18.
og sidste hul lykkedes det dog Larsen at kravle op på en delt andenplads med endnu en eagle.
Nicole Broch Larsen kunne være blevet den anden danske vinder af turneringen.
I 2015 strøg Emily Kristine Pedersen til tops i den indiske turnering.
/ritzau/FacebookTwitterKopier linkEmner:Golf|Indien|Wales




https://www.dr.dk/nyheder/politik/115-millioner-kroner-til-svagthorende

Politik115 millioner kroner til svagthørendeSvagt hørende skal ikke vente så længe på et høreapparat, mener regeringen, som giver millioner til sagen.
Danskere med dårlig hørelse skal ikke vente så længe på et høreapparat.
Derfor vil regeringen skyde 115 millioner kroner i området 21.
okt.
2018 kl.
12.
33Bemærk: artiklen er mere end 30 dage gammelLæs opDanskere, som hører dårligt, skal ikke som nu vente helt op til 115 uger på at få et høreapparat fra det offentlige.
Derfor vil regeringen skyde 115 millioner kroner i området, oplyser sundhedsminister Ellen Trane Nørby (V) i en pressemeddelelse.
Der stilles ikke de samme krav til kvalitet i behandling i den offentlige og private sektor.
Derfor kan det virke svært for borgerne at vælge mellem løsningerne.
Regeringen præsenterer i dag sit udspil ”Høreområdet i fremtiden”.
Pengene skal findes på næste års finanslov, som i morgen forhandles med Dansk Folkeparti.
I foråret forhandlede regeringen forgæves med de politiske partier om at afvikle ventelisten på området.
- Nedsat hørelse gør ikke nødvendigvis fysisk ondt, men det kan så sandelig gøre ondt på andre måder, siger Ellen Trane Nørby.
- Høretab kan give social isolation- For nogle mennesker er høretabet så stort, at det fører til isolation, da man ikke længere kan deltage i sociale sammenhænge eller passe sit job.
- Derfor er jeg også meget glad for, at vi nu kan præsentere et udspil, hvor vi blandt andet gør behandlingsforløbet nemmere og mere overskueligt for borgere ved hjælp af nye digitale muligheder, samtidig med at vi sikrer en behandling af høj kvalitet uafhængig af, om borgerne vælger en offentlig eller privat behandling, siger hun.
Regeringen bebuder, at den vil skabe en nemmere vej gennem systemet og sikre større kvalitet i behandlingen.
De private høreklinikker skal således skilte med oplysninger om deres tilbud.
Der skal også samles data om effekt og kvalitet af behandlingen.
Regeringen fremlægger også en ny model for behandling med høreapparater.
Her skal en digital visitation sikre en mere effektiv behandling og gøre det lettere for borgere med høretab at finde vej i systemet.
/ritzau/FacebookTwitterKopier linkEmner:Ellen Trane Nørby (politiker)|Øre-, næse- og halssygdomme|Venstre|Dansk Folkeparti|Elektronikindustri




https://www.dr.dk/nyheder/politik/karsten-lauritzen-afviser-konventionsbrud-who-anbefalinger-er-taabelige

PolitikKarsten Lauritzen afviser konventionsbrud: WHO-anbefalinger er tåbeligeSkatteministeren vil fortsat mødes med tobaksindustrien, siger han.
ARKIVFOTO.
Af Nicolas S.
Nielsen21.
okt.
2018 kl.
12.
30Bemærk: artiklen er mere end 30 dage gammelLæs opKritikken fra sundhedsprofessorer og oppositionspolitikere på Christiansborg gør ikke noget indtryk på den nordjyske skatteminister, Karsten Lauritzen (V), der fuldstændig afviser at have brudt konventioner ved at mødes med tobaksindustrien.
Møderne med industrien fandt sted i det andet halvår af 2015, da han som nyudnævnt skatteminister sagde ja til flere såkaldte "hilse-på-møder" med tobaksindustrien.
Det selvom Danmark har tilsluttet og juridisk bundet sig til den rammekonvention, som verdenssundhedsorganisationen, WHO, har udarbejdet om tobakskontrol.
- Tobaksindustrien spurgte, da jeg blev minister, om de måtte komme forbi og drøfte de ting, der var på deres område for at komme af med deres budskaber.
Der har jeg sagt ja til dem, der har spurgt, herunder også tobaksindustrien på linje med alle mulige andre, fortæller Karsten Lauritzen.
Læs også:Skatteminister beskyldes for konventionsbrud: Inviterede tobakslobby indenfor på ministerkontoretPolitik udvikles i dialog med tobaksindustrienHvorfor sagde du ja til de møder?
- Fordi jeg synes, det er en vigtig del af det danske demokrati, at man er tilgængelig som minister, når der er en interesseorganisation af en hvis størrelse.
Og jeg tror helt grundlæggende på, at den bedste politik udvikles i en dialog med dem, det handler om.
Det første møde fandt sted godt tre måneder efter, at Lauritzen havde sat sig for bordenden i Skatteministeriet - den 24.
september 2015.
Siden fandt yderligere to møder sted i november og december samme år, der også af ministeriet er blevet kaldt for "hilse-på-møder".
Dagsordenen for det indledende møde var at "lykønske ministeren med udnævnelsen som skatteminister, udtrykke generelle synspunkter om afgiftssystemet og udtrykke ønske om møde med ministeren," fremgår det af et skriftligt svar fra Skatteministeriet til Folketinget.
Hvad talte I om på de møder?
- Det er jo tre år siden, så det kan jeg helt ærligt ikke huske.
Men det har været de ting, der har været oppe.
Det har været prisen på tobak.
Der har tobaksindustrien rent faktisk afleveret et budskab om, at de rent faktisk ønsker at afgifterne skal sættes op.
Der har jeg så sagt til dem, at det er i strid med regeringens skattestop.
Skal holdes til det strengt nødvendigeI anbefalingerne, der ledsager rammekonventionen, fremgår det, at kontakten til tobaksindustrien bør holdes til det "strengt nødvendige".
Det er jo anbefalinger, og jeg mener, at jeg følger anbefalingerne.
Men jeg synes set fra et dansk perspektiv, at de er tåbelige.
Karsten Lauritzen, skatteminister, VenstreKarsten Lauritzen, vi har talt med to professorer, der ikke mener, at hilse-på-møderne er i overensstemmelse med WHO's rammekonvention.
Hvad mener du selv?
- Jeg mener, at det er forkert.
Der står ikke i konventionen nogle steder, at man ikke må mødes med tobaksindustrien.
Der står, at man skal sørge for, at tobaksindustrien ikke har indflydelse på vores sundhedspolitik.
Nu er jeg skatteminister.
Læs også:S kritiserer skatteminister: Et hilse-på-møde med tobaksindustrien er langt over grænsenI Sundhedsstyrelsen siger de konsekvent nej til at holde møder med tobaksindustrien.
Det er sådan, de fortolker rammekonventionen.
Hvordan fortolker du den?
- Rammekonventionen siger noget specifikt om sundhedspolitik.
Det, jeg bedriver, er skattepolitik.
Der er en afgørende forskel.
Skatteminister: Jeg laver ikke sundhedspolitikMens politikerne i rød blok har efterlyst en prisstigning på cigaretter og koblet sundhedspolitikken sammen med afgifter udformet i Skatteministeriet, så er synet anderledes hos Venstre-ministeren.
Han har gentagne gange afvist at hæve afgiften, fordi han ikke tror på, at det vil have en sundhedseffekt - altså at færre vil ryge.
Du har tidligere sagt, at man som udgangspunkt ikke skal føre sundhedspolitik gennem afgifter.
Men mener du slet ikke, at der er noget sundhedspolitik under dit resortområde?
- Det er ikke det primære.
Min primære opgave er at få 1.
000 milliarder kroner i kassen igennem vores skatte- og afgiftssystem.
Så kan der være nogle sekundære miljø- eller sundhedshensyn som det andet.
Men jeg fører ikke sundhedspolitik som skatteminister.
Sådan her ser anbefalingerne ud i WHO's rammekonvention til tobakskontrol, som Danmark har bundet sig til at følge.
(Foto: Nicolas S.
Nielsen     DR Nyheder)Der står i anbefalingerne, at man kun skal mødes med tobaksindustrien, hvis det er strengt nødvendigt.
Var det strengt nødvendigt at mødes med dem tre måneder, efter at du var blevet minister?
- Altså.
De har spurgt om et møde på linje med mange mulige andre.
Og det er jo en anbefaling.
Jeg må bare sige, at jeg synes, det bliver meget farligt, hvis WHO, FN eller alle mulige andre skal begynde at regulere, hvem vi i Danmark skal have lov at holde møder med.
Man kan få at vide, at der har været holdt et møde, og man kan se det i min kalender.
Tobaksindustrien er jo ikke ulovlig industri.
Det er muligvis sundhedsskadeligt, men det er ikke forbudt, og derfor giver det god mening at mødes med dem.
"Jeg har ikke gjort noget forkert"Men Danmark har selv besluttet at ratificere rammekonventionen.
Er regeringen ikke enig i konventionen?
- Regeringen har i min ministertid afleveret en erklæring i forhold til den her konvention, der jo netop går på, at vi er helt enige i, at vi skal bekæmpe ulovlig, illegal tobak.
Men at sige, at man helst ikke skal mødes med den lovlige tobaksindustri for at drøfte, hvordan man gør det: Det er fuldstændig hul i hovedet.
- Jeg mener ikke, at rammekonventionen begrænser mig i at mødes med tobaksindustrien for eksempel for at drøfte, hvordan vi kan komme illegal tobakshandel til livs.
Så jeg vil ikke ændre min adfærd, og jeg mener på ingen måde, at jeg har gjort noget forkert.
- Hvad bliver det næste?
At man som minister ikke må være i nærheden af tobak.
Det er en fuldstændig tåbelig og åndssvag måde at regulere tobaksindustrien på.
Der er andre ting i rammekonventionen, der giver mening.
Vi følger konventionen til punkt og prikke, men jeg vil fortsat mødes med tobaksindustrien.
Blandt andet fordi de bakker varmt op om at forhindre indsmugling af ulovlig tobak.
Du er altså ikke enig i, at man skal begrænse kontakten med tobaksindustrien til det strengt nødvendige, som det fremgår af anbefalingerne i konventionen?
- Det er jo anbefalinger, og jeg mener, at jeg følger anbefalingerne.
Men jeg synes set fra et dansk perspektiv, at de er tåbelige.
FacebookTwitterKopier link




https://www.dr.dk/musik/caroline-blev-danmarks-beroemt-som-16-aarig-her-er-drs-julekalender-stjerne-i-dag

MusikCaroline blev Danmarks-berømt som 16-årig: Her er DR's julekalender-stjerne i dagCaroline Vedel blev folkeeje i 'Den anden verden' på DR1.
Nu har hun skiftet skuespillet  ud med musikken.
Af Rasmus Meldgaard Harboe21.
okt.
2018 kl.
12.
00Læs opTænk at få hovedrollen i en julekalender.
At spille sammen med store skuespillere som Sofie Gråbøl og Lars Brygmann.
Tone frem på skærmen hver dag i december i bedste sendetid og blive kendt af hundredtusinder af danskere.
Det skete for Caroline Vedel, som scorede hovedrollen som Sara i DR-julekalenderen 'Den anden verden' for to år siden.
Dengang var hun 16 år gammel.
Lyt til titelsangen fra julekalenderen herunder, mens du læser videre:Caroline Vedel & Fanny Leander BornedalDen anden verden- Efter julekalenderen tænkte jeg, at det måtte sætte gang i noget.
Det havde jeg virkelig en forventning og forhåbning om.
Jeg elskede at spille skuespil, og det gør jeg stadig.
Jeg lavede nogle få projekter og tv-serier, som var mega fedt.
Men på en måde følte jeg ikke, at det var nok, fortæller Caroline Vedel.
- Jeg har virkelig haft nogle perioder, hvor jeg har været enormt ked af det, fordi jeg har følt mig utilstrækkelig, eller at der ikke lige har været roller.
Det var enormt skuffende for mig, at det bare stod fuldstændig stille.
Jeg troede, det betød, at jeg måtte være dårlig.
)Når teen-stjernerne bliver voksneDe blev kendte som helt unge og er vokset op i rampelyset - men hvad sker der, når voksenlivet banker på, og man ikke længere vil helt det samme som tidligere?
Her kan du møde andre tidligere teenage-stjerner, der fortæller deres historie om at vokse op i - og uden for - rampelyset.
Læs om Caroline, som brød igennem i en DR-julekalender, her.
Læs, hvordan det er gået X Factor-vinderen Sarah, her.
Kom helt tæt på det tidligere Page Four-medlem Lauritz Emil her.
Skuespillet lagt på hyldenDa julekalenderen havde premiere, var Caroline droppet ud af gymnasiet for at hellige sig projektet om at blive skuespiller på fuld tid.
Mens hun gik og øvede sig derhjemme, ventede hun hver dag i halvandet år på, at telefonen skulle ringe, og den næste store chance skulle byde sig.
- Så begyndte jeg at arbejde i en biograf for at holde mig selv i gang.
Jeg stod simpelthen bare bag kassen og serverede popcorn, og det, syntes jeg, var rigtig hyggeligt.
Men hver dag tænkte jeg: 'Åh, stadig ikke nogen roller…', fortæller hun.
Der var nødt til at ske noget, for Caroline kunne ikke bare gå og vente.
Så hun besluttede sig for at tage et lille halvt år på Skuespillerakademiet på Amager.
- Det er så vildt, hvad de kan derinde!
Jeg har fået vendt op og ned på mig selv.
Jeg er et helt andet menneske, meget mere eftertænksom og følende.
Det var de fedeste måneder, fortæller hun.
)Da Caroline blev færdig på Skuespillerakademiet i foråret 2018, gik det op for hende, at hun var begyndt at hvile mere i sig selv – og så tog hun en beslutning.
Hendes liv skulle ikke længere handle om at vente på den næste casting og den næste rolle.
- Det var mentalt hårdt at gå og vente.
Branchen er vildt svær, for man kan ikke selv bare ringe til en caster og bede om at få en casting.
De skal ringe til dig.
Hvis de ikke gør det, sker der ikke en skid, siger Caroline.
- Så jeg lagde det på hylden.
Jeg elsker stadig at gøre det her, men jeg er nødt til at finde på noget andet, som kan gøre mig glad, fortæller hun.
SangerdrømmenDet 'andet' blev musikken.
Noget, som faktisk altid har fyldt en del i Carolines liv.
- Jeg har altid sunget, lige så længe jeg kan huske.
Min far er meget musikalsk, så jeg tror, det er ham, jeg har arvet det fra.
Da jeg var ti år gammel, stod min søster og jeg og sang 'Take a Bow' med Rihanna, og det var der, jeg fandt ud af, at jeg kunne synge.
Min søster sagde: 'Ej, du kan jo ramme tonerne!
', griner Caroline.
)Heldigvis behøver Caroline ikke at være helt alene om at jage sangerdrømmen.
I sommer udgav hun sangen 'Good Life' sammen med sin ven Hashim Musa Jr.
Lyt til 'Good Life' herunder:Hashim Musa feat.
Caroline VedelGood LifeOg så var månederne på Skuespillerakademiet ikke forgæves.
Her lærte hun nemlig nogle vigtige skills, som hun sagtens kan overføre til musikverdenen.
- Jeg fik pillet den der nervøsitet af mig, og jeg lærte at stille mig op på en scene og synge.
Lige pludselig var jeg overhovedet ikke nervøs foran et publikum.
Jeg kan jo fandeme godt optræde og lave fed musik.
Hashim og jeg gjorde det ligesom bare.
Vi ville bare lave noget fed musik, fortæller hun.
- Jeg går enormt meget op i, at det er mega ligegyldigt, hvad jeg laver i mit liv.
Hvilket arbejde jeg har, og hvad jeg bruger min hverdag på.
Bare jeg er lykkelig.
Det lyder helt vildt ulækkert, men det er mit mål: At lave noget resten af mit liv, som, jeg synes, er det fedeste i hele verden.
Lige meget, hvad det er.
© drFra Bois til MændThor og Anthon fra Citybois vil have mere kontrol over karrieren.
Men det er ikke altid nemt, når man samtidig skal jonglere med regninger og køretimer.
Se serien på DR TV og DR3.
'Det kilder!
'Faktisk har tanken om at gøre noget ved sit musikalske talent rumsteret længe i Carolines baghoved.
Hun har bare aldrig turdet gøre noget ved det.
- Jeg tror, det har noget at gøre med, at jeg har gået og haft forventninger i mit hoved om, at man skulle være på en bestemt måde.
Et billede af, at man skulle stå op hver morgen, gå i studiet og lave hit på hit på hit.
Det syntes jeg ikke selv, at jeg kunne leve op til.
Men jeg fandt ud af, at det jo er ligegyldigt.
Det har givet Caroline nyt blod på tanden at lave musik.
Hun har fundet ud af, at det faktisk er musikken, som gør hende rigtig glad.
- Jeg kan have en hel søndag, hvor jeg ikke skal noget som helst ud over at vågne om morgenen og sætte mig med min guitar, som jeg nærmest ikke kan spille på, og bare synge og skråle.
Jeg elsker det.
Jeg kan få en hel dag til at gå med det, siger hun.
Hvis det står til Caroline, kommer der mere musik fra hende i fremtiden.
Hun er endda begyndt at brygge på sine egne sange.
- Når jeg så står på en scene eller i et studie og jammer, så får jeg bare sådan en lykkefølelse – det kilder!
Jeg er blevet 18 år og har prøvet lidt af hvert.
Jeg har fået en smagsprøve på, hvad det vil sige at blive slået op med for eksempel.
Så får man lysten til at skrive nogle dybe tekster om kærlighed.
Da Caroline Vedel medvirkede i 'Den anden verden', havde hun denne halskæde på.
Den fik hun lov til at beholde.
)Caroline har fundet sin nye mission.
Noget at kaste sin kreative energi over, som hun bedre selv kan styre end at satse alt på skuespillet.
Hun behøver ikke vente på, at nogen ringer og tilbyder hende noget, hun kan bare gøre det selv.
Eller sammen med Hashim.
Men hvad nu, hvis du bliver tilbudt en stor filmrolle i morgen?
- I sidste uge var jeg til casting på en tv-serie, og det gik fint.
Så jeg siger helt klart ja, hvis jeg bliver spurgt, for jeg elsker stadig at spille skuespil.
Det er mere den stressende jagt på roller, jeg ikke gider mere.
FacebookTwitterKopier link




https://www.dr.dk/sporten/fodbold/superliga/minut-minut-horsens-tager-pointene-mod-vendsyssel






https://www.dr.dk/nyheder/regionale/syd/sygeplejersker-truet-og-stalket-af-patienter-nu-kan-de-skjule-deres-efternavn

Syd- og SønderjyllandSygeplejersker truet og stalket af patienter: Nu kan de skjule deres efternavnEfter trusler kan medarbejdere på sygehus nu vælge, om deres efternavn skal stå på navneskiltet.
Navnepolitikken er blevet ændret, fordi personalet på flere afdelinger ar følt sig truet eller stalket af patienter eller pårørende.
(Arkivfoto).
Af Johanne Haagerup og Ulrik Bang-Mørch21.
okt.
2018 kl.
11.
30Bemærk: artiklen er mere end 30 dage gammelLæs opPersonalet på Sygehus Sønderjylland kan fremover frit vælge, om de kun vil være på fornavn med patienterne.
Sygehus Sønderjylland har nemlig gjort det valgfrit for medarbejdere på alle afdelinger, om de vil have deres efternavn stående på navneskiltet.
Baggrunden er, at personalet på særligt den fælles akut modtagelse, børne- og ungeafdelingen, fødeafdelingen og de kirurgiske afdelinger har følt sig truet eller stalket af patienter eller pårørende - og derfor selv begyndte at sætte klistermærker over efternavnet.
Og man skal ikke være utryg på sit arbejde, siger HR-chef på Sygehus Sønderjylland, Thorkild Christiansen.
- Vi ved jo ikke, om patienterne kunne finde på at gøre det, men bare det, at utrygheden kan være der, har betydet, at vi har valgt at give muligheden for kun et fornavn, siger Thorkild Christiansen.
Læs også:Sygeplejersker skjuler deres efternavn: Frygter trusler og chikaneDispensation i Skejby og EsbjergAndre hospitaler - blandt andet Skejby i Aarhus og Sydvestjysk Sygehus i Esbjerg - har afdelinger, hvor personalet kan få dispensation til at få deres navneskilt fjernet, hvis de for eksempel har et specielt efternavn.
Men på Sygehus Sønderjylland vil det ikke kræve en dispensation, siger Thorkild Christiansen.
- Det er jo en meget personlig ting, om man føler denne utryghed eller ej.
Det er jo den enkelte medarbejder, der kan sidde med en følelse af, at det her bryder jeg mig ikke om.
Det synes vi skulle være den enkelte medarbejders valg, siger Thorkild Christiansen.
Læs også:Politikere blander sig uden om navneskilte-sag: Det må de ansatte selv omHR-chefen har ingen fornemmelse af om fem, ti eller 30 mennesker i hver afdeling kommer til at bede om et nyt navneskilt uden efternavn.
FacebookTwitterKopier link




https://www.dr.dk/nyheder/viden/kroppen/liv-paa-syv-aar-udfordrer-videnskaben-kan-edderkopper-faa-hovedpine

KroppenLiv på syv år udfordrer videnskaben: Kan edderkopper få hovedpine?
Edderkopper har en hjerne, så der er en sandsynlighed for hovedpine, vurderer forsker.
På DR Viden tager vi børns nysgerrighed alvorligt og finder svar hos videnskaben.
Børn stiller af og til de skøreste, men også de mest interessante spørgsmål.
På dr.
dk/hvorfordet kan du se nogle af de bedste og sende os dine børns spørgsmål.
Af Christoffer Heide21.
okt.
2018 kl.
11.
02Bemærk: artiklen er mere end 30 dage gammelLæs opMange mennesker synes ikke særlig godt om de ottebenede edderkopper, som findes i omkring 40.
000 forskellige arter.
Men syv-årige Liv har alligevel tænkt over, om det lille rovdyr kan få hovedpine ligesom os mennesker.
Derfor har hun stillet sit spørgsmål på dr.
dk/hvorfordet.
Hos DR Viden har vi taget det med videre til en forsker i edderkopper.
Børn udfordrer videnskabenVidenskab bygger i høj grad på en barnlig nysgerrighed.
Og hvem er bedre til at stille barnlige spørgsmål end børnene?
DR har i 2018 fokus på videnskab og på dr.
dk/hvorfordet har vi opfordret dr.
dk's brugere til at sende alle de gode - og til tider skøre - spørgsmål, som deres børn stiller.
Men selvom den barnlige nysgerrighed kan være sjov, gemmer der sig interessante forklaringer i svarene.
I denne artikelserie tager vi børnenes spørgsmål alvorligt og bruger videnskaben til at finde svarTobias Sandfeld er i gang med en Ph.
d.
om sociale edderkoppers kemiske økologi.
Til daglig undersøger og studerer han edderkopper på Aarhus Universitet.
- Det er jo et rigtig sjovt og meget svært spørgsmål at svare på.
Desværre kan vi ikke spørge edderkopperne.
For selvom de kan mange ting, så kan de ikke tale med os, siger Tobias Sandfeld.
Læs også:6-årige Mikkel udfordrer videnskaben: Hvor kommer bølger fra?
- Men vi ved, at de har et hoved og evnen til at føle smerte.
Så det kan bestemt ikke udelukkes, siger Tobias Sandfeld.
Der findes mange forskellige typer af edderkopper, fælles for dem alle er, at de har en ret veludviklet hjerne, som også kan opfatte smerte.
- Når vi ved, at de har en forholdsvis veludviklet hjerne, skal vi finde ud af, om der kan være en grund til, at de får hovedpine.
Mennesket får hovedpine af mange årsager.
Men det mest sandsyndlige, man kan overføre til en edderkop er dehydrering.
- Dehydrering kan de fleste dyr komme ud for, hvis der ikke bliver drukket nok væske, eller de ikke har en god nok væskebalance, siger Tobias Sandfeld.
Overlever måneder uden vand – men giver det hovedpine?
Mangel på vand kan have alvorlige konsekvenser for menneskekroppen, men gælder det også edderkopper?
Ifølge Tobias Sandfeld får de på Naturhistorisk Museum i Aarhus ofte henvendelser fra folk, der har åbnet en container fragtet fra den anden side af jorden, hvor der pludselig bliver opdaget levende edderkopper.
- De edderkopper har ikke haft adgang til væske i lange perioder, men har overlevet.
Læs også:BRUGERBILLEDER Edderkoppens spindelvæv glitrer om morgenen- Edderkopper er enormt gode til at holde på deres vand og er ofte ret tørketilpasset.
Derfor bliver de ikke ret nemt dehydreret og kan nok ikke få hovedpine på grund af dehydrering, siger Tobias Sandfeld.
Der er altså ikke umiddelbart nogen direkte årsag til, at edderkopper skulle få hovedpine.
Men det kan ikke udelukkes, for de otte-benede spindlere minder på nogle områder om mennesket.
Har edderkopper menneskelige træk?
De edderkopper, som Tobias Sandfeld holder nøje øje, gør nogle ting, som kan minde om menneskelig adfærd.
- De jager sammen, de har et højt niveau af hygiejne i deres gruppe, de passer på yngel sammen for at sikre næste generation.
På den måde gør de ting, som minder om menneskelig adfærd, siger Tobias Sandfeld.
Derudover forklarer Tobias Sandfeld, at edderkopper har et billede af, hvordan verden hænger sammen.
- Der er ingen tvivl om, at dyr oplever verden via deres sanser såsom syn-, hørelse- og lugtesans.
Og de bruger deres hjerne til at lave billeder af verden, som de bruger, når de jager, søger mage og spreder sig på kryds og tværs af verden, siger Tobias Sandfeld.
Læs også:Forskere vil skabe kunstigt edderkoppespindSelvom edderkopper kan mange såkaldte menneskelige ting, så gør de det udelukkende af evolutionære årsager, fordi det giver bedst mening for den enkelte edderkops overlevelsesmuligheder.
Det er udelukkende for at øge chancen for overlevelse, at edderkopper handler efter såkaldte menneskelige træk.
- Det bliver lidt for meget Disneys dyreverden, hvis vi tror, at dyr kan det samme som mennesker.
- Mennesket er på den ene side blot et mellemstort pattedyr, men på den anden side er vores hjerne så stor og udviklet, at vi slet ikke kan sammenlignes med en edderkop, soger Tobias Sandfeld.
Derfor mener Tobias Sandfeld, at hovedpiner hos edderkopper er interessante, men man skal huske på, at mennesker og dyr er meget forskellige.
DR sætter i 2018 fokus på videnskaben.
På dr.
dk/hvorfordet kan du læse nogle af de spørgsmål, danske børn har stillet til videnskaben.
FacebookTwitterKopier link




https://www.dr.dk/nyheder/regionale/midtvest/kate-er-foedselsdagsfundraiser-hellere-stoette-en-god-sag-end-selv-faa

Midt- og VestjyllandKäte er fødselsdagsfundraiser: Hellere støtte en god sag end selv få gaverDet er populært at oprette indsamlinger på Facebook i anledning af en fødselsdag.
Käte Brandhøj Søgaard fra Skive bad i anledning af sin fødselsdag venner og familie om at give et bidrag til kampen mod kræft.
Af Thomas Bach Poulsen, Kim Nybom og Mette Skov-Jensen21.
okt.
2018 kl.
11.
00Bemærk: artiklen er mere end 30 dage gammelLæs opDa Käte Brandhøj Søgaard fra Skive havde fødselsdag i starten af oktober, stod der ikke personlige gaver øverst på ønskesedlen.
I stedet opfordrede hun venner og familie til at give et bidrag til kampen mod kræft i en indsamling, som Käte havde oprettet på Kræftens Bekæmpelses Facebook-side.
- Jeg har selv mistet familiemedlemmer til kræft.
Jeg har kolleger og veninder, der er ramt.
Jeg synes, det er en god ting at støtte, siger Käte Brandhøj Søgaard.
Hun er ikke den eneste, der vælger gaverne fra og i stedet bliver fødselsdagsfundraiser.
Lige nu kan man på Kræftens Bekæmpelses Facebook-side se flere hundrede indsamlinger.
Billedet går igen på mange andre velgørende organisationers sider på det sociale medie.
Jeg har selv mistet familiemedlemmer til kræft.
Käte Brandhøj Søgaard, fødselsdagsfundraiser- Vi har ikke opfordret til det.
Det er kommet lidt af sig selv, siger Ken Andersen, der er fundraisingchef hos Kræftens Bekæmpelse.
Han tror, at stadig flere vælger at oprette en indsamling til et velgørende formål, fordi det er nemt og enkelt.
- I tråd med den digitale udvikling er det den vej, mange af tingene går, og Facebook har lavet en platform, der gør det nemt og enkelt for danskerne at støtte gode sager, siger Ken Andersen.
Læs også:Amanda har selv haft kræft: Nu samler hun penge til andre sygeDanskerne giver mere til velgørenhedSamtidig er lysten til at give et bidrag til velgørenhed stigende.
Det fortæller generalsekretær hos indsamlingsorganisationernes brancheorganisation Isobro, Robert Hinnerskov.
Vores seneste indtægts-undersøgelse viser, at samlet giver danskerne mere til velgørenhed.
Robert Hinnerskov, generalsekretær hos Isobro- Vores seneste indtægtsundersøgelse på isobro.
dk viser, at samlet giver danskerne mere til velgørenhed.
Vi hører fra vores medlemmer, at folk gerne vil samle ind på sociale medier, siger Robert Hinnerskov.
Der er ifølge Isobro ingen problemer med fundraisingindsamlinger, der er oprettet under anerkendte organisationers Facebook-sider.
- De moduler er oprettet, så indsamlingen sker efter loven, og det sker under den velgørende organisations stående tilladelse til at samle ind, siger Robert Hinnerskov.
Hvis man er det mindste i tvivl om, hvorvidt en indsamling er ægte, anbefaler han, at man går ind på Indsamlingsnævnets hjemmeside, hvor det er muligt at se lister over godkendte indsamlinger.
Får kontakt til nye støtterDet er endnu begrænset, hvor mange penge Kræftens Bekæmpelse får ind via fundraising på sociale medier.
Derfor vil organisationen stadig ty til medlemsskaber, indsamlingsshows, lotterier og den traditionelle raslebøsse, når der skal skaffes midler.
- Men jeg tror, at fundraising-fødselsdage giver mulighed for at komme i kontakt med en masse nye danskere, der vil støtte en god sag.
Den nye generation bruger jo ikke de traditionelle kanaler, siger fundraisingchef Ken Andersen.
Læs også:Politikere om indsamlinger: Facebook har et meget stort ansvarKäte Brandhøj Søgaard i Skive havde inviteret i alt 31 personer til at støtte.
Kun fire valgte at donere.
- Mange har valgt ikke at støtte via Facebook, fordi de er bange for, at det er fusk, eller at det ikke er sikkert at betale via nettet.
Enkelte har også spurgt direkte, om det var rigtigt, at jeg samlede ind, siger Käte Brandhøj Søgaard.
Det endte med 335 kroner til kampen mod kræft.
Trods det beskedne beløb vil Käte ikke afvise, at hun bliver fundraiser til næste fødselsdag.
- Jeg tror godt, jeg kunne finde på at gøre det igen.
Jeg har selv støttet indsamlinger via Facebook, ligesom jeg også gerne går ud med indsamlingsbøssen, siger hun.
Det er kun velgørende organisationer, der kan modtage penge på den måde via Facebook.
FacebookTwitterKopier linkEmner:Kræftens Bekæmpelse|Facebook|Kræft|Skive




https://www.dr.dk/nyheder/udland/venner-til-khashoggi-kraever-lig-udleveret-giv-os-jamal-saa-vi-kan-holde-en

Khashoggi-sagenSe temaUdlandVenner til Khashoggi kræver lig udleveret: 'Giv os Jamal, så vi kan holde en begravelse'Saudi-Arabien har indrømmet, at den saudiske journalist Jamal Khashoggi blev dræbt på landets konsulat i Istanbul.
Sammen med andre venner og bekendte gav den tyrkiske journalist og formand for det tyrkisk-arabiske medieforbund, Turan Kislakci, i går en melding til pressen, efter Saudi-Arabien har indrømmet, at journalist Jamal Khashoggi blev dræbt på Saudi-Arabiens konsulat i Istanbul.
Af Christina Nordvang Jensen21.
okt.
2018 kl.
10.
30Bemærk: artiklen er mere end 30 dage gammelLæs op- Giv os Jamal, så vi kan holde en begravelse for ham.
Så alle mennesker, der holder af ham, og verdens ledere kan komme her til Istanbul for at stede ham til hvile.
Ordene kommer fra Turan Kislakci, der er formand for det tyrkisk-arabiske medieforbund.
I går stod han frem foran pressen med en række andre venner og bekendte til den saudiske journalist Jamal Khashoggi, der blev dræbt på Saudi-Arabiens konsulat i Istanbul i begyndelsen af oktober.
Og formålet var klart.
De ønsker, at myndighederne i Riyadh, Saudi-Arabiens hovedstad, udleverer liget.
De har taget din kropslige tilstedeværelse fra min verden.
Men din smukke latter vil forblive i min sjæl for altid.
Min kære.
Hatice Cengiz - Jamal Khashoggi's forlovedeJamal Khashoggi gik ind på konsulatet den 2.
oktober, fordi han skulle have styr på nogle papirer til sit forestående bryllup.
Men han kom aldrig ud.
- Efter tre dage mistede vi håbet, sagde Turan Kislakci foran pressen i går.
Læs også:Saudi-Arabien: Journalist blev dræbt på konsulatVennerne og omverdenens mistanke blev slået fast, da Saudi-Arabien natten til lørdag indrømmede, at Khashoggi blev dræbt på konsulatet.
Ifølge en offentlig anklager skete det i forbindelse med en slåskamp mellem Khashoggi og folk på konsulatet.
En melding, som mange af verdens ledere finder utroværdig.
Blandt andre statsminister Lars Løkke Rasmussen (V) og udenrigsminister Anders Samuelsen (LA) mener, at man ikke har fået den fulde sandhed endnu.
'Min kære'Også Jamal Khashoggi's forlovede, Hatice Cengiz, har reageret på meldingen om hans død.
Læs også:Mellemøstkorrespondent om dræbt journalist: Saudiarabernes forklaring er utroværdigI aftes delte hun en video på Twitter, hvor Khashoggi snakker, mens han bliver filmet.
Pludselig hopper en kat op på hans skød.
Han kigger ned, smiler, hvorefter han og filmholdet bryder ud i latter.
Til videoen skriver hun følgende:- De har taget din kropslige tilstedeværelse fra min verden.
Men din smukke latter vil forblive i min sjæl for altid.
Min kære.
Den dræbte journalist Jamal Khashoggis forlovede, Hatice Cengiz (tv.
), ses foran Saudi-Arabiens konsulat i Istanbul dagen efter hans forsvinden.
Flere skal stilles til ansvarI alt er 18 personer indtil videre blevet anholdt i forbindelse med Jamal Khashoggis død.
Blandt de anholdte er efterretningsofficer Ahmad al-Assiri og Saud al-Qahtani, der er personlig assistent for Saudi-Arabiens kronprins, Mohammed Bin Salman.
I Turan Kislakcis tale foran pressen i går ved Saudi-Arabiens konsulat i Istanbul gjorde han det klart, at flere skal stilles til ansvar.
- Vi vil have retfærdighed for Jamal.
18 (mistænkte, red.
) er ikke nok.
Vi vil have dem, der gav ordren, sagde han.
Læs også:TIDSLINJE Få overblik over Jamal Khashoggis mystiske forsvindenPå nuværende tidspunkt er det uvist, hvor liget af Jamal Khashoggi er.
Ifølge CNN sagde USA's præsident, Donald Trump, i går, at han ikke har nogen oplysninger om det.
- Ingen ser ud til at vide det.
Nogle ved det, men ingen fra de forskellige efterforskningsgrupper ved det på nuværende tidspunkt.
FacebookTwitterKopier linkEmner:Donald Trump (politiker)|Lars Løkke Rasmussen (politiker)|Saudi-Arabien|Venstre|Udenrigspolitik




https://www.dr.dk/sporten/badminton/badmintonlandstraener-trods-choksejre-havde-sat-naesen-op-efter-mere

BadmintonBadmintonlandstræner trods choksejre: 'Havde sat næsen op efter mere'Kenneth Jonassen er ikke tilfreds med udbyttet ved Denmark Open.
Han vil skrue op for forberedelserne i 2019.
Kenneth Jonassen har været landstræner for de danske badmintonspillere siden 1.
oktober 2016.
21.
okt.
2018 kl.
10.
20Bemærk: artiklen er mere end 30 dage gammelLæs opLandstræneren for de danske badmintonspillere, Kenneth Jonassen, overværede lørdag Anders Antonsens semifinalenederlag i Denmark Open til Chou Tien Chen.
Landstræneren kunne samtidig konstatere, at hans arbejde ved turneringen var slut.
Danmark har ingen spillere med i finalerne søndag.
Det er andet år i træk, at der ikke er danskere med i finalerne, og derfor er Kenneth Jonassen heller ikke helt tilfreds.
- Jeg havde da sat næsen op efter en enkelt eller to semifinaler mere, og så havde jeg et håb om, at nogen kunne komme til finalen, siger Kenneth Jonassen.
Læs også:Antonsen ramte endestationen: 'Det har været en sindssyg uge'Han bad om lidt tid til at gruble over præstationen, men han ville ikke kalde turneringen for én stor skuffelse.
Der var lyspunkter undervejs.
Læs også:Dansk badmintonkomet efter vild sejr: 'Det skulle være løgn'- Giv mig lige et par dage, så vil jeg faktisk sige, at jeg selvfølgelig er skuffet over nogle ting, men der er rigtig mange positive ting at tage med fra den her turnering.
Der har været gode præstationer undervejs, siger han.
Topniveauet var for lavtJonassen forklarer, at han godt ved, at flere af de danske spillere mangler det sidste niveau for at kunne bide skeer med den internationale top, men han tror på bedre tider.
- Jeg har en forhåbning om og en tro på, at det godt kan lade sig gøre.
Jeg føler, at vi ikke er langt fra, men der er da nogle modstandere derude, som vi har det svært med, siger Jonassen.
Læs også:Kvartfinalen blev endestationen for KjærsfeldtNu vil han hjem og analysere på, hvordan de danske spillere kan komme endnu stærkere tilbage til Denmark Open i hallen i Odense næste år.
- Det handler om, at vi i en travl kalender skal turde at arbejde endnu hårdere på, at vi skal toppe i den her turnering.
- Vi kan samle holdet lidt tidligere herovre, og vi kan i ugerne op til turneringen skærpe vores fokus endnu mere.
- Det er ting, vi altid har haft fokus på, men jeg føler godt, at vi i de kommende år kan skærpe os endnu mere.
Det er et rigtig stort mål at gøre det godt på hjemmebane.
Det her er turneringen, som alle danskere gerne vil levere i, siger Kenneth Jonassen.
/ritzau/FacebookTwitterKopier linkEmner:Badminton|Odense




https://www.dr.dk/sporten/formel1/misset-traening-blev-dyr-magnussen-manglede-selvtillid

Formel1Misset træning blev dyr for Magnussen: 'Manglede selvtillid'Haas-køreren missede en træning før kvalifikationen.
Han mener ikke, at han fik det optimale ud af det.
Racerkøreren Kevin Magnussen (Haas) blev sent lørdag aften nummer 12 i kvalifikationen til Formel 1-grandprixet i USA, der køres søndag aften.
21.
okt.
2018 kl.
09.
37Bemærk: artiklen er mere end 30 dage gammelLæs opKevin Magnussen måtte lørdag tage til takke med en 12.
-plads i kvalifikationen til Formel 1-grandprixet i USA, der køres søndag.
Efterfølgende peger den danske Haas-kører på den missede træningstid fredag som en af årsagerne.
Her blev danskeren i garagen under hele anden træning i stedet for at trille ud på den regnvåde bane.
- På grund af regnvejret fredag fik vi ikke kørt ret meget, og det betød, at jeg mistede lidt selvtillid i forhold til det første sving.
Og så overkompenserede jeg med bremserne.
Jeg låste mange gange mine forbremser på vej ind i svinget.
- For at undgå det justerede jeg bremsebalancen, og fik så nok for meget effekt på baghjulene.
Det belastede bagdækkene, og de havde ikke greb nok i de mange langsomme sving i den tredje sektor, hvor jeg mistede meget tid, siger Magnussen til BT.
Læs også:Magnussen fejrer kontraktforlængelse med imponerende femtepladsDanskeren røg ud i Q2, der er den anden og næstsidste fase af kvalifikationen.
Her satte han tiden 1 minut og 34,732 sekunder.
Dermed sluttede han efter Haas-kollega Romain Grosjean, der fik en slutplacering nummer otte.
Sæsonens fjerdesidsteMagnussen fører stadig det indbyrdes kvalifikationsregnskab i sæsonen, men nu kun med 10-8.
Sammen kæmper de to for at overgå Renault som hold og blive "best of the rest" - altså at ende som bedste hold, når man fraregner Mercedes, Ferrari og Red Bull.
Læs også:Magnussen kolliderer og udgår i Hamilton-triumfRenault er otte point foran før weekendens grandprix i USA.
Grosjean mener ikke, at Haas fik vist sig som det overlegne mandskab i lørdagens kvalifikation.
- Jeg tror ikke helt, vi var "best of the rest" i dag (lørdag, red.
) - også bevist ved, at en af vores biler ikke nåede Q3.
- På den anden side forberedte vi os mere til løbet end tidtagningen.
Det bliver varmere, så jeg tror, vi er i en bedre position der, siger Grosjean til Ekstra Bladet.
Grandprixet i USA er sæsonens fjerdesidste, men allerede søndag kan Lewis Hamilton (Mercedes) vinde VM-titlen.
Det kræver, at han får mindst otte point mere end den nærmeste forfølger, Sebastian Vettel (Ferrari).
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Ekstra Bladet|USA|Formel 1




https://www.dr.dk/nyheder/politik/s-kritiserer-skatteminister-et-hilse-paa-moede-med-tobaksindustrien-er-langt-over

PolitikS kritiserer skatteminister: Et hilse-på-møde med tobaksindustrien er langt over grænsenKarsten Lauritzen har brudt tobakskonvention, siger S og EL.
Socialdemokratiets sundhedsordfører, Flemming Møller Mortensen, ser gerne, at der laves en national fortolkning af rammekonventionen, så der kommer en mere ensartet praksis med, hvordan tobaksindustrien behandles.
Af Nicolas S.
Nielsen21.
okt.
2018 kl.
09.
15Bemærk: artiklen er mere end 30 dage gammelLæs opTobaksindustriens besøg hos skatteminister Karsten Lauritzen (V) er stærkt kritisabelt og burde ikke have fundet sted.
Sådan lyder den markante kritik fra Socialdemokratiet og Enhedslisten, der undrer sig over, at skatteministeren takkede ja til at mødes med tobaksindustrien.
- For mig er det at lave et hilse-på-møde langt over grænsen for, hvad jeg mener, rammekonventionen skal tillade, siger Flemming Møller Mortensen, der er Socialdemokratiets sundhedsordfører.
Danmark har ratificeret Verdenssundhedsorganisationen WHO's rammekonvention for tobaksforebyggelse.
Den har til hensigt at beskytte lovgiverne "fra tobaksindustriens interesser".
Det fremgår blandt andet af konventionen, at møder med tobaksinteresserne skal holdes til det "strengt nødvendige".
Læs også:Skatteminister beskyldes for konventionsbrud: Inviterede tobakslobby indenfor på ministerkontoretRelationsopbygning er ikke i ordenMøderne med industrien har ikke været strengt nødvendige, siger Flemming Møller Mortensen.
- Nej, det er jo lige nøjagtig det, jeg mener, er det kritisable her.
Det her er kun et spørgsmål om at opbygge relation.
Møderne fremgår som svar på et spørgsmål stillet af Flemming Møller Mortensen til ministeren.
Han har sendt et utal af spørgsmål om emnet til ministre i blandt andet Skatte-, Erhvervs- og Sundhedsministeriet.
- Hvordan er det, vi administrer rammelovgivningen i Danmark?
Bliver den administreret enslydende i den statslige administration og har man et fast regelsæt?
Nu har jeg fundet ud af, at man i hvert fald ikke har et entydigt regelsæt, forklarer han om baggrunden.
Læs også:Blandet modtagelse af K-forslag om cigaretter til 60 kronerEfterlyser nationale retningslinjerHan ser gerne, at der laves en national fortolkning af rammekonventionen, så den tolkes ensartet på tværs af ministerier og styrelser.
I Sundhedsstyrelsen afslår man eksempelvis alle invitationer til drøftelser med tobaksindustrien, oplyser styrelsen til DR Nyheder.
I Enhedslisten er fungerende sundhedsordfører Rosa Lund også ude i en kritik af skatteministerens dispositioner, som hun betegner som "stærkt problematiske".
- Tobaksindustrien har nogle meget klare interesser i at holde møder med vores skatteminister, som går imod samfundets interesser med at styrke folkesundheden, siger Rosa Lund.
- Jeg mener, det er et udtryk for en tendens, som vi også ser andre steder i regeringen, nemlig at de er fuldstændigt ligeglade med internationale konventioner, som Danmark ellers har tilsluttet sig, siger hun.
Læs også:OVERBLIK Det skal en pakke cigaretter koste – ifølge Folketingets 9 partierSkatteminister Karsten Lauritzen afviser overfor DR Nyheder, at han bryder konventionen.
Han mener, at det er et demokratisk problem, hvis ikke han kan mødes med tobaksindustrien, og at han efterlever anbefalingerne i rammekonventionen.
- Det er jo anbefalinger, og jeg mener, at jeg følger anbefalingerne.
Men jeg synes set fra et dansk perspektiv, at de er tåbelige, siger han.
FacebookTwitterKopier linkEmner:Karsten Lauritzen (politiker)|Venstre|Enhedslisten|Tobaksindustri|Sundhedspolitik




https://www.dr.dk/musik/unge-popstjerner-i-koncert-kaos-her-gaar-det-helt-galt-citybois

MusikUnge popstjerner i koncert-kaos: Her går det helt galt for CityboisTingene går langt fra som planlagt, da Citybois besøger Skive Festival.
Af Christian Ellegaard, Anja Pihl Overby (video) og Sara Renee Petersen (video)21.
okt.
2018 kl.
09.
00Bemærk: artiklen er mere end 30 dage gammelLæs op- Det er det værste, der kan ske inden et show!
© drFra Bois til MændThor og Anthon fra Citybois vil have mere kontrol over karrieren.
Men det er ikke altid nemt, når man samtidig skal jonglere med regninger og køretimer.
Se serien på DR TV og DR3.
Ikke alt går som planlagt, da popduoen Citybois skal give koncert på Skive Festival.
Få minutter inden koncerten går gruppens lydpult nemlig i stykker, og drengene må i al hast starte forfra med at indstille lyden - lykkes det ikke, kommer de til at synge falsk på scenen.
Når teen-stjernerne bliver voksneDe blev kendte som helt unge og er vokset op i rampelyset - men hvad sker der, når voksenlivet banker på, og man ikke længere vil helt det samme som tidligere?
Her kan du møde andre tidligere teenage-stjerner, der fortæller deres historie om at vokse op i - og uden for - rampelyset.
Læs om Caroline, som brød igennem i en DR-julekalender, her.
Læs, hvordan det er gået X Factor-vinderen Sarah, her.
Kom helt tæt på det tidligere Page Four-medlem Lauritz Emil her.
Der er knap tid til det traditionsrige kampråb, men problemet bliver løst, og de kække popfyre når alligevel på scenen.
Læs også:Thor fra Citybois: Det mest forfærdelige er at føle mig aleneEfter koncerten er humøret dog ikke specielt højt hos de to Citybois-drenge, Thor og Anthon.
- Jeg har lyst til at smadre én eller anden lige nu, lyder det fra en tydeligt frustreret Thor efter showet.
Se klippet fra Citybois’ kaotiske koncert i videoen øverst, og se hele episoden udspille sig i afsnit tre af 'Fra Bois til Mænd' Lige nu kan du se de første tre afsnit af serien i DR TV.
CityboisGlemme migFacebookTwitterKopier linkEmner:Skive Festival|Skive|Pop og rock




https://www.dr.dk/mitliv/bollerum-eller-ej-28-aarige-maj-elsker-sit-kollektiv-liv-midt-i-naturen

Hvor kan jeg bo?
Se temaMit LivBollerum eller ej: 28-årige Maj elsker sit kollektiv-liv midt i naturenHun føler sig aldrig alene i sit voksenkollektiv.
Kunne du dele et hus med seks fremmede?
Af Palle Herløv og Henning Bagger (foto)21.
okt.
2018 kl.
08.
45Læs opEn følelse af at komme hjem.
Sådan rigtigt hjem.
Til familien og alt det, der giver tryghed og ro i tilværelsen.
Det er den følelse, der rammer Maj Ulrikka Thinggaard, når hun træder ind ad døren til det 270 kvadratmeter store kollektiv land.
skab, som hun deler med seks andre.
- Her er altid nogen at snakke med, og har jeg lyst til at være social, behøver jeg ikke lave en kaffe-aftale med en veninde inde i byen.
Så går jeg bare ned i stuen, for der er næsten altid nogen hjemme, siger Maj Ulrikka Thinggaard.
Træstamme-bordet har Maj lånt af nogle venner, der ikke har plads til det i øjeblikket.
Det er købt i USA.
De fleste af hendes øvrige møbler er fra genbrugsbutikker og loppefund.
- Kun mit tøj køber jeg stort set altid fra ny.
Det kan jeg ikke lade være med, siger hun.
- Det er fedt at bo så lækkert så billigt (husleje på 1750 kroner).
Jeg har husets største værelse, hvor jeg har god plads til alle mine ting, siger Maj Ulrikka Thinggaard.
Hun er særligt glad for den æblesalvie, der står og blomstrer i krukken ved siden af sengen.
Hendes tøj hænger på bøjlestangen og ude på loftsrummet bag døren med spejlet.
Naturen er lige uden for døren og Majs værelse.
1 / 3Træstamme-bordet har Maj lånt af nogle venner, der ikke har plads til det i øjeblikket.
Det er købt i USA.
De fleste af hendes øvrige møbler er fra genbrugsbutikker og loppefund.
- Kun mit tøj køber jeg stort set altid fra ny.
Det kan jeg ikke lade være med, siger hun.
1 / 3- Det er fedt at bo så lækkert så billigt (husleje på 1750 kroner).
Jeg har husets største værelse, hvor jeg har god plads til alle mine ting, siger Maj Ulrikka Thinggaard.
Hun er særligt glad for den æblesalvie, der står og blomstrer i krukken ved siden af sengen.
Hendes tøj hænger på bøjlestangen og ude på loftsrummet bag døren med spejlet.
2 / 3Naturen er lige uden for døren og Majs værelse.
3 / 3Hun har mødt alle de typiske fordomme om kollektiver.
Folk har altid masser af spørgsmål og ideer om, hvordan man lever og opfører sig sådan et sted baseret på bøger og film.
De fleste skyder helt forbi.
- Vi har hverken bollerum eller fælles tandbørster og undertøj.
Så tætte er vi ikke på hinanden, siger Maj Ulrikka Thinggaard, hvis kæreste bor i et andet kollektiv ikke ret langt herfra.
Hvor kan jeg bo?
Drømmer du om at ruske op i tilværelsen og prøve noget nyt på boligfronten?
DR Mit Liv har mødt en række gæstfrie mennesker og fået et kig ind i deres unikke hjem.
Du kommer blandt andet med inden for i en bil, i en gammel kirke, i en container, i et økologisk minisamfund og med ombord på et sejlskib.
Læs alle artiklerne i temaet her.
- Vi er bare fælles om en masse ting i hverdagen, og vi nyder hinandens selskab, som vi kan vælge til og fra efter behov.
Det bedste ved at bo her, er, når man kommer hjem fra arbejde en kold vinteraften, hvor der står mad klar på bordet eller i køleskabet, mens folk bare sidder og hygger med brætspil, kryds og tværs eller en bog.
Det er så meget federe end at træde ind i en lejlighed i byen, som jeg deler med mig selv.
Maj er 28 år og husets yngste beboer.
Den ældste er 39, og ingen af dem har børn.
Hun arbejder som pædagogmedhjælper få kilometer fra hjemmet.
Land.
skab er indrettet i et nedlagt landbrug på Askedalsvej i Rostved på Djursland.
Hovedbygningen er fra 1876.
- Kan du komme her, lille fyr.
En flok geder var hoppet over på den anden side af hegnet, da Maj viste rundt blandt kollektivets mange dyr.
Brug for et hvil?
Smid dig i køjen.
Her vil beboerne have en nyttehave, der er nem at holde.
Planterne skal vokse efter principperne for termakultur, hvor næsten alt er spiseligt.
Jordbær i skovbunden, brombær i buskene og kirsebær og æbler i træerne.
Indiske løbeænder er med deres sult effektive våben mod dræbersnegle.
I sommer spiste beboerne for første gang én af dem, og det var ikke en velsmagende fornøjelse.
Den var muligvis for gammel og derfor sej i kødet, lød vurderingen rundt om spisebordet.
Ænderne er udruget af en moskusand.
Fra den ene side af huset er der udsigt til landsbyerne Rostved, Kolind og Ryomgård mod nord.
Her kan man godt gå ud og skrige af lungernes fulde kraft, hvis man skulle have behov for det.
Der er ca.
100 meter til nærmeste nabo, som også er et kollektiv.
Grunden er på knap en hektar.
Det hjemmebyggede drivhus kalder beboerne for ”Domen”.
Her dyrker de tomater, agurker, basilikum og chilipeber.
John er kollektivets største kanin.
Han har været på springtur til én af hunkaninerne i nattens mulm og mørke, og det er der kommet et kuld unger ud af.
- Vi har desværre ikke plads til dem, så de skal slagtes.
John beholder vi, siger Maj Ulrikka Thinggaard.
Saunaen er hjemmebygget og bliver blandt andet brugt hyppigt om vinteren, hvor man kan rulle sig i sneen og få varmen igen foran ovnen.
Der gik ild i den for nogle måneder siden, men den overlevede heldigvis.
Da beboerne skulle begrave en død høne, dukkede dette kranie fra en ged op ad jorden.
Det blev gemt og sat på en træstub.
I bunden af haven har én af de andre beboere, Simon Pyskow, indrettet sig i en ombygget skurvogn.
Her er overraskende meget plads og ikke hverken indelukket eller klaustrofobisk, som man skulle tro.
Ukrudt, jord og sten for sig.
Havearbejdet er en stor del af det at bo i et kollektiv.
For nylig besluttede beboerne at opdele køkkenhaven i syv haver, så man kun er ansvarlig for sin egen del.
1 / 10- Kan du komme her, lille fyr.
En flok geder var hoppet over på den anden side af hegnet, da Maj viste rundt blandt kollektivets mange dyr.
1 / 10Brug for et hvil?
Smid dig i køjen.
Her vil beboerne have en nyttehave, der er nem at holde.
Planterne skal vokse efter principperne for termakultur, hvor næsten alt er spiseligt.
Jordbær i skovbunden, brombær i buskene og kirsebær og æbler i træerne.
2 / 10Indiske løbeænder er med deres sult effektive våben mod dræbersnegle.
I sommer spiste beboerne for første gang én af dem, og det var ikke en velsmagende fornøjelse.
Den var muligvis for gammel og derfor sej i kødet, lød vurderingen rundt om spisebordet.
Ænderne er udruget af en moskusand.
3 / 10Fra den ene side af huset er der udsigt til landsbyerne Rostved, Kolind og Ryomgård mod nord.
Her kan man godt gå ud og skrige af lungernes fulde kraft, hvis man skulle have behov for det.
Der er ca.
100 meter til nærmeste nabo, som også er et kollektiv.
Grunden er på knap en hektar.
4 / 10Det hjemmebyggede drivhus kalder beboerne for ”Domen”.
Her dyrker de tomater, agurker, basilikum og chilipeber.
5 / 10John er kollektivets største kanin.
Han har været på springtur til én af hunkaninerne i nattens mulm og mørke, og det er der kommet et kuld unger ud af.
- Vi har desværre ikke plads til dem, så de skal slagtes.
John beholder vi, siger Maj Ulrikka Thinggaard.
6 / 10Saunaen er hjemmebygget og bliver blandt andet brugt hyppigt om vinteren, hvor man kan rulle sig i sneen og få varmen igen foran ovnen.
Der gik ild i den for nogle måneder siden, men den overlevede heldigvis.
7 / 10Da beboerne skulle begrave en død høne, dukkede dette kranie fra en ged op ad jorden.
Det blev gemt og sat på en træstub.
8 / 10I bunden af haven har én af de andre beboere, Simon Pyskow, indrettet sig i en ombygget skurvogn.
Her er overraskende meget plads og ikke hverken indelukket eller klaustrofobisk, som man skulle tro.
9 / 10Ukrudt, jord og sten for sig.
Havearbejdet er en stor del af det at bo i et kollektiv.
For nylig besluttede beboerne at opdele køkkenhaven i syv haver, så man kun er ansvarlig for sin egen del.
10 / 10Fire mod tre vinder ikke en diskussionÉt af de vigtigste principper i kollektivet er, at det hele skal være bæredygtigt.
De skal ikke have flere dyr, end at de kan tage ordentligt vare på dem, og de fleste grøntsager er af egen avl.
Hver dag bliver der bagt brød og boller, og ved hjælp af en nogenlunde stram styring sikres det, at alle bidrager til fællesskabet.
Så meget har det kostetHuslejen løber op i 1750 kroner om måneden.
Det inkluderer mad og diverse husholdningsartikler.
Lægger man de øvrige, faste udgifter til el, vand, varme, forsikringer, internet, dyrefoder og så videre oveni, koster det hende cirka 4600 kroner om måneden at bo i kollektivet.
Hun smed 18.
300 kroner på bordet som et indskud, hun får retur, når hun en dag flytter, og i banken lånte hun de 300.
000 kroner, der udgør hendes del af købet af gården.
- Det er nødvendigt.
Når man bor flere sammen, er det nemt at forfalde til at lade være med at lave noget.
At tænke, at andre nok klarer tingene, hvis man ikke selv orker det, men det dur ikke.
Vi har en aftale om, at opstår der problemer, taler vi om dem på et husmøde, som ikke slutter, før alle er enige.
Fire mod tre vinder ikke.
Sådan et møde kan nogle gange trække ud i uendeligheder.
Alle synspunkter skal høres, og mennesker har en sjov tendens til pludselig at have en stærk mening, når de bliver spurgt, mener hun.
Så gælder det om at bevare fatningen og tålmodigheden.
- I sådan nogle situationer kan jeg godt drømme mig væk til en to-værelses lejlighed, hvor jeg selv bestemmer, hvor ofte og hvor meget der skal gøres rent, eller om urteknivene skal i opvaskeren.
Du drømmer ikke om, hvor lang tid vi har brugt på lige præcis dén snak, siger Maj Ulrikka Thinggaard.
På loftet i laden har de indrettet en ryger-lounge, der bliver brugt flittigt til fester.
Her kan man sidde og hygge sig over en pibe tobak i de gamle, slidte møbler, og her bliver holdt fælles videoaftener.
Her på loftet har de blandt andet set alle otte afsnit af tv-serien "Riget".
1 / 2På loftet i laden har de indrettet en ryger-lounge, der bliver brugt flittigt til fester.
Her kan man sidde og hygge sig over en pibe tobak i de gamle, slidte møbler, og her bliver holdt fælles videoaftener.
1 / 2Her på loftet har de blandt andet set alle otte afsnit af tv-serien "Riget".
2 / 2Når regnskabet gøres op, er det alt det positive, der vejer tungest.
Ellers havde hun fundet et andet sted at bo.
- Bor du her stadig om ti år?
- Det er svært at sige, men mit umiddelbare svar er "nej".
Til den tid er jeg nok rykket videre til et bofællesskab, hvor jeg kan vælge kollektivet til, eller i en lejlighed sammen med min kæreste.
Lige nu er det bare det her, jeg har lyst til.
Det er lærerigt og givende at bo så tæt på andre mennesker, som man har et ansvar over for.
Viktualierummet er lidt tomt efter en periode, hvor beboerne på skift har været på ferie, men ellers plejer her at være fyldt op med hjemmesyltede lækkerier og diverse "projekter".
Alting er sat i system og skrevet ned, for det er nødvendigt i et kollektiv.
Der skal styring på, og opgaverne skal uddelegeres.
I denne uge er eksempelvis Majs opgave at fjerne møg i hønsehuset.
Huset har to mindre badeværelser, som alle må bruge.
Der er ikke ét til kvinderne og et andet til mændene.
Tøj er der nok af - så alle har deres egen faste plads.
1 / 4Viktualierummet er lidt tomt efter en periode, hvor beboerne på skift har været på ferie, men ellers plejer her at være fyldt op med hjemmesyltede lækkerier og diverse "projekter".
1 / 4Alting er sat i system og skrevet ned, for det er nødvendigt i et kollektiv.
Der skal styring på, og opgaverne skal uddelegeres.
I denne uge er eksempelvis Majs opgave at fjerne møg i hønsehuset.
2 / 4Huset har to mindre badeværelser, som alle må bruge.
Der er ikke ét til kvinderne og et andet til mændene.
3 / 4Tøj er der nok af - så alle har deres egen faste plads.
4 / 4Tryk dig rundt på kortet herunder for at læse om flere boformer:FacebookTwitterKopier linkEmner:Miljø og natur|Jylland




https://www.dr.dk/nyheder/regionale/oestjylland/laegestuderende-har-opfundet-symaskine-til-saar-universitet-traener

ØstjyllandLægestuderende har opfundet symaskine til sår: Universitet træner eleverne i at tænke innovativtSymaskinen kan både sy sår sammen hurtigere og minimere risikoen for stikuheld.
© Dr ØstjyllandAf Signe Haugaard Simonsen, Flemming Nielsen, Villy Vestergaard og Emma Lichscheidt21.
okt.
2018 kl.
08.
34Læs opDer er godt nyt på vej til folk med nåleskræk og travle læger på sygehusene.
To medicinstuderende fra Aarhus har fundet på en lille håndholdt symaskine, der skal gøre det nemmere og hurtigere at sy sting på patienter og samtidig gøre risikoen for sygdomme mindre.
Christine Aarenstrup Daugaard har sammen med Mads Esmann fået idéen, der opstod under deres praktik på sygehusene.
- Vi så, at der går rigtigt lang tid, når lægerne skal lukke sår.
Og vi skulle også selv lære at sy sårene sammen – og det kan være lidt besværligt at lære de helt særlige knuder, man skal slå.
Så vi tænkte, at det må gøres nemmere og også ret meget hurtigere.
Aarhus Universitet træner bevidst de studerende på det Sundhedsvidenskabelige Fakultet i at tænke kreativt og ud af boksen, fortæller prodekan Lise Wogensen.
- Vi forsøger jo gennem nogle valgfag at træne dem i at tænke innovativt og være entreprenører, og vi har også nogle talentforløb, vi tilbyder på tværs af fakultetet, hvor de kan træne og blive udfordret i innovative kompetencer, siger hun.
Det er en vigtig opgave for universitet at bidrage til, at studerende kan udvikle kreative løsninger på problemer, de møder på deres arbejde, mener prodekanen.
- Der er jo på universitetet en forpligtelse til at dele ud af vores viden og bidrage til vækst i samfundet, og derfor skal vi have vores studerende og kommende kandidater til at kunne tænke ud af boksen og identificere problemer, siger hun.
Fandt på symaskine efter at have fulgt innovationskursusNetop det har Christine Aarenstrup Daugaard gjort.
Hun følger et kursus i innovation på lægestudiet, og det satte gang i tankerne.
- Så vi kom på idéen med en lille håndholdt engangssymaskine, som man bare skal sætte på såret og trykke på en knap.
Så er der et færdigt og lukket sting.
Der er ti sting i den, så man kan lukke et sår stille og roligt et sting ad gangen.
Det skulle gerne hjælpe i en travl hverdag på sygehuset.
Vi tænker, at det kan gå op til ti gange hurtigere for en læge eller en sygeplejerske at lukke et sår.
Christine Aarenstrup Daugaard, medicinstudernede, Aarhus Universitet- Vi tænker, at det kan gå op til ti gange hurtigere for en læge eller en sygeplejerske at lukke et sår.
De to studerende har fået lavet en model og arbejder på en prototype.
- Det kan gå meget hurtigere, så vi kan spare lægeløn, og lægerne kan få lov til at bruge deres tid på noget vigtigere, forklarer Christine Aarenstrup Daugaard.
- Det er nemt, så vi ikke skal bruge en masse tid på oplæring.
Og vi kan give opgaven videre til andre, så flere sygeplejersker måske kan få lov til at sy sår sammen.
Minimerer risiko for stikuheldFor sundhedspersonalet er den lille symaskine også en stor fordel for deres arbejdsmiljø, fortæller den medicinstuderende opfinder.
- Nålen sidder inde i maskinen, så man kommer ikke som læge selv i kontakt med den, så man kan ikke komme til at stikke sig.
Nålen sidder inde i maskinen, så man kommer ikke som læge selv i kontakt med den, så man kan ikke komme til at stikke sig.
Christine Aarenstrup Daugaard, medicinstudernede, Aarhus UniversitetStikuheld er ellers en meget reel risiko for læger og sygeplejersker, fortæller hun.
- Det sker, at man kommer til at stikke sig selv.
Jeg har selv stukket mig.
Og nålen har jo været igennem patienten, så den har blod på sig, og det kan overføre ret alvorlige sygdomme som for eksempel hepatitis og hiv.
Men symaskinen til sår kommer ikke ud på hospitalerne foreløbig.
- Der kommer til at gå et par år, før vi kan sætte de første sting på mennesker.
Medicinsk udstyr skal have en frygtelig masse godkendelser for at kunne komme på markedet, og det tager simpelthen tid.
Vores kæledyr kan få gavn af symaskinen før os selvPrototypen er stadig ved at blive udviklet, så den kan blive klar til jul, forklarer Christine Aarenstrup Daugaard, der lige nu skriver bacheloropgaven om sårsymaskinen.
Til gengæld kan kæledyrene måske få gavn af symaskinen, før mennesker kan.
- Vi har et mellemtrin.
For hunde, katte og kaniner - vores kæledyr derhjemme - har samme hudtykkelse som os, og man bruger de samme nåle til dem.
De lovmæssige godkendelser er ikke lige så skrappe til dyr, så vi kan nok lukke deres sår lidt før, siger hun.
FacebookTwitterKopier linkEmner:Aarhus Universitet|Håndarbejde|Kæledyr|Uddannelse|Aarhus




https://www.dr.dk/nyheder/viden/klima/videnskaben-slaar-fast-traeer-kommunikerer-med-hinanden

KlimaVidenskaben slår fast: Træer kommunikerer med hinandenPlanter og træer kommunikerer både gennem kemikalier, lyd og budbringere.
Forskerne er stadig ved at undersøge, hvorfor og hvad træerne kommunikerer til hinanden.
Af Pernille Kjeldgaard Kristensen21.
okt.
2018 kl.
08.
15 | opdateret 23.
okt.
2018 kl.
14.
51Bemærk: artiklen er mere end 30 dage gammelLæs opOpdateret: Flere læsere har gjort opmærksom på en uoverensstemmelse mellem artiklens vinkel og en formulering omkring veganeres madvaner.
Det er hermed rettet.
Vi beklager fejlen.
I Ringenes Herre-universet taler træer både med hinanden og andre væsner.
Og det er en sjov tanke, som måske ikke er grebet helt ud af den blå luft.
Træer og planter kan nemlig kommunikere med hinanden.
Det mener både danske og internationale forskere.
- Planter har helt bestemt en eller anden form for kommunikationsevne.
Det er det, vi prøver at kode ud af dem.
Det er noget, vi ikke ved så meget om, fortæller Kasper Støy, der er professor i robotteknologi og kunstig intelligens ved Københavns IT-universitetet.
Han forsker i, hvordan robotter kan styre planter, så planterne kan fungere som vægge eller møbler i fremtiden.
Temalørdag: De kloge træerLasse Spang Olsen ser nærmere på, hvorvidt træer kan kommunikere med hinanden.
Han undersøger om træer og planter har en form for intelligens, og om musik og lyde har indflydelse på planters vækst.
I så fald, hvilken musik kan planter så bedst lide?
Vi skal til Israel og Tyskland og følge nogle af de forskere i verden, der er længst fremme med forskning i planters kommunikation.
Vi skal også med en dansk træhealer i skoven og kramme træer.
Du kan se eller gense 'Temalørdag: De kloge træer' på DRTV her på linket.
Og han mener, at vi muligvis har undervurderet planter.
- De har jo et rigt kemisk sprog.
På mange måder minder de i kompleksitet om os mennesker og andre organismer, men vi har ikke helt forstået, hvordan mange af mekanismerne virker, siger han.
Pas på, venner!
Forskning viser, at nogle træer advarer hinanden gennem kemikalier, hvis en planteæder tager for sig i blad-buffeten.
- Okapierne (et pattedyr i giraf-familien, red.
) i Afrika spiser akacietræerne, som er en lille smule giftige.
Men det kan okapierne godt klare, fortæller Kasper Støy og fortsætter.
Læs også:Cykelløb afslører klimaforandringer- Men hvis de spiser for meget, så starter akacietræet sit forsvar.
Og bladene bliver mere giftige.
Men ikke nok med det, så udsender træet også kemikalier, så alle akacietræer i hele området bliver meget giftige, siger han.
Akacietræer, der bliver spist meget af, udsender altså advarsler gennem kemikalier til de andre akacietræer i nærheden, der herefter producerer mere gift.
Og det kan blive en dødsdom for okapier, der for sent opdager, at de skal holde sig fra bladene.
Svampe bruges som internetkabelKigger vi nærmere på rødder, viser forskning fra Weizmann Institute of Science i Israel, at træer og planter også kommunikerer med hinanden gennem dem.
De bruger svampe som budbringere, fordi svampene vokser meget hurtigere end træerne.
- Svampene udgør et netværk for denne kommunikation, siger chefforsker Tamir Klein.
Under en svamp gemmer sig nemlig et stort netværk af tråde nede i jorden.
Det kaldes af nogle forskere for 'wood wide web'.
Forskerne mener, at et træ ved hjælp af kulstof kan sende en besked til et andet træ gennem svampen.
Forskerne undersøger derfor svampenes rodnetværk for at se, om der er spor af træernes kulstof i svamperøddernes DNA.
Forskerne ved, at træerne kommunikerer, men de forstår ikke endnu, hvad der bliver 'sagt'.
Svampe og planterødder lever i en form for symbiose, der kaldes 'mykorrhiza', hvor de udveksler forskellige former for næringsstoffer.
Men når svampen er budbringer af kulstoffet, får den ikke noget ud af handlen.
- Vi forstår godt, hvorfor træet vil opgive noget af sit eget materiale for at invitere mikroorganismer til at forbedre vandtilførslen og tilførslen af stoffer, men vi forstår ikke, hvorfor svampen vil afgive kulstof på vej hen til et andet træ, siger Tamir Klein.
Klik klik… Kan du høre den busk?
Træer kommunikerer også med lyd.
På Københavns IT-universitet forskes der i planternes evne til at udsende lyde, der kaldes planteklik.
- Træerne klikker i rødderne.
Det er bittesmå klik, siger plantelydsforsker Laura Beloff.
Det er lyde, som planterødderne sender ud dybt nede i jorden.
Klikkene udsendes på frekvenser, som menneskets øre ikke kan opfange, medmindre lydoptagelserne er blevet behandlet.
Læs også:Klimaforandringer udrydder regnskovens insekter i hobetalKliklydene er et mysterium for videnskaben.
- Forskerne ved ikke, hvorfor træerne gør det.
Men de tror, at det er kommunikation, siger Laura Beloff.
Planterne kan ifølge Laura Beloffs forskning også høre på den samme frekvens.
Det er altså ikke envejskommunikation, når rødderne snakker.
- De lytter til den samme frekvens som den, de udsender.
Ofte vender roden sig hen imod lyden.
Især når det gælder lyden af vand.
Rødderne kan genkende vand på lyden, hvis det er rindende vand, siger hun.
FacebookTwitterKopier linkEmner:IT-Universitetet|Videnskab|Planter|København|Afrika




https://www.dr.dk/nyheder/regionale/sjaelland/en-lyseroed-wooly-bugger-er-christinas-yndlingsflue-fruefiskere-er-paa

SjællandEn lyserød Wooly Bugger er Christinas yndlingsflue: "Fruefiskere" er på vej ind på mændenes hjemmebaneBlot hver tiende lystfisker herhjemme er kvinde, men flere kvinder trækker nu en gammel sweater på og ifører sig waders - for at finde sindsro og opleve naturen.
© Per Gade GyldenkærneAf Per Gade Gyldenkærne21.
okt.
2018 kl.
08.
00Læs opHun har kasketten godt nede i panden.
Med rytmiske bevægelser af fluestangen får hun linen til at danse i graciøse buer, og kort efter farer den lille flue for enden af forfanget afsted mod horisonten.
Christiana Harregaard fra Næstved er - ligesom sin mand - bidt af fluefiskeri, og i dag er hun på jagt efter regnbueørreder, der er undsluppet fra et havbrug i nærheden.
Da hun slipper linen, kigger hun ned, og som en balletdanser står hun frosset i en positur, hvor fiskestangen er en forlængelse af den strakte arm, som peger skråt op mod himlen.
Og kort efter, da hun begynder at tage fluen ind, kroger hun en mindre havørred.
Scenen er sat i varmt aftenlys ved Karrebækstorp skov på Sydsjælland.
Solen er på vej ned, da Christina Harregaard fortæller, hvordan hun blev lystfisker:- Det begyndte egentlig med, at min mand blev interesseret i at fiske, og det drev mig mildest talt til vanvid.
Han kunne ikke tale om andet end fiskeri og grej, og hvornår han skulle ud igen, og det var altid en kamp om at få fat i bilen, fortæller hun med et smil.
Blev selv fangetMen Christina Harregaard blev selv "hooked", efter at manden foreslog, at de skulle tage på en fælles tur efter makrel.
Selv om hun synes, ideen var absurd, tog hun alligevel med.
- Og her blev jeg i den grad grebet, fortæller hun - til trods for at det ikke blev til en eneste makrel for hende ved den lejlighed, kun en hornfisk og en fjæsing.
Siden har Christina Harregaard ikke set sig tilbage.
I dag tager hun og manden ofte ud sammen:- Og selv om han stadig taler absurd meget om fiskeri, så kan jeg bedre være med.
Jeg forstår, hvad han taler om, og jeg forstår hans trang og hans iver, så på den måde er vi blevet knyttet tættere sammen, slår hun fast.
En lyserød ”Wooly Bugger” er Christina Harregaards yndlingsflue, når hun er på jagt efter ørreder ved kysten.
Det er ikke antallet af fisk, der er afgørende for Christina Harregaard, selv det er sjovt at fange noget, siger hun.
Den bedste tur har hun, når de teknisk svære fluekast lykkes - når linen strækker sig helt ud, og fluen lander langt ude med et lille plop.
- Det er den perfekte dag, når det hele spiller.
Du skal have føling med det, og det er ikke bare noget, du lige gør.
Selv efter flere år kan man stadig have sine udfordringer, forklarer hun.
Søger sindsro og oplevelserDet, Christina Harregaard får ud af fiskeriet, er først og fremmest sindsro og natur-oplevelser:- Når jeg står derude, er der rigtigt mange tanker, der kører gennem hovedet.
Men når jeg tager hjem igen, ved jeg ikke, hvad jeg har tænkt på.
Hvis jeg var derhjemme lige nu, ville jeg sidde foran fjernsynet, og så ville jeg ikke opleve alt det her.
De fedeste naturoplevelser har jeg fået, når jeg har været ude at fiske.
- Nogle gange bliver jeg rigtig træt, andre gange er jeg bare helt afslappet og rolig indeni.
Jeg er fuldstændig fri for tankemylder, og hvad der ellers kunne være i den stressede hverdag, vi allesammen har.
Christina Harregaard falder ikke bare til ro.
Hun nyder at vugge i bølgerne og studerer livet i vandet, når hun fisker.
Så kan hun se krabber pile sidelæns hen over stenbunden og småfisk og rejer, der svømmer rundt foran støvlesnuderne.
Og det er langt mere givende end at sidde foran tv'et derhjemme og flade ud:- Hvis jeg var derhjemme lige nu, ville jeg sidde foran fjernsynet, og så ville jeg ikke opleve alt det her.
De fedeste naturoplevelser har jeg fået, når jeg har været ude at fiske, understreger hun.
Det har ikke været et problem for hende, at fiskeriet er et mandsdomineret område:- Jeg føler, jeg er blevet taget godt imod.
Også de gange, hvor jeg har været ude alene.
Sidst kom to mænd hen og spurgte, om jeg virkelig fiskede.
Ja, selvfølgelig, svarede jeg.
Men der er ingen sure miner, fortæller hun.
Fruerne til fluerneChristina Harregaard er en af de forholdsvis få kvinder, der følger rådet i Gitte Hænnings sang fra 1969 om at trække en gammel sweater på og tage med ud og fiske.
Herhjemme er det kun en ud af ti lystfiskere, der er kvinder - helt præcis ni procent af lystfiskerne er kvinder.
Men der er flere på vej.
Flere steder i landet har kvinder slået sig sammen om at dyrke hobbyen.
Christina Harregaard har kroget en mindre havørred på sin flue, men mister den kort før landingen.
 Christina Harregaard har kroget en mindre havørred på sin flue, men mister den kort før landingen.
 Christina Harregaard har kroget en mindre havørred på sin flue, men mister den kort før landingen.
 Christina Harregaard har kroget en mindre havørred på sin flue, men mister den kort før landingen.
1 / 4Christina Harregaard har kroget en mindre havørred på sin flue, men mister den kort før landingen.
1 / 4Christina Harregaard har kroget en mindre havørred på sin flue, men mister den kort før landingen.
2 / 4Christina Harregaard har kroget en mindre havørred på sin flue, men mister den kort før landingen.
3 / 4Christina Harregaard har kroget en mindre havørred på sin flue, men mister den kort før landingen.
4 / 4Christina Harregaard er for eksempel med i netværket "Fruerne til Fluerne", som har gennemført en række kaste-kurser for kvinder, der vil prøve fluefiskeriet.
Bag netværket står blandt andre Katrine Kirk, der egentlig bare havde tænkt sig, at fluefiskeriet skulle være en mulighed for at komme ud i naturen alene.
Men det har grebet om sig, og nu stiller hun instruktør og grej til rådighed for andre kvinder og skriver om fluefiskeriet på "fruernes" side på Facebook.
- Der er rigtigt mange kvinder, der søger det, som fluefiskeriet giver: mindfullness, ro og en måde at bruge kroppen på, der åbner sanserne.
Derfor er der mange, der for eksempel går til yoga.
Jeg er bare ikke sikker på, at de har overvejet, at fiskeri kunne give noget af det samme, siger hun.
Højhælede wadersEn af barrierne for kvinders lystfiskeri kan være, at påklædningen måske ikke ser så sexet ud:- Når vi laver sjov, siger vi, at det er fordi, der ikke findes højhælede waders, griner Katrine Kirk.
Men først og fremmest synes hun, at der mangler rollemodeller:- Der er mange drenge, der bliver taget med ud at fiske af deres far, men færre piger.
Det er de færreste kvinder, der har veninder, som fisker, og der er nok heller ikke så mange mænd, der tænker over, at de kan tage deres koner eller kærester med ud, siger hun.
- Derfor prøver jeg at være talsmand for fluefiskeri som en dejlig hobby - også for kvinder, og hvis man nu får øje for, at andre kvinder gør det her og taler varmt om det, kan det jo være en indgangsvinkel til fiskeriet, mener Katrine Kirk, der sidste år var eneste kvinde ud af 80 deltagere ved en fluefisker-session på Møn.
I år var der ændret radikalt på det, da "fruefiskerne" mødte talstærkt frem til MønSession.
Kvinder fanger de største fiskDer er kommet flere kvindelige fiskere ved kyster, søer og åer, men der er endnu ikke tale nogen revolution, fastslår naturvejleder og biolog Kaare Manniche Ebert fra Danmarks Sportsfiskerforbund.
Men han mener, at der er et stort potentiale for kvindeligt lystfiskeri.
I USA er der for eksempel næsten 10 millioner kvindelige lystfiskere - det svarer til 27 procent af lystfiskerne.
Altså en andel af kvinder, der er tre gange så stor som herhjemme.
- Og vi ved jo, at det, der sker i USA, ofte gentager sig i Danmark med 10-15 års forsinkelse, siger han.
Fluekastet er teknisk svært, og det er en stor tilfredsstillelse for Christina Harregaard, når det sidder ”lige i skabet”.
Mændene kan vente at få kamp til stregen, for det er dokumenteret, at det ofte er kvinderne, der fanger de største fisk.
For eksempel har kvinder fanget en forholdsmæssig stor del af de 20 største laks, der er landet i England, fortæller Kaare Ebert med fascination i stemmen.
Minister: Stor fornøjelse at fiskeOgså politisk er der fokus på, at flere - også kvinder - kommer ud og fiske, hvis de har lyst.
For nylig var fiskeri- og ligestillingsminister Eva Kjer Hansen (V) ude med to fynske lystfiskerkvinder for at høre, hvad der fascinerer dem ved hobbyen.
Ministeren er på vej med en strategi for det rekreative fiskeri som det hedder, og hun vil slå et slag for, at blandt andre kvinder benytter sig af de muligheder, der er ved kyst, sø og å:- Kvinderne skal selvfølgelig selv have lyst.
Det er på helt frivillig basis, men derfor kan vi jo godt tænke i, om vi får appelleret til kvinderne med information om lystfiskeriet og muligheden for at prøve det af, siger ministeren.
- Nu var jeg ude med nogle kvinder og fik de her "fladhælede" waders på, men det er jo en stor fornøjelse at stå derude i vandet og prøve at få en fisk på krogen, påpeger Eva Kjer Hansen.
Hjertet ved at eksplodereVed Karrebækstorp Skov mindes Christina Harregaard, at hun dagen før i den grad blev vækket af sin meditative tilstand, da en "bidsk regnbueørred" begik sit livs fejltagelse og tog hendes flue, en lyserød "Wooly Bugger".
- Så får man en overraskelse.
Den giver kamp til stregen.
Første gang jeg prøvede det, mistede jeg fuldstændig pusten, mit hjerte var ved at eksplodere, og jeg panikkede næsten - kan jeg få den her ind?
Det lykkedes, og bagefter stod jeg, og benene rystede, og adrenalinen pumpede i kroppen.
- Det, der sker, er, at man er i nuet.
Man har kun fokus på det, der sker lige her og nu, siger Christina Harregaard og kigger efter manden, der er forsvundet bag den næste pynt.
- Jeg så en fisk springe, siger hun, og skynder sig længere ned ad kysten.
- De største naturoplevelser har jeg fået, når jeg er ude og fiske, siger ”fruefisker” Christina Harregaard.
FacebookTwitterKopier link




https://www.dr.dk/nyheder/udland/franskmaendenes-nye-transportform-er-groen-hurtig-og-farlig

UdlandFranskmændenes nye transportform er grøn, hurtig - og farligElektriske løbehjul hitter i alverdens storbyer - også i Paris.
Men nu vil bystyret have reguleret det miljøvenlige transportmiddel.
Af Stéphanie Surrugue og Lasse Bastian Larsen (video)21.
okt.
2018 kl.
07.
30Bemærk: artiklen er mere end 30 dage gammelLæs opDet franske gadebillede er som forvandlet.
På gader, stræder, avenuer og boulevarder pisker franskmændene afsted på elektriske løbehjul.
Alene i 2017 blev der solgt 1,3 millioner elektriske løbehjul i Frankrig, og hele fire forskellige firmaer udlejer nu el-løbehjul overalt i Paris.
Det miljø- og trafikpropvenlige transportmiddel hitter ikke kun i Paris; også Tel Aviv, San Fransisco og Mexico City er rullet med på bølgen.
På verdensplan findes der i dag 80 millioner el-løbehjul.
I Danmark er de elektriske løbehjul imidlertid ikke slået igennem.
Læs også:Ulovlige elløbehjul fjernes fra gaden i KøbenhavnI denne måned fik et privat udlejningsfirma besked på at fjerne sine el-løbehjul fra København, mens regeringen har sendt en bekendtgørelse om det nye transportmiddel i høring.
Og i flere byer over hele verden vil både politikere og indbyggere nu have klarere regler for brugen af de elektriske løbehjul, der noget nær har oversvømmet byer som Paris.
'Fremtidens transportmiddel'Da de hurtige tohjulede begyndte at hitte i Frankrig, tog bl.
a.
Paris’ bystyre imod den nye transportform med åbne arme.
- Vi hilser den nye service velkommen, det er helt i tidens ånd, lød det fra Paris' trafikborgmester, miljøpolitikeren Christophe Najdovski, i avisen Le Monde.
Men reglerne er uklare, og mange fodgængere må springe i sikkerhed, når parisere og turister i mere eller mindre sikker stil kommer rullende på fortove (hvor el-løbehjulene må køre med 6 km/t), cykelstier (hvor de må køre med 25 km/t) og gader (hvor de i princippet ikke må køre, men gør det alligevel.
)Læs også:Ny transportform rammer hovedstaden: 200 elektriske løbehjul bliver sat på gadenSidste år blev fem dræbt og 284 såret på rulleskøjter og løbehjul i Frankrig – og langt de fleste af ulykkerne var på elektriske løbehjul.
Nu overvejer bystyret i Paris bl.
a.
at indføre et kørekort til el-løbehjul, og flere franske forhandlere støtter en regulering.
- El-løbehjul er ikke en modedille, det er fremtidens transportmiddel.
Men når brugen er blevet så massiv, er det klart, at der er brug for regulering”, siger Vincent Bourdeau, der har solgt el-løbehjul i Frankrig i otte år.
I begyndelsen solgte han ét om måneden.
I dag sælger han 20 om dagen.
'Hurtigt og effektivt'Visionen er klar: Paris’ overborgmester, Anne Hidalgo, har indført en årlig bilfri dag i Paris, og Vincent Bourdeau håber, at Paris en dag bliver bilfri året rundt.
- Selv på en såkaldt bilfri dag kører der biler i byen: Private chauffører, taxaer, vareleveringer, ambulancer og så videre.
Men privatbilismen, hvor et køretøj på et ton transporter et menneske på 60 kilo, er jo helt ude af proportioner, både når det handler om miljø og plads, siger han.
En af de tusidenvis af el-løbehjulsbrugere i Paris er Anabelle Esposito, som har tilmeldt sig en app.
Her kan hun se, hvor der er et ledigt udlejlignings-løbehjul i nærheden, når hun skal hjem fra arbejde.
Danseren Anabelle Espocito er flittig bruger af den nye transportform.
- Det er hurtigt og effektivt, de findes alle vegne, man kan stille dem fra sig, når man vil, man behøver ikke slæbe rundt på det hele tiden, siger den unge danser, da vi møder hende på Place Pigalle i Paris.
Hun bruger ikke hjelm og indrømmer da også, at hun ikke føler sig sikker i trafikken.
- Bilerne passer ikke på, og cyklerne har jo deres egne cykelstier, og der er lidt forvirring om, hvor vi skal være i forhold til fodgængerne og vejen.
Så ja, det er nok lidt farligt.
Men man bruger jo el-løbehjulene alligevel, fordi de er hurtigere, siger Anabelle Espocito.
Læs også:Politiet slår fast: Kør på Limes elløbehjul og risikér en bøde på 1.
000 kronerBåde udlejningen og salget af el-løbehjul fortsætter med at stige på verdensplan.
Alene i Frankrig steg salget af små, elektriske transportmidler – som løbehjul – sidste år med 232 procent.
I år forventes omsætningen at passere to milliarder kroner.
FacebookTwitterKopier link




https://www.dr.dk/nyheder/politik/skatteminister-beskyldes-konventionsbrud-inviterede-tobakslobby-indenfor-paa

PolitikSkatteminister beskyldes for konventionsbrud: Inviterede tobakslobby indenfor på ministerkontoretEksperter vurderer, at Karsten Lauritzen har overtrådt FN-konvention ved at sige ja til møderne.
Skatteminister Karsten Lauritzen mødtes i 2015 flere gange med tobaksindustrien til såkaldt "hilse-på-møder".
Det vækker kritik fra flere professorer.
Af Nicolas S.
Nielsen21.
okt.
2018 kl.
07.
15Bemærk: artiklen er mere end 30 dage gammelLæs opBlot få dage efter at Karsten Lauritzen (V) havde sat sig til rette i stolen som nyudklækket skatteminister, landede der en invitation på ministerbordet: Tobaksindustrien ville gerne ønske ministeren tillykke på et møde i ministeriet.
Tre måneder senere mødtes de i Skatteministeriet til et såkaldt "hilse-på-møde".
Men her - tre år senere - rejser to professorer i sundheds- og tobakspolitik nu en kraftig kritik af skatteministeren.
For mødet med tobaksindustrien er et brud på Verdenssundhedsorganisationen WHO's rammekonvention for tobaksforebyggelse, mener de.
Danmark har juridisk bundet sig til at følge konventionen, der indeholder en artikel, der har til hensigt at forsøge at beskytte lovgiverne "fra tobaksindustriens interesser".
Det fremgår blandt andet af konventionen, at møder med tobaksinteresserne skal holdes til det "strengt nødvendige".
Sådan her ser anbefalingerne ud i WHO's rammekonvention til tobakskontrol, som Danmark har bundet sig til at følge.
(Foto: Nicolas S.
Nielsen     DR Nyheder)Eksperter: Ikke strengt nødvendigtOg det var "hilse-på-mødet" ikke, vurderer Charlotta Pisinger, der er professor i tobaksforebyggelse ved Center for Klinisk Forskning og Forebyggelse under Københavns Universitet.
- Efter min allerbedste overbevisning så har ”hilse-på-møder” overhovedet ingen plads i rammekonventionen.
Det står meget tydeligt, at man kun skal mødes med tobaksindustrien, hvor det er tvingende nødvendigt for at kunne regulere tobaksindustrien, siger hun og slår fast:- Den her form for lobbyisme er ikke relevant for at kunne regulere tobaksindustrien og tobaksprodukterne.
Samme konklusion når Knud Juel, der er professor emeritus ved Statens Institut for Folkesundhed, frem til til.
- Jeg vil bestemt mene, at det er imod ånden i konventionen.
Jeg vil bestemt ikke mene, at mødet er streng nødvendigt, siger han.
Læs også:Skatteminister beskyldes for konventionsbrud: Inviterede tobakslobby indenfor på ministerkontoret15 år gammel konvention begrænser tobakslobbyisterneFor at forstå kritikken er vi nødt til at spole tiden 15 år tilbage.
I 2003 vedtog Verdenssundhedsorganisationen WHO, der er et organ under FN, en rammekonvention om tobakskontrol.
Året efter ratificerede Danmark konventionen.
I anbefalingerne skriver WHO, at dialog med tobaksindustrien kun bør foregå "når og i det omfang, det er strengt nødvendigt for at være i stand til effektivt at regulere tobaksindustrien og tobaksvarer.
"Læs også:Blandet modtagelse af K-forslag om cigaretter til 60 kronerDen fulde dagsorden for mødet var "at lykønske ministeren med udnævnelsen som skatteminister, udtrykke generelle synspunkter om afgiftssystemet og udtrykke ønske om møde med ministeren".
Ifølge Skatteministeriet et "vigtigt instrument i den demokratiske proces" (.
.
.
) "for at sikre, at beslutninger træffes på et oplyst grundlag.
"Det er ikke den eneste gang, Karsten Lauritzen har mødtes med industrien.
Også den 20.
november og 1.
december 2015 mødtes ministeren med lobbyisterne til såkaldte "hilse-påmøder" for at lytte til tobaksproducernes synspunkter til beskatning af tobaksområdet.
Uforsonlig konfliktWHO's regionale kontor for Europa ligger i FN-Byen i København.
Her er programchef Kristina Mauer-Stender ansvarlig for FN-organets kamp for tobakskontrol.
DR Nyheder har over flere omgange spurgt hende, hvorvidt hun mener, at skatteministerens møder er i overensstemmelse med rammekonventionen.
Læs også:Firma gør cigaretter billigere: Kræftens Bekæmpelse kalder det "uetisk"Det har hun ikke svaret på, men skriver i en mail, at "der er en grundlæggende og uforsonlig konflikt mellem tobaksindustriens interesser og samfundets interesser for folkesundheden.
"- Enhver indflydelse fra tobaksindustrien (.
.
.
) kan kompromittere traktatens indvirkning, koste liv og ødelægge den økonomiske udvikling, skriver hun.
Danmark efterlever ikke konventionDanmarks manglende overholdelse af rammekonventionen er adresseret i en rapport fra januar i år, som Kræftens Bekæmpelse og TrygFondens partnerskab Røgfri Fremtid står bag i samarbejde med netop Verdenssundhedsorganisationens europæiske afdeling.
I rapportens konklusioner lyder det blandt andet, at "Danmark ikke fuldt overholder ud de vigtigste forpligtelser i WHO FCTC (rammekonventionen, red) og anbefalingerne i de tilhørende guidelines.
"At møder med tobaksindustrien i det hele taget anses for at være kontroversielt i WHO-konventionen skyldes ifølge professor Charlotta Pisinger, at tobaksindustrien historisk har haft held til at påvirke beslutningstagere.
- Alt form for kontakt med tobaksindustrien vil ofte fremstå ganske uskyldigt.
Men vi ved, at de er fantastisk dygtige til at manipulere med folk og gøre sig til som attraktive samarbejdspartnere, siger hun.
Mens skatteministeren altså takkede ja til et møde, så fortolkes rammekonventionen anderledes andre steder i embedsapparatet.
Således afslår Sundhedsstyrelsen konsekvent ethvert forsøg på dialog fra tobaksbranchen, oplyser styrelsen til DR Nyheder.
Skatteminister: Tåbelige anbefalingerSkatteminister Karsten Lauritzen afviser kritikken fra eksperterne.
Han fremhæver, at han som udgangspunkt ikke siger nej til at mødes med industrier, men at det ikke er det samme som, at han fører tobaksindustriens ønsker ud i verden.
Tværtimod.
- Det er fuldstændig tåbelig og åndssvag måde at regulere tobaksindustrien på.
Der er andre ting i rammekonventionen, der giver mening.
Vi følger konventionen til punkt og prikke, men jeg vil fortsat mødes med tobaksindustrien.
Blandt andet fordi de bakker varmt op om at forhindre indsmugling af ulovlig tobak, siger ministeren.
Direkte adspurgt til, om ministeriet følger de anbefalinger i konventionen om at holde kontakten til industrien til det "streng nødvendige," lyder svaret fra skatteministeren:- Det er jo anbefalinger, og jeg mener, at jeg følger anbefalingerne.
Men jeg synes set fra et dansk perspektiv, at de er tåbelige.
FacebookTwitterKopier linkEmner:Karsten Lauritzen (politiker)|Venstre|WHO|Tobaksindustri|København




https://www.dr.dk/nyheder/indland/danske-aeg-bliver-stemplet-med-eget-vabenskjold

IndlandDanske æg bliver stemplet med eget våbenskjoldFra imorgen vil danske æg tydeligt adskille sig fra udenlandske æg med nyt kvalitetsstempel på skallen.
Se det nye stempel her.
Bok bok - fra imorgen vil der være stempel på de danske æg.
21.
okt.
2018 kl.
07.
07 | opdateret 09.
nov.
2018 kl.
13.
08Bemærk: artiklen er mere end 30 dage gammelLæs opNår du åbner en pakke danske æg i supermarkedernes kølediske for at tjekke, om de er intakte, vil der fremover være trykt et dannebrogsflag, et æg, en høne og et hjerte direkte på skallen.
Mandag lancerer brancheorganisationen Danske Æg nemlig et nyt initiativ i form af et våbenskjold for at adskille danske æg fra udenlandske æg.
Det skyldes, at supermarkeder i stigende grad importerer udenlandske æg til Danmark.
Problemet er, mener Danske Æg, at de ikke er af samme høje kvalitet.
- Vi har valgt at gøre det for at gøre forbrugerne opmærksomme på, at vi har et helt særligt produkt, siger sektorchef i Danske Æg Jørgen Nyberg Larsen.
- Den danske forbruger vil kunne se, at det er danske æg, at fødevaresikkerhed, dyrevelfærd og sikkerhed er helt i top, siger han.
Ifølge Fødevarestyrelsen er danske besætninger med æglæggende høns generelt grundigere testet for salmonella end udenlandske ægDet skyldes, at danske æg hver anden uge testes for alle knap 3000 forskellige typer salmonella.
Omvendt testes udenlandske æg hver 15.
uge, men kun for de fem mest udbredte typer af salmonella, som EU kræver.
Til gengæld er udenlandske æg ofte billigere for indkøberne end danske æg, hvilket kan være en af årsagerne til, at flere supermarkeder vælger andre æg end danske.
- Vi synes ikke, at det er fair, at hvis vi i Danmark producerer efter nogle danske regler, er der nogle supermarkeder og indkøbere, som vælger æg, der er af lavere standard, end vi har- Hvis der er et politisk flertal for - og forbrugerne har opbakning til - at vi skal gøre det på en bestemt måde, synes vi også, at det er et valg, forbrugerne skal have ude i køledisken, siger Jørgen Nyberg Larsen.
Sådan ser det nye logo ud.
(© Danske Æg)••Dannebrog.
Et æg.
En høne.
Et hjerte.
Det er fire logoer, som fra mandag kommer til at pryde skallen af danske æg.
•Her kan du læse, hvad det nye mærke siger om dine æg:•Dansk flag: Står for "dansk oprindelse".
Ægget er dansk og produceret med omtanke gennem hele produktionen.
•Ægget: Står for "fødevaresikkerhed": Danske æg er sikre med verdens strammeste kontrolprogram og særlige krav om en ubrudt købekæde fra landmand til butik.
•Hjertet: Står for "sundhed": Danske æg er sunde.
De indeholder protein af høj kvalitet og en lang række vigtige vitaminer og mineraler.
•Hønen: Står for "dyrevelfærd": Der er et stort fokus på dyrevelfærd blandt danske landmænd.
Derfor bliver ingen danske høns næbtrimmede, og økologiske høns kan gå ude året rundt.
•Kilde: Danske Æg/ritzau/FacebookTwitterKopier linkEmner:Fødevaresikkerhed|Fødevarestyrelsen|EU|Sundhed og velvære|Dyr




https://www.dr.dk/sporten/motorsport/magnussen-starter-i-12-position-i-usa

MotorsportMagnussen starter i 12.
position i USAKevin Magnussen formåede ikke at klare sig igennem til Q3 og sluttede som nummer 12 i kvalifikationen i USA.
Kevin Magnussen i sin Haas-racer.
21.
okt.
2018 kl.
07.
07Bemærk: artiklen er mere end 30 dage gammelLæs opRacerkøreren Kevin Magnussen (Haas) blev sent lørdag aften nummer 12 i kvalifikationen til Formel 1-grandprixet i USA, der køres søndag.
Briten Lewis Hamilton (Mercedes), der har kurs mod VM-titlen, vandt kvalifikationen og starter i poleposition.
Danskeren røg ud i Q2, der er den anden og næstsidste fase af kvalifikationen.
Her satte han tiden 1.
34,732 minutter.
Læs også:Kevin Magnussen: 'Jeg manglede selvtillid i første sving'Magnussen klarede sig igennem Q1, hvor fem bliver sorteret fra, som nummer 12 med tiden 1.
34,972 minutter.
Holdkammeraten, Romain Grosjean, var marginalt hurtigere på tiendepladsen.
I Q2 reduceres 15 kørere til 10, og her stod det hurtigt klart, at Magnussen ville bevæge sig lige omkring grænsen.
Han gjorde et ihærdigt forsøg på at forbedre sin tid på sidste omgang, men det lykkedes ikke.
Derimod kørte Grosjean sig blandt de ti bedste, der skulle køre Q3.
Her sluttede franskmanden som nummer otte.
Magnussen fører stadig det indbyrdes kvalifikationsregnskab i sæsonen, men nu kun med 10-8.
Læs også:Magnussen efter ottendeplads: 'Der var sindssygt meget pres på'Inden kvalifikationen var Magnussen 13.
-bedst i feltet, da den tredje og sidste træning blev afviklet.
Grandprixet i USA er sæsonens fjerdesidste, men allerede søndag kan Lewis Hamilton vinde VM-titlen.
Det kræver, at han får mindst otte point mere end den nærmeste forfølger, Sebastian Vettel.
Vettel blev nummer to i kvalifikationen, men på grund af en straf for en fartforseelse under træningen starter han som nummer fem.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|USA|Motorsport|Formel 1




https://www.dr.dk/nyheder/viden/kroppen/forsker-saedkvaliteten-falder-drastisk-med-alderen

KroppenForsker: Sædkvaliteten falder drastisk med alderenMænd med dårlig sædkvalitet bør skynde sig at få børn, lyder det.
Danske mænd ligger i bunden i Europa, når det gælder formeringsdygtige sædceller.
21.
okt.
2018 kl.
06.
53Bemærk: artiklen er mere end 30 dage gammelLæs opDe mange danske mænd med dårlig sædkvalitet skal skynde sig at få børn.
Det viser ny forskning fra Rigshospitalet.
Det er første gang, at forskerne har påvist, at sædkvaliteten falder drastisk, som tiden går, hos mænd med i forvejen ringe sædkvalitet.
- Vi mente tidligere, at sæden havde den kvalitet, den nu engang havde.
Men det ser ud til, at den kun bliver dårligere med tiden, så de til sidst ikke kan få børn længere, siger lederen af studiet, overlæge Niels Jørgensen fra Klinik for Vækst og Reproduktion på Rigshospitalet.
- 15 procent af de unge mænd har så dårlig sæd, at de ikke kan bliver fædre uden fertilitetsbehandling.
Men i alt har 40 procent af de danske mænd så dårlig sæd, at det påvirker deres chancer negativt for at blive far i større eller mindre grad, siger han.
Hans råd er klart:- Hvis du har ekstremt dårlig sædkvalitet, er der stor risiko for, at det hurtigt bliver værre.
Så du bør gå i gang med fertilitetsbehandling hurtigst muligt, hvis du ønsker børn, siger Niels Jørgensen.
Læs også:Vil du ha' super-sæd?
Her er 5 gode rådForskerne har gennem 15 år fulgt 137 yngre, raske mænd, fra de var 33 år og til 48 år.
Hormonforstyrrende stoffer får skyldenForskerne lægger skylden for den forringede sædkvalitet på de hormonforstyrrende stoffer, som omgiver os overalt.
Skaden skyldes dermed ikke den voksne mands egen livsstil, men mere hans tid som baby i mors mave.
- De skadelige stoffer forstyrrer udviklingen af testiklerne allerede hos fosteret.
Når det først er gået galt der, så kan vi ikke gøre meget ved det.
Selv om man lever sundere og holder op med at ryge eller taber sig, siger Niels Jørgensen.
Læs også:Her 9 myter om at blive gravid – er du faldet for dem?
Ifølge Niels Jørgensen er det begrænset, hvad folk selv kan gøre.
- Det er myndighederne, der med strammere lovgivning skal gøre noget for at beskytte borgerne.
Heldigvis er der kommet en større opmærksomhed på problemet.
Men der er lang, lang vej igen, siger han.
/ritzau/FacebookTwitterKopier linkEmner:Rigshospitalet|Videnskab|Sundhed og velvære|Barnløshed|Hospitaler




https://www.dr.dk/sporten/tennis/video-wozniacki-indleder-sit-titelforsvar-med-stor-selvtillid-i-bagagen

TennisVIDEO Wozniacki indleder sit titelforsvar med stor selvtillid i bagagenCaroline Wozniacki åbner i dag WTA Finals mod tjekken Karolína Plísková.
Af Michael Sten Jensen i Lyon og Interview: Per Colstrup21.
okt.
2018 kl.
06.
41Bemærk: artiklen er mere end 30 dage gammelLæs opDer er ingen grund til at tage let på tingene for Caroline Wozniacki, bare fordi der lurer en ferie rundt om hjørnet.
Søndag åbner hun sit titelforsvar ved WTA Finals i Singapore mod Karolína Plísková, og som forsvarende mester er det også specielt at være tilbage for danskeren.
Læs også:Plísková deler roser ud til Wozniacki inden sæsonfinalen- Det giver en god fornemmelse at være med, og jeg tror det er et mål for alle spillere at være med her blandt de otte bedste, når man begynder sæsonen.
Det er gør det selvfølgelig ekstra specielt, når jeg vandt her sidste år.
Jeg har gode minder herfra og håber, at jeg kan rejse herfra igen med lige så gode minder.
- Jeg tror, at alle er klar til at give den en skalle, selv om det er sidste turnering i sæsonen, siger Wozniacki.
Selvtillid på pladsCaroline Wozniacki, der i semifinalen for et år siden slog netop Plísková ud, kommer ind til turneringen med en sejr i China Open, og det skal hun udnytte i bestræbelserne på at forsvare sin titel.
- Det var en rigtig god turnering at vinde for mig, hvor jeg spillede noget god tennis, og det er en stor turnering, som giver noget selvtillid inden jeg skal forsøge at forsvare min titel her, siger Caroline Wozniacki.
Læs også:Forstå WTA-sæsonfinalen inden Wozniacki åbner titelforsvaretDanskeren har overtaget i de indbyrdes opgør med Karolína Plísková inden kampen i Singapore, hvor Wozniacki er seedet som nummer to, mens Plísková er seedet som nummer syv.
De to spiller dog oftest tætte kampe, og sådan kan det meget vel også gå søndag, vurderer Wozniacki.
- Vi har haft mange hårde kampe mod hinanden, og hun server godt og spiller meget aggressivt, så det handler om at være klar fra starten af – og så håbe på det bedste, lyder det fra danskeren.
Kampen spilles klokken 13.
30.
FacebookTwitterKopier linkEmner:Caroline Wozniacki (tennisspiller)|Tennis|Singapore




https://www.dr.dk/nyheder/udland/rusland-usa-drommer-om-vaere-verdens-eneste-supermagt

UdlandRusland: USA drømmer om at være verdens eneste supermagtUSA's udmelding om et farvel til INF-aftalen er motiveret af et ønske om en unipolær verden, mener russerne.
Ved et vælgermøde i Elko, Nevada, fremlagde præsident Trump lørdag sine planer om at trække USA fra INF-aftalen.
)21.
okt.
2018 kl.
03.
56Bemærk: artiklen er mere end 30 dage gammelLæs opDen amerikanske præsident Donald Trumps udmelding om at trække sig fra den såkaldte INF-aftale vidner om, at USA drømmer at etablere sig som en enkeltstående global supermagt.
Sådan lyder det fra en kilde i det russiske udenrigsministerium efter Trumps udmelding lørdag aften dansk tid.
- Det primære motiv er en drøm om en unipolær verden.
Vil det gå i opfyldelse?
Nej, siger den unavngivne embedsmand til det russiske nyhedsbureau RIA Novosti.
Det lyder videre, at Rusland "mange gange offentligt har fordømt USA's politiske kurs mod at opsige aftalen".
INF-aftalen blev indgået i 1987 af den daværende amerikanske præsident, Ronald Reagan, og den sovjetiske leder, Mikhail Gorbatjov.
Den forbyder Rusland og USA at opstille mellemdistancemissiler.
Aftalen blev set som et stort skridt i retning af normalisering mellem øst og vest hen mod afslutningen af den kolde krig.
Begge lande har dog siden beskyldt hinanden for at bryde aftalen.
Og nu har Donald Trump altså meldt ud, at han planlægger at trække sig fra den mere end 30 år gamle aftale.
Den russiske senater Alexei Pushkov har sent lørdag aften også kommenteret på udmeldingen fra den amerikanske præsident.
- Det er det andet kraftige slag mod hele systemet for at sikre strategisk stabilitet i verden, skriver senatoren på Twitter.
Det første slag faldt ifølge ham i 2001, da USA trak sig fra den såkaldte AMB-traktat, der omhandler ballistiske missiler.
- Endnu en gang er det USA, der sætter gang i opløsningen af aftalen, fortsætter Pushkov på Twitter.
Trump offentliggjorde sine planer lørdag ved et vælgermøde i Nevada.
Præsidenten hævder, at Rusland bryder vilkårene i aftalen.
Men han præciserede ikke, hvordan det skulle være sket.
- Vi vil ophæve aftalen, og så vil vi udvikle våbnene, siger Trump og tilføjer, at det vil ske, hvis Rusland og Kina ikke går med til at lave en ny aftale.
/ritzau/AFPFacebookTwitterKopier linkEmner:Donald Trump (politiker)|Rusland|USA|Twitter|Militær




