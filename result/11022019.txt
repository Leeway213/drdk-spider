https://www.dr.dk/nyheder/indland/i-sverige-skal-alle-laeger-bestaa-en-sprogtest

IndlandI Sverige skal alle læger bestå en sprogtestSvenskerne har allerede erfaringer med at sende EU-læger til sprogprøve, sådan som læger og patienter nu også kræver det i DanmarkOlga Romantsik har som udenlandsk læge på et svensk hospital gennemført en sprogtest.
Af Mathias Friis og Jakob Skaaning11.
feb.
2019 kl.
21.
30Bemærk: artiklen er mere end 30 dage gammelLæs opLæger fra Italien, Tyskland, Bosnien, Estland og USA.
Det er bare et par eksempler på, hvem der står for behandlingen på børneafdelingen på Universitetshospitalet i Lund i Sverige.
Ligesom i Danmark er hospitalet afhængig af udenlandske læger for at få vagtplanerne til at gå op.
Men på den anden side af Øresund er der i modsætning til herhjemme klare regler om, at alle læger skal bestå en sprogprøve, før de kan få autorisation og altså dermed tilladelse til at arbejde selvstændigt.
De udenlandske lægerSe andet program af tre af 'De udenlandske læger' nu her på DR TV eller på DR1 mandag 18.
februar klokken 20.
45.
- Min oplevelse er, at det har forbedret patientsikkerheden.
Det er en slags garanti for, at sproget ikke har indflydelse på, om der sker fejl, siger afdelingschef Elisabeth Olhager, der som leder af blandt andet børnekirurgi og neonatal har over 500 ansatte under sig.
’Både personalet og patienterne bliver tryggere’Sprogkravet blev indført af de svenske sundhedsmyndigheder for tre år siden.
Målet var blandt andet at sikre, der ikke opstår misforståelser i akutte situationer, hvor klar og præcis kommunikation med både læger og patienter er afgørende for at give den rette behandling.
Læs også:Udenlandske læger nu i flertal på flere afdelinger på danske sygehuseInden 2016 havde Sverige kun sprogkrav for læger uden for EU, akkurat ligesom reglerne i dag er i Danmark.
Men ifølge Elisabeth Olhager har det gjort en konkret forskel i hverdagen, at også læger fra EU-lande nu skal bevise, de kan svensk på gymnasieniveau.
- Tidligere var det meget ujævnt, hvor gode folk var til svensk, og hvor ambitiøse de var for at blive bedre.
Det betød, at det i nogle tilfælde kunne være svært at forstå lægerne.
Men nu har vi hævet niveauet, og det gør, at både personalet og patienterne bliver tryggere, siger hun.
Dårligt dansk giver problemerDokumentaren ”De udenlandske læger” viste mandag aften en række eksempler på, at manglende sprogkundskaber giver kommunikationsudfordringer på landets sygehuse og hospitaler.
Herunder kan du se et klip fra dokumentaren.
Netop derfor er det en god idé at lade sig inspirere af erfaringerne fra Sverige, lyder det fra Lægeforeningen, som netop er kommet med et forslag om at skærpe sprogkravene for alle udenlandske læger.
© drOlga Romantsik, læge, Skånes UniversitetshospitalEstiske Olga Romantsik har gennemgået en sprogtest for at få sin autorisation som læge i Sverige.
- Det var utrolig svært, i vores gruppe var der kun 10 % der klarede det i første forsøg, fortæller hun.
At have godt styr på det svenske er vigtigt når Olga Romantsik skal føre samtaler med nybagte forældre på afdelingen for for tidligt fødte børn.
- Alle vil, at det skal fungere på den bedst mulige måde og der bliver sprog meget vigtigt- Der ligger ikke noget naturligt i, at man er bedre til at tale dansk, hvis man kommer fra Grækenland, end hvis man kommer fra Latinamerika.
Derfor giver det rigtig god mening at stille de samme formelle krav til sprogkundskaber.
Det gør man i Sverige, fordi man stort set har haft de samme udfordringer som herhjemme.
Så for mig at se er det helt naturligt at gå i den retning, som Sverige også har gjort, siger Andreas Rudkjøbing, som er formand for Lægeforeningen.
Læs også:Lægeforeningen: Læger fra EU-lande skal testes i danskKonkret foreslår Lægeforeningen, at alle udenlandske læger fremover skal kunne dansk svarende til 9.
klasse for at få autorisation.
Det er samme krav, som der i øjeblikket gælder for læger uden for EU.
Forslaget bliver bakket op af patientforeningen Danske Patienter.
Regioner vil undersøge svensk modelDanske Regioner, der har ansvaret for landets hospitaler, vil nu have Styrelsen for Patientsikkerhed til at undersøge, om den svenske model også bør indføres herhjemme.
I dag får EU-læger automatisk dansk autorisation, og derefter er det op til ledelserne på de enkelte hospitaler og sygehuse at vurdere, om lægerne taler godt nok dansk til at blive ansat.
Men formand Stephanie Lose (V) erkender, at den arbejdsfordeling ikke altid fungerer.
- Det er et faktum, at der er eksempler derude på, at der har været læger, der ikke har kunnet kommunikere godt nok med deres patienter.
Det er ikke godt nok - og det må vi sørge for at få rettet op på, siger hun.
Ventetiden værdI Lund har de nye sprogkrav i dag været en realitet i omkring to år.
Her bliver EU-læger nu ansat i prøvestillinger, hvor de går til sprogundervisning om formiddagen og er i oplæring på universitetshospitalet om eftermiddagen.
Samlet set er der nu færre EU-læger, der får autorisation i Sverige, end før sprogkravet blev indført.
Og det kræver op mod et års intensiv sprogundervisning, før en læge er dygtig nok til at bestå prøven og dermed få tilladelse til at arbejde selvstændigt.
Alligevel er det ventetiden værd, lyder det fra hinsidan.
- Jeg synes overvejende, der er positive effekter.
Det negative kan jo være, at det tager længere tid for læger at få deres autorisation og blive en del af vores system.
Men når man ser på, hvad man vinder i sidste ende i forhold til patientsikkerhed, så er det jo klart det værd, siger afdelingschef Elisabeth Olhager.
FacebookTwitterKopier linkEmner:Læger|Stephanie Lose (politiker)|Venstre|Sverige|Patienter




https://www.dr.dk/nyheder/indland/vingummipaedagogik-eller-ej-det-er-fedt-og-luksus-faa-penge-lave-matematik

IndlandVingummipædagogik eller ej: Det er fedt og luksus at få penge for at lave matematikI fem udsatte boligområder kan børn tjene penge på at løse matematikopgaver.
Fire 6.
klasses elever i Fredericia har kastet sig over matematikopgaverne i 'Mod på Matematik'.
Af Anna Sol Jørgensen11.
feb.
2019 kl.
21.
16Bemærk: artiklen er mere end 30 dage gammelLæs op12-årige Wesal Jamal er en ambitiøs ung mand, der går op i sine karakterer.
For de kan betyde, at han kan få sig en god uddannelse.
Derfor har han meldt sig til pilotprojektet 'Mod på Matematik'.
Det er et digitalt værktøj, hvor skoleelever skal løse forskellige matematikopgaver som et supplement til den normale lektiecafé efter skoletid.
Som belønning for at have løst et af de to moduler i appen tjener de unge 75 kroner.
Wesal Jamal er en af de cirka 60 elever på sjetteklasse-niveau, der er med i pilotprojektet.
Og det er en ret fed idé at få penge for at lave matematik, hvis man spørger fire af projektets deltagere i Fredericia.
- Jeg kan godt lide matematik.
Og så kan man tjene sine egne penge og mærke, hvordan det er at have sine egne penge.
Så kan man bruge dem, som man vil eller spare dem op, siger Wesal Jamal.
Der er ingen af de fire unge, der betegner sig selv som matematiske genier.
Men de har det alle fint nok med at lave lektier.
For det er noget, man skal lave for at få gode karakterer, som har betydning for deres uddannelse, når de bliver ældre.
Projekt: Børn får lommepenge for at lære matematikBørnene får adgang til en app på mobil eller tablet, hvor de kan løse matematikopgaver mod belønning.
I første omgang er det et pilotprojekt for omkring 60 sjetteklasses-elever i Fredericia, Gellerup, Kokkedal, Horsens og på Bornholm.
Afhængig af erfaringerne udrulles projektet til boligområder i hele landet fra august.
Appen er udviklet af virksomheden Area9 Lyceum.
Vækstfonden investerede 190 millioner kroner i Area9 Lyceum i januar 2018.
Kilder: BL, VækstfondenWesal Jamal sidder med en gruppe af sine venner i et klublokale i Korskærparken i Fredericia.
Sammen om at læreHer har de lige siddet i sofaerne og spillet Fifa på Playstation.
Bag dem står et bordfodboldbord.
Men selvom der er mange ting i nærheden af dem, der kunne friste dem til at lave andet end matematikopgaver, kaster de sig altså over regnestykkerne på iPad'en.
Det er da også en af idéerne bag 'Mod på Matematik´, at flere skal kunne sidde sammen og løse opgaverne.
- Jeg har meldt mig til for at være sammen med mine venner og lære matematik, siger Sara Burazorovic, der er 12 år.
Sadam Aidid Mohammed har det fint nok med matematik, men han synes, at det er lidt kedeligt.
Det sociale aspekt har da også været en grund til, at 14-årige Sadam Aidid Mohammed deltager.
- Man kan være sammen med andre, og så kan man lave noget, som man skal lave.
Så man får også noget ud af det, siger han og fortsætter:- Det er fedt, at man får penge for det, fordi man tjener jo penge for at have gået i skole til sidst, men det er efter flere år, hvor man har gået i skole og lært det.
Men lige nu tjener jeg det lige med det samme.
Frygt for vingummipædagogikPilotprojektet er lavet af Danmarks Almene Boliger, og målet er ifølge organisationen at bryde den sociale arv blandt elever i udsatte boligområder.
Det tager mellem en time og halvanden at løse opgaver i to moduler i app'en, og så tikker der altså 150 kroner ind hos de unge mennesker.
Det er luksus med pengene, for så man penge for at lave lektier i stedet for bare at lave lektier.
Wesal JamalMen det er stik imod folkeskolens formål om at give børn lyst til at lære mere.
Det mener Niels Jakob Pasgaard, lektor i pædagogik på Via University College.
- Nogle kalder det vingummipædagogik.
Når man fjerner belønningen, er det ikke sikkert, at den adfærd, man gerne vil fremme, er blivende, siger han.
De fire elever i Korskærparken er dog sikre på, at de kommer til at lave deres andre lektier, selvom de ikke får penge for det.
- Det er luksus med pengene, for så får man penge for at lave lektier i stedet for bare at lave lektier.
Selvfølgelig vil jeg lave mine lektier, selvom jeg ikke får penge.
Fordi det er noget, man gør, siger Wesal Jamal.
Rustan Maqsoudi har det på præcis samme måde.
For man laver da sine andre lektier, selvom de ikke kaster kolde kontanter af sig.
Rustan Maqsoudi har meldt sig til projektet for at lære lidt mere og tjene lidt penge.
- Selvfølgelig ville jeg lave lektier, selvom jeg ikke fik penge for det.
Det er vigtigt.
Så man kan komme videre i livet og lære tingene, siger han.
Kammeraten Sadam Aidid Mohammed mener endda, at pengene kan være med til at få flere til at interesse sig for matematik.
- Jeg synes, at det er godt med pengene.
For der er folk, der ikke magter det, fordi de synes, det er kedeligt.
Men de får noget ud af det lige bagefter, siger han.
Pilotprojektet bliver i første omgang rullet ud i fem udsatte boligområder og tilbudt til omkring 60 elever i sjette klasse fra Fredericia, Gellerup, Kokkedal, Horsens og Bornholm.
FacebookTwitterKopier linkEmner:Fredericia|Uddannelse|Bolig|Apple Inc.
|BL - Danmarks Almene Boliger




https://www.dr.dk/nyheder/politik/ny-rapport-skats-gaeldsinddrivelse-er-fortsat-i-store-problemer

Skat i kriseSe temaPolitikNy rapport: Skats gældsinddrivelse er fortsat i store problemerRigsrevisionen vurderer ifølge Berlingske, at det ikke er muligt at inddrive 50 milliarder kroner i gæld.
Skatteminister Karsten Lauritzen (V) og Skat kæmper stadig med at få inddrevet gæld til det offentlige.
(Arkivfoto) 11.
feb.
2019 kl.
21.
56Bemærk: artiklen er mere end 30 dage gammelLæs opSkats inddrivelse af gæld er stadig i markante problemer.
Det skriver Berlingske på baggrund af en ny rapport fra Rigsrevisionen.
Den kommer flere år efter, at Skat indledte oprydningen efter det skandaleramte inddrivelsessystem EFI, der har efterladt staten med over 116 milliarder kroner i gæld, der mangler at blive inddrevet hos borgerne.
- Rigsrevisionen betragter med stor bekymring den fortsatte vækst i de offentlige restancer, fordi den store gæld medfører væsentlige tab af skatteprovenu og svækker tilliden til skatteforvaltningen, skriver Rigsrevisionen i sin nyeste rapport ifølge Berlingske.
Næstformand for Statsrevisorerne - Folketingets revisionsenhed - Klaus Frandsen (R) siger til Berlingske om de fortsatte problemer hos Skat.
- Min oplevelse er, at de endnu ikke har fået hænderne rundt om problemerne, når det handler om inddrivelse.
- Vi hører ikke om tilstrækkeligt fremskridt til at føle os overbeviste om, at de kan komme i bund.
Det gælder både den gamle, ophobede gæld, og det gælder ny gæld.
Læs også:Kritik af Skat: Har været for dårlige til at inddrive offentlig gældInddrivelsen går ikke om planlagtOven på afsløringerne af, hvordan det fejlslåede system EFI havde ført til, at milliarder og atter milliarder i gæld til staten ikke blev inddrevet, varslede regeringen en oprydning.
Skat er omstruktureret og et nyt it-system er ved at blive implementeret.
Men ifølge Berlingske er det støt ind i problemer og er ikke implementeret som planlagt.
Rigsrevisionen vurderer ifølge Berlingske, at det ikke er muligt at inddrive 50 milliarder kroner i gæld på grund af mangelfulde data.
- Tre et halvt år senere er inddrivelsen stadig dybt begravet i denne sump, og problemerne er endda markant stigende.
- Skattemyndighederne har igen fejlbedømt alvoren.
Det er dybt tragisk, og det forhindrer sammen med problemerne med det nye it-system, at vi kan komme ud af suppedasen i en situation, hvor vi har 116 milliarder kroner ude at svømme.
Det er urealistisk at få de penge hjem, siger Erik Frøkær, lektor i datalogi ved Københavns Universitet, til Berlingske.
/ritzau/FacebookTwitterKopier linkEmner:Berlingske Media|Rigsrevisionen|Skat|Økonomi|Skatter og afgifter




https://www.dr.dk/nyheder/indland/vanvidsbilister-haerger-en-haard-kerne-der-foeler-sig-haevet-over-alle-os-andre

IndlandVanvidsbilister hærger: 'En hård kerne, der føler sig hævet over alle os andre'De er rigtig, rigtig svære at nå, lyder det fra politiet.
Fra 2011 til 2015 mistede 472 personer livet i en trafikulykke, hvor en eller flere af de involverede kørte for stærkt.
Af Theis Lange Olsen11.
feb.
2019 kl.
21.
21Bemærk: artiklen er mere end 30 dage gammelLæs opDe hamrer hen over asfalten med næsten 200 kilometer i timen, hvor de kun må køre 80.
De blæser også over for rødt lys, kører på fortovet og overhaler inden om i nødsporet med fuld fart.
Vanvidsbilister kaldes de i folkemunde, og på det seneste har der været flere eksempler på, at de i den grad stadig findes på de danske veje.
Ifølge politiet har de at gøre med en hård kerne af primært unge mænd, der er rigtig, rigtig svære at nå.
Straffen for at køre for stærktKører du over 30 procent hurtigere, end du må, får du et klip i kørekortet.
Du får en betinget frakendelse og skal op til ny teori- og køreprøve, hvis du:Kører mere end 60 procent for stærkt eller 160 km/t eller derover i en almindelig personbil.
Kører mere end 40 procent for stærkt i et større køretøj.
Fx en bil med trailer, bil med campingvogn og lastbil.
Kører mere end 40 procent for stærkt, hvor hastigheden er nedsat pga.
vejarbejde.
Hvis du overskrider fartgrænsen med mere end 100 procent, får du frakendt kørekortet ubetinget i en periode.
Kilde: Rådet for Sikker Trafik- Nogle forstår ikke alvoren i det her, og selvom vi har restriktioner, så vælger nogle stadig at køre.
Hvis vi tager deres kørekort, så ser vi nogle, der kører videre.
Flere er også påvirkede af stoffer og er villige til at tage flere chancer, siger Christian Berthelsen, politiassistent ved Rigspolitiets Nationale Færdselscenter:- Det er tilbage til, at vi må ty til hårde straffe som fængsel, når de ikke kan nås på anden måde, siger han og fortæller om sine egne oplever på landevejene i øjeblikket:- Det er svært at sige, om der i dag er flere vanvidsbilister eller ej, men når jeg selv kører derude, synes jeg, at det er blevet værre.
Folk tager chancer og kører meget tæt.
Så når jeg ser det med egne briller, virker det som en stigende tendens, siger Christian Berthelsen.
Noget værre pjatHavarikommissionen fik for nogle år siden mulighed for at interviewe en række personer, der var blevet taget i at køre alt for stærkt.
Og det viste sig, at de var af den overbevisning, at vejene tillader, at de godt kan køre med de ekstreme hastigheder.
De mente, at hastighedsgrænserne var noget værre pjat, og at de er meget bedre bilister end os andre.
Hos Rådet for Sikker Trafik gør dokumentationskonsulent Jesper Hemmingsen opmærksom på, at sætter man bare hastigheden op fra 80 til 95 kilometer i timen på en landevej, så fordobles risikoen for at være involveret i en dødsulykke.
- Hvis man kører 100 procent for stærkt, som mange af de her vanvidsbilister gør, har man altså mangedoblet sin risiko for at blive involveret i ulykker, hvor andre også kan komme til skade, siger han.
Effekten er derJesper Hemmingsen er enig med politiet i, at der er nogle af vanvidsbilisterne, der er utroligt svære at nå, men han er overbevist om, at den hårde kurs har en effekt for nogle.
- Der er de vanvidsbilister, der vælger at køre videre, selvom de får frataget deres kørekort.
Det er nok ikke kun i forhold til trafikken, at de har et specielt mønster.
De tilsidesætter generelt lovgivningen.
- Men vi ved, at for nogle af de unge mænd, der kører for stærkt, betyder det meget, hvis de får en bøde på 10.
000 kroner og får frataget deres kørekort.
Det kan handle om deres læreplads eller i det hele taget deres dagligdag.
Og de ændrer holdning, siger han.
Stærekasser er et af politiets nye midler til at fange fartbilister.
Politiet bruger i dag fotovogne, strækningskontrol, civile politibiler, motorcyklister og laser-kontroller til at fange bilister med for høj fart.
Politiassistent Christian Berthelsen opfordrer bilister, der oplever vanvidsbilister på de danske veje, til at slå koldt vand i blodet og undgå konfrontationer.
- Men vi er glade for, hvis folk vil vidne i de her sager.
Det er med til at få dem dømt, hvis de har sat andres liv på spil, siger han.
Halvdelen af alle dødsulykker i den danske trafik involverer for høj fart.
FacebookTwitterKopier linkEmner:Færdselsforseelser|Politi|Biltrafik|Rigspolitiet|Rådet for Sikker Trafik




https://www.dr.dk/nyheder/regionale/midtvest/kommuner-bruger-mere-sproejtegift-valget-staar-mellem-grundvand-eller-co2

Midt- og VestjyllandKommuner bruger mere sprøjtegift: Valget står mellem grundvand eller CO2-udledning Mængden af kommunernes sprøjtegift stiger.
Det er et spørgsmål om penge og teknologisk udvikling, lyder det fra Thisted Kommune.
Når ukrudtet kommer frem, vil Thisted Kommune igen til at bruge sprøjtegift.
Af Helge Røjle og Mona Aaberg11.
feb.
2019 kl.
21.
00Bemærk: artiklen er mere end 30 dage gammelLæs opPesticiderne er på vej tilbage i kommunerne.
Og forbruget af sprøjtemidler stiger igen efter mange års fald.
Det samme kommer muligvis også til at gøre sig gældende i Thisted Kommune.
Et flertal i Thisted Kommunes Klima-, Miljø- og Teknikudvalg vil erstatte gasbrænderen med sprøjtemidler som et forsøg i op til 16 byområder.
Kommunen besluttede ellers helt tilbage i 1997, at de ikke længere ville bruge kemi.
Derfor er den nye beslutning helt forkert, mener Alternativets kommunalbestyrelsesmedlem Joachim Plaetner Kjeldsen.
Der skal så ganske få milligram til på de befæstede arealer, før vi får forurenet grundvandet meget voldsomt.
Walter Brüsch, Danmarks Naturfredningsforening- Den strider fuldstændig mod den grønne profil, vi prøver at bygge op, siger han.
Udvalgets formand, Esben Oddershede, fra Venstre forsvarer derimod beslutningen.
- Vi skal tænke på, hvordan vi belaster miljøet mindst muligt, og med den teknik, der er udviklet, er jeg af den overbevisning, at vi skal prøve med kemi igen, siger Esben Oddershede.
Den grønne profil er ikke kun et spørgsmål om sprøjtemidler eller ej.
Kommunens handlinger vurderes ud fra den samlede miljøbelastning - også den CO2, som kommer fra gasbrænderne, forklarer han.
- Vi kan undgå at behandle gentagne gange med sprøjtegift, fordi effektiviteten er meget større.
Det er et systemisk middel, som slår ukrudtet ihjel, og så er det en engangsbehandling, hvor vi skal ud seks til otte gange med gasbrændere, siger Esben Oddershede.
Fordele og ulemperPå landsplan faldt forbruget af sprøjtemidler i kommunerne med hele 90 procent fra 1995 til 2013.
Men siden da er det begyndt at stige igen.
I 2013 brugte kommunerne tilsammen pesticider med 1262 kilo aktivstof.
I 2016 var det steget til 1433 kilo, viser tal fra Miljøstyrelsen.
Andre kommuner har altså allerede gjort det, som Thisted nu er på vej til.
I dag er teknikken udviklet så meget, så man med udstyr fotograferer ukrudtet og kan målrette sprøjtemidlerne direkte på planten.
Så der er ikke det store spildEsben Oddershede (V), udvalgsformand, ThistedProfessor i miljøtoksikologi, Nina Sedergreen ved Københavns Universitet siger, at mere præcis sprøjtning vil betyde et mindre forbrug af pesticideer.
Men det er ikke så enkelt at sige, hvad der er bedst for miljøet.
Der er nemlig fordele og ulemper ved begge metoder.
- Der vil selvfølgelig altid være en risiko ved brug af ukrudtsmidler.
Måske bliver de optaget af planten, men kommer også kommer ud i miljøet.
Omvendt er der også risiko forbundet ved at bruge afbrænding, hvor man udleder en masse CO2, siger Nina Sedergreen.
Derfor har hun også svært ved at pege på, hvilken metode der er bedst.
- Det er vurdering af, hvad man synes, er en acceptabel risiko.
Det er en politisk diskussion, vi må tage i befolkningen og rent politisk, siger professoren.
Naturfredningsforening: For at spare pengeWalter Brüsch er geolog ved Danmarks Naturfredningsforening, og han er ikke i tvivl.
Han kritiserer kommunernes øgede forbrug af sprøjtegift og kalder det en motorvej til grundvandet.
- Der skal så ganske få milligram til på de befæstede arealer (veje, bebyggelser med mere, som er helt eller delvis uigennemtrængelige for vand, red.
), før vi får forurenet grundvandet meget voldsomt.
Med hensyn til klimabelastningen er det rigtigt, at man bruger noget gas, men det er ikke særlig meget i forhold til, hvad en almindelig gasbrænder udleder, siger Walter Brüsch.
Han mener, at penge er årsagen til, at flere vender tilbage til gift.
- Det er det eneste argument, jeg kan finde.
Og det er klart, at det er mere mandskabskrævende at sende folk ud med en gasbrænder end at sprøjte, siger Walter Brüsch.
Esben Oddershede erkender, at det også handler om økonomi.
Han mener, at metoden til at sprøjte nu er udviklet så meget, at han ønsker at afprøve det igen.
- Teknikken har ikke har stået stille i de 20 år, siden Kommunernes Landsforening indgik en aftale om, at man skulle neddrosle brugen af pesticider.
I dag er teknikken udviklet så meget, så man med udstyr fotograferer ukrudtet og kan målrette sprøjtemidlerne direkte på planten.
Så der er ikke det store spild, siger Esben Oddershede.
Det bliver den samlede kommunalbestyrelse i Thisted, som træffer den endelige afgørelse, om kommunen igen skal til at bruge sprøjtemidler.
Det sker på mødet den 26.
februar.
FacebookTwitterKopier linkEmner:Alternativet (parti)|Esben Oddershede (politiker)|Planteavl|Thisted Kommune|Thisted




https://www.dr.dk/nyheder/udland/ukrainsk-embedsmand-tiltalt-syredrab-paa-aktivist

UdlandUkrainsk embedsmand tiltalt for syredrab på aktivistDen fremtrædende ukrainske antikorruptionsaktivist døde i november efter at have kæmpet for sit liv i tre måneder.
Den 33-årige aktivist blev angrebet med svovlsyre 31.
juli sidste år og blev forbrændt på 40 procent af kroppen.
Af Simon Vincensen11.
feb.
2019 kl.
20.
33Bemærk: artiklen er mere end 30 dage gammelLæs opUkrainske anklagere har tiltalt en højtrangerende embedsmand for at have arrangeret drabet på en kvindelig antikorruptionsaktivist33-årige Kateryna Handzyuk blev angrebet med svovlsyre 31.
juli sidste år og blev forbrændt på 40 procent af kroppen.
Også hendes øjne blev alvorligt skadede.
Tre måneder senere døde hun.
Ifølge den tiltaltes advokat er ingen beviser blevet præsenteret i sagen.
Udover embedsmanden bliver fem andre mistænkte tilbageholdt, skriver BBC.
Læs også:Ukrainsk aktivist blev angrebet med svovlsyre - nu er hun dødIfølge BBC anklages embedsmanden for at have arrangeret drabet på grund af "en personlig fjendtlighed over for kvindens modstand af korruption" i området.
Den tiltalte risikerer fængsel på livstid.
Dødsfaldet fik i november sidste år flere hundrede demonstranter til at samles foran det ukrainske indenrigsministerium, hvor de krævede, at de ansvarlige for hendes død bliver holdt ansvarlige.
Afslørede politikorruptionKateryna Handzyuk har ifølge Radio Free Europe været en hård kritiker af korruption i den ukrainske politistyrke.
I september 2017 beskyldte hun blandt andet en politichef for at tilegne sig en luns på tre procent af alle kontrakter og udbud i hans område.
Hun vandt en efterfølgende retssag.
Svovlsyreanslaget på Kateryna Handzyuk er kun et af adskillige angreb mod aktivister fra det ukrainske civilsamfund, skriver Newsweek.
Siden 2017 har lokale og internationale organisationer registreret 55 sager, som endnu ikke er opklaret.
FacebookTwitterKopier linkEmner:Kriminalitet|BBC




https://www.dr.dk/nyheder/udland/40-aar-efter-irans-revolution-alle-havde-regnet-med-det-ville-foere-til-demokrati

Udland40 år efter Irans revolution: 'Alle havde regnet med, det ville føre til demokrati' Den iranske revolution har budt på konservatisme, færre kvinderettigheder og uvenskab med Vesten.
Iranere fejrer mandag 40-årsdagen for Den Islamiske Revolution over hele landet.
Af Oliver Fruergaard og Robin Patrick Stampe Seierby (Video)11.
feb.
2019 kl.
20.
54Bemærk: artiklen er mere end 30 dage gammelLæs opI dag markerer Iran 40-årsdagen for Den Islamiske Revolution i 1979.
Det var her, at den shiamuslimske Ayatollah Ruhollah Khomeini og den folkelige oprørsbevægelse fik væltet den daværende shah, der styrede landet - og det var her, at Iran gik fra at være et monarki med stærke forbindelser til Vesten til en islamisk republik.
Det vendte op og ned på Iran på en række områder.
1.
Vogternes Råd: Gud har vetoretIranske politikere sammen med medlem af Vogternes Råd.
Revolutionen satte punktum for tusinder af år med monarki og skabte et nyt politisk system, som endnu ikke er set andre steder i verden, forklarer lektor ved Københavns Universitet og Iran-ekspert Rasmus Christian Elling.
For selvom iranerne stemmer på kandidater til deres eget folketing, skal det godkendes af det, der hedder Vogternes Råd, der består af eksperter i islamisk lov.
De skal vurdere, om nye lovforslag er i overensstemmelse med islam.
- I praksis bruger den øverste leder, Ayatollahen, det til at lægge sin egen vilje over det politiske landskab og stoppe ethvert forsøg på politiske reformer, siger Rasmus Christian Elling og tilføjer, at rigtig mange iranere i dag er imod systemet.
- Det kan vi se på alle de demonstrationer, der er mod magthaverne, og de mange iranere, der flygter fra landet.
2.
Hijab til kvinderne'Kvindebevægelsen eksisterer i Iran', forklarer Iran-ekspert Rasmus Christian Elling.
De gør alt, hvad de kan, for at skubbe magthaverne i en mere progressiv retning, og de har tilkæmpet sig mange rettigheder, siger han.
Kvinder blev pålagt at gå med hijab, og det blev væsentligt sværere at blive skilt fra sin mand og opnå forældremyndighed over børnene, da præstestyret kom til magten.
Samtidig blev der indført regler, der gjorde det muligt for mænd at have flere koner.
Kvinderne havde selv været med til at stemme den nye islamiske republik ind - derfor følte mange sig snydt, da præstestyret få år efter revolutionen begyndte at indskrænke deres rettigheder, forklarer Rasmus Christian Elling.
- Der var ikke nogen, der havde regnet med, at den islamiske revolution ville føre til et teokratisk styre, hvor gamle, konservative mullaer bestemmer det hele.
Alle havde regnet med, det ville føre til demokrati.
Han tilføjer dog, at kvinder i Iran siden 1960'erne har beholdt deres stemmeret og i dag er langt mere veluddannede, da de har haft fri adgang til uddannelse.
Derfor er de meget bevidste omkring den systematiske kvindeundertrykkelse, der hersker i landet, og der foregår et stille kvindeoprør, forklarer Rasmus Christian Elling.
For eksempel har kvinder kæmpet sig til at kunne fungere som advokater og dommere - noget, der var før kun var forbeholdt mænd.
- Ved at give kvinderne uddannelse, har det iranske styre skabt sin egen fjende.
Kvinder skriver læserbreve, laver underskriftindsamlinger, og de gør, alt hvad de kan for at skubbe magthaverne i en mere progressiv retning, siger Rasmus Christian Elling.
3.
Et anstrengt forhold til VestenMuren til den tidligere amerikanske ambassade i Teheran med anti-amerikansk graffiti.
Iran var Vestens bedste ven i Mellemøsten før revolutionen, forklarer Rasmus Christian Elling.
Intet land købte flere våben af USA, der blandt andet brugte Iran til at bekæmpe kommunismen i resten af regionen.
Men det nye præstestyre mente ikke, at vestlig kapitalisme kunne forenes med islam.
- Det var både storpolitisk og kulturelt.
Kapitalisme stemte ikke overens med islamiske værdier - og det gjorde løssluppen popmusik og amerikanske film heller ikke, forklarer Rasmus Christian Elling.
Revolutionen førte til, at Iran begyndte at se USA som fjenden - og den mentalitet er i dag ved at sprede sig til befolkningen, siger Rasmus Christian Elling.
Det sker især efter udfaldet af den omdiskuterede atomaftale, hvor Iran skulle afvikle deres atomprogram mod, at USA opgav stramme økonomiske sanktioner mod landet.
Da USA valgte at træde ud af aftalen, opfattede iranerne det som et forsøg på at holde landet fra at blive genintegreret i verdenssamfundet, fortæller Rasmus Christian Elling.
- Der er en stigende nationalisme i landet i dag, hvor folk, der ellers ikke er glade for den iranske regering, føler, de bliver nødt til at støtte kampen mod de uretfærdige sanktioner fra USA.
FacebookTwitterKopier linkEmner:Iran|USA|Islam|Københavns Universitet|Folketinget




https://www.dr.dk/nyheder/politik/minister-regionerne-har-ansvar-laeger-kan-dansk

PolitikMinister: Regionerne har ansvar for at læger kan danskSprogproblemer mellem læger og patienter skal mindskes ifølge både lægeforening og sundhedsminister.
Sprog er en lige så vigtig kompetence som det lægefaglige ifølge sundhedsministeren.
11.
feb.
2019 kl.
20.
19Bemærk: artiklen er mere end 30 dage gammelLæs opDet er regionernes ansvar, at sundhedspersoner taler så godt dansk, at de kan kommunikere med borgerne ifølge regeringen.
Udmeldingen kommer, efter at Lægeforeningen har opfordret til sprogkrav for læger, der kommer fra EU-lande, så de ligestilles med andre lande.
Derfor sender sundhedsminister Ellen Trane Nørby (V) et lovforslag i høring, der præciserer, at det er regionernes ansvar.
- Der må ikke være nogen tvivl om, at udenlandske læger skal kunne dansk.
Patienter skal kunne forstå deres læge, lægen skal kunne forstå patienten, og lægen skal kunne kommunikere forståeligt med sine kolleger, siger sundhedsministeren i en pressemeddelelse.
Læs også:Udenlandske læger nu i flertal på flere afdelinger på danske sygehuseSprog er vigtigtI dag skal læger fra lande uden for EU bestå Danskprøve 3 for at få en dansk lægeautorisation og ret til at arbejde i Danmark.
Der er ingen sprogkrav til læger fra EU-lande.
Danskprøve 3 svarer til en 9.
-klasses eksamen, og kravet skal først og fremmest indføres af hensyn til patientsikkerheden ifølge lægerne.
Sprog er en lige så vigtig kompetence som det lægefaglige ifølge sundhedsministeren.
- Vi har mange dygtige udenlandske læger i Danmark.
Men vi har desværre også nogle læger, som ganske enkelt ikke magter det danske sprog godt nok, siger Ellen Trane Nørby.
At der kan opstå sprogproblemer mellem patienter og udenlandske læger fremgik af et indslag i tv-magasinet 21 Søndag i aftes.
I en årrække har mange især mindre sygehuse hentet udenlandske læger til Danmark på grund af lægemanglen.
Ifølge tal fra Sundhedsdatastyrelsen arbejder der omkring 2200 udenlandske læger i Danmark.
Og godt 1200 af dem kommer fra lande i EU.
/ritzau/FacebookTwitterKopier linkEmner:Ellen Trane Nørby (politiker)|Læger|EU|Sprog|Venstre




https://www.dr.dk/sporten/fodbold/superliga/fc-midtjylland-bruger-hovedet-henter-pligtsejr-trods-misbrugte-chancer

SuperligaFC Midtjylland bruger hovedet: Henter pligtsejr trods misbrugte chancerEt hovedstødsmål fra forsvarsspilleren Kian Hansen var nok til at sikre FC Midtjylland en sejr over Vendsyssel.
11.
feb.
2019 kl.
21.
10 | opdateret 11.
feb.
2019 kl.
22.
28Bemærk: artiklen er mere end 30 dage gammelLæs opMandag aften rundede Vendsyssel FF og FC Midtjylland forårets første spillerunde i Superligaen af, da de to hold mødtes i Hjørring.
Her blev FC Midtjyllands frygtede dødbolde som ofte før den afgørende faktor, da midtjyderne kunne tage en 1-0-sejr med hjem til Herning.
Læs også:HØGHS HØJDEPUNKTER Drømmemål, kæmpekoks og Skov på rekordjagtHistorien var næsten skrevet på forhånd, da Kian Hansen midtvejs i første halvleg efter tvivlsomt forsvarspil let kunne heade bolden ind efter et flot hjørnespark af FCM-anfører Jakob Poulsen.
Kampen havde ellers en jævnbyrdig begyndelse, hvor ingen af de to mandskaber tog taktstokken.
De helt store chancer lod vente på sig.
Læs også:Superligaens frisparkskonge: Skov hugger bolden ind som ingen andreDet skyldtes blandt andet, at vendelboerne manglede den sidste skarphed i deres omstillinger, så opløb til chancer også kunne resultere i reelle scoringsmuligheder.
Den manglende Vendsyssel-scoring udnyttede gæsterne ved et af deres varemærker, dødbolde.
Lige i pandenEfter 24 minutter servede midtbanekreatøren Jakob Poulsen et hjørnespark ind i panden på en forbavsende fri Kian Hansen, der let eksekverede.
Det var forsvarsspillerens første mål i sæsonen.
Det var kun det knivskarpe hjørnespark, der var forskellen på de to mandskaber ved pausen.
De jævnbyrdige takter fra første halvleg forsatte efter pausen, hvor kampen lignede en ren slagudveksling.
Begge hold pressede højt på banen, og holdene virkede stressede i deres boldomgang og lavede unødvendigt mange boldtab.
Læs også:OVERBLIK Danskernes weekend i Fodboldeuropa: Mål fra uvante fødder og Eriksens håneretFC Midtjylland manglede den afgørende skarphed i åbent spil, mens Vendsyssel fortsat havde svært ved at skabe store chancer.
I tillægstiden fik hjemmeholdet tilkæmpet sig en stor mulighed, men skød uden for målrammen.
Derfor kunne FC Midtjylland tage de tre point med hjem i bussen.
Læs også:SÅ’ DER MÅL!
Se alle weekendens Superligamål på 99 sekunderMed 1-0-sejren fik midtjyderne en perfekt start på forårssæsonen, hvor danmarksmestrene skal jagte FCK, der er tre point foran i Superligatabellen.
Vendsyssel er placeret på Superligaens 12-.
plads.
Klubben skal i de sidste fem runder af grundspillet samle point til det dramatiske nedrykningsspil.
/ritzau/FacebookTwitterKopier linkEmner:FC Midtjylland|Kian Hansen (fodboldspiller)|Fodbold|Jylland|FC København




https://www.dr.dk/nyheder/indland/brandoverfald-paa-hjemloes-politiet-er-stadig-paa-bar-bund

IndlandBrandoverfald på hjemløs: Politiet er stadig på bar bund    Sidste uge satte ukendte gerningsmænd ild til en sovende hjemløs ved Skodsborg Station.
Hjemløse kan bortvises fra en kommune, hvis de er i en lejr, der kan virke utrygsskabende for borgerne.
Af Julie Johanne Knudsen11.
feb.
2019 kl.
20.
01Bemærk: artiklen er mere end 30 dage gammelLæs opEn Hus Forbi-sælger fik noget af et chok, da han natten til mandag i sidste uge vågnede med ild i fodenden af sin sovepose.
Den 55-årige mand så eller hørte ikke nogen omkring sig lige efter hændelsen, men sagen kan alligevel betragtes som en voldssag på nuværende tidspunkt, vurderer Nordsjællands Politi.
Fakta om sagen Hus Forbi-sælgeren fik slukket ilden med sine handsker og nåede derved ikke at pådrage sig fysiske brandskaderEfter at have slukket ilden mente den hjemløse at kunne lugte brændbare væsker på soveposen.
Kilde: Politiets døgnrapport- Det er en meget alvorlig sag.
Vi har sendt den brændte sovepose til teknisk afdeling, så vi kan finde ud af, om der har været påført brændbare væsker, fortæller Henrik Gunst, leder ved afdelingen for personfarlig kriminalitet ved Nordsjællands Politi.
Politiet afventer lige nu resultaterne fra de tekniske undersøgelser, men ifølge politikommissæren skal der en del til, hvis en sovepose skal gå i brand af sig selv.
Den hjemløse Hus Forbi-sælger havde lagt sig til at sove under halvtaget på den vestlige side af Skodsborg Station.
Og her er der ikke videoovervågning.
Men Politiet undersøger fortsat de andre sider af stationen, fortæller Henrik Gunst.
- Sagen er kompliceret, fordi det skete klokken tre om natten, hvor der ikke er et øje eller kører nogle tog.
Stigende vold blandt hjemløseInden for de hjemløses miljø har man en oplevelse af, at de hjemløse i stigende grad føler sig udsatte.
- Det er sværere og hårdere at være hjemløs nu.
Mit indtryk er, at det især er blevet farligt og utrygt for dem at leve på gaden, efter den nye lovgivning er trådt i kraft.
De sover alene, og det er især her, at overfaldene foregår, fortæller Bo-Lennart Heide-Jochimsen, gadeplanschef og gadeplansmedarbejder hos organisationen Projekt Udenfor, der arbejder for at fremme hjemløses vilkår.
Loven om utryghedsskabende lejre Fra 1.
april 2017 fik politiet øgede beføjelser til at slå ned på hjemløselejre i det offentlige rum.
Ordensbekendtgørelsen blev ændret, hvilket medførte, at etablering af eller ophold i en lejr, der vurderes til at skabe utryghed, straffes med en bøde.
Kort efter blev der indført mulighed for, at politiet kunne udstede et zoneforbud på 400 eller 800 meter sammen med bøden.
1.
juli 2018 blev zoneforbuddet ændret, så det nu kan udstedes for en kommune.
Hjemløse bliver herefter bortvist fra den kommune, hvor de har sovet i en lejr.
Kilde: Gadejuristen og retsinformation.
dkI juli 2018 udvidede regeringen det såkaldte zoneforbud, som betød, at de hjemløse nu kan bortvises fra en kommune, hvis de danner lejr, der kan gøre folk i området utrygge.
- De hjemløse har i mange år fulgt vores råd om at sove sammen eller placere sig i offentlige rum, hvor der er lys.
Men det kan de ikke længere.
Nu sover flere af dem alene i fugtige kældre eller mørke hjørner af Fælledparken, hvor ingen kan finde dem, fortæller gadeplansarbejderen.
Sagen på Skodsborg Station er dog af særlig grov karakter og ikke noget, de generelt hører om hos Projekt Udenfor.
Læs også:Mette Frederiksen: Politiet skal ikke give forbud til danske hjemløseFacebookTwitterKopier linkEmner:Socialforhold|Foreningen Hus Forbi|Nordsjællands Politi|Skodsborg|Sjælland




https://www.dr.dk/nyheder/indland/se-svarene-eksperten-vi-skal-have-strammere-kontrol-med-laegekompetencer-ude-paa






https://www.dr.dk/sporten/svoemning/svoemmestjernen-pernille-blume-er-blevet-opereret-i-hjertet

SvømningSvømmestjernen Pernille Blume er blevet opereret i hjertetDen danske stjernesvømmer Pernille Blume er i januar blevet opereret for et hul i hjertet, og operationen var vellykket.
Pernille Blume blevet i januar opereret i hjertet.
Af Frederik Palle11.
feb.
2019 kl.
19.
17 | opdateret 11.
feb.
2019 kl.
20.
55Bemærk: artiklen er mere end 30 dage gammelLæs opI slutningen af januar blev Pernille Blume opereret i hjertet for at få klaret et mindre hul selvsamme sted.
Operationen er et led i at mindske risikoen for blodpropper og hjertestop.
Heldigvis er alt dog forløbet som planlagt, fortæller hun selv på svømmeunionens hjemmeside.
Læs også:Der skal andet end medaljeregn til at lokke medlemmer til håndboldklubberne– Operationen er gået godt, og jeg er meget glad for, at jeg fik foretaget indgrebet.
Jeg fandt efter en udredning på hospitalet ud af, at jeg havde haft en lille blodprop, og i den forbindelse fik jeg derfor også tjekket mit hjerte.
Her fandt lægerne ud af, at jeg havde et mindre hul, som skulle lukkes via en operation, fortæller Pernille Blume.
Det hele startede for 18 måneder siden, da hun mærkede en række forstyrrelser i en nerve i den venstre arm.
Og da behandlinger ikke hjalp, begyndte eksperter at kigge nærmere på situationen.
Her fandt de et hul i hjertet.
Læs også:Jeanette Ottesen om Rikke Møllers karrierestop: 'Det er stort af hende'– Jeg vidste, at det i sidste ende var en nødvendighed med et indgreb, hvis jeg ville nå mine ambitioner og mål.
Jeg har haft flere møder og samtaler med dygtige læger, herunder Team Danmarks læge, og det blev i samråd med dem, min træner og overlæge Michael Rahbek Schmidt besluttet, at jeg skulle have lukket hullet i hjertet, for at mindske risikoen for blodpropper og hjertestop, forklarer Pernille Blume.
Pernille Blume er nu i gang med genoptræning, og som en del af det, rejser hun med landsholdet på træningslejr til Sydafrika.
FacebookTwitterKopier linkEmner:Pernille Blume (svømmer)|Hjertekarsygdomme|Svømmesport|Team Danmark|Sydafrika




https://www.dr.dk/sporten/haandbold/championsleague/verdens-bedste-danskere-hansen-hansen-og-hansen-viste-klassen-med

ChampionsleagueVERDENS BEDSTE DANSKERE Hansen, Hansen og Hansen viste klassen med masser af målMikkel Hansen, Henrik Toft Hansen og Anne Mette Hansen er hovedpersoner, når Tina Müller guider igennem weekendens Champions League.
Af Peter Fiilsø Jensen og Tina Müller (interview)11.
feb.
2019 kl.
19.
52Bemærk: artiklen er mere end 30 dage gammelLæs opMed så mange verdensstjerner rundt omkring hos de bedste hold i Europa, så er det svært at følge med i, hvordan det går alle danskerne.
Derfor har vi med vores vært Tina Müller i spidsen lavet et lille håndboldmagasin, som samler op på det vigtigste fra weekendens Champions League.
Læs også:Skjern tæt på CL-exit efter ny Champions League-dukkertI denne uges magasin er det danskere med efternavnet Hansen, som stjæler det meste af opmærksomheden.
Mikkel Hansen, Henrik Toft Hansen og Anne Mette Hansen havde nemlig alle en rigtig god weekend for deres respektive hold.
FacebookTwitterKopier linkEmner:Henrik Toft Hansen (håndboldspiller)|Hansen & Hansen Advokatfirma|Håndbold




https://www.dr.dk/mitliv/silke-blev-foraeldreloes-som-10-aarig-jeg-mistede-troen-paa-mig-selv

Forældreløs og helt aleneSe temaMit LivSilke blev forældreløs som 10-årig: 'Jeg mistede troen på mig selv'Der er kun få minder tilbage fra Silkes første år.
Men de sidste 17 år som forældreløs husker hun tydeligt.
© Liselotte Sabroe (Scanpix)Af Mette Mohr Martensen og Grafik: Signe Heiredal11.
feb.
2019 kl.
19.
11Læs opEn sen nat kørte min far galt og ramte det eneste træ på landevejen.
Den nat blev jeg forældreløs.
Mit navn er Silke Camille Lin Jensen.
Jensen har jeg fra min far.
Det var også ham, der valgte Lin.
Det stammer fra lindetræet, der blev æret som et helligt buddhistisk træ.
Mine forældre fandt sammen på navnet Camille, fordi jeg som lille elskede kamillete.
Det har min far fortalt.
Det er sådan, det er.
Jeg har en del minder med min far.
Jeg har næsten ingen med min mor.
I Silkes første år var hun en del af en kernefamilie i den lille landsby Onsevig på Lolland.
Det var her, Silke skulle vokse op med to ældre søskende.
Men da hun var fire år, døde moderen af kræft, og som 10-årig mistede hun også sin far.
Silke blev dermed en af de knap 2.
000 børn og unge, der har mistet begge forældre - og hun blev en af de få, der allerede i en alder af 10 år stod helt alene.
Hvordan klarer man sig igennem resten af barndommen og ungdommen uden en mor og far?
Her sætter den i dag 27-årige Silke ord på, hvordan årene gik fra kernefamilie til forældreløs, mens hun giver et indblik i, hvordan hun klarede den uden plejeforældre, men med fester og dårlige karakterer.
Min mor og jeg plaskede altid med vandet i badekarret.
Det sprøjtede i hele badeværelset.
Til jul forvandlede vi køkkenet til årets store julebagedag, og da min mor lå syg i sengen, lagde jeg mit puttedyr - en stor orange hund - ind under hendes hoved.
Så lå hun godt.
Det er den slags minder, hvor jeg bliver i tvivl: Hvor meget kan jeg faktisk huske, og hvor meget har jeg fået fortalt?
Efter min mors død havde jeg lidt problemer med maven.
Det gjorde ondt.
Helt nede i maven.
Det er det eneste, jeg kan huske.
Men jeg havde åbenbart spurgt min far og søskende: 'Kan vi ikke købe en ny mor?
'Samme år forelskede min far sig i en kvinde.
Det var godt for ham.
Han var ikke skabt til at være alene.
Og det var også godt for mig, for hun blev en erstatning for min biologiske mor.
Jeg mindede stadig om alle de andre børn, da jeg startede i skole.
Iført det første skoledagssæt, som man aldrig glemmer, trådte jeg ind i 0.
klasse.
Mit tøj var en stribet top i orange og gul med et par matchende shorts.
Tilpas kikset som alle andre børn - og med to forældre, som alle andre børn.
Min far og en kvinde, der kunne have været min mor.
Mens min nye mor satte rammer og fik os ud ad døren til tiden, vækkede min far mig de fleste morgener med varm te, levende lys og Beatles-musik.
Han var selvstændig marmorstøber og lavede japanske havelygter og buddhafigurer.
Dalai Lama havde været hans læremester, sagde han.
Han sagde også, at han vidste, hvem han var i sit tidligere liv.
Jeg kan ikke huske, hvem han var.
Men i det her liv var han verdens bedste far.
Altid glad og positiv.
Alligevel havde han holdt en kunstnerpause, som han kaldte det, efter min mors død.
Det har mine søskende fortalt.
Han havde det svært, siger de.
Jeg mærkede det aldrig.
Jeg var kun otte år, da det blev svært en gang til.
Min nye mor døde af en lungebetændelse.
Samtidig var mine to større søskende, der er 10 og 12 år ældre end mig, nået til flyt-hjemmefra-alderen, så de skiftede begge adresse til lejligheder i København.
Så var der bare min far og mig tilbage.
Om aftenen faldt min far ofte i søvn på sofaen, mens jeg så fjernsyn.
Jeg vækkede ham, når det var blevet sent.
'Far, vil du putte mig nu?
'Det ville han altid gerne.
Selvom jeg ikke havde de samme faste rammer som før, havde jeg kærlighed.
Masser af kærlighed.
Min far hjalp på skolen, når der var brug for kreative hænder.
Han arrangerede hvert år min børnefødselsdag, hvor han spillede musik.
Når jeg skulle male, blev hele køkkenbordet dækket med en voksdug, og hvis jeg spildte på gulvet, tørrede han det væk.
Hvis det allerede sad fast, var det lige meget.
'Pyt', sagde han.
Vi havde det godt, fordi vi havde hinanden, og kort efter fik vi selskab af min fars nye kæreste.
Men vi tre nåede ikke at bo sammen længe.
Som 10-årig var jeg forældreløs.
Min far døde i en soloulykke.
Han havde været i byen med nogle venner, og han var overbevist om, at han kunne køre bilen hjem.
Han kørte galt og ramte det eneste træ på landevejen.
Dagen efter så jeg ham for sidste gang.
På en hospitalsstue med åbent vindue og stearinlys.
Jeg var knust.
Alt var også knust inde i ham.
Men det eneste jeg så, var et sår i panden og et smil på læben.
Han havde sikkert lige mødt mor, tænkte jeg.
I to år boede jeg i vores barndomshjem med min fars nye kæreste, men intet var som før.
Egentlig havde intet været det samme de sidste mange år.
Jeg havde mistet en forælder tre gange på seks år, og hver gang var mit liv blevet anderledes.
Min fars kæreste satte ikke de rammer, jeg havde brug for.
Alle de andre børn skulle være hjemme og spise på faste tidspunkter.
Det skulle jeg ikke.
Derfor ringede jeg hjem og tiggede:'Må jeg ikke også få et fast tidspunkt, jeg skal være hjemme på?
'Det var ikke fordi, jeg var misundelig på mine venner.
Men de var heldige.
Det kunne jeg se, når jeg overnattede hos dem.
Deres mødre lullede dem i søvn, hvis de var kede af det.
Så blev jeg ked af det.
Det blev jeg også, når de skulle på shoppingtur med deres mødre.
I stedet sad jeg midt i en sorggruppe med andre børn, der havde mistet deres mor eller far.
Jeg havde mistet begge.
Jeg fortsatte i den samme folkeskole gennem alle årene.
Men skolen var det mindste problem i mit liv.
Ikke fordi jeg klarede mig godt.
Jeg fik aldrig gode karakterer.
Men når du har mistet begge forældre som 10-årig, er skolen vitterlig det mindste problem.
Jeg ville bare gerne lege i skolegården og spille teater.
Kald mig klassens klovn.
Og jeg fik lov.
Ingen tvang mig til at gå op i skolen.
'Silke elsker at synge, lave teater og klæde sig ud, så lad hende bare brugen tiden på det,' sagde de voksne omkring mig.
Men jeg manglede krav, og jeg manglede den kærlighed, som kun forældre kan give.
Også i skolegården.
Det var ikke fordi, jeg var et mobbeoffer.
Men jeg blev drillet ind i mellem, som alle børn oplever.
Og de havde et hårdt kort på hånden.
'Hold din kæft.
Du er forældreløs', sagde en pige, som gik et par klasser under mig, en dag.
En jævnaldrende dreng hånede mig med, at min far havde pizza i hele hovedet, da han døde.
Min far havde købt en pizza med hjem, den dag han kørte galt.
Jeg svarede sjældent igen.
Jeg græd bare.
'Lille Silke har ikke nogen forældre.
Jeg vil gerne være hendes mor', har jeg hørt mange gange.
For på Lolland var der mange mødre, der ville være min mor.
De ville passe på mig.
Mine veninders forældre talte om at tage mig i pleje, og det var dejligt med omsorgen.
Men de var der jo ikke om natten, når jeg vågnede med mareridt.
I stedet ringede jeg til mine søskende og græd.
Jeg ringede hver dag, indtil jeg som 12-årig flyttede til København.
Min 22-årige bror besluttede, at jeg skulle flytte ind hos ham.
Han gjorde det godt, og når jeg kom hjem fra skole, stod der altid en tallerken klar.
To styks rugbrødsmadder og et glas mælk.
Han forsøgte at opdrage mig med lange samtaler om regler for alkohol, og han forsøgte at få mig til at lave lektier.
Men jeg fortsatte i samme rille.
For selvom jeg var væk fra minderne, blev jeg hele tiden mindet om, at jeg var forældreløs.
Ligesom på Lolland havde børnene i København også forældre.
Da jeg startede på efterskolen, blev jeg opmærksom på et nyt koncept: Forældredage.
Min storebror og storesøster mødte op.
Helt som de havde gjort det i folkeskolen.
Der var også et andet koncept, som handlede om forældre.
Ved fællesspisningerne blev der delt breve ud, og det blev læst op, hvad der stod på konvolutter.
'Jeg elsker dig', skrev mange mødre.
Jeg fik min søster til at gøre det samme.
'I love you', fik hun skriblet ned på en kuvert.
Jeg ved ikke, hvem jeg forsøgte at narre.
De andre elever vidste godt, at jeg ikke havde en mor eller far.
Det vidste lærerne også.
Nogle morgener ringede jeg op på lærerværelset:'Jeg kommer ikke i dag.
'Så lå jeg på mit værelse og ventede på, at en af dem ville kigge til mig.
Jeg legede syg for at blive hentet.
Det var ikke for at narre dem.
For de vidste godt, hvad det handlede om.
Jeg havde bare brug for noget, der mindede om forældre.
Ingen fortalte mig i folkeskolen, at jeg skulle lave lektier.
Det var det samme med alkohol, selvom mine søskende forsøgte.
Men der var ingen, der satte grænser ved to Breezers per fest.
Da jeg begyndte at snakke med de lidt ældre piger, begyndte jeg også at hænge ud med alkohol.
I perioder drak jeg mig enormt stiv, og jeg havde svært ved at styre mine drukture.
Jeg fik for meget.
Det sortnede.
Når jeg vågnede, kunne jeg intet huske.
Så kunne jeg ligge en uge med moralske tømmermænd og græde over mig selv.
Jeg fortsatte med alkoholen.
'Men der er ingen grund til bevidst at fucke dig selv op', sagde Joakim til mig, da jeg mødte ham.
Det var det, jeg havde gjort.
For da jeg mistede mine forældre, mistede jeg også troen på mig selv.
Jeg havde ikke en mor og en far til at sparke mig i gang, og selvom jeg forsøgte at finde en indre styrke frem, skulle jeg indimellem have hjælp af andre til at finde den.
Joakim og jeg blev kærester.
Han forventede noget af mig.
'Hvad drømmer du om?
', spurgte han en dag.
'At blive pædagog.
Men det er jeg slet ikke god nok til', var mit svar.
Samme år gik jeg i gang med pædagoguddannelsen.
I dag er jeg 27 år.
Jeg bor på Nørrebro med Joakim og vores søn Saxe på halvandet år, og hvor har det været hårdt at blive mor.
Jeg har kigget væk, mens jeg har rokket Saxe i vuggen, så han ikke kunne se mine tårer.
For da jeg blev mor, gik det op for mig, hvor meget jeg manglede mine egne forældre.
Jeg har manglet min mor til at fortælle mig, at jeg gjorde det godt nok, og jeg har manglet min far til at tage over, når det hele blev for hårdt.
Selvom jeg har nogle fantastiske svigerforældre, som altid står klar, ville det være anderledes med mine egne forældre.
Hos dem ville jeg aldrig føle mig til besvær.
Men jeg er heldig, at jeg har fået en svigerfamilie - og at jeg stadig har min egen familie, selvom mine forældre ikke har været en del af den i mange år.
Nu vil jeg selv skabe den kernefamilie, jeg mistede som fire-årig.
Vi står tidligt op og spiser sammen hver dag, for det gør en kernefamilie.
Saxe må kaste mad på væggen.
Jeg tørrer det bare væk.
Og hvis kødsovsen har farvet den hvide væg orange, maler jeg pletten over.
Mine forældres hippieagtige kærlighedsverden skal leve videre gennem mig til min søn.
Hvis der er noget, der går i stykker - så smider vi det ud.
Pyt.
Jeg kan stadig høre min far sige det: Pyt.
Men jeg kan ikke genkalde min mors stemme.
Nogle gange tror jeg, at savnet til mine egne forældre svinder ind.
Det gør det ikke.
Alligevel er jeg taknemmelig for de forældre, jeg havde.
De forsvandt bare meget tidligt.
Når børn og unge mister•Direktør i Børn, Unge & Sorg, Preben Engelbrekt, om at miste sine forældre som barn: "Der vil være så meget, man ikke kan huske.
Man kan kun i begrænset omfang huske, hvordan forældrene var, og man vil ofte kunne huske fysiske symptomer på sorgen.
Det svære ved at miste sine forældre som barn er, at man ikke ved, hvordan det ville have været, hvis de var her i dag.
På den måde kommer der en sorg i sorgen.
Den ene sorg handler om at have mistet, mens den anden handler om ikke at vide, hvordan forældrene ville have været den dag i dag.
"•Mere end 65.
000 børn og unge mellem 0-29 år har mistet en eller begge forældre, viser tal fra Danmarks Statistik samt Børn, Unge & Sorg.
Tallene stiger, jo ældre den unge er.
•Børn, Unge & Sorg tilbyder gratis psykologisk behandling til børn og unge under 28 år.
Hvis du har brug for nogen at tale med, kan du udfylde formularen her: https://bornungesorg.
dk/ring-mig-op/ - og en psykolog vil kontakte dig.
•Sorglinjen er for alle pårørende og efterladte mellem 13-99 år.
Kontakt sorglinjen på SMS 27 27 25 25 eller ring på 70 20 99 03.
•I foråret 2019 starter Børn, Unge & Sorg et forløb for unge, der har mistet begge forældre - eller hvor den ene forælder, der er tilbage, ikke er i stand til at være der.
Undersøgelser har nemlig vist, at denne gruppe unge efterspørger voksenkontakt.
De har brug for en fortrolig voksen.
Derfor søger centret lige nu voksne på 40+, som selv har mistet, og som har mulighed og lyst til i minimum to år at invitere en ung ind i sit liv.
Læs mere om projektet her: https://sorgcenter.
dk/fortrolig-voksen-bliv-frivillig/FacebookTwitterKopier linkEmner:Dalai Lama (religiøst overhoved)|København|Folkeskolen (Danmark)|Lolland|Sundhed og velvære




https://www.dr.dk/nyheder/indland/paaroerende-til-afdoed-patient-udenlandske-laeger-gjorde-os-utrygge

IndlandPårørende til afdød patient: Udenlandske læger gjorde os utryggeBente Mortensens mand døde under en indlæggelse på sygehuset i Slagelse.
Nu kritiserer hun lægerne, der var involveret i behandlingen.
Bente Mortensens mand døde efter et kritisabelt forløb på Neurologisk Afdeling på sygehuset i Slagelse.
Af Rikke Dyrberg  og Nikolaj Venge11.
feb.
2019 kl.
19.
29Bemærk: artiklen er mere end 30 dage gammelLæs opFor tre år siden bisatte Bente Mortensen sin 73-årige mand Venny.
- Han var mit livs kærlighed, fortæller enken, der var mor til tre, da hun forelskede sig i sin kommende mand.
En nat klokken 02.
27 døde Venny Mortensen efter et kritisabelt forløb på Neurologisk Afdeling på sygehuset i Slagelse.
- Jeg vil ikke håbe – for mine værste fjender – at de skal gå igennem det, som Susanne og jeg gjorde derude.
Det vil jeg ikke håbe.
Langt fra.
Det var skrækkeligt, siger hun.
Se første afsnit af dokumentaren De udenlandske læger (1:3) på DR1 klokken 20:45 mandag aften eller på DRTV herunder.
Susanne Hansen er enig.
Hun er Bente Mortensens datter.
Selvom Venny Mortensen ikke var hendes biologiske far, betragtede hun ham som sin far.
- Når jeg kommer i nærheden af Slagelse Sygehus, så får jeg sådan en dårlig følelse i hele min krop, så dybe spor har det sat sig i os, fortæller hun.
- Når jeg kommer i nærheden af Slagelse Sygehus, så får jeg sådan en dårlig følelse i hele min krop, så dybe spor har det sat sig i osdatter Susanne HansenUnder indlæggelsen blev Venny Mortensen overført fra Intensiv til Neurologisk – afdelingen for sygdomme i hjernen og nervesystemet.
Venny Mortensen var indlagt, fordi han havde fået en hjerneblødning efter en cykeltur i Slagelse, hvor han og Bente boede.
Forstod ikke halvdelenStørstedelen af de daværende overlæger på Neurologisk havde læst medicin i udlandet.
- Jeg synes ikke, at de virkede som læger.
De har selvfølgelig gjort deres bedste.
Men jeg var ikke tryg ved dem, forklarer Bente Mortensen, der også havde svært ved at forstå, hvad der blev sagt.
- Der var en russer.
Vi forstod ikke det halve af, hvad hun sagde, husker hun.
- Selvom du ikke er så god til dansk, kan du jo godt være god til dit fag, men det var kaotisk, forklarer Susanne Hansen.
De neurologiske overlæger, der skrev i Venny Mortensens journal, havde læst medicin i henholdsvis Litauen, Hviderusland og Rusland.
Flere udenlandske end danske overlægerEfter en operation på Rigshospitalet var Vennys Mortensens prognose god.
Næsten halvdelen af alle patienter med blødninger som hans bliver selvhjulpne.
Men ifølge de pårørende opgav overlægerne på Neurologisk mere eller mindre at behandle ham.
- Jeg troede, at der var almindelig stuegang på sådan en afdeling, men det var der ikke.
Det hele det foregik inde på et kontor.
Der sad en sygeplejerske sammen med lægen, og så planlagde de, hvad han skulle have af medicin.
Derefter kom de og gav ham medicinen, og så var han ellers omgivet af sosu-assistenter, siger Susanne Hansen.
Bente Mortensen og Susanne Hansen følte, at det stort set var umuligt at få en overlæge i tale.
Forkerte eller patientfarlige beslutningerTo læger, der var under uddannelse til speciallæger på afdelingen, blev også betænkelige ved den faglige standard.
I maj 2016 skrev de et bekymringsbrev til Styrelsen for Patientsikkerhed.
I brevet står der blandt andet følgende:”Flertallet af overlægerne er af udenlandsk herkomst med store sproglige problemer, som medfører dårlig kommunikation med patienterne, og som øger risikoen for tab af vigtige oplysninger i udredning og behandling.
”Bente Mortensen sammen med sin datter, Susanne Hansen, der betragtede Venny Mortensen som sin far, selvom han ikke var hendes biologiske far.
De to læger vurderede, at patienterne var i fare.
”Flere af lægerne besidder mangelfulde kompetencer, når det gælder den faglige viden, idet vi konstant finder ordinationer og beslutninger, der er alternative eller rent ud sagt forkerte eller patientfarlige,” skrev lægerne.
Grund til bekymringEfter bekymringsbrevet iværksatte ledelsen på sygehuset i Slagelse en undersøgelse af den faglige standard på Venny Mortensens afdeling.
To uvildige eksperter lavede en undersøgelse.
I juli 2016 konkluderede de blandt andet:”Der er grund til bekymring for kvaliteten i patientforløbene herunder patientsikkerheden i Neurologisk Afdeling i Slagelse.
Med den aktuelle lægestab skønnes det ikke muligt for afdelingen at varetage alle de aktuelle lægelige opgaver inden for specialet på et forsvarligt niveau.
”Flere af lægerne besidder mangelfulde kompetencer, når det gælder den faglige viden.
To uvildige eksperter i undersøgelseEn af eksperterne var Allan Andersen – han er tidligere klinikchef ved Rigshospitalet og ekspert i neurologi.
- Når man ikke har styr på sikkerheden, så kan der falde folk igennem med alvorlige sygdomme, som ikke bliver behandlet eller bliver behandlet for sent, siger han.
Han konstaterede blandt andet, at lægerne for sjældent gik stuegang på afdelingen.
Da Allan Andersen gennemgik patientjournaler og såkaldte utilsigtede hændelser i forbindelse med undersøgelsen, havde alle overlæger på Neurologisk – på nær én, der havde sagt sit job op – udenlandsk baggrund:- De var faktisk interesserede i at få flere danske kolleger.
De syntes, at hvis de kunne blive sådan 50/50, så ville det være godt, forklarer han.
Ekspert: Send overlæger tilbage på skolebænkenAllan Andersen fik ikke mulighed for at lave en systematisk kortlægning af de enkelte lægers kompetencer, men han anbefalede sygehusets ledelse at gøre det.
Sammen med den anden ekspert skrev han følgende:”For de overlæger (…) etableres et formaliseret individuelt kompetenceudviklingsforløb strækkende sig over 6 måneder.
”Overlægerne skulle med andre ord tilbage på skolebænken for at blive bedre til lægefaget.
De to eksperter påpegede også, at der udover de faglige problemer var ”sproglige og kulturelle barrierer i forhold til samarbejdet med patienter og ansatte”.
Helt uden fortilfældeI juni 2017 – knap et år efter eksperternes undersøgelse – forbød myndighederne Neurologisk at modtage og behandle akutte neurologiske patienter.
Afdelingen fik et såkaldt påbud fra Styrelsen for Patientsikkerhed.
Påbuddet blev blandt andet begrundet med følgende konstatering:”Såvel sproglige, kulturelle som faglige forhold udgør fortsat en udfordring i samspillet mellem de neurologiske speciallæger fra Medicinsk Afdeling 3, Neurologisk Afsnit og andre afdelinger, herunder Akutafdelingen.
”Græd af smerte og angstI en tilsynsrapport fra februar 2017 gengiver Styrelsen for Patientsikkerhed flere kritisable episoder – en af dem er en episode, hvor en udenlandsk speciallæge fra Neurologisk i Slagelse skal tage en prøve af væsken i en patients rygmarv.
”En akut lumbalpunktur foretages af en neurologisk speciallæge.
Punkturen foretages uden lokalbedøvelse og ikke sterilt (trods flere opfordringer fra sygeplejersken).
(…) Der blev foretaget flere forsøg på at udføre spinalpunkturen, men punkturen lykkedes ikke.
Brugte nåle ’lå og flød’ i sengen.
Patienten blev ikke ordentligt informeret, lægen stod hele tiden på rygsiden af patienten, og lægen talte dårligt dansk.
Patienten græd af smerte og angst.
”Kilde: Tilsynsrapport (dato for tilsynet 16.
02.
17)Patienterne kunne ifølge Styrelsen for Patientsikkerhed enten ”miste muligheden for relevante behandlingstilbud med afledte følgeskader” eller risikere, at ”alvorlige tilstande samt komplikationer til en iværksat behandling” blev overset.
Patienterne kunne også risikere ”forringede behandlingsresultater samt genindlæggelser”.
Fra januar 2015 og frem til det historiske påbud indlagde sygehuset i Slagelse 1.
385 særligt sårbare akutte neurologiske patienter.
Det viser sygehusets egne tal.
For sent for VennyFor Venny Mortensen var det for sent – han døde i marts 2016.
I november 2017 fik de pårørende medhold i, at Venny Mortensens dødsfald var ”en følge af behandlingen på Slagelse Sygehus”.
Dengang skrev en uvildig ekspert i forbindelse med afgørelsen:”Den erfarne specialist ville på baggrund af god progression i tilstanden på dette tidspunkt (…) ikke opgive behandlingen, da man ville vide, at der ville være mindst 6 uger mere med chance for god fremgang.
”Bente Mortensen fik 400.
000 kroner i erstatning for tabet af sin mand.
Sygehusdirektør beklagerI dag beklager sygehusdirektøren i Slagelse Venny Mortensens død.
- Det gør da et stort indtryk.
Det tager vi dybt alvorligt.
Jeg har også beklaget det forløb over for de pårørende, siger Vagn Bach.
Vagn Bach oplyser, at sygehuset et år før påbuddet reagerede på udfordringerne og indledte et samarbejde med universitetshospitalet i Roskilde, så størstedelen af de akutte patienter fra midten af 2016 blev kørt direkte til Roskilde.
- På den baggrund synes jeg, at vi som sygehusledelse har handlet, sådan som vi skulle i den her sammenhæng, siger Vagn Bach.
Sygehusdirektøren ønsker ikke at oplyse, hvordan den aktuelle fordeling mellem danske og udenlandske læger er på Neurologisk i Slagelse.
Overlægerne på Neurologisk i Slagelse har sagt nej til et interview.
Påbuddet fra Styrelsen for Patientsikkerhed er fortsat i kraft.
FacebookTwitterKopier linkEmner:Hospitaler|Læger|Slagelse|Slagelse Sygehus|Styrelsen for Patientsikkerhed




https://www.dr.dk/sporten/fodbold/superliga/superligaens-frisparkskonge-skov-hugger-bolden-ind-som-ingen-andre

SuperligaSuperligaens frisparkskonge: Skov hugger bolden ind som ingen andreIngen Superligaklubber kommer i nærheden af at have scoret lige så mange gange på frispark som FC Københavns Robert Skov.
Af Kasper Aleksander Thrane og Grafik af Vibeke Kjær Lund11.
feb.
2019 kl.
19.
11 | opdateret 12.
feb.
2019 kl.
16.
18Bemærk: artiklen er mere end 30 dage gammelLæs opMed to mål direkte på frispark i FC Københanvs nedsabling af OB på 6-1 søndag konsoliderede Robert Skov sin status som Superligaens frisparkskonge.
Syv gange har FC København-kanten smækket læderet i kassen på frispark, og det er der ikke en anden spiller, nej, ikke engang en anden klub, der er i nærheden af at kunne matche i denne sæson.
Tættest kommer AGF og Vendsyssel, der begge står noteret for to scoringer direkte fra et frispark.
For begge klubbers vedkommende er det den samme spiller, der har scoret, nemlig Tobias Sana for AGF og Jon Thorsteinson for Vendsyssel.
Alt i alt har Superligaen leveret 18 mål direkte på frispark, og her har Robert Skov stået for over en tredjedel.
Ny mand på den københavnske trone?
Når man taler om frisparkskonger i FC København, så vil nostalgikerne nok lede tankerne tilbage til legenden Lars Højer.
Op gennem 90'erne var Højers højrefod nærmest garant for scoring, når københavnerne havde et frispark inden for 25 meters afstand fra modstanderens mål.
Men Højers status som frisparkskongen over dem alle i FC København er alvorligt truet, hvis han ikke allerede er slået af tronen.
Robert Skovs syv frisparksmål i denne sæson er flere, end Højer nogensinde nåede at lave på en enkelt sæson, og Skov kan endda nå at lave endnu flere, da der stadig mangler 15 kampe af sæsonen for ham og FC København.
© ScanpixMinutter per mål i SuperligaenRobert Skov skal i gennemsnit bruge 1 time og 17 minutter på at score et mål.
Det er bedre end hele fem andre klubber i Superligaen.
Robert Skov - et mål hvert 77.
minut.
AGF - 78 min.
Sønderjyske - 82 min.
Vendsyssel - 90 min.
Vejle - 99 min.
Hobro - 118 min.
Ebbe Sands rekord i fareIkke nok med at Robert Skov banker frispark i mål efter behag, så har han også gang i en imponerende sæson helt generelt.
Efter 21 kampe af sæsonen har Skov lavet 21 mål, hvilket svarer til, at han scorer ét mål i snit per kamp.
Det er aldrig set før i Superligaens historie.
Fortsætter den 22-årige kantspiller sit målsnit, så overgår han med længder rekorden for flest mål på en Superliga-sæson, som Brøndby-legenden, og nuværende sportsdirektør på Vestegnen, Ebbe Sand har med de 28 mål, han lavede i sæsonen 1997/1998.
Ebbe Sand scorede i gennemsnit 0,85 mål per kamp, og den tidligere Brøndby og Schalke 04-angriber brugte dengang i gennemsnit 83 minutter på at score et mål.
At tallet er under 90 minutter og ikke over, skyldes, at Ebbe Sand jævnligt blev skiftet ud og dermed ikke altid spillede en hel kamp.
Robert Skov har samtidig tre kampe flere til at nå at slå Ebbe Sands rekord, da man før den nye Superliga-struktur kun spillede 33 kampe mod de 36, som Skov har muligheden for at spille i år.
© ScanpixFlest hattricks på en Superliga-sæsonRobert Skov (FC København): 32018/2019Mod Horsens, SønderjyskE og OB)Kaspar Dalgas (OB): 32001/2002Mod AGF, Lyngby og AGFEbbe Sand (Brøndby): 31997/1998Mod Ikast, Aarhus Fremad og Aarhus FremadErik Bo Andersen (AaB): 31994/1995Mod AGF, Næstved og AGFHattrick af hattricksDe imponerende tal om Robert Skov stopper ikke her.
I søndagens kamp mod OB stoppede Skov ikke ved de to frisparksmål - han satte lige et ekstra ind på straffespark i overtiden og sørgede dermed for et hattrick.
Hattricket var Skovs tredje i Superligaen, og dermed tangerede han rekorden for flest Superliga-hattricks på en enkelt sæson - en rekord han nu deler med Kaspar Dalgas, Ebbe Sand og Erik Bo Andersen.
Og med de mange kampe, der er tilbage, kan Skov altså stadig nå at tage rekorden alene.
Han har dog stadig nogle stykker op til Erik Bo Andersens total.
Den tidlgiere AaB-angriber nåede imponerende seks hattricks i Superligaen.
Spørgsmålet er så, om Robert Skov får nok Superliga-kampe til at nå op på Erik Bo Andersen.
Fortsætter han formen, kan det meget vel betyde et skifte til en større klub allerede til sommer.
FacebookTwitterKopier linkEmner:FC København|Fodbold|AGF|Brøndby|Robert Skov (fodboldspiller)




https://www.dr.dk/nyheder/kultur/laes-svarene-ole-henriksen-bliver-aldrig-stresset-af-nye-opgaver






https://www.dr.dk/nyheder/indland/fire-store-familiestridigheder-retten-solkongens-taeppe-tobaksmillioner-kamp-om-gods

IndlandFire store familiestridigheder for retten: Solkongens tæppe, tobaksmillioner, kamp om gods og magtmisbrugGodsejer Gregers Juel og hofjægermester Erik Juel har indgået forlig om et tæppe til 47 millioner kroner.
Et tæppe lavet på de franske Savonnerie-fabrikker i 1600-tallet til den franske konge i stil med det på billedet her har været omdrejningspunkt for en stor familiestrid.
(© The Met)Af Emil Eller11.
feb.
2019 kl.
18.
37Bemærk: artiklen er mere end 30 dage gammelLæs opI det 17.
århundrede gav Ludvig den 14.
- også kendt som Solkongen - et dyrebart Savonnerietæppe som gave til en minister i Danmark.
I årevis har samme tæppe givet anledning til en strid mellem far og søn.
En strid, der skulle have været for Østre Landsret i dag.
Men retsmødet er blevet aflyst, da Gregers Juel og Erik Juel i al stilhed indgik et forlig tilbage i december.
Siden 1800-tallet har tæppet befundet sig på den fynske herregård Juelsberg, og det er her, striden har udfoldet sig.
For hofjægermester Erik Juel havde givet tæppet, der altså i mange år har været fast inventar på herregården, til sin hustru.
Det var Erik Juels søn, godsejer Gregers Juel, så utilfreds med, at han startede en sag mod sin far.
Sagen startede for alvor, da Erik Juels hustru i 2016 satte tæppet, der er vurderet til 47 millioner kroner, til salg hos det britiske auktionshus Christies.
Det fik sønnen til at lægge sag an mod sin far, da han ikke mente, han havde ret til at give det ni gange tre meter store tæppe til hustruen.
Allerede i 2015 gav kulturværdiudvalget tæppet status som umistelig dansk kulturarv.
Men udvalget kunne ikke rejse de 47 millioner kroner, som tæppet var vurderet til.
Derfor kunne hustruen i første omgang sætte tæppet til salg.
Salget af tæppet blev dog sat i bero på grund af sagsanlægget, og i 2017 afgjorde retten i Lyngby, at Erik Juel ikke havde ret til at give tæppet væk som gave.
Retten afgjorde samtidig, at Erik Juel, hans kone og deres advokat ikke længere var værdige til at sidde i Juelsberg-fondens bestyrelse.
Men sagen blev hurtigt anket, og det var altså det samme spørgsmål, Østre Landsret skulle have taget stilling til, hvis parterne ikke havde indgået et forlig.
Det er ikke første gang, at en stor familiestrid finder vej til landets retssager og offentlighedens søgelys.
I overblikket her under kan du se tre tidligere sager.
Mor og datter strides om tobaksmillionerTineke Færchs har ført retssager mod sin datter- Færch-familien har i mange år været blandt Danmarks rigeste familier.
En formue, der blev grundlagt i 1800-tallet på en tobaksfabrik og senere gennem delvist ejerskab af Skandinavisk Tobakskompagni.
Men de senere år har familien været omdrejningspunkt for flere retssager både i og udenfor familien.
I den mest omtalte af sagerne stævnede Tineke Færch, der er enke efter formuearvingen Stener Færch, sin egen datter, Merethe Færch, for at have snydt hende i forbindelse med en aktiehandel.
Et sagsanlæg for et trecifret millionbeløb.
Tineke hævdede, at Merethe og hendes egen advokat havde tilbageholdt vigtige oplysninger for hende, da hun solgte aktier i familiedynastiet for 57 millioner kroner.
Aktier, der kort efter steg voldsomt i værdi.
Tineke Færch fik dog hverken medhold i byretten eller landsretten og lykkedes ikke med at få bragt sagen til Højesteret.
Senere har dele af familien været i offentligt slagsmål om virksomheden Færch Plast.
Familien var splittet i flere fraktioner, og en gren af familien valgte ifølge BT at beskylde en anden gren for at lyve ved at indrykke en annonce i Dagbladet Holstebro.
Familie kæmpede om godsHelene Danneskiold-Samsøe er overdirektør for Gisselfeld Kloster.
På Sydsjælland udgjorde Gisselfeld Kloster omdrejningspunktet for en familiestrid om et tre hundrede år gammelt testamente, kvindelig arvefølge og retten til overdirektørposten for et af landets største godser.
Direktørposten er i dag besat af Helene Danneskiold-Samsøe.
Men komtesse Erica Danneskiold-Samsøe mente i 2016, at hun havde krav på posten.
Sammen med sin onkel havde hun lagt sag an mod sin kusine Helene, godsets bestyrelse og Civilstyrelsen.
Ifølge godsets regler skal titlen gå i arv inden for familien.
Det har tidligere været komtesse Ericas far, grev Erik, der var overdirektør.
Erica mente derfor, at hun burde overtage efter sin far.
Omvendt mente godsets bestyrelse, at hun havde fraskrevet sig retten, da hun i 2010 takkede nej til posten, fordi hun mente, en mand skulle have den.
Sagen skulle i 2016 have været afgjort ved Østre Landsret, men retten afviste i sidste ende at tage stilling til sagen.
Dermed er Helene Danneskiold-Samsøe stadig overdirektør for Gisselfeld Kloster.
Topadvokat beskyldt for magtmisbrugChristian Harlang har som advokat ført en række kontroversielle sager.
Christian Harlang er en af landets mest omtalte advokater og har ført en række kontroversielle sager.
Han har blandt andet kørt en sag mod Poul Nyrup Rasmussen for Danmarks tiltrædedelse af Maastricht-traktaten i 1993, og han har sagsøgt den danske stat for medvirken til tortur under Irak-krigen på vegne af 23 irakere.
Men han er også centrum for en stor familiestrid, der ifølge finans.
dk har udgangspunkt i familiefonden Harlang & Toksvig Fondet.
Harlang har i flere år styret fonden, men resten af bestyrelsen har bedt Civilstyrelsen om at fjerne Christian Harlang fra fonden.
De mener, at Harlang har uddelt penge uretmæssigt og indirekte tildelt sig selv penge.
Det drejer sig ifølge finans.
dk særligt om to udbetalinger på 300.
000 kroner, som Harlang trak ud af fonden uden godkendelse fra andre.
Pengene skulle gå til hans mor, men havnede på Harlangs advokatfirmas konto.
Christian Harlang gik sidste år konkurs, og blandt de største kreditorer i konkursboet er flere af hans egne familiemedlemmer.
FacebookTwitterKopier linkEmner:Merethe Færch (erhvervsleder)|Tineke Færch (erhvervsleder)|Østre Landsret|Sjælland|Økonomi




https://www.dr.dk/nyheder/udland/norsk-politi-familie-til-kidnappet-kvinde-kontaktet-ny-kanal

UdlandNorsk politi: Familie til kidnappet kvinde kontaktet via ny kanalDet er fortsat ikke bekræftet, om milliardærfruen Anne-Elisabeth Hagen er i live.
Politiinspektør Tommy Brøske på dagens pressemøde i Norge.
Af Theis Lange Olsen11.
feb.
2019 kl.
17.
48 | opdateret 11.
feb.
2019 kl.
19.
37Bemærk: artiklen er mere end 30 dage gammelLæs opDen nye kontakt mellem den kidnappede Anne-Elisabeth Hagens familie og de formodede gerningsmænd foregår nu via en ny kommunikationskanal.
Det oplyser norsk politi på et pressemøde mandag eftermiddag.
- Der er kommet en ny besked, men jeg kan ikke gå ind i detaljer udover det, sagde politiinspektør Tommy Brøske.
Politiet vil heller ikke oplyse, hvad det er for en kanal, der bruges til kommunikationen.
De formodede gerningsmænd kontaktede senest familien til Anne-Elisabeth Hagen 16.
januar via en anden digital kanal, som politiet dengang beskrev som svær at håndtere.
Læs også:Kidnappet milliardærfrues familie har haft kontakt til gerningsmændDen nye besked er sendt til både politiet og Anne-Elisabeth Hagens advokat, Svein Holden, der på et pressemøde mandag aften på familiens vegne gav udtryk for, at der først forhandles, når der er livstegn fra Anne-Elisabeth Hagen.
- Hvis familien får bevis for, at hun lever, som afsenderen har skitseret i sin nylige henvendelse til os, så vil familien arbejde for at få Anne-Elisabeth Hagen sikkert og hurtigt hjem.
Det er familiens eneste fokus, sagde Svein Holden.
Han fortalte, at familien er glad for, at de formodede kidnappere nu kommunikerer via en ny kanal.
- Det negative er, at der er tale om envejskommunikation, sagde Svein Holden.
Ikke bevis for at hun er i livePå politiets pressemøde kom det frem, at der stadig ikke er bevis for, at de personer, der har kontaktet familien, rent faktisk har Anne-Elisabeth Hagen.
Og at det altså fortsat ikke er bekræftet, at hun er i live.
- Det er urovækkende, at vi stadig ikke har bevis for, at hun er i live, sagde politiinspektøren.
Politiets råd til Anne-Elisabeth Hagens familie har hele tiden været, at de ikke skal forhandle med kidnapperne, før der er et livstegn fra hende.
Det præcise indhold af den forrige besked fra 16.
januar er lige som dagens besked ukendt.
I alt har der nu været kontakt mellem de formodede gerningsmænd og familien tre gange.
Klokken 19:37: Artiklen er opdateret med udtalelser fra Svein Holden.
DET VED VI OM SAGEN•Anne-Elisabeth Hagen er sidst set ved sit hjem lidt øst for Oslo 31.
oktober sidste år.
Politiet efterforsker sagen som mulig kidnapning.
•Anne-Elisabeth Hagen er gift med milliardæren Tom Hagen, der er en af Norges rigeste personer.
•Norsk politi har ikke afgørende informationer på centrale områder i sagen.
Der er i øjeblikket ingen mistænkte, og kontakten med gerningsmændene er begrænset.
•De formodede gerningsmænd kontaktede senest familien til Anne-Elisabeth Hagen 16.
januar på en digital kanal, som skulle være svær at kommunikere med.
Indholdet af beskeden er ukendt.
I alt har der nu været kontakt tre gange.
•Politiet har ikke modtaget livstegn fra Anne-Elisabeth Hagen, siden hun forsvandt.
Hun kan ifølge politiet være holdt skjult i Norge, men også i udlandet.
•Ægtemanden Tom Hagen kom efter bortførelsen sidste år hjem til en seddel fra kidnapperne, hvor de krævede ni millioner euro i kryptovalutaen Monero for at frigive Anne-Elisabeth Hagen.
Det svarer til over 67 millioner kroner.
•For nogle uger siden undersøgte dykkere en sø, der grænser op til ægteparrets hjem.
Her blev der fundet genstande, som undersøges nærmere for at bestemme, om de kan knyttes til sagen.
Politiet har ikke oplyst, hvilke genstande der er tale om.
•Et vigtigt spor i sagen er tre personer, fanget på overvågningskameraer ved Tom Hagens arbejdsplads, den dag Anne-Elisabeth Hagen forsvandt.
De tre personer er fortsat ikke identificeret.
•Bortførelsen blev holdt hemmelig indtil begyndelsen af januar.
•Familien til Anne-Elisabeth Hagen har tidligere sagt, at de ikke ønsker at betale nogle penge, før de har fået sikre livstegn fra hende.
FacebookTwitterKopier linkEmner:Kriminalitet|Bortførelser|Politi|Norge|Oslo




https://www.dr.dk/nyheder/indland/jeanette-har-kun-haft-udenlandske-laeger-paa-herning-sygehus-de-kan-vaere-lidt

IndlandJeanette har kun haft udenlandske læger på Herning Sygehus: 'De kan være lidt svære at forstå'Politikere vil se på at skærpe sprogkrav til læger fra EU.
Jeanette Pedersen og hendes datter Mathilde kan kun oplevet, at de er blevet behandlet af udenlandske læger på Herning Sygehus.
Af Christina Nordvang Jensen, Rikke Dyrberg  og Nikolaj Venge11.
feb.
2019 kl.
19.
02Bemærk: artiklen er mere end 30 dage gammelLæs op- Kan du vise mig med din finger, hvor det gør ondt?
16-årige Mathilde peger ned på sin mave, mens læge Chrysoula Chrona kører ultralydsapparatet over den højre side.
Hun er født i Grækenland, har læst medicin i Rumænien og arbejder nu som læge på Herning Sygehus og er i gang med at foretage en ultralydsscanning af Mathildes mave.
Hendes mor Jeanette Pedersen spørger ind til, om der måske kan være en byld.
Chrysoula Chrona svarer:- Det, vi kan se nu, er hendes lever, nyre og milten.
Hvis vi ikke finder noget.
Det betyder ingenting.
De udenlandske lægerSe andet program af tre af 'De udenlandske læger' nu her på DR TV eller på DR1 mandag 18.
februar klokken 20.
45.
Jeanette Pedersen koncentrerer sig for at forstå meldingen.
Sygeplejersken på stuen tager over og forklarer, at der er for meget luft i vejen til at se tarmene.
- Okay.
Så selvom I ikke kan se det, så kan det stadig godt være, at der er noget?
, siger Jeanette Pedersen, hvorefter Chrysoula Chrona svarer ja.
Jeanette Pedersen har ved besøg på Herning Sygehus kun haft udenlandske læger som behandlere.
Ifølge hende kan det være en udfordring at forstå, hvad der bliver sagt.
- De kan være lige så gode, men de kan være lidt svære at forstå.
Sådan tror jeg, at jeg vil sige det.
Jeg tænker, at det er ærgerligt, at vi ikke kan rekruttere unge danske læger.
Men om vi bliver ringere behandlet, kan jeg ikke vurdere, siger hun og slår fast, at det er bedre, end hvis der ikke var nogen læger til at hjælpe.
Her kan du se undersøgelsen af Mathilde og dialogen på Herning Sygehus.
Bør være større krav til sprogI en årrække har mange især mindre sygehuse hentet udenlandske læger til Danmark på grund af lægemanglen.
Ifølge tal fra Sundhedsdatastyrelsen arbejder omkring 2.
200 udenlandske læger i Danmark.
Og godt 1.
200 af dem kommer fra lande i EU.
I dag skal læger fra lande uden for EU bestå Danskprøve 3 for at få en dansk lægeautorisation og ret til at arbejde i Danmark.
Danskprøve 3 svarer til en 9.
klasses eksamen.
Men der er ingen sprogkrav til læger fra EU-lande.
DR Dokumentar har i en ny programserie undersøgt, hvad udviklingen betyder for patienternes sikkerhed og for behandlingen af dem.
I et indslag i 21 Søndag i aftes fremgik det, at der kan opstå sprogproblemer mellem patienter og udenlandske læger.
Efter DR's dækning har både Lægeforeningen og Danske Patienter meldt ud, at der bør være samme sprogkrav til læger fra EU.
- Hvis man ikke kan have en god samtale læge og patient imellem, er det svært at finde ud af, hvad patienten fejler.
Det kan være svært at forklare, hvordan en behandling skal foregå, og hvilke symptomer man skal være opmærksom på, siger formand for Lægeforeningen, Andreas Rudkjøbing.
Overlæge på Aarhus Universitetshospital Else Marie Damsgaard fortæller om konsekvenserne, når patient og læge ikke kan forstå hinanden:Regioner vil rette opRegionerne har over for DR Nyheder oplyst, at man er åbne over for at diskutere, om der skal indføres et nationalt fastsat sprogkrav for EU-læger.
- Det er jo et faktum, at der er eksempler derude på, at det ikke er godt nok, og at der har været læger, der ikke har kunnet kommunikere godt nok med deres patienter.
Det er ikke godt nok, og det må vi sørge for at få rettet op på, siger formand for Danske Regioner, Stephanie Lose (V).
Enhedslisten og De Konservative deler bekymringen fra Lægeforeningen og Danske Patienter.
Derfor er partierne klar til at se på en ændring af kravene til EU-læger, så der ikke opstår sproglige udfordringer mellem patienter og sundhedspersonale.
- Helt grundlæggende forstår jeg ikke, hvorfor der skal være forskel.
Sprogkvalifikationer bør være de samme af hensyn til patienterne.
Det er afgørende, at man har en forståelig og tryg dialog, siger sundhedsordfører Mette Abildgaard (K).
Enhedslisten har sidste år stillet et forslag i Folketinget om at stramme kontrollen med læger fra EU-lande, men dengang var der ikke et flertal for en ændring.
Blandt andet på grund af partiets ønske om at stramme de faglige krav.
Nikolaj Villumsen, der er næstformand i Enhedslistens folketingsgruppe, håber, at man vil være i stand til at samle et flertal denne gang.
- Udenlandske læger skal være velkomne i Danmark, men det er afgørende, at de har en ordentlig forståelse af dansk.
Derfor er der behov for, at kravene strammes, så man sidestiller EU-læger med læger fra lande uden for EU, siger han.
FacebookTwitterKopier linkEmner:Læger|Mette Abildgaard (politiker)|Stephanie Lose (politiker)|Venstre|Herning




https://www.dr.dk/nyheder/kultur/boeger/afslag-knuste-ikke-droemmen-frederikke-lever-et-magisk-dobbeltliv

BøgerAfslag knuste ikke drømmen: Frederikke lever et magisk dobbeltlivFrederikke Byron skriver og udgiver sine fantasybøger på egen hånd.
Tekst og fotos af Rasmus Meldgaard Harboe og Grafik: Oliver Seppo11.
feb.
2019 kl.
18.
30Bemærk: artiklen er mere end 30 dage gammelLæs opEn ung pige lever et liv omgivet af dæmoner.
En dag bliver hun tilbudt en plads på et universitet for folk med magiske evner - som den første pige nogensinde.
Frederikke Byron har skabt et helt magisk univers og skrevet tre bøger i sin fantasyserie 'Shadow Wars'.
Men der er ikke nogen, som skal bestemme over Frederikkes bøger.
Læs også:Fantasy-hit har været på bestseller-listen gennem 4 år: Har Malene skrevet den danske Harry Potter?
Det besluttede den 25-årige forfatter sig for tilbage i 2016, hvor hun valgte at udgive dem selv.
- Jeg har altid elsket at læse, og da jeg var barn begyndte jeg at læse 'dark fantasy', som er en blanding af fantasy og gys.
Det er også det, jeg selv skriver, forklarer Frederikke Byron.
Serie: Dronningerne af FantasyFire danske fantasyforfattere fortæller ærligt om deres liv, som spænder mellem hverdagsstemning og magiske universer.
Således er snart fire bøger blevet til og udgivet – én om året – af Frederikke selv.
Men det er ikke kun frihed at være selvudgivende forfatter.
- En af bagsiderne er, at man jo er nødt til at isolere sig selv, når man skal skrive.
Men så har man også alt det der PR-arbejde, fortæller hun og fortsætter:- Man kan ikke både sidde og fokusere intensivt på at skrive en bog, når man også skal være på Instagram og Facebook.
Du kan møde Frederikke her:- Allerede da jeg var 14, skrev jeg alle fire bøger.
Da jeg blev ældre, kunne jeg stadig lide historien og karaktererne, men det var dårligt skrevet.
Da min morfar gik bort for nogle år siden, tænkte jeg, at livet er for kort til at gå og vente.
Så i stedet for at kontakte et forlag, genskrev jeg det hele og begyndte at udgive den første bog selv.
Jeg havde lyst til, at den skulle være, som den var, og der var ikke nogen, som skulle komme og sige, at noget skulle laves om.
Den skulle bare være min.
)1 / 8- Når man udgiver selv, laver man selvfølgelig også mange fejl.
Det er der især i min første bog, og det er lidt ærgerligt, for det er jo den, som skal fange læserne.
Nu har jeg udgivet tre bøger, og jeg er i gang med at skrive den fjerde færdig.
)2 / 8Frederikke bor ikke alene i lejligheden i Lyngby.
Hun har nemlig en otte måneder gammel kat, som hun naturligvis har døbt Merlin.
)3 / 8- Man lærer rigtig meget om at skrive af at læse.
Et større ordforråd og bedre indsigt i karakterer og universernes opbygning.
I starten prøvede jeg at skrive på dansk, men ordforrådet er bare ikke så bredt, som det er på engelsk.
Specielt i fantasygenren er der mange ord, som ikke fungerer på dansk.
For eksempel titlen på den første bog, 'The Seeker'.
Hvad skal man kalde den på dansk?
'Søgeren'?
Det er ikke helt det samme.
)4 / 8- Når jeg skal inspirere mig selv, prøver jeg at gå nogle ture, male nogle malerier, læse nogle bøger, tage i teatret.
Få noget 'brain food'.
)5 / 8Der er omkring 100, der har købt Frederikkes første bog, 'The Seeker', som hun både har udgivet som e-bog og som fysisk bog.
Hun ved, at der blandt andre er en fyr fra Indien, som læser med.
Desværre kan Frederikke ikke leve af at skrive, i hvert fald ikke endnu.
Så udover at skrive fantasy, så studerer hun også.
)6 / 8- Efter gymnasiet var jeg i tvivl, om jeg ville være læge eller ingeniør.
Men så var jeg til åbent hus, hvor der var én, der spurgte mig, om jeg helst ville hjælpe tusind mennesker eller en million mennesker.
Nu er jeg næsten færdig som ingeniør i bioteknologi.
Man skal gøre det, man brænder for, og jeg vil gerne hjælpe folk.
Det synes jeg, at jeg kan både som forfatter og ingeniør.
)7 / 8- Hvis jeg pludselig slog igennem og kunne leve af at være forfatter, så vil jeg klart foretrække det.
Men realistisk set skal jeg jo tjene penge, så jeg kan få mad og have tag over hovedet.
Når jeg er færdig med studiet, tænker jeg at bruge nogle år på at spare en masse penge op.
Bo lidt, som om jeg var på SU, og gå på tidlig pension.
Så vil jeg bare sidde og skrive.
)8 / 8FacebookTwitterKopier linkEmner:Facebook|Instagram




https://www.dr.dk/nyheder/udland/paris-sagsoeger-airbnb-knap-100-millioner-kroner

UdlandParis sagsøger Airbnb for knap 100 millioner kronerIfølge franskmændene er flere end 1.
000 reklamer på boligudlejningssitet ulovlige.
Fransk lovgivning muliggør, at virksomheder kan få bøder på op til 93.
000 kroner per reklame.
Af Simon Vincensen11.
feb.
2019 kl.
18.
29Bemærk: artiklen er mere end 30 dage gammelLæs opDen franske hovedstad Paris vil sagsøge boligudlejningsportalen Airbnb for 93 millioner kroner.
Boligejere i Paris kan maksimalt udleje deres hjem 120 dage om året og skal samtidig registrere sig som virksomhedsejere samt påføre et registreringsnummer på enhver reklame.
Og ifølge franskmændene er det altså ikke sket i minimum 1.
000 tilfælde, skriver BBC.
Ifølge fransk lovgivning kan sådanne overtrædelser straffes med bøder på op til 93.
000 kroner per reklame.
Ifølge Airbnb er reglerne i Paris ineffektive og i modstrid med europæisk lovgivning.
Paris næstmest besøgte destinationIfølge Airbnb sørger virksomheden selv for at sikre, at udlejere i Paris overholder 120 dages-reglen.
Efter en bolig har været optaget i 120 dage, vil udlejningskalenderen automatisk blive blokeret, så der ikke kan tilføjes flere udlejninger, skriver Airbnb på sin hjemmeside.
Airbnb deler dog ikke informationer omkring brugernes antal udlejninger med myndighederne, skriver de.
Læs også:Aarhus går i seng med Airbnb: Vil sidestille private udlejere med hotellerIfølge en rapport fra statistikportalen Statista, var Paris næst efter London den mest besøgte Airbnb-destination i 2018.
70 udlejningsdage herhjemmeSidste år indgik den danske regering, Socialdemokratiet, Dansk Folkeparti og De Radikale herhjemme en aftale, der satte loft over, hvor mange dage private må udleje deres boliger gennem Airbnb.
Læs også:Politisk flertal sætter loft over Airbnb-udlejningerSamtidig indgik skatteministeren og Airbnb en aftale om automatisk indberetning af lejeindtægter for danske Airbnb-udlejere.
I dag må man leje sin bolig ud 70 dage om året via Airbnb.
Kommuner kan dog give dispensation til, at man må udleje i 100 dage om året.
Samtidig må man tjene op til 28.
000 kroner skattefrit om året.
FacebookTwitterKopier linkEmner:Airbnb|Paris|Frankrig|Dansk Folkeparti|Bolig




https://www.dr.dk/nyheder/indland/far-og-soen-enes-om-taeppe-til-47-millioner-kroner-det-er-sikret-saa-danske-foedder

IndlandFar og søn enes om tæppe til 47 millioner kroner: 'Det er sikret, så danske fødder kan gå på det'En familiestrid om retten til Solkongens tæppe skulle have været for landsretten i dag.
Solkongens tæppe blev lavet til Ludvig den 14.
og er et af de særlige Savonnerie-tæpper som på billedet her.
De blev fremstillet i Frankrig i 1600-tallet.
Arkivfoto.
(© Scanpix)Af Anna Sol Jørgensen11.
feb.
2019 kl.
18.
23Bemærk: artiklen er mere end 30 dage gammelLæs opDer er indgået forlig i familiestriden mellem far og søn - hofjægermester Erik Juel og godsejer Gregers Juel - om Solkongens tæppe til en værdi af 47 millioner kroner.
Det oplyser Knud Foldschack, der er advokat for Erik Juel.
- Tæppet er sikret, så danske fødder kan gå på det.
Som det er med forlig, så er alle parter i sagen lige glade og lige kede af det, siger han.
Sagen om det 500 år gamle tæppe har været sat til at skulle køre i Østre Landsret fra i dag og frem til onsdag.
Men familiestriden nåede faktisk aldrig for Landsretten, for i ly af al mediebevågenhed indgik de to familiemedlemmer forliget tilbage i december.
- Det gør, at alle er glade.
Vi fik reddet trådene ud, siger Knud Foldschack.
Gregers Juel ønsker ikke at kommentere sagen.
Striden stod mellem hofjægermester Erik Juel og hans søn, godsejer Gregers Juel.
De er tidligere blevet dybt uenige om, hvem der har retten til Solkongens tæppe.
Den franske kong Ludvig den 14.
- også kendt som Solkongen - gav i 1600-tallet det dyrebare tæppe til en dansk minister.
Siden 1800-tallet har tæppet befundet sig på den fynske herregård Juelsberg, der tilhører familien Juel.
Læs også:Britisk auktionshus stopper salg af solkongens tæppeKone ville sælge tæppetMen familien Juel blev splittet, da Erik Juel gav tæppet til sin hustru, der i 2016 satte tæppet til salg hos det britiske auktionshus Christies.
Men de planer blev stoppet, da Retten i Lyngby i oktober 2017 bestemte, at tæppet ikke måtte sælges, da Erik Juel faktisk ikke var i sin gode ret til at fjerne tæppet fra Juelsberg, hvor det havde ligget i cirka 200 år.
Den dom ankede Erik Juel til Landsretten, hvor sagen skulle have kørt i disse dage, hvis ikke der var indgået forlig.
Allerede i 2015 havde Det Danske Kulturværdiudvalg besluttet, at Savonnerie-tæppet var umistelig dansk kulturarv, hvorfor det skal blive i landet.
Men da udvalget ikke kunne rejse millionbeløbet, som tæppet er værd, blev der givet tilladelse til, at det blev solgt uden for Danmarks grænser.
FacebookTwitterKopier linkEmner:Historie|Østre Landsret|Retten i Lyngby|Auktionshuse|Storbritannien




https://www.dr.dk/nyheder/indland/narkosag-giver-brite-15-ars-faengsel-og-udvisning

IndlandNarkosag giver brite 15 års fængsel og udvisning"Operation Blackjack" var politiets kaldenavn for en stor sag om stoffer.
Tiltalt forsøgte at spille sindssyg.
Sagen går tilbage til maj og juni 2016.
Her blev kilovis af kokain og heroin smuglet til Danmark og gravet ned forskellige steder.
(Arkivfoto) 11.
feb.
2019 kl.
17.
01Bemærk: artiklen er mere end 30 dage gammelLæs opI 19 måneder har en britisk statsborger ventet på at få at vide, hvor mange år han skal regne med at skulle tilbringe i fængslet.
I eftermiddag er spændingen blevet udløst.
Dommen lyder på fængsel i 15 år, ligesom han udvises af Danmark for bestandig.
Sammen med fire andre mænd blev den nu 32-årige Ishtiaq Ahmed Mumtaz i juli 2017 kendt skyldig i at have håndteret cirka 25 kilo kokain og 2 kilo heroin.
Tre af de dømte fik 12 års fængsel, mens en fjerde mand blev idømt fire år.
Men for Mumtaz har sagen trukket ud i godt halvandet år.
Har simuleret psykisk sygdomÅrsagen er, at han skulle mentalundersøges, hvorefter Retslægerådet skulle se på erklæringen.
Først da kunne man finde en ny dato for at få fastsat straffen.
Både i mentalundersøgelsen og udtalelsen fra rådet lyder det, at den 32-årige har overdrevet eller simuleret en psykisk sygdom.
Men han er normalt begavet og ikke syg, og derfor er han egnet til straf.
Ifølge anklagemyndigheden var Ishtiaq Mumtaz hovedmanden i smugling og videredistribution af den omfattende mængde narkotika.
Forsvarer Peter Secher erkendte, at hans klient havde en central rolle i sagen, men afviste, at han kan siges at have fungeret som bagmand.
Nok nærmere mellemleder.
Retten hælder til den sidste beskrivelse.
Han var en slags mellemmand med en overordnet og styrende rolle, oplyser anklager Anne Møller.
Telefon- og rumaflytningerSagen går tilbage til maj og juni 2016.
Her blev kilovis af kokain og heroin smuglet til Danmark og gravet ned forskellige steder i omegnen af København.
Men politiet var kommet på sporet af smuglerringen.
Efterforskningen forløb under kodenavnet "Operation Blackjack", og betjentene har både lavet telefon- og rumaflytninger i jagten på beviser mod de fem mænd.
Anklager Anne Møller havde argumenteret for en dom på mindst 17 år i fængsel.
Tre af årene skulle være en reststraf fra en tidligere dom om indsmugling af heroin.
I dommen med en fællesstraf på 15 år indgår dog kun en mindre del fra den tidligere afgørelse.
Udmålingen begrundes også med den lange tid, som den tiltalte efterhånden har tilbragt som varetægtsfængslet, oplyser anklageren.
Forsvarer Peter Secher mente, at hans klient burde slippe med 11 eller 12 års fængsel.
- Jeg vil bare gerne have det overstået, sagde den tiltalte selv, da han fik det sidste ord i retten.
/ritzau/FacebookTwitterKopier linkEmner:København|Kriminalitet|Anklagemyndigheden|Retslægerådet|Narkokriminalitet




https://www.dr.dk/nyheder/kultur/et-opgoer-med-den-perfekte-krop-nyt-dating-program-med-noegne-danskere-begejstrer

I krig med kroppenSe temaKulturEt opgør med den perfekte krop: Nyt dating-program med nøgne danskere begejstrer'Date mig nøgen' er både tankevækkende og fascinerende tv, mener anmeldere.
Nikolaj, en 24-årig murer fra Ulfborg, skulle i første program af 'Date mig nøgen' vurdere fem nøgne singlekvinder, der blev afsløret mere og mere af.
(© TV 2)Af Marie Ravn Nielsen11.
feb.
2019 kl.
17.
01Bemærk: artiklen er mere end 30 dage gammelLæs op- Det er næsten ligesom jul.
Sådan lød det fra 24-årige Nikolaj fra Vestjylland, da han søndag aften var første deltager i TV 2 Zulus nye datingprogram 'Date mig nøgen'.
For foran ham stod fem helt nøgne og meget forskellige kvinder, som han ikke bare måtte kigge nærmere på – han skulle også vælge én ud, som skulle med ham på en date.
Og inden han selv måtte smide tøjet til sidst i programmet, får vært Ibi Makienok spurgt ham om, om han er mest til bryster eller numser, store eller små brystvorter og hans præferencer inden for kønsbehåring.
Programmet, der oprindeligt er udviklet til britiske Channel 4, har været ventet med spænding – og med en portion skepsis – af flere.
Heriblandt Rasmus Gejl, der er jurymedlem ved Reality Awards, og som laver podcasten 'Reality Tjek'.
Det er faktisk lykkedes Zulu at arrangere det på en rigtig fin måde, så det ikke kommer til at handle om sex.
Rasmus Gejl, 'Reality Tjek'- Jeg troede, at det kun ville være sådan nogle 'Paradise Hotel'-typer med lækre kroppe, der stillede op.
Jeg var slet ikke klar over, at det ville være almindelige mennesker ligesom i den engelske og tyske udgave af programmet.
Jeg troede ikke, man kunne få dem til at stille op herhjemme, siger han overrasket.
Rasmus Gejl havde glædet sig til at se singler smide tøjet i håbet om en god date.
Det ville helt sikkert blive en skør og pinlig omgang, troede han.
Men sådan gik det ikke.
- Alt er lykkedes med programmet.
Jeg troede, det ville været sådan noget tosse-tv – og det elsker jeg!
– men det er faktisk lykkedes Zulu at arrangere det på en rigtig fin måde, så det ikke kommer til at handle om sex, siger Rasmus Gejl.
Løbende bliver der afsløret mere og mere af kvinderne, indtil de til sidst kan ses helt nøgne.
I de kommende  progammer kommer man naturligvis også til at kunne se nøgne mænd i boksene.
(© TV 2) De nøgne kvindekroppe blev nærstuderet i programmet.
Men også Nikolaj selv måtte smide klunset, da han skulle vælge sin endelige date ud af de to sidste kvinder i feltet.
(© TV 2)1 / 2Løbende bliver der afsløret mere og mere af kvinderne, indtil de til sidst kan ses helt nøgne.
I de kommende  progammer kommer man naturligvis også til at kunne se nøgne mænd i boksene.
(© TV 2)1 / 2De nøgne kvindekroppe blev nærstuderet i programmet.
Men også Nikolaj selv måtte smide klunset, da han skulle vælge sin endelige date ud af de to sidste kvinder i feltet.
(© TV 2)2 / 2Tankevækkende tvDermed er han enig med anmelderne.
Politikens anmelder Simon Roliggaard går endda så langt som til at skrive, at programmet er public service.
- I en tid, hvor man hører, at unge mennesker ikke længere tør gå i bad sammen efter gymnastik og går psykisk ned på grund af pres fra andres flotte selfies på sociale medier, er det her program decideret public service.
Programmet er en oplagt anledning til at diskutere vores forhold til kroppen.
Ida Rud, kropsaktivist og journalistHan finder det tilmed 'spændende og fascinerende at få lov til at studere og snakke om andres kroppe på den måde'.
Også kropsaktivist og journalist Ida Rud, der har set udsendelsen for Filmmagasinet Ekko, finder konceptet 'tankevækkende'.
- Programmet er en oplagt anledning til at diskutere vores forhold til kroppen.
Skal kropsbehåringen fjernes, trimmes eller være uberørt?
Er meget hår mellem røvballerne ulækkert?
Skal vi fylde kroppen med piercinger og tatoveringer, spørger Ida Rud og tilføjer:- Hvor er det fedt at se så mange forskellige slags mennesker!
- Det er ikke kroppe, der danser eller prøver at være sexede.
Det er bare en krop, der står, og så kigger vi på den, har vært Ibi Makienok sagt til BT.
Her ses et billede fra næste omgang 'Date mig nøgen'.
Et opgør med perfekte Instagram-kroppeReality-fan Rasmus Gejl, der til dagligt er ansat hos DR3, tror, at grunden til, at 'Date mig nøgen' er blevet modtaget så pænt, skal findes i TV 2 Zulus pressestrategi.
- Jeg troede, at folk ville være provokeret af konceptet, men det er ikke rigtig sket – måske fordi der ligger et godt pressearbejde forud.
Værten Ibi Makienok har været ude i flere medier og sige mange kloge ting om programmet.
- Derudover ligger det også godt i tiden, at vi har et opgør med det perfekte og det, at alt får et filter på Instagram, siger han.
Og det er netop noget af det, Ibi Makienok hæftede sig ved i et interview med BT op til premieren.
- Jeg tror, programmet kan få unge til at slappe lidt mere af i deres eget skind og ikke være så punkterede over de perfekte billeder, der findes på Instagram, og hige efter det.
'Date mig nøgen' kan ses på TV 2 PLAY.
Læs også:Amanda er stadig ingen 'size zero' - men hun har aldrig haft det bedreFacebookTwitterKopier linkEmner:Ibi Makienok (kendis)|Instagram|TV 2 (tv-kanal)|Storbritannien|Seksualitet




https://www.dr.dk/nyheder/viden/klima/ny-stor-rapport-insekter-udryddes-med-voldsom-hast-det-truer-naturens

KlimaNy stor rapport: Insekter udryddes med voldsom hast - det truer naturens overlevelseVerdens insekter trues af udryddelse på grund af intensivt landbrug, viser global rapport.
Vi er ved at fjerne alt andet liv end os her på Jorden, siger dansk forsker.
Naturen kollapser ikke, hvis sommerfuglene forsvinder, siger dansk forsker.
Men vi får en fattigere verden at leve i.
Her er en dagpåfugleøje i en kornmark.
Af Søren Bjørn-Hansen11.
feb.
2019 kl.
16.
49Bemærk: artiklen er mere end 30 dage gammelLæs opEn stor rapport - den første af sin slags - viser, at verdens økosystemer står overfor et katastrofalt kollaps, fordi Jordens insekter udryddes med rekordfart.
Læs også:Rapport: Vi er ved at ødelægge fundamentet for livRapportens hovedkonklusion er klar.
Vi mennesker fylder for meget, vores landbrug sviner alt for meget, og i sidste ende kan det blive enden på os allesammen.
Til den britiske avis the Guardian fortæller hovedforfatteren til undersøgelsen, Francisco Sanchez-Bayo, at han er chokeret over opdagelserne.
Det bekræfter han også overfor DR Viden.
Andre forskere, blandt andet professor Dave Goulsen fra University of Sussex i England, siger til avisen, at det er tydeligt, at insekttab er et alvorligt globalt problem.
- Beviserne peger alle i den samme retning.
Det bør bekymre os alle, for insekterne er hjertet i ethvert fødenetværk, de bestøver langt størstedelen af plantearterne, holder jorden sund, genbruger næringsstoffer og meget mere.
Elsk eller had dem, vi mennesker kan ikke overleve uden insekter, siger han.
Vi er ved at fjerne alt andet liv her på Jorden.
Det er da vildt sørgeligt.
Rasmus Ejrnæs, SeniorforskerMen ifølge Rasmus Ejrnæs, seniorforsker i biodiversitet ved Aarhus Universitet, skyder rapporten dog noget ved siden af målet.
- Man kan ikke konkludere, at fordi der er mange arter, der er ved at forsvinde, er naturen som sådan ved at forsvinde.
Det er lidt det, de kommer til at gøre i det her studie.
Og det er forkert, siger han.
- Jeg synes, det er trist, at alle synes, det interessante perspektiv på insektkrisen er, om vi nu selv dør.
For nej, det gør vi ikke.
Hold nu op.
Men prøv at høre.
Vi er ved at fjerne alt andet liv her på Jorden.
Det er da vildt sørgeligt.
Antallet af insektarter styrtdykkerIfølge rapporten går vores måde at leve på hårdt udover antallet af insektarter.
40 procent af alle insektarter er i tilbagegang og en tredjedel er truet, viser analysen, der har set på 73 individuelle forskningsresultater globalt.
Antallet af arter falder med 2,5 procent om året, hvilket kan betyde, at insekterne helt er væk indenfor et århundrede.
Ifølge forskernes undersøgelser skyldes tilbagegangen af antallet af arter først og fremmest, at vi stadigt udvider landbruget, dernæst at landbruget forurener - mest ved brug af pesticider og kunstgødning - og til sidst biologiske faktorer som for eksempel invasive arter og klimaforandringer - i den rækkefølge.
Rapporten har set på opgørelser over insekters ve og vel i hele verden.
Men som kortet her viser, er der mange områder, som slet ikke er med - og undersøgelser i for eksempel Australien og Kina går kun på tilstanden hos tamme honningbier.
 © F.
Sánchez-Bayo/K.
A.
G.
Wyckhuys)Vi dyrker for meget af JordenLene Sigsgaard, lektor ved Institut for Plante- og Miljøvidenskab på Københavns Universitet bekræfter, at tab af levesteder er et stort problem.
Vi dyrker simpelthen for meget af Jorden.
Læs også:Forskere: Verdens sidste vilde natur er ved at forsvinde- På verdensplan er 12 procent dyrket land.
I Danmark er det over 60 procent.
Dermed har Danmark en særlig stor udfordring i forhold til at beskytte biodiversiteten i det dyrkede land og give plads til levende hegn og blomster i vejrabatter.
Det er alt sammen noget, der kan forøge både diversiteten af insekter og mængden af insekter, for eksempel bestøvere, siger hun.
- Og jeg er enig med rapporten i, at tabet af levesteder er mest centralt.
Det er også noget, vi kan gøre noget ved herhjemme.
Lene Sigsgaard forklarer også, at måden, vi i Danmark bedriver landbrug på, er forandret de seneste 50 år.
Det har også en del af skylden.
Vi har større marker, med længere mellem krat, hegn og vilde blomster, og vi dyrker mere intensivt.
Især vedvarende græsmarker, overdrev og enge er gået meget tilbage.
Levestederne er forsvundetRapporten skyder da også med skarpt efter landbruget, som den konkluderer bør omlægges totalt - og gerne hurtigt.
Blandt andet ved at overgå til økologi.
Men problemet er ifølge Rasmus Ejrnæs, der er seniorforsker ved Institut for Bioscience på Aarhus Universitet, ikke, hvordan landbruget bedrives.
Men at der næsten ikke er andet.
- Det er næsten lige meget, om man dyrker det på den ene måde eller på den anden, siger han.
- For insekterne har allerede mistet deres levested.
Et moderne effektivt landbrug er så anderledes et levested end alle vores naturlige økosystemer.
'Hvad er vi for en slags væsner'Men landbruget er blevet vores prügelknabe, mener han.
Og vi bør gentænke, hvad vi synes er vigtigt som menneskehed.
Jeg er bekymret for, at vi ødelægger det under, som vi lever midt i.
Den der nyttegørelse og effektivisering, der er årsagen til biodiversitetskrisen, den synes jeg, er dybt bekymrendeRasmus Ejrnæs, Seniorforsker- Jeg er bekymret for, at vi ødelægger det under, som vi lever midt i.
Den nyttegørelse og effektivisering, der er årsagen til biodiversitetskrisen, den synes jeg, er dybt bekymrende, siger han.
Problemerne startede for tusindvis af år sidenVores problemer med biodiversitet startede ifølge ham langt tidligere i menneskehedens historie.
Læs også:Red Danmarks natur: Slip bison, elefanter og vilde heste løs- I virkeligheden mangler vi store, vilde pattedyr.
De forsvandt for mange tusind år siden.
Vi udryddede dem, og nu har vi dem kun som tamdyr, som bor inde i staldene, siger han.
- De store, vilde pattedyr har vi mistet uden at blinke.
I virkeligheden mangler vi store, vilde pattedyr.
De forsvandt for mange tusind år siden.
Vi udryddede dem, og nu har vi dem kun som tamdyr, som bor inde i staldeneRasmus Ejrnæs, SeniorforskerStår det til Rasmus Ejrnæs skal vi mennesker helhjertet afgive noget plads til naturbrug, i stedet for at fortsætte med at dyrke landbrug og skovbrug.
Det ville kunne flytte noget.
- Store naturområder med naturlige processer: Oversvømmelser, kystdynamik og store vilde dyr.
Så skal i se løjer.
Start i egen baghaveOg den tanke går igen hos Lene Sigsgaard, der dog også mener, at vi kan vinde meget ved at bruge vores store knowhow indenfor økologisk landbrug.
- Vores land er meget intensivt dyrket, og vi er om muligt endnu mere presset end andre lande.
Og derfor er det vigtigt, at vi går foran og viser vejen i forhold til økologisk landbrug og bæredygtigt skovbrug, siger hun.
Hun foreslår også, at almindelige mennesker kan gøre en forskel: ved at tænke anderledes om vores haver.
- Lad lidt vildskab være der.
Det er ikke en katastrofe, hvis der står en klynge brændenælder, at der ligger en stak brænde og rådner eller en bunke sten i et hjørne, siger Lene Sigsgaard.
Rapporten, som er et samarbejde mellem forskere fra to australske universiteter og et kinesisk universitet, publiceres i nyeste nummer af Biological Conservation og kan findes her.
FacebookTwitterKopier linkEmner:Landbrug|Videnskab|Aarhus Universitet|Københavns Universitet|England




https://www.dr.dk/nyheder/regionale/sjaelland/pakkepost-sikrer-kiosker-og-naerbutikkers-overlevelse

SjællandPakkepost sikrer kiosker og nærbutikkers overlevelseKiosker kan overleve, når de vælger at være pakkecentral.
Når kunderne alligevel skal hente deres pakkepost, så er der mange, som også køber andre ting i butikken.
Af Ole Tøpholm og Thor Malthe Andersen11.
feb.
2019 kl.
16.
59Bemærk: artiklen er mere end 30 dage gammelLæs opSmå supermarkeder, kiosker og nærbutikker har for alvor fundet ud af, at vejen til flere kunder er at kunne tilbyde pakkepost, så du kan hente de varer, du har købt på nettet.
For selvom det ikke er nogen økonomisk guldgrube, så er det med til at få nye kunder ind gennem butiksdøren, siger Torben Pedersen, Landsformand i Nærbutikkernes Landsforening:- De store supermarkeder har været hårde ved de små butikker.
Så pakkerne er en god ting at få ind i butikken, for det skaber noget trafik, siger han.
Det kan de også mærke hos Nordfalster Lokalmarked, fortæller formand Nicolai Clemmensen-Rotne.
- For os som lille, lokal butik betyder pakkeposten rigtig meget.
Det betyder, at vi får kunder ind, som ellers ikke ville have brugt de små, lokale butikker, siger han.
Internet-shopperne bliver faste kunderNordfaster Lokalmarked er opstået på ruinerne af en gammel brugs, der ikke kunne løbe rundt.
Og selvom butikken kun tjener mellem tre og syv kroner for hver pakke de ekspederer, så har det en positiv sideeffekt, siger Nicolai Clemmensen-Rotne.
- Flere af vores pakkepost-kunder er faktisk blevet til faste kunder, så det har virkelig en betydning, siger han.
Landsformanden for Nærbutikkernes Landsforening, Torben Pedersen, er heller ikke tvivl om, at pakkeposten er med til at sikre overlevelsen for mange kiosker og nærbutikker.
- Det fylder efterhånden en stor del af indtjeningen og dermed overlevelsen ude i kioskerne, siger han.
Torben Pedersen forklarer, at han også oplever, at en del kunder vælger at købe noget mere med på vejen, når de alligevel skal hente deres pakker.
FacebookTwitterKopier linkEmner:Detailhandel|Erhverv|Falster




https://www.dr.dk/nyheder/udland/ungarns-premierminister-foed-fire-boern-og-bliv-skattefri

UdlandUngarns premierminister: Fød fire børn og bliv skattefriFlere økonomiske tiltag skal lokke ungarske kvinder til at få flere børn.
Der skal fødes flere ungarske børn, mener premierminister Viktor Orban.
Af Agnes Amanda Vesth Rasmussen11.
feb.
2019 kl.
15.
52Bemærk: artiklen er mere end 30 dage gammelLæs opDer bliver ikke født nok børn i Ungarn.
Og det skal der gøres noget ved, mener den ungarnske regeringsleder, Viktor Orban.
Derfor har han nu lovet en række økonomiske fordele til kvinder, der føder flere børn.
Familier med mindst tre børn kan få knap 59.
000 kroner i tilskud til en bil med syv sæder.
Får du derimod fire børn, så kan du slippe for at betale indskomstskat resten af livet.
Det sagde Ungarns premierminister, Viktor Orban, under en tale mandag, hvor han gjorde status på landets tilstand.
Ungarns premierminister Viktor Orban.
Fødselsraten i Ungarn er faldet til 1,45 børn per kvinde.
Men for at opretholde befolkningstallet, skal hver kvinde i gennemsnit føde 2,1 børn.
I Danmark ligger tallet på omkring 1,71.
Tjen 235.
000 kroner på tre børnOrban, der er kendt for at føre en yderst stram indvandringspolitik, siger, at de nye tiltag skal "sikre den ungarske nations overlevelse".
- Dette er ungarernes egen løsning - modsat indvandring, siger Orban.
Læs også:Nu kan det udløse fængselsstraf at sove på gaden i UngarnPremiermisteren lover også, at kvinder, der bliver gift, før de fylder 40 år, kan få et lån på omkring 235.
000 kroner til en lav rente.
Når parret så får deres første barn, kan de vente tre år med at tilbagebetale lånet.
Får de så barn nummer to, bliver en tredjedel af lånet strøget.
Og får de tre børn, behøver de ikke at betale lånet tilbage nogensinde.
FacebookTwitterKopier linkEmner:Viktor Orbán (politiker)|Ungarn|Økonomi|Befolkning




https://www.dr.dk/sporten/live/minut-minut-fc-midtjylland-henter-en-smal-sejr-over-vendsyssel






https://www.dr.dk/nyheder/indland/storcenter-fjerner-michael-jackson-figur-efter-kritik

IndlandStorcenter fjerner Michael Jackson-figur efter kritikFlere kunder har fundet en Michael Jackson-figur stødende i centret Rødovre Centrum, der nu har fjernet den.
I filmen "Leaving Neverland" står to mænd frem og fortæller, at de som drenge blev seksuelt misbrugt af Michael Jackson.
(Foto: STR.
© Ritzau Scanpix)11.
feb.
2019 kl.
15.
00Bemærk: artiklen er mere end 30 dage gammelLæs opShoppingcentret Rødovre Centrum i Rødovre i Storkøbenhavn har fjernet en Michael Jackson-figur, efter at flere kunder fandt den stødende.
Det skriver TV2 Lorry.
Marketingdirektør i Rødovre Centrum, Charlotte Andersen, fortæller, at omkring 15 kunder har kontaktet centret.
- I sidste uge blev vi kontaktet af et medie, som gjorde os opmærksom på, at figuren kunne være kontroversiel, og efterfølgende fik vi så en hel del henvendelser fra kunder, der synes, den var problematisk, siger hun.
- Vi blev derfor bange for, at den kunne støde vores kunder, og at den ville blive udsat for hærværk, og så tog vi den væk, siger Charlotte Andersen.
Der har været stor polemik omkring den afdøde popstjerne Michael Jackson, efter dokumentarfilmen "Leaving Neverland" har fået premiere.
I filmen står to mænd frem og fortæller, at de som drenge blev seksuelt misbrugt af Michael Jackson.
'Michael er uskyldig'Rødovre Centrums beslutning vækker ikke kun begejstring.
På centrets Facebook-side skriver flere, at de er rystede over, at centret er så "krænkelsesforskrækket.
"- Trusler om hærværk bør politianmeldes, og så vil det klæde jer at skynde jer at sætte figuren retur og give den en absolut æresplads, for Michael er uskyldig, skriver en kvinde.
Efter beskyldningerne mod popstjernen er det også blevet debatteret, om radiostationer skal stoppe med at spille Michael Jacksons numre.
- Hvis det viser sig, at Michael Jackson er skyldig i at have misbrugt børn, fjerner vi også ham fra vores playliste, siger Tobias Nielsen.
Han er ansvarlig for al indhold hos Bauer Medier, som driver radiostationerne The Voice, Nova, Radio 100, Pop FM, Radio Soft, til TV2.
Radiostationerne har allerede udelukket sange fra popmusikeren R.
Kelly, efter at han blev beskyldt for seksuelle overgreb mod børn.
/ritzau/FacebookTwitterKopier linkEmner:Michael Jackson (musiker)|R.
Kelly (musiker)|Rødovre Centrum|Rødovre|Pop og rock




https://www.dr.dk/nyheder/udland/kidnappet-milliardaerfrues-familie-har-haft-kontakt-til-gerningsmaend

UdlandKidnappet milliardærfrues familie har haft kontakt til gerningsmændAnne-Elisabeth Hagen har været forsvundet siden 31.
oktober sidste år.
I dag er der kommet nyt i sagen.
Anne-Elisabeth Hagen har været forsvundet siden 31.
oktober sidste år.
11.
feb.
2019 kl.
15.
46Bemærk: artiklen er mere end 30 dage gammelLæs opDer har været ny kontakt mellem den kidnappede nordmand Anne-Elisabeth Hagens familie og de formodede gerningsmænd.
Det oplyser politiet ifølge det norske nyhedsbureau NTB.
Der er pressemøde i sagen mandag klokken 17.
30.
Her vil politiet komme med yderligere information om kidnapningssagen.
I invitationen til pressemødet skriver politiet, at det vil redegøre for "ny kontakt med modparten".
Også familiens advokat Svein Holden vil mandag udtale sig i sagen.
Det sker klokken 19 på Scandic Meyergården hotel i byen Mo i Rana Kommune i det nordlige Norge, oplyser NTB.
Anne-Elisabeth Hagen har været forsvundet siden 31.
oktober sidste år.
Norsk politi efterforskede sagen i 70 dage, inden det i begyndelsen af januar gik offentligt ud med informationer om sagen.
Der har været kontakt til de formodede gerningsmænd tre gange siden Anne-Elisabeth Hagens forsvinden.
Det skriver den norske avis VG.
Senest den 16.
januar i år, én uge efter at sagen blev offentligt kendt.
Dengang udtalte familiens advokat Svein Holden, at man opfattede kontakten som et tydeligt tegn på, at den 68-årige kvinde er i live.
Læs også:Familie til norsk kvinde beder kidnappere tage kontaktAlvorlige truslerAnne-Elisabeth Hagen, der forsvandt fra sit hjem i Lørenskog øst for Oslo, er gift med milliardæren Tom Hagen.
Han er en af Norges rigeste personer.
Ifølge politiet er der fremsat alvorlige trusler og krav om løsepenge i form af kryptovalutaen monero.
Politiet oplyste i begyndelsen af februar, at teorien om, at Anne-Elisabeth Hagen er blevet bortført, er blevet styrket.
Politiet har fået over 1.
400 tips, siden det fortalte om sagen.
Den seneste måned har politiet udført 3D-skanninger af ægteparret Tom og Anne-Elisabeth Hagens ejendom for at lede efter spor.
Politiet har også undersøgt en sø nær ejendommen ved hjælp af dykkere.
/ritzau/FacebookTwitterKopier linkEmner:Kriminalitet|Politi|Norge|Bortførelser|Oslo




https://www.dr.dk/nyheder/udland/tysk-regeringsparti-tager-hul-paa-opgoer-med-merkels-flygtningepolitik

UdlandTysk regeringsparti tager hul på opgør med Merkels flygtningepolitikKansler Angela Merkel er ikke inviteret til debat om flygtninge.
Angela Merkel må se med fra sidelinien, når CDU taler om partiets udlændingepolitik.
Af Louise Brodthagen Jensen11.
feb.
2019 kl.
16.
02Bemærk: artiklen er mere end 30 dage gammelLæs opDet er en ganske tynd line, den tyske CDU-formand, Annegret Kramp-Karrenbauer, i øjeblikket danser på.
På den ene side skal hun lytte til kritikken af regeringens udskældte flygtningepolitik og den reelle bekymring om vælgerflugt, samtidig med at hun på den anden side skal undgå helt at vende ryggen til partiets tidligere leder: Angela Merkel.
Det er bare to måneder siden, Annegret Kramp-Karrenbauer - også kendt som AKK - vandt formandsposten for de tyske kristendemokrater.
Som noget af det første annoncerede hun en workshop, hvor partiet skal debattere partiets helt store udfordring, udlændingepolitikken.
CDU's formand, Annegret Kramp-Karrenbauer, mødes igen i dag med partiet i Berlin for at diskutere partiets flygtningepolitik.
Derfor samledes partiet i går til en to dages konference i CDU's hovedkontor i Berlin, hvor de skal diskutere, hvordan man undgår en lignende situation som i efteråret 2015, hvor hundredetusinder af flygtninge og migranter strømmede ind over den tyske grænse.
- Der er nogle, som forventer, at det her bliver en slags domstol for dem, som bærer ansvaret for 2015.
Der er andre, som mener, at sådan må det under ingen omstændigheder være, sagde Annegret Kramp-Karrenbauer i aftes til partimedlemmerne.
Risikerer at sætte Merkels arv over styrDet er da også lidt af en opgave, der venter den forholdsvis nye formand, som under sin valgkamp i efteråret forsøgte at lægge afstand til Merkel, hvis udlændingepolitik i store dele af partiet ses om hovedårsag til, at CDU blev blevet straffet ved flere af tyske delstatsvalg.
De har blandt andet mistet mange vælgere til det indvandringskritiske parti, Alternative für Deutschland.
- CDU er blevet kritiseret for ikke at tage vælgernes bekymringer i flygtningekrisen alvorligt.
En del af de vælgere er strømmet til AfD, og dem vil partiet gerne have tilbage, forklarer DR's Tysklandskorrespondent, Michael Reiter, der fortsætter:- Men bevæger CDU sig længere mod højre, risikerer partiet at sætte det over styr, som Angela Merkel trods alt er lykkedes med: Hun har rykket kristendemokraterne mere mod midten af tysk politik og dermed gjort partiet attraktivt for en bredere gruppe vælgere.
Det som også er blevet kaldt en slags socialdemokratisering af CDU, siger han.
- AKK må på den ene side ikke lægge sig for tæt op af Angela Merkel samtidig med, at hun ikke må blive for yderligtgående.
Men partiet har signaleret, at det vil et opbrud, en genstart.
Med til løsningen hører åbenbart at skubbe Merkel ud på et sidespor, og det kan måske fungere i forhold til nogle vælgergrupper, lyder det fra Michael Reiter.
Forsvarer sin grænsebeslutningDen tyske kansler har forsvaret at lade hundredetusinder af asylansøgere, der kom fra andre EU-lande, krydse den østrigsk-tyske grænse i efteråret 2015 - og mere eller mindre sætte Dublin-forordningen ude af spil - med henvisning til, at der var tale om en nødsituation.
Angela Merkel afviste sidste år Horst Seehofer og CSU's udspil til en asylpakke, hvilket førte til en mindre krise i den tyske regering.
Men også hendes kamp med indenrigsminister Horst Seehofer om en øvre grænse for antallet af asylansøgere, og om hvorvidt man skal afvise asylansøgere fra et andet EU-land er blevet peget på som årsagen til et svækket CDU.
Kansleren er da heller ikke inviteret til workshoppen i Berlin.
- Merkel bliver i store dele af den tyske offentlighed fremstillet som hovedansvarlig for flygtningekrisen.
Hun stilles til last, at hun tog beslutningen om at åbne Tysklands grænser henover hovederne på ministre, myndigheder og vælgere.
Signalerne på CDU's workshop virker som et forsøg på at sige: Vi lægger Merkel bag os og tager det bedste med, hun har skabt, samtidig med, at vi erkender de fejltrin, der er begået, siger Michael Reiter.
FacebookTwitterKopier linkEmner:Angela Merkel (politiker)|Annegret Kramp-Karrenbauer (politiker)|Tyskland|Flygtninge og asylansøgere|Alternative für Deutschland




https://www.dr.dk/nyheder/indland/prissmaek-til-tusindvis-af-fjernvarmekunder

IndlandPrissmæk til tusindvis af fjernvarmekunder Mange tusinde danskere skal have yderligere tusindvis af kroner op af lommen til varme.
Viborg Kraftvarmeværk er et af de værker, der har mistet sit grundbeløb.
11.
feb.
2019 kl.
14.
24Bemærk: artiklen er mere end 30 dage gammelLæs op8.
694 kroner.
Så meget lyder den årlige ekstraregning på til de husstande, der får fjernvarme fra Toftlund fjernvarmeværk ved Toftlund i Sønderjylland.
Det viser en opgørelse over priser på fjernvarme, som Forsyningstilsynet har lavet.
Værket er bare ét af 173 fjernvarmeanlæg, der fra 1.
januar 2019 ikke længere modtager tilskud fra staten kaldet grundbeløbet.
98 af de 173 værker har offentliggjort deres nye priser, og her er Toftlund Fjernvarme det selskab, der har hævet prisen mest.
Men det er langtfra det eneste, der hæver priserne markant.
Her stiger priserne mest:Nedenfor vises de 20 fjernvarmeværker, der har hævet prisen mest fra december 2017 til januar 2019.
Det første tal viser den årlige pris for et gennemsnitligt parcelhus på 130 kvadratmeter.
Det andet tal viser, hvor meget prisen er steget for et sådant hus fra december 2017 til 1.
januar 2019.
Toftlund Fjernvarme: 18.
016 / 8.
694.
Gram Fjernvarme: 20.
784 / 8.
259.
Taars Varmeværk: 20.
643 / 8.
003.
Videbæk Varme: 8.
908 / 7.
946.
Engesvang-Moselund Kraftvarmeværk: 14.
500 / 7.
919.
Vrå Varmeværk: 16.
089 / 7.
127.
Tørring Kraftvarmeværk: 17.
113 / 6.
963.
Faaborg, FFV Varme: 15.
834 / 5.
883.
Aulum Fjernvarme: 15.
375 / 5.
500.
Tim Kraftvarmeværk: 16.
619 / 5.
204.
Bramming Fjernvarme: 13.
956 / 5.
201.
Christiansfeld Fjernvarmeselskab: 17.
131 / 5.
111.
Dronninglund Fjernvarme: 16.
408 / 50.
21.
Give Fjernvarme: 12.
216 / 4.
963.
Holsted Varmeværk: 17.
838 / 4.
525.
Viborg Fjernvarme: 17.
032 / 4.
472.
Ejby Fjernvarme: 14.
559 / 4.
299.
Løgstør Fjernvarmeværk: 16.
166 / 4.
019.
Jægerspris Kraftvarme: 13.
098 / 3.
965.
Gudenådalens Energiselskab (Bjerringbro): 15.
613 / 3.
959.
Kilder: Forsyningstilsynet, Dansk Fjernvarme.
De resterende 75 værker vil først til sommer kunne ændre priserne.
Kunderne hos 77 af de 98 fjernvarmeværker, der har offentliggjort nye priser, får en større regning.
Hos 29 af værkerne stiger prisen med mere end 3.
000 kroner om året for et gennemsnitligt parcelhus på 130 kvadratmeter.
10 af de 98 selskaber har holdt prisen konstant, mens 11 værker har sænket priserne.
Landdistrikter lades i stikkenHos Dansk Fjernvarme, interesseorganisation for danske fjernvarmeværker, er man bekymret over de store prisstigninger.
- Vi synes, politikerne lader landdistrikterne i stikken.
Mens mange fjernvarmekunder i de større byer ser priserne falde, får mange kunder på landet nu stigende priser.
Politikerne har vidst, at det her ville ske, men har intet gjort, siger Kim Mortensen, direktør i Dansk Fjernvarme.
Hos Landdistrikternes Fællesråd frygter man, at de højere priser vil gå hårdt ud over de små samfund, hvor langt hovedparten af grundbeløbs-værkerne ligger.
- De her prisstigninger påvirker selvfølgelig bosætningen i en negativ retning, og det er dybt ærgerligt.
- Der er i forvejen mange af de her områder, hvor udgifterne til varme er høje, og endnu højere udgifter kan sætte boligmarkedet i stå og stavnsbinde folk, siger Steffen Damsgaard, formand for Landdistrikternes Fællesråd.
Det samme for andre værkerFor de kunder, der modtager fjernvarme fra et af de 75 værker, der først til sommer fremlægger deres priser, ser det ifølge Dansk Fjernvarme ikke meget lysere ud.
- Vi forventer at se samme prisbillede hos de resterende værker.
Derfor bør politikerne gøre det muligt for værkerne selv at vælge mellem brændselstyperne.
- Og så mener vi, at de bør lave en overgangsordning, hvor afgiften på naturgas sænkes for at imødegå disse prisstigninger, siger Kim Mortensen.
Ser man på priserne på samtlige fjernvarmeværker, er de i gennemsnit steget med 458 kroner årligt for et parcelhus på 130 kvadratmeter, fra december 2017 til januar 2019, oplyser Forsyningstilsynet.
Tilsynet oplyser endvidere, at varmeproduktionen fra de værker, der tidligere har modtaget grundbeløbet, svarer til 463.
298 parcelhuse.
/ritzau/FacebookTwitterKopier linkEmner:Kraft- og varmeværker|Dansk Fjernvarme|Landdistrikternes Fællesråd|Toftlund|Befolkning




https://www.dr.dk/nyheder/udland/live-tv-pressemoede-i-norsk-kidnapningssag






https://www.dr.dk/nyheder/viden/kroppen/hvor-svaert-kan-det-vaere-forskere-laerer-bier-loese-simple-regnestykker

KroppenHvor svært kan det være?
Forskere lærer bier at løse simple regnestykkerHonningbier kan lægge til og trække fra, viser forsøg.
Men resultatet skal tages med et gran salt, siger dansk biforsker.
Honningbierne er normalt kendt for et særpræget kommunikationssystem, hvor de ved hjælp af danse kan fortælle om kvalitet, retning og afstand til fødekilder.
Og måske gemmer de små bier på endnu flere talenter.
Af Frederik Svaneborg11.
feb.
2019 kl.
14.
34Bemærk: artiklen er mere end 30 dage gammelLæs opSmå hjerner er ikke nødvendigvis små fornøjelser.
For selvom honningbier har meget små hjerner, har de i et nyt forsøg tilsyneladende været i stand til at løse simple matematiske opgaver som plus og minus.
Det skriver Science Advances.
I forsøget skulle bierne lægge én til eller fra, og de 14 kløgtige honningbier svarede rigtigt mellem 63 og 72 procent af gangene.
Det resultat vil måske ikke imponere en matematiklærer, men det er bedre, end at det kan afskrives som ren tilfældighed.
Biforsker ved Aarhus Universitet Per Kryger har læst undersøgelsen.
Han mener, at resultaterne er spændende, men skal tages med et gran salt.
- Det er lidt overvældende at en så lille hjerne kan lære det, og at deres øjne, der ikke er så fantastiske, kan se forskel på de her figurer, siger han.
Sådan lærer du din bi at regneForskerne brugte farver til at fortælle bierne, om de skulle trække fra eller lægge til.
I alt 14 honningbier blev præsenteret for en tegning af figurer malet enten gule eller blå.
Gul for minus, blå for plus.
Bierne fik først vist en tegning af for eksempel tre gule figurer.
Herefter fløj bierne videre til et rum, hvor de skulle vælge mellem svarmulighederne fire eller to gule figurer.
Bierne skulle så huske, at gul betød minus og flyve mod svarmuligheden med én figur mindre end den første – i dette tilfælde to gule figurer.
Hvis bierne valgte rigtigt, blev de belønnet med sukkervand.
Resultatet kan have andre forklaringerFor selvom bierne i forsøget blev gode til at vælge rigtigt, vurderer Per Kryger, at der også kan være andet end biernes matematikkundskaber, der har ført til resultatet.
Bierne skulle nemlig vælge mellem forskellige gule og blå figurer i forsøget.
Per Kryger peger på, at biernes valg derfor også kan skyldes den måde, bierne opfatter mængden af farve i forsøgets svarmuligheder snarere end antallet af gule eller blå figurer.
Per Kryger mener altså, at vi ikke kan være sikre på at bierne ligefrem tæller antallet af figurer, som de bliver præsenteret for.
Læs også:De snylter, gylper og danser - Tre ting, du ikke vidste om bierDet er dog ikke første gang, man undersøger biernes matematiske evner.
I juni 2018 kunne de samme forskere med et lignende forsøg påvise, at bierne var i stand til at forstå konceptet nul - altså at ingenting var mindre end ét.
Men ifølge Per Kryger er det svært for forskerne at vide sig sikre på præcist, hvordan bierne har løst matematikopgaverne.
- Det er let at være kritisk, men svært at gøre det bedre, siger han.
Bierne har små hjerner, men er nemme at trænePer Kryger forstår dog godt, at det netop er bierne, som forskerne har udsat for regnestykkerne.
- Bier er faktisk det bedste dyr at træne, fordi de lærer første gang.
Med en hund eller en papegøje ville det tage uger eller måneder og rigtig mange gentagelser for at få dem lært de her ting, siger han.
Udover at være kvikke til at lære at vælge rigtigt, er biernes hjerner meget små og simple, og det mener Per Kryger er en fordel, hvis vi skal kunne lære noget af biernes matematikkundskaber.
- Biernes hjerne indeholder kun cirka en million hjerneceller.
Derfor er de meget nemmere at forstå end vores hjerner, som er så meget større og komplekse.
Drømmen har så været, at ved at kigge på en mere simpel hjerne, vil vi måske kunne forstå, hvordan vi kan lære, og hvordan vi kan tælle og regne, fortæller Per Kryger.
FacebookTwitterKopier linkEmner:Insekter|Videnskab|Aarhus Universitet|Landbrug




https://www.dr.dk/nyheder/regionale/trekanten/kristina-loeb-syv-maraton-paa-syv-kontinenter-paa-syv-dage-det-lyder

TrekantområdetKristina løb syv maraton på syv kontinenter på syv dage: 'Det lyder tosset at sige'Kristina Schou Madsen fra Kolding har løbet maratons i hele verden på bare en uge.
Kristina Schou Madsen vandt ugens første løb på Antarktis.
Foto: Screengrab fra video produceret af HUTC.
 Den 33-årige koldingenser har den kvindelige verdensrekord for hurtigste bestigning af Kilimanjo.
 Kristina Schou Madsen er på landsholdet i trailløb (© Jacob Brinch Almtoft)1 / 3Kristina Schou Madsen vandt ugens første løb på Antarktis.
Foto: Screengrab fra video produceret af HUTC.
1 / 3Den 33-årige koldingenser har den kvindelige verdensrekord for hurtigste bestigning af Kilimanjo.
2 / 3Kristina Schou Madsen er på landsholdet i trailløb (© Jacob Brinch Almtoft)3 / 3Af Rikke Frahm og Rasmus Dyrberg Hansen11.
feb.
2019 kl.
14.
02 | opdateret 11.
feb.
2019 kl.
14.
09Bemærk: artiklen er mere end 30 dage gammelLæs opFor mange virker et maraton som en uoverkommelig distance.
Så forestil dig at løbe et hver dag i en hel uge.
Og tilføj så, at det skal foregå på et nyt kontinent hver dag.
Sådan så sidste uge ud for 33-årige Kristina Schou Madsen fra Kolding.
World Marathon Challenge hedder udfordringen, som Kristina Schou Madsen gennemførte.
Første maraton blev løbet på Antarktis sammen med de 40 andre, der deltog i den ekstreme uge.
- Det lyder lidt tosset at sige.
Vi mødtes alle sammen i Cape Town i Sydafrika og skulle med et specialfly til Antarktis - et rigtig fint luksusfly, siger Kristina Schou Madsen.
Fakta: Kristinas tider Løb 1, Antarktis: 3:47:41Løb 2, Cape Town, Sydafrika: 3:24:46Løb 3, Perth, Australien: 3:24:24Løb 4, Dubai, Forenede Arabiske Emirater: 3:37:09Løb 5, Madrid, Spanien: 3:12:02Løb 6, Santiago, Chile: 3:42:31Løb 7, Miami, USA: 3:27:35Her startede det eventyr, der først sluttede en uge senere.
Og selvom det for de fleste kan virke som en stor mundfuld at gennemføre syv maraton på en uge, så havde Kristina Schou Madsen en drøm om andet end bare at gennemføre.
- Jeg sætter måske målene lidt højt, og jeg havde faktisk sigtet efter at vinde hele konkurrencen og at slå en verdensrekord for den hurtigste gennemsnitlige tid.
Det lykkedes at slå den tidligere verdensrekord, men desværre var der en britisk pige, der var en smule hurtigere end mig, så jeg blev nummer to samlet, siger Kristina Schou Madsen.
Sejrede på AntarktisKristina Schou Madsen er normalt trailløber, og derfor er hun vant til kuperet terræn og tvivlsomme vejrforhold, da man i trailløb som oftest løber i skoven eller på mudrede stier.
Derfor fik hun også en optimal start på ugen, da der skulle løbes på Antarktis, hvor flere af de andre løbere havde valgt at løbe med snekæder på skoene.
- Det var virkelig det løb, jeg havde set frem til.
Jeg håbede på sne, is og udfordrende vejr.
Det var fuldstændig surrealistisk at stige ud på Antarktis.
Det var så smukt dernede.
Det er bare øde og uberørt, siger Kristina Schou Madsen.
Videoen herover er produceret af HUTCTrailerfaringen kom hende til gode, og Kristina Schou Madsen var den hurtigste kvinde på Antarktis og lagde sig i spidsen af konkurrencen - helt uden snekæder på skoene, men i helt almindelige trailsko.
- Efter løbet på Antarktis var jeg helt oppe og flyve og høj på adrenalin, og jeg var faktisk lidt i festhumør, men så skal man lige huske, at man havde et maraton mere 12 timer senere, siger hun.
To måneders forberedelseLøberne restituerede, spiste og sov i flyet, som de lærte rigtig godt at kende.
Prisen for deltagelse i løbet ligger på omkring 270.
000 kroner, men Kristina Schou Madsen var blevet inviteret af nogle sponsorer.
- I november løb jeg et langt etapeløb i Namibia, og der vidste jeg ikke, at jeg skulle deltage.
Jeg blev inviteret efter det løb, så jeg havde to måneders forberedelse til at skulle løbe syv forskellige løb i forskelligt klima, siger hun.
Men faktisk var det ikke løb, der gav Kristina Schou Madsen sved på panden i hendes helt unge år.
Hun er tidligere bokser, og først i 2008 blev hun udfordret til at løbe et halvmaraton.
Det var egentlig ikke nogen god oplevelse.
Det var hårdt og ikke særlig sjovt.
Men Kristina Schou Madsen fik alligevel pirret sin nysgerrighed, og hun tilmeldte sig straks et halvmaraton mere.
33-årige Kristina Schou Madsen er i bedre form end de fleste.
- Det var af ren stædighed.
Jeg var blevet nysgerrig på, hvad der skete med min krop og mit hoved, når jeg løb, siger hun.
- Det skelsættende blev, at jeg satte tempoet ned, så jeg kunne få vejret og ikke kastede mine lunger op, hver gang jeg løb.
Der begyndte jeg at holde af at løbe, siger Kristina Schou Madsen.
Løb gennemsyrer alt11 år senere er Kristina Schou Madsen på det danske landshold i trailløb, og hun har besteget Kilimanjaro på seks timer og 52 minutter – hvilket er en suveræn verdensrekord for kvinder.
- Jeg har altid gang i mange forskellige projekter, og jeg er meget stædig med at forfølge dem helt til dørs.
Det er sådan, jeg er skruet sammen, siger Kristina Schou Madsen, der i løbet af karrieren har været fuldkommen forskånet for skader – og det har været meget vigtigt for hende.
- Jeg tror, jeg ville være frygtelig at være sammen med, hvis jeg ikke kunne løbe.
Jeg tør slet ikke at tænke tanken.
Det er en del af min identitet, og jeg ved ikke, hvad der så er tilbage, hvis jeg ikke kunne løbe.
Det gennemsyrer alt, hvad jeg laver, siger hun.
Mest af alt er jeg stolt af, at jeg nogle gange på Facebook kan læse, at jeg har inspireret nogle ude i verden.
Det er meget overvældende, og det er jeg meget beæret overKristina Schou MadsenNu er koldingenseren tilbage i hjembyen, og det næste mål, som er VM i trailløb til sommer, er allerede øverst i bevidstheden.
På trods af de uindfriede ambitioner om en førsteplads, er hun stolt af sin præstation på de syv kontinenter, men det er faktisk ikke den fysiske præstation, der fylder mest i hendes hoved.
- Mest af alt er jeg stolt af, at jeg nogle gange på Facebook kan læse, at jeg har inspireret nogle ude i verden.
Det er meget overvældende, og det er jeg meget beæret over.
Det er meget privilegeret at kunne inspirere andre.
Jeg vil aldrig nogensinde glemme den seneste uge.
FacebookTwitterKopier linkEmner:Antarktis|Facebook|Motion|Kolding|Atletik




https://www.dr.dk/nyheder/regionale/oestjylland/tidsrejse-tilbage-til-70ernes-orange-koekkenskaale-skal-hjaelpe

ØstjyllandTidsrejse tilbage til 70'ernes orange køkkenskåle skal hjælpe dementeDen Gamle By og Aarhus Kommune laver kurser for yngre demente og deres pårørende.
Af Flemming Nielsen og Emma Lichscheidt11.
feb.
2019 kl.
12.
11Bemærk: artiklen er mere end 30 dage gammelLæs op- Velkommen til 1950’erne.
Kom indenfor.
Duften af brun sæbe på linoleumstrappen slår én i møde allerede i trappeopgangen, da afdelingsleder Henning Lindberg låser hoveddøren op til den særlige erindringslejlighed for demente, som Den Gamle By i Aarhus har indrettet.
Den er indrettet som et 1950'er-hjem med mørke møbler og rør-radio.
Et stykke hen i demensen oplever man, at man ikke ved, hvad man selv er længere.
Men lejligheden kan gøre, at man får den erindring tilbage og husker, at ”jeg var købmand” eller ”slagter”.
Henning Lindeberg, afdelingsleder, Den Gamle ByMen nu vil Den Gamle By også bruge museets 1974-lejlighed, der findes i den nyere bydel, til yngre demente.
For hvad nu, hvis det er transistorradioen og den orange Margretheskål på køkkenbordet, der skubber til ungdomserindringerne i stedet for stue-ur og Madam Blå?
Mennesker med en tidlig demens-diagnose får nu muligheden for at komme på særlige kurser, der hedder "Erindringer i Fællesskab", i et samarbejde mellem Den Gamle By og Aarhus kommune.
Man husker bedst 15-30-årsalderenHvis man er tidligt ramt af demens, kræver det et nyere boligmiljø fra 1970'erne end et fra 1950'erne for at aktivere erindringen.
Det er der en god grund til, fortæller Henning Lindberg.
- Forskning viser, at det er lettest at huske ting fra den periode i livet, hvor man er mellem 15 og 30 år.
Derfor skal vi gå tilbage i tiden og se, hvornår det var i de menneskers liv, siger han.
Læs også:Knud synger sammen med andre demente: Her er det tilladt at glemme tekstenOg det er ikke fortællinger om store historiske begivenheder, der aktiverer hukommelsen, men derimod hverdagsting.
- Det er det, almindelige mennesker har omgivet sig med i hverdagen.
Køkkenredskaber, bøger, håndarbejde og hvad det nu har været, siger Henning Lindberg.
Når demente personer bliver mindet om fortiden, kan der ske store forandringer, oplever Henning Lindberg.
- Når man er ramt og et stykke hen i demensen, oplever man, at man ikke ved, hvad man selv er længere.
Men lejligheden kan gøre, at man får den erindring tilbage og husker, at ”jeg var købmand” eller ”slagter” eller hvad man nu var.
Så åbnes de erindringslag, siger han.
Blandt demenssygdommene er Alzheimer den mest almindelige.
Se her, hvordan sygdommen forandrer hjernen.
Demensleder håber, demente kan bruge hinandenDen demensfaglige leder i Aarhus Kommune, Tina Grove, bakker derfor op om idéen med at bruge 1970'er-lejligheden til de yngre demente.
- Det er en rigtigt god idé.
For de yngre med demens, der kommer ind i den oprindelige gamle lejlighed i Den Gamle By, vil have sværere ved naturligt at genkende remedierne og den æra, de kommer ind i.
Så kan det godt være, at det taler mere til dem at komme ind i 1974-lejligheden, siger hun.
De nye forløb, der er målrettet nydiagnosticerede demente, består af tre kurser med en måneds mellemrum med plads til fire par ad gangen.
Tina Grove tror, at de demente vil få glæde af at møde hinanden.
- Så længe demente er så friske, at de kan sætte ord på, så hører vi i Demenshjørnet, at de er glade for at møde andre demente.
Det giver følelsen af, at jeg er ikke alene.
Der er andre, der er ramt af den her sygdom og er ramt af de udfordringer, jeg har, forklarer hun.
Fakta om demensDet anslås, at cirka 89.
000 personer i Danmark har demens.
Kvinder udgør mere end to tredjedele af ældre med demens.
36.
000 personer over 65 år i 2015 var registreret med en demensdiagnose i Danmark.
Det skyldes, at ikke alle med demens registreres i Landspatientregistret.
Cirka 3.
000 personer under 65 år er registreret med en demensdiagnose, men gyldigheden af diagnosen i denne aldersgruppe er usikker.
I de yngre aldersgrupper er der lidt flere mænd end kvinder.
Kilde: Nationalt Videnscenter for DemensPendant til mødregrupperHenning Lindberg ser det som en pendant til en mødregruppe.
- Det er et håb, at de fire par kan danne en basisgruppe, hvor de kan finde sammen og hjælpe hinanden med praktiske ting og oplevelser.
Så de får en gruppe, der fungerer lidt, som vi kender det fra mødregrupper, hvor man kan bruge hinanden som inspiration og måske læne sig lidt opad hinanden, når der er brug for det, forklarer han.
- Samtidigt arbejder vi med den tidligt diagnosticerede demente for at få dem til at erkende, at de stadig kan nogle ting, at de kan bruges til noget.
Den Gamle Bys særlige erindringslejlighed opdateres om fire-fem år til et 1960’er-miljø.
Og så er det meningen, at lejlighedens indretning skal rykkes frem cirka hvert tiende år.
Interesserede i Aarhus Kommune og Den Gamle Bys kurser kan henvende sig til Demenshjørnet i Aarhus.
FacebookTwitterKopier linkEmner:Den Gamle By|Demens|Aarhus Kommune|Sygdomme og lidelser|Aarhus




https://www.dr.dk/nyheder/penge/skatteministeriet-frygter-fortrolige-oplysninger-fra-udbyttesagen-kan-vaere-blevet

Afsløring af skatteskandaleSe temaPengeSkatteministeriet frygter, at fortrolige oplysninger fra udbyttesagen kan være blevet lækketKasketforvirring i udbyttesagen kan besværliggøre jagten på penge fra udbyttesvindel, skriver Skatteministeriet i klage over Bech-Bruun.
Skatteministeriet beskylder et af landets største advokatfirmaer Bech-Bruun for inhabilitet i udbyttesagen.
Her har Bech Bruun foretaget en uvildig advokatundersøgelse for Skatteministeriet.
Samtidig med at firmaet har rådgivet og repræsenteret centrale aktører, der nu er anklaget for svindel.
Af Mathias Sommer11.
feb.
2019 kl.
15.
22Bemærk: artiklen er mere end 30 dage gammelLæs opDet skorter ikke på beskyldninger mod Bech-Bruun i klagen over advokatfirmaets påståede kasketforvirring i udbyttesagen, som Skatteministeriet i december indbragte for Advokatnævnet.
I klagen beskyldes Bech-Bruun for brud på god advokatskik og overtrædelser af de advokatetiske regler i forbindelse med advokatfirmaets uvildige undersøgelse af udbyttesagen.
Der er en risiko for, at viden fra advokatundersøgelsen utilsigtet kan tilflyde de forkerte personer.
Det vil kunne vanskeliggøre den strafferetlige efterforskning og medføre risiko for, at beviser destrueres, og aktiver bringes i sikkerhedFra klagen.
En sag, som har kostet de danske skatteborgere mindst 12,7 milliarder kroner.
- Bech-Bruun har tilsidesat god advokatskik ved både at påtage sig hvervet som uvildig advokatundersøger efter at have rådgivet én af aktørerne i udbyttesagen og tilsyneladende fortsætte denne rådgivning sideløbende med hvervet som uvildig undersøger, står der blandt andet i den 35 sider lange klage til Advokatnævnet, som DR Nyheder har fået aktindsigt i.
Risiko for at beviser destrueresIkke alene klager Skatteministeriet over Bech-Bruuns løbende rådgivning af den tyske bank North Channel Bank, der er sigtet af tysk politi og stævnet af den danske stat for sin rolle i udbyttesagen.
Skatteministeriet mener også, at Bech-Bruun gik langt over stregen, da det i sommer lod sig hyre til at repræsentere to canadiske pensionskasser, som er sagsøgt af den danske stat for deres rolle i netop udbyttesagen.
Konklusioner i Bech Bruuns advokatundersøgelseSkats kontrol med udbytteskat var utilstrækkelig.
Der var usikkerhed omkring ansvarsområderne på udbytteområdet i Skat.
It-systemerne fungerede ikke tilfredsstillende.
Skatteministeriets tilsyn med SKAT i perioden med formodet svindel ikke var godt nok.
Bech-Bruun har vurderet en lang række embedsmænds mulige ansvar (i Skatteministeriet og Skat), men finder ikke grundlag for, at der indledes en sag om disciplinært eller ansættelsesretligt ansvar mod de pågældende.
Kilde: SkatteministerietBech-Bruun repræsenterede frem til november sidste år de canadiske pensionskasser.
Nu frygter Skatteministeriet, at Bech-Bruun har overdraget de sagsøgte fortrolige dokumenter, hvilket stiller den danske stat dårligere i jagten på de forsvundne milliarder.
- Der er en risiko for, at viden fra advokatundersøgelsen utilsigtet kan tilflyde de forkerte personer.
Det vil kunne vanskeliggøre den strafferetlige efterforskning og medføre risiko for, at beviser destrueres, og aktiver bringes i sikkerhed, står der i klagen fra Skatteministeriet, som frygter, at det bliver sværere at hale pengene fra den påståede svindel hjem:- Risikoen for videregivelse af fortrolige oplysninger fører dermed til en konkret begrundet risiko for den danske stats mulighed for at få det svindlede tilbage, står der i klagen fra Skatteministeriet.
Skatteministeriet kræver med klagen 3,5 millioner kroner tilbage, som Bech-Bruun modtog for sin redegørelse af udbyttesagen.
Adgang til fortrolige oplysningerDa Bech-Bruun i 2017 vandt opgaven at udarbejde en uvildig advokatundersøgelse, der skulle gennemgå forløbet omkring og placere et ansvar for danmarkshistoriens største svindelsag, blev der oprettet et særligt site, hvor Bech-Bruun havde adgang til bunkevis af fortrolige dokumenter fra Skatteministeriet og Skat.
- Dokumentmaterialet var omfattende, men indeholdt ikke alle sagens dokumenter.
I en række tilfælde anmodede Bech-Bruun om yderligere materiale, står der i klagen.
Desuden afholdt Bech-Bruun møder med Skat, Skatteministeriet, Rigsrevisorerne og Søik, bedre kendt som Bagmandspolitiet, under udarbejdelsen af rapporten.
Da advokatundersølgelsen i december 2017 blev offentliggjort, krævede Søik først gennemgå rapporten, så den ikke bød på indhold, som kunne gå ud over den iganværende politiefterforskning af udbytteskattesagen.
- Objektivt set er der risiko for, at Bech-Bruun kunne anvende fortrolig viden fra det tidligere hverv ved repræsentation af de (canadiske, red.
) pensionsplaner, står der i klagen.
- Ikke offentligt tilgængelige navneBech-Bruun har ikke ønsket at stille op til interview, men managing partner, Simon Evers Hjelmborg, skriver i en sms til DR Nyheder:- Vi har ingen kommentarer til sagen så længe, den verserer, af respekt for Advokatnævnets arbejde.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"I en email til skatteminister Karsten Lauritzen (V) fra november i år, som DR Nyheder er i besiddelse af, skriver Simon Evers Hjelmborg om samarbejdet med de to canadiske pensionskasser:- Da de (canadiske pensionskasser, red.
) i juni 2018 henvendte sig med anmodning om bistand vedrørende dokumentationskrav ved refusion af udbytteskat, ville det ikke have været muligt for os at konstatere, om en eller begge var omfattet af Skats anmeldelse af den formodede svindel.
Det skyldes, at de pågældende navne ikke er offentligt tilgængelige.
Efter en sædvanlig konflikttjekprocedure, som ikke viste tegn på konflikt, blev sagerne derfor oprettet.
I samme email lyder det fra Simon Evers Hjelmborg, at der ikke kan sættes en finger på Bech-Bruuns advokatundersøgelse af udbyttesagen.
- Det er vores klare opfattelse, at den undersøgelse, som vi i 2017 har udført for Skatteministeriet, har været ordentlig, grundig og rigtig og ikke har været påvirket af, at der tidligere har været ydet rådgivning til (North Channel Bank, red.
), fordi de personer, der deltog i undersøgelsen, ikke havde kendskab dertil.
Den gennemsnitlige sagsbehandlingstid hos Advokatnævnet er 4,5 måneder.
Klagen blev indbragt i den 18.
december 2018.
Bech-Bruun er med 515 medarbejdere et af Danmarks største advokatfirmaer.
Rapport om North Channel Bank:•Af en 75 siders rapport udarbejdet af revisionsfirmaet KPMG i 2016 på vegne af det tyske finanstilsyn, BAFIN, fremgår det, at North Channel Bank blandt sine hovedaktionærer har en navngiven amerikansk statsborger, der er blevet sat i forbindelse med Sanjay Shah, den hovedmistænkte i udbytteskattesagen.
•Det fremgår også, at North Channel Bank i starten af 2014 kaster sig over opgaven med at agere depotbank for handler med aktier.
Det fremgår, at det sker efter ordre fra bankens ejere, herunder den amerikanske forretningsmand med forbindelse til Sanjay Shah.
•Det fremgår videre af rapporten, at handlerne med danske aktier i virkelighedens verden er sket i en ring, hvor den amerikanske pensionskasse køber de danske aktier af en sælger, der på salgstidspunktet ikke råder over dem, men indgår en aftale med en tredjepart om at låne dem til levering på et senere tidspunkt.
•Samtidig indgår køberen, den amerikanske pensionskasse, en aftale om at låne de aktier, han køber, men endnu ikke har fået leveret, videre til tredjeparten, der ifølge KPMG-rapporten er et selskab ved navn Sherwood Enterprises Limited på Caymanøerne i Caribien.
•Herefter ansøger pensionskassen om at få dansk udbytteskat retur fra de danske skattemyndigheder.
•Til sidst går handlerne den anden vej, så køberen tilbagelåner aktierne af tredjeparten, Sherwood Enterprises Limited, med henblik på at sælge dem tilbage til sælgeren, der på sin side låner dem tilbage til Sherwood Enterprises Limited.
•Det fremgår af rapporten, at der på intet tidspunkt har kunnet spores danske aktier i depoterne tilhørende den amerikanske pensionskasse, sælgeren eller tredjeparten, Sherwood Enterprises Limited.
•”Vi har forespurgt hos bankens Værdipapirserviceafdeling, om der rent faktisk har fundet levering (af de danske aktier, red.
) sted i forbindelse med værdipapirtransaktionerne, men dette kunne der ikke gives noget definitivt svar på”, skriver KPMG blandt andet i undersøgelsen.
•Ifølge dokumenter, som DR er i besiddelse af, har Danmark samlet lidt et tab på 1,1 milliarder kroner på baggrund af de transaktioner, der fandt sted via North Channel Bank.
•Som Politiken tidligere har beskrevet, blev North Channel Bank i juni 2017 ransaget af tysk politi på vegne af dansk politi.
•Siden har banken og dens nu tidligere ledelse været mistænkt af bagmandspolitiet for medvirken til bedrageri mod Skattestyrelsen, som Skat hedder i dag.
•Anklagemyndigheden i Koblenz i Tyskland har for nylig meddelt, at man har sigtet den tidligere ledelse i banken for hvidvask af penge, der formodes at stamme fra svindel mod Danmark.
•I sensommeren 2018 stævnede Skattestyrelsen North Channel Bank sammen med blandt andet Sanjay Shah med et samlet krav om at betale ”mindst 1 milliard britisk pund” tilbage.
FacebookTwitterKopier linkEmner:Karsten Lauritzen (politiker)|Sanjay Shah (erhvervsleder)|Skatteministeriet|Advokatvirksomhed|Caribien




https://www.dr.dk/nyheder/regionale/hovedstadsomraadet/hver-fjerde-siger-ja-til-hjemmetest-livmoderhalskraeft

Hpv-vaccineSe temaKøbenhavnHver fjerde siger ja til hjemmetest for livmoderhalskræftNår kvinder i Region Hovedstaden undlader at blive screenet for livmoderhalskræft, får de et tilbud om en hjemmetest.
Flere kvinder dropper at gå til lægen, men vælger i stedet at tage en hjemmetest, når det er tid til at blive screenet for livmoderhalskræft.
Af Kristoffer Poulsen og Lise Højer Rømeling11.
feb.
2019 kl.
12.
58 | opdateret 11.
feb.
2019 kl.
13.
43Bemærk: artiklen er mere end 30 dage gammelLæs opGodt hver fjerde kvinde, som ikke reagerer på indkaldelsen til at blive screenet for livmoderhalskræft hos lægen, takker i stedet ja til at gøre det hjemme hos sig selv.
Det viser de seneste tal fra HPV-hjemmetest-programmet i Region Hovedstaden.
Fra 2014 til og med 2018 er 82.
000 kvinder, der ikke har været til screening, blevet spurgt om de vil have tilsendt en test og gøre det hjemme på badeværelset.
Læs også:Hver fjerde dropper vigtig kræft-screening: Hjemmetest kan være løsningenAf de adspurgte valgte 28 procent at takke ja til at modtage en test med posten.
Det er tilfredsstillende tal og mere, end man har opnået i udlandet, lyder det fra Jesper Bonde, der er seniorforsker på Hvidovre Hospital, og står for programmet i Region Hovedstaden.
- Vi er meget tilfredse med den respons, vi har opnået med sundhedstilbuddet til kvinder, der ikke er blevet screenet i en årrække.
Tallene er både i dansk og internationalt perspektiv ganske flotte, siger han.
Flere tager tilsendt testEt ph.
d.
-projekt fra Region Midtjylland har dog vist, at flere kvinder tager testen, hvis man sender testudstyret direkte til dem i stedet for blot at sende dem et tilbud om en hjemmetest.
Den model har man indtil videre afvist at bruge i Region Hovedstaden.
- Vi har inviteret kvinderne til at besøge en hjemmeside, hvor de med nogle enkle klik kan takke ja til at få tilsendt en hjemmetest, siger Jesper Bonde og fortsætter.
- Det gav den bedste balance mellem at nå ud til alle kvinder med tilbudet og samtidig gøre det økonomisk håndterbart, siger han.
FAKTA: Screening for LivmoderhalskræftScreening for livmoderhalskræft er et tilbud til kvinder om at få foretaget undersøgelse af celler fra livmoderhalsen.
Til kvinder i alderen 23 til 49 år tilbydes screeningen hvert tredje år og hvert femte år til kvinder i alderen 50-64 år.
Selvom man har fået en HPV-vaccine anbefales det få lavet en screening, da HPV-vaccinen kun dækker nogle typer af HPV-virusser.
Kilde: SundhedsstyrelsenDet kan dog få konsekvenser, hvis kvinderne bliver væk fra screening.
For cirka halvdelen af alle tilfælde af livmoderhalskræft, ser man hos kvinder, der ikke har deltaget regelmæssigt i et screeningsprogram.
Mette Tranberg, der er postdoc forsker ved Regionshospitalet Randers, står bag et projekt fra Region Midtjylland, hvor man har undersøgt, hvordan man bedst får kvinder, der ikke bliver screenet, til at tage en hjemmetest i stedet.
- Hovedkonklusionen på vores projekt blev, at tilbuddet om en hjemmeprøve er i stand til at øge deltagelsen markant, forudsat at prøven blev sendt direkte til kvindernes adresser, siger Mette Tranberg.
RessourcespildSelvom resultaterne fra undersøgelsen viser, at flere kvinder vil blive screenet med en hjemmetest, er det altså ikke en løsning, man vil gå over til i Region Hovedstaden.
Det handler blandt andet om ikke at spilde Region Hovedstadens ressourcer, siger Christoffer Buster Reinhardt, der er formand for sundhedsudvalget hos De Konservative.
- Hvis vi kan få markant flere til at deltage og tage testen, så synes jeg, vi skal overveje det.
Men jeg synes ikke, at vi skal spilde ressourcerne på at sende tests til folk, der ikke ønsker at blive testet, siger han.
FacebookTwitterKopier linkEmner:Christoffer Buster Reinhardt (politiker)|Region Hovedstaden|Det Konservative Folkeparti|Kræft|Jylland




https://www.dr.dk/nyheder/indland/influenza-epidemi-og-varmeboelge-kostede-liv-hoejeste-antal-doede-i-11-aar

IndlandInfluenza-epidemi og varmebølge kostede liv: Højeste antal døde i 11 årAntallet af døde i 2018 i Danmark oversteg tidligere år.
Influenza-epidemien i 2018 kan være en medvirkende årsag til et højere antal døde sammenlignet med tidligere år.
Af Lars Lindevall11.
feb.
2019 kl.
12.
35Bemærk: artiklen er mere end 30 dage gammelLæs op55.
232 personer døde i 2018.
Det er det højeste antal døde siden 2007, viser nye tal fra Danmarks Statistik.
Sammenlignet med 2017 var der knap 2.
000 flere dødsfald sidste år.
Særligt i marts og juli var tallet højere end tidligere år, og derfor kan stigningen dels hænge sammen med forårets influenza-epidemi - og dels den rekordvarme sommer i 2018, konkluderer Danmarks Statistik samt professor Knud Juel fra Statens Institut for Folkesundhed ved Syddansk Universitet.
- Influenza-epidemien har haft gode betingelser i et år, hvor vaccinen ikke ramte lige i øjet.
Professor Knud Juel, Statens Institut for Folkesundhed, Syddansk Universitet- Når vi ser, at der er lidt flere dødsfald end forventet både i marts og juli måned, så kunne det tyde på, at influenza-epidemien og sommerens temperaturer har haft en vis betydning for antallet af dødsfald, siger Knud Juel, professor ved Statens Institut for Folkesundhed på Syddansk Universitet.
En generel stigning i årgangenes størrelse kan dog også spille ind, tilføjer Knud Juel.
- Antallet af dødsfald i et bestemt år afhænger meget af, hvor store fødselsårgangene var tilbage i tiden, og vi ved, at der var ret store fødselsårgange for 70 til 80 år siden.
Professoren peger dog på, at der havde været en mere jævn fordeling i antallet af døde hen over året, hvis det udelukkende havde været fødselsårgangens størrelse, der var årsag til stigningen.
Læs også:Antallet af influenza-indlæggelser på højeste niveau i fem årVaccine hjalp ikkeIfølge Danmarks Statistik var mange danskere i foråret 2018 ramt af en type influenza, der ikke indgik i den tilbudte vaccine.
- Dette kan være en forklaring på stigningen i antal døde på 3,7 procent i 2018 i forhold til 2017, skriver Danmarks Statistik i nyheden på sin hjemmeside.
- Influenza-epidemien har haft gode betingelser i et år, hvor vaccinen ikke ramte lige i øjet, siger professor Knud Juel.
Det er især ældre og svækkede personer, der kan blive hårdt ramt af influenza eller meget høje temperaturer, forklarer professoren.
- I forhold til, hvad vi har været vant til, var det en meget varm sommer i 2018, og for folk, der var svagelige i forvejen, kan de høje temperaturer godt have fremrykket dødsfaldet lidt.
Det samme gælder influenza-epidemien, siger Knud Juel.
FacebookTwitterKopier linkEmner:Danmarks Statistik|Sygdomme og lidelser|Statens Institut for Folkesundhed|Syddansk Universitet|Sundhed og velvære




https://www.dr.dk/nyheder/kultur/forbudt-maend-28-aarige-anna-vil-have-kvinder-til-sidde-med-spredte-ben-i-sine-stole

KulturForbudt for mænd: 28-årige Anna vil have kvinder til at sidde med spredte ben i sine stoleUdlandet er vilde med den danske designer Anna Aagaard Jensen og hendes kvinde-stole.
Anna Aagaard Jensen vil med sine skulpturelle stole få kvinder til at tænke over, hvordan de sidder.
Faktisk er de kun tiltænkt kvinder - mænd må finde et andet sted at sidde.
(© Anna Aagaard Jensen)Af Marie Ravn Nielsen11.
feb.
2019 kl.
10.
59Bemærk: artiklen er mere end 30 dage gammelLæs opHar du nogensinde tænkt over, hvordan du sidder på en stol?
Og har du i den forbindelse tænkt på, hvordan mænd og kvinder ofte sidder meget forskelligt?
Det har den danske designer Anna Aagaard Jensen.
Så meget, at hun har skabt nogle fyldige, lyserøde stole, der lige nu vækker både begejstring og skepsis i udlandet.
Stolene skal nemlig gøre op med siddende kvinders krydsede ben og få flere kvinder til at kræve deres plads ved at sidde med spredte ben – sådan som man tit ser det hos mænd.
Prøver man en af stolene, vil man nemlig hurtigt opdage, at det er umuligt at sidde med benene over kors i den.
- Når man kigger på kvinder, har vi ofte tendens til at skrumpe os sammen og sidde med benene over kors.
Vi åbner ikke op for skulderpartiet og sidder også tit diagonalt, siger Anna Aagaard Jensen og tilføjer:- Så med de her stole vil jeg gerne give kvinder et skub til at turde tage noget mere plads i det offentlige rum.
Her ses tre af Anna Aagaard Jensens skulpturelle stole.
Kun kvinder må sidde i Annas stoleLige nu udstilles en af Anna Aagaard Jensens skulpturelle stole i Paris, og fra på onsdag kan man opleve fem af hendes stole på Art Los Angeles Contemporary i Los Angeles.
Og lige meget, hvor de står, opfordrer Anna Aagaard Jensen kvinder til at prøve at sidde i stolene.
Mænd må derimod nøjes med at kigge på dem, og det er ikke faldet i god jord hos alle.
Overordnet er det gået rigtig godt, men jeg har da haft nogle mænd, hvor jeg måtte tage en samtale om det med dem.
Anna Aagaard JensenHos Utrecht Central Museum, der netop har købt den største af stolene, er det ligefrem skrevet ind i kontrakten, at det kun er kvinder, der må sidde i den.
Personalet skal derfor stoppe mænd i at kravle op på stolene.
- Overordnet er det gået rigtig godt, men jeg har da haft nogle mænd, hvor jeg måtte tage en samtale om det med dem.
De syntes, at jeg bruger diskriminering mod dem, fortæller Anna Aagaard Jensen.
Anna Aagaard Jensen, der er opvokset i Esbjerg, bor for tiden i Holland, hvor hun også har en mastergrad fra Design Academy	Eindhoven.
(© Anna Aagaard Jensen)Flere har for eksempel påpeget over for den danske designer, at mænd fra naturens side har 'noget mellem benene, der kræver luft', men det ændrer ikke ved, at Anna Aagaard Jensen gerne vil bryde med normen.
- Der er noget seksuelt magt over det, når kvinder sidder med spredte ben, og det tager jo noget plads i det offentlige rum.
Vi ser det meget hos mænd, men vi kvinder er jo opdraget til at agere på en anden måde, siger hun.
Skulderklap i udlandet28-årige Anna Aagaard Jensen kalder sin serie af stole for 'A Basic Instinct' og fik da også idéen til dem, da hun så filmen 'Iskoldt begær' fra 1992 – den hedder nemlig 'Basic Instinct' på engelsk.
Filmen indeholder en kendt scene, hvor skuespiller Sharon Stone skifter stilling på en stol og ved samme lejlighed spreder benene og får afsløret, at hun faktisk ikke har underbukser på.
Det var netop den scene, der satte tankerne i gang hos designeren.
Og trods enkelte rynkede bryn har Anna Aagaard Jensen mest af alt fået skulderklap for sine stole.
- Jeg kan godt forstå, hvis nogen synes, at det er lidt ubehageligt at sidde i mine stole til at starte med.
Men man vænner sig hurtigt til det, siger folk til mig, og så kommer smilet frem, fortæller Anna Aagaard Jensen.
For eksempel kårede det internationale designmagasin Dezeen danskerens stole til et af de ti bedste møbeldesigns i 2018, og det hollandske dagblad NRC Handelsblad kårede hende til årets mest spirende designtalent.
Senere på året er danskeren tilmed sikret udstillinger i både Belgien og Italien.
Den stigende interesse for værkerne glæder Anna Aagaard Jensen, der for tiden bor i Holland, hvor hun har læst en mastergrad hos Design Academy Eindhoven.
- Jeg skal lige vænne mig til opmærksomheden.
Men hvis jeg trækker mig selv ud af ligningen, er det superfedt, at stolene får så meget opmærksomhed.
Mest af alt håber jeg jo bare at give noget til debatten om køn, siger hun.
FacebookTwitterKopier linkEmner:Sharon Stone (skuespiller)|Holland|Los Angeles|Mode- og designbranchen|Møbler




https://www.dr.dk/nyheder/indland/lektor-kontant-beloenning-matematikopgaver-holder-ikke-i-laengden

IndlandLektor: Kontant belønning for matematikopgaver holder ikke i længdenDer er både plusser og minusser ved at give elever penge for hjemmeopgaver.
Boligselskaber tager nye metoder i brug for at bryde social arv i udsatte områder (arkivfoto).
Af Kasper Duncan Gram (Video)11.
feb.
2019 kl.
14.
05Bemærk: artiklen er mere end 30 dage gammelLæs opOmkring 60 sjetteklasses-elever fra udsatte boligområder får 150 kroner for at gennemføre to matematikopgaver, som tager mellem en og halvanden time at løse.
Målet er at hæve karaktererne og bryde den sociale arv blandt elever fra udsatte boligområder, ifølge organisationen Danmarks Almene Boliger (BL), der står bag projektet.
Men den læreform er i modstrid med folkeskolens formål om at give børn lyst til at lære mere, vurderer Niels Jakob Pasgaard, lektor i pædagogik på Via University College:- Nogle kalder det vingummipædagogik.
Når man fjerner belønningen, er det ikke sikkert, at den adfærd, man gerne vil fremme, er blivende, pointerer han og uddyber:- Hvad værre er, man risikerer at lære børnene, at de kun skal gøre noget, hvis de får belønning for det.
Det betyder, at de ikke får muligheden for at brænde for noget, fordi det er interessant i sig selv.
Læs også:Forsøg: Børn fra belastede områder får penge for matematikopgaverI Kokkedal i Norsjælland har eleverne taget godt imod projektet, konstaterer Flavia Jepsen, der er ungekoordinator i det boligsociale projekt ’Kokkedal På Vej’, som omfatter de almene boligområder, By/Nordengen, Skovengen og Egedalvænge.
- Eleverne laver de her moduler næsten lige så snart, det bliver gjort tilgængeligt for dem.
De er meget forhippet på at gå hurtigt i gang og afslutte, så de kan komme videre til næste stadie, fortæller hun.
Flavia Jepsen har været med til at udpege de fem deltagere i Kokkedal, men anerkender, at projektet har sine begrænsninger:- Som pædagogisk værktøj kan man godt bruge det til at starte op på, men jeg tror ikke, at det giver mening at fortsætte kun ved at have penge som motivation.
Man skal ind og finde den indre motivation – hvad skal jeg bruge matematikken til, forklarer hun.
Projekt: Børn får lommepenge for at lære matematikBørnene får adgang til en app på mobil eller tablet, hvor de kan løse matematikopgaver mod belønning.
I første omgang er det et pilotprojekt for omkring 60 sjetteklasses-elever fordelt i Fredericia, Gellerup, Kokkedal, Horsens og på Bornholm.
Afhængig af erfaringerne udrulles projektet til boligområder i hele landet fra august.
Appen er udviklet af virksomheden Area9 Lyceum.
Vækstfonden investerede 190 millioner kroner i Area9 Lyceum i januar 2018.
Kilder: BL, VækstfondenBL's administrerende direktør, Bent Madsen, ser ikke den kontante belønning af eleverne som problematisk:- Jeg ser det absolut ikke som en glidebane, men lige som et lommepengejob.
Man udfører noget og får nogle penge for det.
Det interessante er, om vi kan nå bredere ud.
Så vil det være en gigantisk succes.
Organisationen har i årevis arbejdet med såkaldte lommepengejob, hvor børn og unge fra udsatte områder får penge for nyttejobs ved for eksempel at samle skrald.
- Dermed får vi nogle børn, som er mere ansvarlige og tænker mere langsigtet.
De bliver mere selvstændige og får en tro på sig selv, som er vigtig for mulighederne for at komme ind i arbejdslivet, fortæller Flavia Jepsen fra 'Kokkedal På Vej', som også har været del af det projekt.
FacebookTwitterKopier linkEmner:Kokkedal|Uddannelse|Bolig|BL - Danmarks Almene Boliger|Folkeskolen (Danmark)




https://www.dr.dk/nyheder/regionale/nordjylland/blaeste-forbi-politiets-fotovogn-med-187-kilometer-i-timen-paa

NordjyllandBlæste forbi politiets fotovogn med 187 kilometer i timen på landevej: 'Det er så vanvittigt, det der'Endnu engang er en bilist blitzet med en fart, der er mere end dobbelt så høj som tilladt.
Det sker jævnligt, at politiets fotovogne blitzer bilister, der kører mere end dobbelt så hurtigt som tilladt, fortæller politiassistent Kim Haubro fra Nordjyllands Politi.
Af Christine Nørgaard og Mads Mostrup Jensen11.
feb.
2019 kl.
11.
39Bemærk: artiklen er mere end 30 dage gammelLæs opEn bilist kan forvente en kedelig besked i sin e-boks, efter han lørdag eftermiddag trådte speederen helt i bund på landevejen mellem Hals og Aalborg.
Manden blev blitzet med 187 kilometer i timen på strækningen, hvor man højest må køre 80.
Det udløser en bøde på mindst 9000 kroner og en ubetinget frakendelse af kørekortet.
Politiassistent Kim Haubro, der er koordinator for fotobilerne i Nordjylland, har dog ingen sympati for fartsynderen.
- Når man kører med den hastighed, så har man egentlig ikke noget begreb om at køre bil.
Det er så vanvittigt, det der, siger han.
Bilist ved Esbjerg snuppet med 181 km i timenStraffen for at køre for stærktKører du over 30 procent hurtigere, end du må, får du et klip i kørekortet.
Du får en betinget frakendelse og skal op til ny teori- og køreprøve, hvis du:Kører mere end 60 procent for stærkt eller 160 km/t eller derover i en almindelig personbil.
Kører mere end 40 procent for stærkt i et større køretøj.
Fx en bil med trailer, bil med campingvogn og lastbil.
Kører mere end 40 procent for stærkt, hvor hastigheden er nedsat pga.
vejarbejde.
Hvis du overskrider fartgrænsen med mere end 100 procent får du frakendt kørekortet ubetinget i en periode.
Kilde: Rådet for Sikker TrafikI weekenden blev flere bilister også taget i at køre langt over det tilladte ved en fartkontrol på landevejen mellem Esbjerg og Grindsted.
Her blev en bilist blitzet med 181 kilometer i timen.
- Det er totalt uforsvarligt at køre med den hastighed.
Men det er desværre ikke første gang, vi ser for høje hastigheder på den strækning, siger leder af færdselsafdelingen hos Syd- og Sønderjyllands Politi Knud Reinholdt.
Læs også:Vanvidsbilist taget med 181 km i timen på landevej: 'Det er desværre ikke første gang'Langt fra første gangI Nordjylland sker det også jævnligt, at politiets fotovogne blitzer bilister, der kører mere end dobbelt så hurtigt som tilladt, fortæller politiassistent Kim Haubro.
- Det er lidt trist, for man tager ikke hensyn til sig selv, men bestemt heller ikke til andre, når man kører så hurtigt, siger han.
Bilisten, der i Nordjylland nåede 187 kilometer i timen, er en 40-årig mand fra Aalborg.
FacebookTwitterKopier linkEmner:Biltrafik|Jylland|Syd- og Sønderjyllands Politi|e-Boks|Færdselsforseelser




https://www.dr.dk/nyheder/udland/islamistisk-terror-i-europa-er-halveret-siden-2017

UdlandIslamistisk terror i Europa er halveret siden 2017Norges efterretningstjeneste forudser, at sikkerhedstrusler fra Rusland og Kina vil stige.
11.
feb.
2019 kl.
11.
34Bemærk: artiklen er mere end 30 dage gammelLæs opEn tendens med færre terrorangreb i Europa fra islamistiske ekstremister vil fortsætte i 2019, forudser Norges efterretningstjeneste i en ny rapport.
– Antallet af terrorangreb - udført af islamister- er halveret i forhold til 2017, hvilket er en tendens, som ventes at fortsætte i år, hedder det i efterretningstjenestens seneste vurdering.
Derimod ser den norske efterretningstjeneste et stadigt større pres fra efterretningstjenesterne i Rusland og Kina, hvilket nu anses for at være den største sikkerhedstrussel mod Norge.
Operationerne fra de to lande bliver mere og mere koordinerede og effektive, hedder det.
Læs også:Norsk efterretningstjeneste har set vold og trusler mod eksil-iranere i flere år- Denne efterretningstrussel er den mest pågående og omfattende sikkerhedstrussel mod Norge og norske interesser.
Russiske og kinesiske aktører står for hovedandelen af disse aktiviteter og operationer, som er mere koordinerede end tidligere, siger efterretningstjenesten om aktuelle sikkerhedstrusler mod Norge i 2019.
- Målene er politiske og militære.
Også forskningsinstitutioner og højteknologiske institutioner er mål, hedder det.
Den siger videre, Rusland fortsætter forsøg på at undergrave politiske interesser og øge den politiske polarisering i Europa og Nato.
I forbindelse med vurderingerne af islamistiske grupper anfører de norske efterretningstjenester, at svækkelsen af Islamisk Stat medfører et mere komplekst og uoverskueligt trusselbillede.
/ritzau/FacebookTwitterKopier linkEmner:Islamisk Stat|Norge|Rusland|Efterretningstjenester|Terrorisme




https://www.dr.dk/nyheder/regionale/syd/efter-bios-konkurs-og-falck-skandale-region-vil-undgaa-flere-ambulanceudbud

Falck-Bios-sagenSe temaSyd- og SønderjyllandEfter Bios-konkurs og Falck-skandale: Region vil undgå flere ambulanceudbud Ambulancedriften i Region Syddanmark skal ikke tilbage på private hænder, mener et flertal i regionen.
Dansk Folkepartis gruppeformand i Region Syddanmark, Thies Mathiasen, kalder det 'gambling', hvis regionen igen sætter ambulancedriften i udbud.
Af Niklas Møller Jørgensen og Marie De Fine Skibsted11.
feb.
2019 kl.
10.
13 | opdateret 11.
feb.
2019 kl.
10.
32Bemærk: artiklen er mere end 30 dage gammelLæs opEt politisk flertal i Region Syddanmark vil ikke længere lade private virksomheder som Falck og Bios stå for ambulancedriften i Syd- og Sønderjylland og på Fyn.
Socialdemokratiet, SF, Dansk Folkeparti, Enhedslisten og Det Radikale Venstre i regionsrådet er nemlig enige om, at regionens eget selskab, Ambulance Syd, er det bedst mulige tilbud til syddanskerne.
For ambulancedriften skal ikke tilbage på private hænder, siger Dansk Folkepartis gruppeformand i regionsrådet, Thies Mathiasen.
- Det er en slags gambling, når vi sætter det i udbud.
Det kunne vi se sidste gang.
Det endte helt galt.
Nu er der ro omkring ambulanceredderne, og det hele kører godt, siger han.
Ambulance Syd skal fortsætteFlertallet har derfor foreslået at lade regionens egen ambulancetjeneste køre ufortrødent videre, når kontrakten udløber i 2025.
Det sker i kølvandet på Bios' konkurs og afsløringerne af Falcks forsøg på at presse konkurrenten ud af det danske ambulancemarked.
Også SF's gruppeformand, Villy Søvndal, mener, at regionen skal holde fast i sit eget ambulanceselskab.
- Der er lavet nok eksperimenter her i Syddanmark med underlige udbud.
Nu har vi lige præcist fundet en model, der giver en god kvalitet i ambulancedriften.
Og så er der ingen grund til at kaste det ud i et nyt eksperiment, tværtimod.
Villy Søvndal er modstander af, at ambulancedriften igen sendes i udbud i Region Syddanmark.
Venstre er uenigMen Venstres gruppe i regionsrådet er uenige med flertallet og mener, det er for tidligt at beslutte, om ambulancedriften skal i udbud igen.
De vil derfor en holde en dør på klem for et gensyn med private ambulancer, fortæller regionsrådsformand fra Venstre, Stephanie Lose.
- Jeg er rigtig glad for Ambulance Syd og den opgaveløsning, de leverer.
Hvordan det helt præcise set-up skal være, og hvor stor en rolle Ambulance Syd skal spille efter 2025, tager vi stilling til, når vi når dertil, siger hun.
FacebookTwitterKopier linkEmner:Stephanie Lose (politiker)|Thies Mathiasen (politiker)|Venstre|Lokalpolitik|Fyn




https://www.dr.dk/musik/publikum-fik-kaempe-overraskelse-michelle-obama-i-surprise-besoeg-til-grammy-fest

MusikPublikum fik kæmpe overraskelse: Michelle Obama i surprise-besøg til Grammy-fest Den tidligere førstedame var på scenen til Grammy Awards i Los Angeles.
Michelle Obama på scenen sammen med aftenens vært, Alicia Keys (tv.
), og Jennifer Lopez (th.
).
Af Marie Søndergaard11.
feb.
2019 kl.
08.
18Bemærk: artiklen er mere end 30 dage gammelLæs opDet var første gang siden 2005, at Grammy Awards havde en kvindelig vært, da showet løb af stablen natten til mandag i Los Angeles.
Den 38-årige sangerinde Alicia Keys styrede aftenens løjer, og hun havde i den store anledning taget flere power-kvinder med på scenen til at hjælpe sig med showets indledende monolog – nemlig sangerinderne Lady Gaga og Jennifer Lopez, skuespiller Jada Pinkett Smith og ikke mindst USA's tidligere præsidentfrue, Michelle Obama.
Lyt til Alicia Keys' kæmpehit 'Fallin'' herunder:Alicia Keys - Fallin'Alle kvinderne fortalte på scenen, hvad musik betyder for dem, og det var tydeligt, at Michelle Obama også har et bankende musikhjerte.
Læs også:Hitsangerinde vinder Grammy – og langer ud under sin takketale- Fra Motown-pladerne, jeg har slidt op, til 'Who Run the World'-sangene, som har givet mig så meget energi det seneste årti, så har musik altid hjulpet mig til at fortælle min historie, og jeg ved, at sådan har alle her det, sagde Michelle Obama efter det store bifald, der brød ud i salen, da hun trådte frem på scenen.
Til Grammy Awards 2019 blev der delt 84 priser ud i alt fra pop, rap, rock, jazz og klassisk, og den tidligere førstedame understregede da også, at alle musikgenrer kan noget helt særligt.
- Lige meget om det er country, rap eller rock, så hjælper musik os med at dele ud af os selv, vores værdighed, sorger, håb og glæder.
Musik hjælper os til at høre hinanden og invitere hinanden ind.
Musik viser os, at det alt sammen betyder noget – hver stemmes historie og hver note i alle sange.
Aftenens vært, Alicia Keys, er selv noget af en power-kvinde og har været nomineret til en Grammy hele 29 gange og vundet 15 af dem.
Blandt andet for 'Bedste sang' i 2002 med kæmpehittet 'Fallin''.
Hun satte også streg under de mange følelser, der ligger i musik.
- Vi græder til musik.
Vi marcherer til musik.
Vi rocker til musik.
Vi har sex til musik.
Det er vores globale sprog, og når du virkelig har noget på hjerte, så siger du det med en sang, er det ikke rigtigt?
, sagde Alicia Keys i starten af showet.
De løb med de største priser ved Grammy Awards 2019:•Årets indspilning Childish Gambino – 'This is America'•Årets album Kacey Musgraves - 'Golden Hour'•Årets sang Childish Gambino – 'This is America'•Bedste nye kunstner Dua Lipa•Bedste popsolist Lady Gaga - 'Joanne'•Bedste pop duo/gruppe-optræden Lady Gaga og Bradley Cooper - 'Shallow'•Bedste pop-album Ariana Grande - 'Sweetener'•Bedste dance-sang Silk City & Dua Lipa ft.
Diplo & Mark Ronson - 'Electricity'•Bedste elektroniske album Justice - 'Woman Worldwide'•Bedste rock-sang St.
Vincent - 'Masseducation'•Bedste rock-album Greta Van Fleet - 'From the Fires'•Bedste alternative album Back - 'Colors'•Bedste r&b-sang Ella Mai - 'Boo’d Up'•Bedste r&b-album H.
E.
R.
– 'H.
E.
R.
'•Bedste rap-sang 'Drake - God’s Plan'•Bedste rap-album Cardi B - 'Invasion of Privacy'•Bedste musikvideo Childish Gambino - 'This is America'•Bedste soundtrack 'Black Panther'FacebookTwitterKopier linkEmner:Alicia Keys (musiker)|Cardi B (musiker)|USA|Los Angeles|Pop og rock




https://www.dr.dk/nyheder/indland/forsoeg-boern-fra-belastede-omraader-faar-penge-matematikopgaver

IndlandForsøg: Børn fra belastede områder får penge for matematikopgaverEn økonomisk gulerod skal være med til at bryde den sociale arv.
Boligselskaber tager nye metoder i brug for at bryde social arv i udsatte områder.
 Af Kasper Duncan Gram (Video)11.
feb.
2019 kl.
07.
27 | opdateret 11.
feb.
2019 kl.
10.
43Bemærk: artiklen er mere end 30 dage gammelLæs opLog ind, lav matematikopgaver og få penge for det.
Sådan lyder regnestykket for skolebørn i fem udsatte boligområder i et nyt pilotprojekt fra BL – Danmarks Almene Boliger.
Formålet er, at børnene skal klare sig bedre i skolen ved at bruge et supplement til lektiecaféerne, når de har fri fra skole.
- Vi kan se, at når man får højere karakterer, så går det også bedre med at få en ungdomsuddannelse og komme ind på arbejdsmarkedet.
Det handler altså om at bryde den sociale arv, siger BL’s administrerende direktør, Bent Madsen.
Man får 75 kroner, når man gennemfører et af de to moduler i pilotprojektet, der hedder ’Mod på Matematik’, og projektet bliver tilbudt til resten af de udsatte boligområder til sommer.
Projekt: Børn får lommepenge for at lære matematikBørnene får adgang til en app på mobil eller tablet, hvor de kan løse matematikopgaver mod belønning.
I første omgang er det et pilotprojekt for omkring 60 sjetteklasses-elever fordelt i Fredericia, Gellerup, Kokkedal, Horsens og på Bornholm.
Afhængig af erfaringerne udrulles projektet til boligområder i hele landet fra august.
Appen er udviklet af virksomheden Area9 Lyceum.
Vækstfonden investerede 190 millioner kroner i Area9 Lyceum i januar 2018.
Kilder: BL, Vækstfonden- Programmet er lavet på en måde, så det tilpasser sig det enkelte barns læringsmåde og niveau, forklarer Bent Madsen, der endnu ikke kan vurdere, hvad hjemmeopgaveprojektet kommer til at koste:- Men i forhold til hvor stor samfundsøkonomisk effekt det kan få, er det nok et meget beskedent beløb, understreger han.
Programmet kan både bruges på tablet, smartphone eller computer og bliver på sigt udvidet med flere moduler, fag og aldersgrupper.
Omkring 60 sjetteklasseselever fra Fredericia, Gellerup, Kokkedal, Horsens og Bornholm deltager i pilotprojektet, som er det seneste af en række lommepengeprojekter.
Tidligere har man blandt andet givet børn og unge løn for eksempelvis at samle skrald.
- Vi har også stor succes med andre lommepengeprojekter i boligområderne, hvor vi for eksempel understøtter de 13-14-årige, som har lidt svært ved at finde et fritidsjob, fortæller Signe Lauenblad fra Bo Trivsel, en boligsocial sammenslutning i Horsens, til Ritzau.
FacebookTwitterKopier linkEmner:BL - Danmarks Almene Boliger|Bolig|Horsens|Bornholm|Fredericia




https://www.dr.dk/sporten/oevrig/dansk-bueskytte-vinder-world-cup-soelv

Øvrig sportDansk bueskytte vinder World Cup-sølvDanske Stephan Hansen vandt sølv ved sæsonfinalen.
Tanja Jensen vandt bronze hos kvinderne.
Stephan Hansen vandt en flot sølvmedalje ved mændenes sæsonfinale i Las Vegas.
Tanja Jensen vandt bronze hos kvinderne.
Af Mathias Hauge Jacobsen11.
feb.
2019 kl.
08.
29Bemærk: artiklen er mere end 30 dage gammelLæs opDet blev en god weekend for den danske bueskytte Stephan Hansen, der sikrede sig en flot sølvmedalje ved sæsonfinalen i Las Vegas.
Her dystede de 16 bedste således om guldet, og efter sejre i både 1/8-finalen over Mario Vavro fra Kroatien og dernæst kvartfinalesejr over hollandske Peter Elzinga, var semifinalepladsen booket.
Her ventede et af hjemmebanehåbene i form af Braden Gellenthien fra USA.
Og efter tre tiere fra Stephan Hansen og blot to af Gellenthien, var danskeren på sejrskurs.
Den kurs holdt Stephan Hansen med ene af tiere resten af dysten, og så var danskeren med en sejr på 150 point mod 149 amerikanske point klar til finalen.
Læs også:Dansk bueskytte jagter den store pengesum i Las Vegas: Kravet er 90 pile i midtenI guldfinalen ventede så endnu en amerikaner, og mod Kris Schaff måtte Stephan Hansen kapitulere.
Amerikaneren var skarpest, leverede 149 point mod Stephan Hansens 146.
Og danskeren måtte derfor se sig henvist til andenpladsen.
Endnu en dansk medalje Hos kvindernes var der også dansk metal.
Her måtte Tanja Jensen se sig slået i semifinalen, men hun rejste sig til gengæld i bronzedysten.
Med en sejr på 149-143 over amerikaneren Paige Pearce kunne Tanja Jensen således rejse hjem med en flot bronzemedalje.
FacebookTwitterKopier linkEmner:Holland|Kroatien|Las Vegas|USA




https://www.dr.dk/nyheder/udland/brand-skud-og-taaregas-voldsomme-optoejer-paa-haiti

UdlandBrand, skud og tåregas: Voldsomme optøjer på HaitiMindst én død og flere sårede efter demonstrationer fører til sammenstød med politiet.
Demonstranter har været på gaden i Haitis hovedstad fire dage i træk.
De kræver præsidentens afgang.
Af Oliver Fruergaard og Robin Patrick Stampe Seierby (Video)11.
feb.
2019 kl.
11.
52Bemærk: artiklen er mere end 30 dage gammelLæs opBrændende biler og kampklædte betjente har over weekenden fyldt Haitis hovedstad, der siden torsdag har været præget af voldsomme demonstrationer.
Mindst én demonstrant er død, efter politiet lørdag affyrede skud.
Flere demonstranter og betjente er såret, skriver amerikanske Miami Herald.
Haiti har gennem flere år stået med store humanitære udfordringer, og befolkningen kræver nu afgang for landets præsident Jovenel Moise, som de blandt andet mener har vendt det blinde øje til flere års korruption i den tidligere regering.
- Hvis Jovenel Moise ikke træder af, udnævner vi en midlertidig præsident i de kommende dage, lød det torsdag fra oppositionsleder Moise Jean Charles, som deltog i protesterne.
Underslæb i regeringenDet er ikke første gang, at korruptionsbeskyldningerne får folket på gaden.
Haiti lånte for adskillige år tilbage flere milliarder af Venezuela.
Penge, der blandt andet skulle genoprette og stabilisere Haiti, efter et jordskælv i 2010 angiveligt slog op mod 160.
000 mennesker ihjel og ødelagde store dele af landet.
Men en stor del af pengene gik i stedet i lommen på højtstående regeringsmedlemmer og private virksomheder, antyder en rapport, der dokumenterer betalinger på flere millioner til projekter, der aldrig blev sat igang.
Demonstranterne mener ikke, at præsident Moise har gjort nok for at efterforske det formodede underslæb.
- En lille rig minoritet styrer landet, mens en masse mennesker dør og sulter.
Derfor vælger vi at protestere, lyder det fra demonstranten Valckensy Dessin.
Demonstranter advarer om, at der vil være flere protester de kommende dage.
Præsident har indtil nu nægtet at træde af, men anmoder om forhandlinger med oppositionen.
FacebookTwitterKopier linkEmner:Haiti|Demonstrationer|Miami|Venezuela




https://www.dr.dk/sporten/fodbold/superliga/hoeghs-hoejdepunkter-droemmemaal-kaempekoks-og-skov-paa-rekordjagt

SuperligaHØGHS HØJDEPUNKTER Drømmemål, kæmpekoks og Skov på rekordjagtSuperligaen er tilbage efter to måneder vinterpause.
Af Johan Haarløv11.
feb.
2019 kl.
07.
32Bemærk: artiklen er mere end 30 dage gammelLæs opDer var underholdning for alle pengene, da Superligaen i weekenden var tilbage efter små to måneders vinterpause.
I Aalborg sparkede Mikkel Kallesøe et af sæsonens allerbedste mål i kassen, mens Jeppe Højbjerg i Aarhus ikke gjorde Esbjerg nogen tjeneste, da han afleverede bolden lige ud i fødderne på Tobias Sana.
De øjeblikke er noget af det, DR Sportens vært på Fodboldmagasinet, Josefine Høgh, hæftede sig ved i weekendens kampe.
Se, hvad hun ellers lagde mærke til i weekenden i videoen over artiklen.
FacebookTwitterKopier linkEmner:Fodbold|Aalborg|Aarhus|Esbjerg




https://www.dr.dk/musik/sangerinde-var-tyk-til-designerne-nu-hyldes-hun-paa-den-roede-loeber

MusikSangerinde var 'for tyk' til designerne: Nu hyldes hun på den røde løberSe alle de flotteste skrud fra den røde løber ved nattens Grammy Awards.
Af Christian Ellegaard og Sofie Bo Christensen11.
feb.
2019 kl.
08.
51Bemærk: artiklen er mere end 30 dage gammelLæs opMan skal se godt ud, når man træder ind på den røde løber, og både øjne og kameralinser er limet til én.
Sådan har den amerikanske sangerinde Bebe Rexha det også.
Derfor havde hun inden nattens Grammy Awards sat jagten ind på den perfekte kjole - men det var ikke let for sangerinden at finde en designer, der ville klæde hende på.
Hun var for tyk.
- Mit team har talt med en række forskellige designere, og mange af dem ville ikke klæde mig på, fordi jeg er for stor.
Seriøst, jeg er for stor.
Hvis størrelse 38 er for stort, så gider jeg ikke bære din fucking kjole, rasede sangerinden i en video på sin Instagram-profil for et par uger siden.
Læs også:Hitsangerinde vinder Grammy – og langer ud under sin takketale- I siger, at alle kvinder i den her verden, der er en størrelse 38 og op, ikke er smukke og ikke kan have jeres kjoler på.
Fuck jer!
Men det lykkedes alligevel Bebe Rexha at finde en Grammy-kjole - kreeret af designeren Monsoori -, og nu hyldes hun på internettet for sit outfit på den røde løber.
Se, hvem der løb med Grammy-priserne, her.
Amerikanske Buzzfeed omtaler sangerinden som en 'straight-up queen', mens USA Today kalder hendes kjole for 'en show-stopper'.
Bebe Rexha selv var også pænt tilfreds med sit Grammy-look:- I ville ønske, I havde klædt min fede røv på, lød det fra sangerinden til Acces Online.
Bebe Rexha var nomineret i kategorien 'Bedste nye kunstner' - men den pris løb sangerinden Dua Lipa med i stedet.
I galleriet herunder kan du se Grammy-aftenens største stjerner på den røde løber.
Lyt til 'No Broken Hearts' med Bebe Rexha her, mens du læser videre:Bebe Rexha - No Broken Hearts- I ville ønske, I havde klædt min fede røv på, lød det skarpt fra 29-årige Bebe Rexha på den røde løber.
1 / 13Cardi B var klædt på til den helt store guldmedalje, og løb da også afsted med sejren for 'Bedste rap-album' for 'Invasion of Privacy'.
 Getty images)2 / 13Dua Lipa vandt 'Bedste nye artist', men ligner ikke en, der er ny på den røde løber i en gulvlang sølv kjole.
3 / 13Sangerinden Ella Mai løb med sejren for 'Bedste r&b-sang' med 'Boo’d up'.
4 / 13Rapperen Post Malone var iført lyserød fra top til tå.
5 / 13Den canadiske hjertesmelter Shawn Mendes optrådte til Grammy-showet og var blandt andet også nomineret til 'Bedste pop-album'.
6 / 13Sangeren Anderson .
Paak vandt en Grammy for 'Bedste rap-optræden', men måtte dele sejren med Kendrick Lamar, der også vandt samme kategori - prisen blev nemlig uafgjort.
7 / 13Lady Gaga optrådte til det store Grammy-show med nummeret 'Shallow', som hun sammen med Bradley Cooper vandt priser for i kategorierne 'Bedste duet' og 'Bedste sang til et visuelt medie'.
8 / 13Ricky Martin, der lige nu er aktuel i Netflix-serien 'The Assassination of Gianni Versace', havde taget sin ti-årige søn Matteo med på den røde løber.
9 / 13Camila Cabello var hoppet i denne lyserøde sag i aftenens anledning.
10 / 13R&b-sangerinden H.
E.
R.
ses sjældent uden sine solbriller, og de blev også på, da hun gik på den røde løber - og senere da hun modtog en Grammy for 'Bedste r&b-album'.
11 / 13Den franske musikduo Justice, bestående af Gaspard Augé og Xavier de Rosnay, vandt for 'Bedste elektroniske album'.
12 / 13St.
Vincent, der under showet optrådte sammen med Dua Lipa, vandt en Grammy for 'Bedste rock-sang' med nummeret 'Masseducation'.
13 / 13FacebookTwitterKopier linkEmner:Dua Lipa (musiker)|Tøj|Instagram|USA Today




https://www.dr.dk/sporten/fodbold/superliga/overblik-danskernes-weekend-i-fodboldeuropa-maal-fra-uvante-foedder-og

SuperligaOVERBLIK Danskernes weekend i Fodboldeuropa: Mål fra uvante fødder og Eriksens håneretDer var danske mål i Premier League, mens også Lukas Lerager fik scoret sit første mål for Genoa.
Christian Eriksen var i målform for Tottenham søndag.
Af Frederik Palle og Michael Sten Jensen i Lyon11.
feb.
2019 kl.
07.
04Bemærk: artiklen er mere end 30 dage gammelLæs opLukas Lerager med lågetLukas Lerager i kamp for Bordeaux mod FCK i efteråret.
I sin kun anden Serie A-kamp blev den danske landsholdsspiller den positive nyhed fra italiensk fodbold.
Hans hovedstødsmål sikrede nemlig et enkelt point til Genoa mod Bologna.
Det var Leragers første mål i Serie A.
Det blev dog til nederlag for både Jens Stryger Larsen og Udinese samt Joachim Andersen og Sampdoria.
Begge fik ellers 90 minutters spilletid.
Afgørende danske mål i Premier LeagueKenneth Zohore fik hul på målbylden mod Southampton.
Både Christian Eriksen og Kenneth Zohore var på pletten i denne runde af Premier League, og det var med vigtige mål.
Zohore kom ind og sikrede en vital sejr for Cardiff med et mål i overtiden mod danskerholdet Southampton.
Det var Zohores første mål siden april sidste år.
Eriksen har scoret noget mere, men målet i weekenden vil han huske specielt godt, når han mødes med landsholdet i marts måned.
Det var nemlig mod Leicester med Kasper Schmeichel i målet.
Tottenham vandt opgøret 3-1.
Tidligt exit til danskerholdet Paris Saint-GermainNadia Nadim.
Forventningerne er altid store til Paris Saint-Germain, og derfor må det betragtes som en skuffelse for Nadia Nadim og Signe Bruuns hold at ryge ud i kvartfinalen i pokalturneringen.
Det var dog en såkaldt ’moralsk finale’, da modstanderen var Frankrigs andet storhold, Lyon, som vandt kampen 1-0.
Nadim spillede godt en time på banen, mens Signe Bruun blev skiftet ind med tre minutter tilbage af kampen.
Braithwaite fortsætter succesfuld start i SpanienMartin Braithwaite har fået en fin start på tilværelsen i spansk fodbold.
Det har vist sig at være en klog beslutning af Martin Braithwaite at rykke til Spanien og det lille hold Leganés.
Siden han kom til klubben, har han scoret mod både FC Barcelona og Real Madrid, og i weekenden vandt klubben igen.
Der var ingen mål fra Braithwaites pote i denne kamp mod Betis, men han lagde op til det sidste mål i 3-0-sejren, som giver Leganés et hul ned til nedrykningsstregen.
FacebookTwitterKopier linkEmner:Jens Stryger Larsen (fodboldspiller)|Kasper Schmeichel (fodboldspiller)|Fodbold|Italien|Spanien




https://www.dr.dk/sporten/fodbold/superliga/fcm-boss-stikker-til-fck-de-er-bange-os

SuperligaFCM-boss stikker til FCK: 'De er bange for os'FC København er bange for FC Midtjylland, mener midtjydernes bestyrelsesformand, Rasmus Ankersen.
Rasmus Ankersen mener, at FC København er bange for FC Midtjylland.
11.
feb.
2019 kl.
11.
40Bemærk: artiklen er mere end 30 dage gammelLæs opRivaliseringen i toppen af den danske Superliga mellem FC Midtjylland og FC København kan sammenlignes med duellen mellem tenniskoryfæerne John McEnroe og Björn Borg i slutningen af 1970'erne og begyndelsen af 1980'erne.
Det siger FC Midtjyllands bestyrelsesformand, Rasmus Ankersen, i et interview med Politiken.
- Vi gør tingene meget forskelligt, men jeg synes kun, det er godt, at FC København er så stærke, som de er.
- Det er altid godt at have en dygtig konkurrent til at presse og inspirere dig.
John McEnroe blev vel også bedre af at konkurrere mod Björn Borg, ligesom IBM satte overliggeren højt for Microsoft, siger Ankersen til avisen.
Læs også:SÅ’ DER MÅL!
Se alle weekendens Superligamål på 99 sekunder'De har fået os på hjernen'FC København og FC Midtjylland har sæsonen igennem kørt et parløb i toppen af den danske Superliga.
Det har de to mandskaber også tidligere gjort, og bølgerne går ofte højt, når klubberne forholder sig til hinanden.
- FC København har fået FC Midtjylland på hjernen, og de er bange for os.
Det skal man ikke være Einstein for at gennemskue.
- De bruger halvdelen af deres pressemøder i Europa League på at tale om os, og når vi spiller i Parken, flytter de banderne så tæt banen, så vi ikke kan kaste lange indkast.
Og på en måde forstår man det vel godt, siger Rasmus Ankersen.
Læs også:HØGHS HØJDEPUNKTER Drømmemål, kæmpekoks og Skov på rekordjagtFC København besejrede søndag aften OB med hele 6-1 og er seks point foran FC Midtjylland.
Dog har FCK spillet en kamp mere.
Midtjyderne kan hente lidt af det tabte ind, når de mandag aften er på besøg hos Vendsyssel.
Efter den kamp resterer der fem runder af Superligaens grundspil, hvorefter de seks bedste hold spiller slutspil om medaljer.
/ritzau/FacebookTwitterKopier linkEmner:FC København|FC Midtjylland|Fodbold|Odense Boldklub|Jylland




https://www.dr.dk/nyheder/indland/laegeforeningen-laeger-fra-eu-lande-skal-testes-i-dansk

IndlandLægeforeningen: Læger fra EU-lande skal testes i danskLægeforeningen foreslår sprogkrav til læger fra EU-lande.
Af Astrid Fischer og Jakob Skaaning11.
feb.
2019 kl.
06.
47Bemærk: artiklen er mere end 30 dage gammelLæs op- Man bør stille samme sprogkrav til læger, der kommer fra EU-lande, som man stiller til læger, der kommer fra alle andre lande.
Sådan siger formanden for Lægeforeningen, Andreas Rudkjøbing, til DR Nyheder.
I dag skal læger fra lande uden for EU bestå Danskprøve 3 for at få en dansk lægeautorisation og ret til at arbejde i Danmark.
Der er ingen sprogkrav til læger fra EU-lande.
- Vi oplever, at der er udfordringer med læger fra EU-lande i forhold til sprog og samtalen med patienterne og samarbejdet med kollegerne.
Derfor foreslår vi, at man stiller de samme formelle krav til sprogkompetencer til alle udenlandske læger, så også EU-læger skal bestå Danskprøve 3.
Læs også:Udenlandske læger nu i flertal på flere afdelinger på danske sygehuseDanskprøve 3 svarer til en 9.
klasses eksamen, og kravet skal først og fremmest indføres af hensyn til patientsikkerheden, mener lægernes formand.
- Hvis man ikke kan have en god samtale læge og patient imellem, så er det svært at finde ud af, hvad patienten fejler.
Det kan være svært at forklare, hvordan en behandling skal foregå, og hvilke symptomer man skal være opmærksom på, siger Andreas Rudkjøbing.
"Hvis man ikke kan have en god samtale læge og patient imellem, så er det svært at finde ud af, hvad patienten fejler.
"Andreas Rudkjøbing, formand, LægeforeningenAt der kan opstå sprogproblemer mellem patienter og udenlandske læger fremgik af et indslag i 21 Søndag i aftes.
Danske Patienter er enigeI en årrække har mange især mindre sygehuse hentet udenlandske læger til Danmark på grund af lægemanglen.
Ifølge tal fra Sundhedsdatastyrelsen arbejder omkring 2.
200 udenlandske læger i Danmark.
Og godt 1.
200 af dem kommer fra lande i EU.
Organisationen Danske Patienter er enig med Lægeforeningen i, at der skal stilles sprogkrav, også til lægerne fra EU-lande.
- Vi har set de her eksempler i mange år med nogle, heldigvis få, læger, der ikke har haft de nødvendige sproglige kompetencer.
Det går ud over patientsikkerheden, og det går ud over de mange dygtige udenlandske læger, der er i det danske sundhedsvæsen.
Det siger organisationens direktør, Morten Freil.
- Der skal være en sprogtest, og vi skal kunne forvente, at alle læger i Danmark kan forstå sproget på skrift og mundtligt.
Sprog er en kernekompetence, og den skal vi ikke gå på kompromis med.
Et direktiv fra EU betyder, at EU-borgere umiddelbart kan få anerkendt deres uddannelse i et andet EU-land.
Men der er mulighed for at stille sprogkrav, hvis det for eksempel sker af hensyn til patientsikkerheden.
Det er den mulighed, Lægeforeningen foreslår, at Danmark bruger til at stille samme krav til EU-læger som til andre udenlandske læger, siger formand Andreas Rudkjøbing.
- Det gør man i Sverige, og det er jo fordi, de oplever samme udfordringer.
Så for mig at se er det helt naturligt at gå i samme retning som Sverige.
Sygehusenes ansvarSom reglerne er i dag, er det sygehusene – og i sidste ende regionerne – der har ansvaret for, at de læger, de ansætter, taler dansk godt nok til at løse deres opgave.
Men det ansvar har regionerne ikke løftet, mener Andreas Rudkjøbing.
- Vi har set nogle gode tiltag, for eksempel på Sygehus Lillebælt, hvor man har ansat sprogundervisere.
Men generelt kan man jo sige, at opgaven ikke er løst fra arbejdsgivernes side, da vi stadig har læger, som ikke taler godt nok dansk, siger Andreas Rudkjøbing.
"Det er ikke godt nok, og det må vi sørge for at få rettet op på.
"Stephanie Lose, formand, Danske RegionerDanske Patienter mener ikke, at man kan overlade ansvaret til de enkelte sygehuse og regionerne.
- Vi er bange for, at når man lader det være op til den enkelte ledelse ude på sygehusene, så vil man måske slække på kravene i de områder, hvor man mangler læger.
Hvis det så bliver sværere at rekruttere læger, når man indfører et nationalt sprogkrav, så må vi sætte skub i andre måder at rekruttere læger på, siger direktør Morten Freil.
Og Lægeforeningen er enig:- Vi har lægemangel i Danmark og stort behov for arbejdskraft fra udlandet.
Men de opgaver, lægerne skal løse, bliver jo kun løst, hvis de taler sproget godt nok, siger lægernes formand, Andreas Rudkjøbing.
Regionerne klar til at se på detOg regionerne er åbne over for at diskutere, om der skal indføres et nationalt fastsat sprogkrav for EU-læger, siger formanden for Danske Regioner, Stephanie Lose (V).
De udenlandske lægerSe andet program af tre af 'De udenlandske læger' nu her på DR TV eller på DR1 mandag 18.
februar klokken 20.
45.
- Det er jo et faktum, at der er eksempler derude på, at det ikke er godt nok, og at der har været læger, der ikke har kunnet kommunikere godt nok med deres patienter.
Det er ikke godt nok, og det må vi sørge for at få rettet op på.
Stephanie Lose understreger, at mange udenlandske læger gør det rigtig godt og bidrager til god patientbehandling.
- Så vi skal sørge for, at man får sat ind over for dem, hvor det ikke er godt nok i forhold til kommunikationen.
I Danmark har vi haft en individuel tilgang til det, og jeg er ikke overbevist om, at det kræver en national standard.
Men jeg er meget indstillet på at diskutere det og kigge på de erfaringer, man har i for eksempel Sverige.
Danske Regioners formand mener, at Styrelsen for Patientsikkerhed må være med til at vurdere det.
Det er Styrelsen, der udsteder autorisationer til læger i Danmark og til de udenlandske læger, der kommer hertil.
Hvis der skal indføres et sprogkrav for EU-læger, er det dog en politisk beslutning.
Hidtil har regeringen afvist at indføre sprogkrav for EU-læger, blandt andet med henvisning til, at det kan gøre det sværere at rekruttere læger i udlandet i en situation, hvor der er lægemangel i Danmark.
FacebookTwitterKopier linkEmner:EU|Lægeforeningen|Læger|Stephanie Lose (politiker)|Sverige




https://www.dr.dk/musik/hitsangerinde-vinder-grammy-og-langer-ud-under-sin-takketale

MusikHitsangerinde vinder Grammy – og langer ud under sin takketaleBritiske Dua Lipa vandt prisen for 'Bedste nye kunstner' – se flere Grammy-vindere her.
Dua Lipa vandt to priser ved nattens Grammy Awards.
(Foto: Alberto E.
Rodriguez © 2019 Getty Images)Af Christian Ellegaard11.
feb.
2019 kl.
06.
44Bemærk: artiklen er mere end 30 dage gammelLæs opNatten til mandag var den røde løber rullet ud i Los Angeles, hvor de årlige Grammy Awards blev uddelt.
I alt 84 af de prestigefyldte statuetter var på spil, og to af dem løb den britiske sangerinde Dua Lipa med.
Den 23-årige engelsk-albanske sangerinde vandt titlen som 'Bedste nye kunstner', mens hendes sang 'Electricity' løb med prisen for 'Bedste dance sang'.
Hør 'Electricity' her:Dua Lipa ft.
Silk City - ElectricityUnder sin takketale for prisen som 'Bedste nye kunstner' lagde en rørt Dua Lipa ud med at takke de andre kvindelige musikere, der også var nominerede ved årets Grammy Awards.
Samtidig langede sangerinden ud efter formanden for Grammy Awards, Neil Portnow.
Efter sidste års Grammy Awards, hvor blot én kvindelig artist vandt en statuette under tv-delen af showet, kommenterede Portnow på manglen af kvindelige Grammy-vindere og nominerede ved at sige, at kvinder bør 'stramme op'.
Læs også:Popsensation satte ild under Roskilde: 'Det var fuldkommen sindssygt'- Det må starte med kvinder, der har kreativiteten i deres hjerter og sjæl, der ønsker at være musikere, lydteknikere, producere og ønsker at være en del af branchen på et ledende niveau, så skal de stramme op, fordi jeg tror, de ville være velkomne, udtalte Neil Portnow sidste år til Variety.
Netop den udtalelse hentydede Dua Lipa til under sin takketale.
- Jeg tænker, vi virkelig strammede op i år, lød det subtilt fra sangerinden til klapsalver fra salen.
To danske bidrag var nominerede til priser, men både Den Danske Strygekvartet og dirigent Thomas Dausgaard måtte gå tomhændet hjem fra prisfesten.
Anderson .
Paak vandt prisen for 'Bedste rap-optrædn'.
Til det traditionelle vinderbillede havde han fået selskab af sin søn Soul Rasheed.
 Grammy-showet blev åbnet af Lady Gaga, skuespiller Jada Pinkett Smith, aftenens vært Alicia Keys, Jennifer Lopez samt tidligere præsidentfrue Michelle Obama.
 Lady Gaga løb med hele tre priser: 'Bedste duet' for sangen 'Shallow', som også løb med prisen for 'Bedste sang til et visuelt medie', mens sangen 'Joanne' sikrede hende prisen for 'Bedste pop-vokal'.
 Lady Gaga var dog ikke kun på scenen for at høste priser - hun var også blandt aftenens optrædende.
 Rap-dronningen Cardi B vandt prisen for 'Bedste rap-album', og med sig på scenen havde sin on/off-husbond, rapperen Offset.
 Miley Cyrus og Shawn Mendes var hoppet matchende læderveste, da de gik på scenen sammen.
 Sangerinden Dua Lipa have svært ved at holde følelserne tilbage, da hun gik på scenen for at modtage prisen for 'Bedste nye kunstner'.
 Latin-blodet brusede da Ricky Martin og Camila Cabello gik på scenen for at optræde i en hed duet.
1 / 8Anderson .
Paak vandt prisen for 'Bedste rap-optrædn'.
Til det traditionelle vinderbillede havde han fået selskab af sin søn Soul Rasheed.
1 / 8Grammy-showet blev åbnet af Lady Gaga, skuespiller Jada Pinkett Smith, aftenens vært Alicia Keys, Jennifer Lopez samt tidligere præsidentfrue Michelle Obama.
2 / 8Lady Gaga løb med hele tre priser: 'Bedste duet' for sangen 'Shallow', som også løb med prisen for 'Bedste sang til et visuelt medie', mens sangen 'Joanne' sikrede hende prisen for 'Bedste pop-vokal'.
3 / 8Lady Gaga var dog ikke kun på scenen for at høste priser - hun var også blandt aftenens optrædende.
4 / 8Rap-dronningen Cardi B vandt prisen for 'Bedste rap-album', og med sig på scenen havde sin on/off-husbond, rapperen Offset.
5 / 8Miley Cyrus og Shawn Mendes var hoppet matchende læderveste, da de gik på scenen sammen.
6 / 8Sangerinden Dua Lipa have svært ved at holde følelserne tilbage, da hun gik på scenen for at modtage prisen for 'Bedste nye kunstner'.
7 / 8Latin-blodet brusede da Ricky Martin og Camila Cabello gik på scenen for at optræde i en hed duet.
8 / 8De løb med de største priser ved Grammy Awards 2019:•Årets indspilning Childish Gambino – 'This is America'•Årets album Kacey Musgraves - 'Golden Hour'•Årets sang Childish Gambino – 'This is America'•Bedste nye kunstner Dua Lipa•Bedste popsolist Lady Gaga - 'Joanne'•Bedste pop duo/gruppe-optræden Lady Gaga og Bradley Cooper - 'Shallow'•Bedste pop-album Ariana Grande - 'Sweetener'•Bedste dance-sang Silk City & Dua Lipa ft.
Diplo & Mark Ronson - 'Electricity'•Bedste elektronisk album Justice - 'Woman Worldwide'•Bedste rock-sang St.
Vincent - 'Masseducation'•Bedste rock-album Greta Van Fleet - 'From the Fires'•Bedste alternative album Back - 'Colors'•Bedste r&b-sang Ella Mai - 'Boo’d Up'•Bedste r&b-album H.
E.
R.
– 'H.
E.
R.
'•Bedste rap-sang 'Drake - God’s Plan'•Bedste rap-album Cardi B - 'Invasion of Privacy'•Bedste musikvideo Childish Gambino - 'This is America'•Bedste soundtrack 'Black Panther'FacebookTwitterKopier linkEmner:Cardi B (musiker)|Diplo (musiker)|Den Danske Strygekvartet|Pop og rock|Storbritannien




