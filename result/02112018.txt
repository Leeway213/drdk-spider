https://www.dr.dk/sporten/fodbold/superliga/video-lieders-gyldne-hael-sikrer-soenderjyske-tre-point

SuperligaVIDEO Lieders gyldne hæl sikrer Sønderjyske tre pointSønderjyske var nede 0-1 ved pausen, men to hurtige mål var med til at sikre en sejr over Vendsyssel FF.
02.
nov.
2018 kl.
22.
42Bemærk: artiklen er mere end 30 dage gammelLæs opSønderjyske var på vej mod et truende 0-1-nederlag, men to hurtige mål efter pausen grundlagde gæsternes 3-2 sejr fredag ude over Vendsyssel FF.
Hjemmeholdet indledte kampen i Superligaen med et højt pres, hvor Vendsyssel flere gange spillede sig fint igennem gæsternes forsvar.
Den friske start på kampen gav da også pote efter 14 minutter.
Læs også:VIDEO Sjælden Drachmann-scoring sender OB op i tabellenHer krøllede Jon Thorsteinsson på fornem vis på et frispark bolden ind bag keeper Sebastian Mielitz i Sønderjyskes mål.
Scoringen kom som resultatet af et stormløb mod gæsternes mål i kampens indledning.
Resten af første halvleg forløb mere afvekslende, og Vendsyssel gik til pause med en 1-0-føring.
Det skulle en pauseindskiftning fra Sønderjyske-træner Claus Nørgaard dog hurtigt ændre på.
Læs også:Vendsyssel-Tina og andre fodboldfans strømmer ind på stadionEfter en dårlig clearing i Vendsyssels forsvar kunne en netop indskiftet og helt fri Christian Jakobsen let bringe balance i regnskabet to minutter inde i anden halvleg med sin scoring til 1-1.
Målet satte for alvor gang i Sønderjyske.
Fem minutter senere fandt Mart Lieder flot Alexander Bah med hælen, og kantspilleren svigtede ikke på friløberen.
Derfor kunne gæsterne bringe sig foran 2-1, og efter fem gyldne minutter lige efter pausen havde Sønderjyske vendt kampen på hovedet.
Gæsterne var generelt som forvandlet i anden halvleg.
Det resulterede i endnu en scoring efter 71 minutter.
Læs også:Thomas Augustinussen dropper fodbold og AaBEndnu gang var Lieders hæl involveret, da hollænderen ekvilibristisk styrede bolden ind bag Nicolai Flø i Vendsyssel-målet.
Med fem minutter igen bragte Emmanuel Ogude spændingen tilbage i opgøret, da han reducerede til 2-3.
Dermed kan gæsterne tage en flot 3-2 sejr med fra Hjørring, hvilket efterlader sønderjyderne på Superligaens fjerdeplads.
Vendsyssel har efter nederlaget 15 point efter 15 ligakampe.
/ritzau/FacebookTwitterKopier linkEmner:SønderjyskE|Jylland|Vendsyssel FF|Fodbold|Hjørring




https://www.dr.dk/nyheder/udland/twitter-har-slettet-over-10000-konti-med-falske-demokrater

UdlandTwitter har slettet over 10.
000 konti med falske demokraterDet sociale medie Twitter har grebet ind over for organiseret forsøg på at holde amerikanske vælgere hjemme.
Twitter har slettet mere end titusind konti.
(Photo by JOSH EDELSON / AFP) 02.
nov.
2018 kl.
21.
41Bemærk: artiklen er mere end 30 dage gammelLæs opTwitter har slettet mere end 10.
000 automatiserede konti, som det sociale medie siger var etableret med henblik på at afskrække amerikanske vælgere fra at stemme ved midtvejsvalget i næste uge.
Beskederne så ud til at være blevet sendt af medlemmer af Det Demokratiske Parti.
Partiet henvendte sig selv til Twitter og gjorde opmærksom på, at beskederne ikke kom fra dem.
Læs også:Twitter fremlægger iranske og russiske propaganda-konti- Vi har taget affære over for relevante konti og aktiviteter på Twitter, siger en talsmand for det sociale medie i en e-mail.
De falske opslag og konti er blevet fjernet i slutningen af september og begyndelsen af oktober.
Læs også:Google-bosser bliver væk fra høring om angreb via de sociale medierDer er tale om et relativt begrænset antal konti.
I forbindelse med det amerikanske præsidentvalg i 2016 slettede Twitter flere millioner konti, som ifølge selskabet var blevet brugt til misinformation om valget.
Sejr for demokraterneMen fjernelsen af de automatiske konti er en sejr for Demokraternes kampagnekomité i Kongressen, DCCC.
Det er en gruppe i partiet, som støtter demokrater, der kæmper for en plads i Repræsentanternes Hus.
Kampagnekomitéen indledte sidste år en overvågning af automatiserede konti.
Det skete som en reaktion på partiets manglende evne til at reagere på millioner af negative og falske Twitter-konti og andre sociale medieplatforme under præsidentvalgkampen i 2016, da Hillary Clinton tabte til Trump.
/ritzau/FacebookTwitterKopier linkEmner:Twitter|Valg og folkeafstemninger




https://www.dr.dk/nyheder/udland/rekordmange-dor-af-overdoser-i-usa

UdlandRekordmange dør af overdoser i USAOmkring 200 mennesker døde dagligt sidste år af overdoser, viser ny amerikansk rapportSoldater ødelægger valmuemarker under en militæroperation i regionen Coyuca de Catatlan i  Mexico, den 18.
april 2017.
Foto: REUTERS/Henry Romero 02.
nov.
2018 kl.
22.
16Bemærk: artiklen er mere end 30 dage gammelLæs opAntallet af dødsfald som følge af narkotikaoverdoser nåede rekordhøjde sidste år, hvor der døde omkring 200 mennesker dagligt.
Det viser en rapport fra de amerikanske narkotikamyndigheder, DEA.
Foreløbige opgørelser viser, at over 72.
000 mennesker døde i 2017 af overdoser.
Læs også:72.
000 døde i USA: Overdoser dræber flere end trafikulykker og skydevåbenStoffer udvundet af opium den store synderDet store antal skyldes navnligt et rekordhøjt antal dødstilfælde i forbindelse med opioider, der er stærkt vanedannende stoffer udvundet af opium.
I en opgørelse over truslerne fra narkotika, som DEA offentliggjorde fredag, er det stadig heroin, fentanyl og andre opioider, der er den største trussel i nationen.
Men embedsmænd fra de føderale myndigheder frygter, at metamfetamin og kokain bliver anvendt langt flere steder end tidligere.
DEA udtrykker også bekymring for, at mange udnytter lovgivningen for hash til at smugle cannabis ind på markeder og til steder, hvor det ikke er tilladt.
Trump: Misbrug af narkotika er en national krisePræsident Donald Trump udråbte problemet med stoffer som national krise i USA.
Han lovede i sidste uge en kraftig indsats mod narkotikaenes svøbe.
Fatale overdoser steg over hele landet mellem 2015 og 2016.
I det nordøstlige USA var stigningen på næsten 25 procent.
I den sydlige del af landet var det godt 22 procent.
Det meste af den heroin, der sælges i USA, bliver smuglet ind fra Mexico.
De største mængder heroin beslaglægges af myndighederne ved den mexicanske grænse.
Læs også:Narkogrotte med 50 ton metamfetamin er opdaget i MexicoSidste år vurderede myndighederne, at mere end to millioner amerikanere er afhængige af stærke piller.
/ritzau/APFacebookTwitterKopier linkEmner:Donald Trump (politiker)|USA|Brug af euforiserende stoffer|Medicin|Mexico




https://www.dr.dk/nyheder/politik/ordfoerer-hvorfor-kaster-vi-skattepenge-efter-saa-raadne-firmaer

Afsløring af skatteskandaleSe temaPolitikOrdfører: 'Hvorfor kaster vi skattepenge efter så rådne firmaer?
'Partier fra begge fløje er dybt rystede over Bech-Bruuns håndtering af udbytteskandale.
Vi kan ikke være sikker på, at de har leveret en ordentlig undersøgelse, når de selv har rådgivet nogle af de her udbyttesvindlere, siger SF om advokatfirmaet Bech-Bruun.
Af Maja Lærke Maach02.
nov.
2018 kl.
22.
38 | opdateret 12.
nov.
2018 kl.
14.
00Bemærk: artiklen er mere end 30 dage gammelLæs opEt af landets største advokatfirmaer Bech-Bruun fik 3,5 millioner kroner af Skatteministeriet for i 2017 at kulegrave, hvordan milliardskandalen med udbytteskat kunne ske.
Det er 'dybt alvorligt', at advokatfirmaet desuden i årene forinden gav rådgivning til en tysk bank, der i dag er kendt som en central aktør i sagen om formodet svindel med udbytteskat.
Det mener flere partier fra både rød og blå blok, efter advokatfirmaet her til aften har beklaget rådgivningen af aktørerne, som fandt sted i 2014, 2015 og så sent som i år.
- Hvorfor bliver vi ved med at kaste skatteydernes penge efter firmaer, der er så rådne både moralsk men også lovgivningsmæssigt, lyder det fra SF's skatteordfører, Lisbeth Bech Poulsen.
Læs også:Advokatfirma tager afstand fra egen rådgivning i udbytteskandalenPartiet vil nu kræve, at Bech-Bruun betaler millionlønnen fra staten tilbage, ligesom firmaet skal efterforskes for at se, om det eller nogle advokater kan retsforfølges.
- Vi kan ikke være sikker på, at de har leveret en ordentlig undersøgelse, når de selv har rådgivet nogle af de her udbyttesvindlere, siger hun.
Sådan kunne statskassen tømmesNår en virksomhed giver overskud, kan den vælge at udbetale en del af overskuddet til sine ejere, aktionærerne.
Dem, der ejer en aktie i virksomheden kan altså - én gang om året, når der er generalforsamling – få en del af overskuddet udbetalt i form af et udbytte.
Når aktionærer modtager udbytte, skal de betale skat af det.
Det kaldes udbytteskat.
I Danmark er satsen for udbytteskat 27 procent.
De penge tilbageholdes automatisk af skat.
Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
Rådgav tysk bankI 2014 gav en topadvokat i Bech-Bruun en juridisk vurdering til den tyske bank North Channel Bank, der i dag er en kendt aktør i udbytteskandalen.
Rådgivningen fandt også sted året efter - faktisk bare få dage før, Skat opdagede hele svindelsagen og skandalen rullede.
Og her i 2018 har Bruun-Bech ydet assistance til canadiske pensionskasser, som har en mulig forbindelse til skattesvindlen.
Læs også:Skatteministeren: Topadvokater burde ikke have undersøgt udbytteskandale- Det kan ikke være rigtigt, at man rådgiver om, hvordan man kan snyde den danske statskasse og så derefter laver en advokatundersøgelse om udbytteskat.
Det er noget, vi kigger meget alvorligt på, lyder det fra Venstres skatteordfører, Louise Elholm.
Partiet vil vente på Skatteministeriets undersøgelse af hele Bruun-Bechs rolle, før man vil melde ud, hvad konsekvenserne bliver.
- Jeg er dybt rystet over, man har været så involveret i rådgivning omkring udbytteskat og udnyttelse af den danske stat, siger Louise Elholm.
- Det kan ikke være rigtigt, at man rådgiver om, hvordan man kan snyde den danske statskasse og så derefter laver en advokatundersøgelse om udbytteskat, siger Venstres skatteordfører, Louise Elholm.
(arkivfoto) Rådgivere skal straffesSocialdemokratiet skatteordfører, Jesper Petersen, er ligeså chokeret som sine politiske kollegaer.
- Det skriger til himlen og er helt absurd.
De burde aldrig have budt på denne her opgave, siger han.
- Nu må det undersøges, om man rent faktisk kan straffe Bech-Bruun og de personer, der har været involveret i rådgivningen.
Venstre og Socialdemokratiet er fortalere for, at rådgivere hos for eksempel advokatfirmaer og i banker nemmere skal kunne straffes, hvis de giver råd om finter til skattesvindel og bedrageri.
Jesper Petersen ser gerne, at rådgivere kan straffes både økonomisk og med fængsel.
- Rigtig mange af de her tilfælde af svindel og skatteunddragelse kan ikke lade sig gøre, hvis ikke der er professionelle revisorer og advokater involveret i at lave en rådgivning.
Derfor er vi nødt til at have en skærpet ansvarliggørelse af hele rådgiverbranchen, hvor moralen tilsyneladende også er rigtig flosset.
Bech-Bruun mener, at firmaets undersøgelse af udbytteskandalen er troværdig.
- De mennesker, der har lavet den, har ikke været vidende om et tidligere rådgivningsforhold.
Skatteministeren kan være helt tryg ved, at han har fået et grundigt og rigtigt arbejde, siger Bech-Bruuns næstformand, Steen Jensen.
Ikke bare ét råddent æbleLisbeth Bech Poulsen fra SF fremhæver, at sagen med Bech-Bruun blot er seneste eksempel på profilerede firmaer, som bliver kritiseret for deres rolle i store skandalesager.
- Vi får altid den samme historie med, at det skete for flere år siden, at nu har man ryddet op.
At det var et enkelt råddent æble, og nu har man rene hænder.
Jeg må bare konstatere, at så mange firmaer, rådgivere og banker har været involveret i det her, at det virker til at være et systematisk problem, at moralen og overholdelse af lov og ret er så rådden, siger hun.
Skatteminister Karsten Lauritzen (V) siger, at han afventer den endelige undersøgelse af Bech-Bruuns ageren i sagen, før han vil dømme firmaet.
Men advokatkontoret havde i dag aldrig fået opgaven med at undersøge udbyttesagen, hvis han kendte til firmaets dobbeltrolle, siger han.
Bech-Bruun tager afstand fra sin egen rådgivning i sagen og siger idag, at man ikke ville have påtaget sig opgaven fra Skatteministeriet, hvis man havde haft kendskab til rådgivningen, som fandt sted i 2014 og 2015.
Dog mener firmaet, at advokatundersøgelsen er troværdig, da den ifølge firmaet selv er lavet af nogle helt andre af firmaets advokater.
ARTIKLEN ER RETTET 12.
november.
Se tekst på Fejl & Fakta.
Forstå Bech-Bruuns rolle i sagen•Firmaet stod i 2017 bag en stor advokatundersøgelse for Skatteministeriet, som afdækkede, hvordan skandalesagen om udbytteskat kunne ske.
•I 2014 rådgav en topadvokat i Bech-Bruun den tyske bank North Channel Bank, som har spillet en central rolle i at få milliarder ud af den danske statskasse.
•Et år senere i 2015 bad North Channel Bank-Bech Bruun om at bekræfte, at den juridiske vurdering stadig var brugbar.
Den rådgivning udførte Bech-Bruun.
Det skete få dage før, Skat opdagede hele svindelsagen og skandalen rullede.
•Så sent som i 2018 har Bech-Bruun haft to canadiske pensionskasser som kunder.
De har begge en mulig forbindelse til skattesvindlen.
Bech-Bruun siger nu selv, at det var en fejl at arbejde med dem Og det har medført, at to skatteadvokater - den ene højt profileret i firmaet - i denne uge har forladt deres stillinger i Bech-Bruun.
•Den advokat, der rådgav North Channel Bank, er i dag ansat i et andet stort dansk advokatfirma.
•Bech-Bruun er en af Danmarks største advokatvirksomheder med 515 medarbejdere, hvoraf 263 er jurister og 40 er sagsbehandlere.
FacebookTwitterKopier linkEmner:Bech-Bruun|Karsten Lauritzen (politiker)|Lisbeth Bech Poulsen (politiker)|Venstre|Advokatvirksomhed




https://www.dr.dk/sporten/fodbold/superliga/video-sjaelden-drachmann-scoring-sender-ob-op-i-tabellen

SuperligaVIDEO Sjælden Drachmann-scoring sender OB op i tabellenOB fik sæsonens blot anden hjemmesejr, da holdet fredag aften i Superligaen slog Hobro med 1-0 i Odense.
02.
nov.
2018 kl.
20.
50Bemærk: artiklen er mere end 30 dage gammelLæs opOB hentede alle tre point, da holdet fredag aften i Superligaen slog Hobro med 1-0 i Odense.
Det var fynboernes kun anden hjemmesejr i denne sæson.
OB skabte klart flest chancer, men fik alligevel kun sendt bolden i mål en enkelt gang, da Janus Drachmann efter ti minutter scorede på et langskud.
Læs også:Vendsyssel-Tina og andre fodboldfans strømmer ind på stadionEfter sejren avancerede fynboerne til en delt sjetteplads med 18 point ligesom AGF og Brøndby, der har begge har spillet en kamp færre.
Hobro forbliver på sidstepladsen med 12 point.
OB satte sig hurtigt på kampen, og allerede i det tredje minut var fynboerne tæt på at få bolden i mål.
Dog måtte Troels Kløve se sit forsøg blive afværget af Hobro-målmand Jesper Rask.
I det tiende minut kom hjemmeholdet så i front.
Anfører Janus Drachmann modtog bolden cirka 20 meter fra mål, og med et hårdt spark sendte han bolden ind bag en chanceløs Rask i Hobro-målet.
Læs også:Thomas Augustinussen dropper fodbold og AaBEfter 37 minutter brød jublen løs endnu engang på Nature Energy Park, da Nicklas Helenius sendte bolden over stregen.
Jublen aftog dog hurtigt, da målet blev annulleret for offside.
Tre minutter inde i anden halvleg blev det igen farligt i Hobro-feltet, da Helenius headede bolden tæt forbi stolpen.
Hobro kom herefter bedre med og havde bolden mere, end hvad tilfældet var i første halvleg.
Trods det kunne gæsterne ikke få skabt de helt store chancer.
Læs også:Ny FCM-træner efter eventyrlig start: 'Langt hen ad vejen var det en kæmpe krig'Det forblev ved den ene scoring i opgøret, og derfor kunne værterne juble over en sejr efter tre uafgjorte kampe i ligaen.
I næste runde spiller OB igen på eget græs, når den fynske klub tager imod Esbjerg.
Hobro møder hjemme Vendsyssel FF i næste runde.
/ritzau/FacebookTwitterKopier linkEmner:Hobro|Odense Boldklub|Fodbold|Odense|Nicklas Helenius (fodboldspiller)




https://www.dr.dk/nyheder/regionale/oestjylland/ny-madklub-kvinder-der-savner-veninder-nemmere-finde-en-kaereste-end

ØstjyllandNy madklub for kvinder der savner veninder: Nemmere at finde en kæreste end en ny venindePia Loulou står bag madklubber for voksne kvinder i alle aldre, der savner nye veninder.
Arrangør bag madklubberne Pia Loulou (th.
) er her sammen med en af deltagerne, Linn Svangtun Jepsen (tv.
).
Sidstnævnte har siden holdt kontakten til de kvinder, hun mødte i madklubben.
(© Dr Østjylland)Af Emma Lichscheidt02.
nov.
2018 kl.
19.
30Bemærk: artiklen er mere end 30 dage gammelLæs opSom barn og ung er der mange anledninger til at få nye venner og danne nye bekendtskaber, men med alderen kan det måske blive sværere at møde nye mennesker og dermed få nye venner.
I Aarhus har en helt ny madklub derfor set dagens lys.
En madklub for kvinder, der ikke kender hinanden, men som alle har det til fælles, at de leder efter nye veninder.
Kvinden bag initiativet er Pia Loulou.
Hun har selv oplevet, hvordan veninderne i hendes liv pludselig havde liv, der udviklede sig forskelligt fra hendes.
- Dengang jeg var først i 30’erne, var jeg færdig med min uddannelse, og mange af mine veninder flyttede ud, fordi de begyndte at få mænd og børn.
Så følte jeg mig ret alene, og der blev stille i mit liv.
Det er som om, at det med veninder skal opstå naturligt, og det er lidt pinligt, hvis man ikke har nogen.
Pia LouLou, arrangør af madklubber for kvinder- Og jeg kan huske, at jeg var ret misundelig på de af mine veninder, der skulle have børn og kom i mødregruppe, og jeg tænkt, at det var da megafedt, at de kom i de her fællesskaber med andre kvinder, der havde samme interesse som dem, siger hun.
Hun følte, det var tabubelagt at mangle venner i sit liv, og syntes, det var svært at finde nye.
- Det er lige før, at det er nemmere at få en kæreste end en ny veninder, for der kan du mødes på en datingside og sige: ”Jeg er interesseret i dig”.
Det er som om, at det med veninder skal opstå naturligt, og det er lidt pinligt, hvis man ikke har nogen, siger hun.
Indtil videre har 60 kvinder meldt sig til madklubber bestående af fem-seks personer, som matches efter alder.
Madklubdeltager: Det var enormt grænseoverskridendeEn af dem, der har deltaget i en madklub for kvinder, der manglede veninder, er Linn Svangtun Jepsen.
- Det var enormt grænseoverskridende, for jeg tænkte: 'Jeg er jo ikke sådan en, der ikke har nogen venner eller har dårlige sociale kompetencer.
' Og jeg har også masser af venner, men de er bare ikke samme sted i livet som mig, forklarer hun.
Til at starte med var det lidt som en akavet date, men hurtigt blev det rigtig hyggeligt, fortæller hun.
- Man står der i sine røde laksko og er på udstilling til venindepotentiale og bliver en smule flov i starten, men vi er heldigvis modne kvinder, som matcher aldersmæssigt, så det gør, at der hurtigt kommer en forløsende stemning, og der bliver smilet og snakket, fortæller hun.
Læs også:Børn giver råd i video til voksne om at få venner: "Du skal bare være sød"Hun er glad for, at hun deltog i madklubben, som mødtes fire gange, og siden har de selv holdt ved og været i byen sammen og biografen også.
Hun tror ikke, hun ville have mødt de kvinder ellers.
- Jeg havde ikke mødt dem på arbejdspladsen eller busstoppestedet, for jeg har bil, så nej, det tror jeg ikke, jeg ville have gjort, siger hun.
FacebookTwitterKopier linkEmner:Aarhus




https://www.dr.dk/nyheder/udland/anders-samuelsen-til-irans-udenrigsminister-attentatplaner-er-helt-uacceptable

UdlandAnders Samuelsen til Irans udenrigsminister: Attentatplaner er "helt uacceptable"Den danske udenrigsminister har i samtale med iransk kollega luftet muligheden for skærpede sanktioner.
Danmarks udenrigsminister Anders Samuelsen (LA) har talt i telefon med sin iranske kollega Javad Zarif og fordømt iranske attentatplaner på dansk jord.
02.
nov.
2018 kl.
21.
24Bemærk: artiklen er mere end 30 dage gammelLæs opUdenrigsminister Anders Samuelsen (LA) talte fredag i telefon med den iranske udenrigsminister, Javad Zarif.
- Jeg gjorde det klart, at det er fuldstændigt uacceptabelt, at en iransk efterretningstjeneste havde en plan om at likvidere en person på dansk jord, siger Samuelsen i et tweet efter samtalen.
- Danmark drøfter fælles reaktioner med dets europæiske partnere, skriver Samuelsen videre.
Læs også:Regeringen hjemkalder dansk ambassadør fra IranSamuelsen har tidligere gjort det klart, at han afventer et møde mellem EU-landenes udenrigsministre 19.
november, før der meldes noget mere konkret ud.
Læs også:Iran har holdt møde med Danmarks ambassadør- Vi har sanktioner i forvejen på nogle områder i forhold til Iran, og det er det spor, vi eftersøger nu.
Hvis jeg på forhånd går ind og peger på, konkret hvilket område vi vil gøre det på og på hvilken måde, så tror jeg, at vi afskærer os nogle muligheder, sagde udenrigsministeren tidligere på ugen.
Læs også:USA og Storbritannien fordømmer formodet attentat på dansk jordSamuelsen erkendte dengang, at man skal være tålmodig i sagen, når det handler om det næste skridt.
- Hvis det skal have nogen effekt og være et klart og tydeligt signal, skal det næste skridt foretages i enstemmighed i Europa.
Det nytter ikke noget, at vi går enegang, svarede Samuelsen til et spørgsmål om, hvorvidt der ikke er lang tid til 19.
november.
Danmarks ambassadør i Iran, Danny Annan, var onsdag til samtale i det iranske udenrigsministerium.
Læs også:Regeringen varsler reaktion mod Iran efter planlagt attentatforsøgSamtalen fandt sted, få timer inden ambassadøren forlod landet.
Han er blevet hjemkaldt til Danmark, hvilket er et af de skrappeste diplomatiske skridt, lande kan tage.
De danske skridt og Samuelsens samtale med den iranske udenrigsminister er reaktion på, at en norsk statsborger med iransk baggrund forleden blev anholdt for attentatplaner i Danmark.
Den anholdte er sigtet for at have sat "iransk efterretningstjeneste i stand til at virke i Danmark".
Han nægter sig skyldig.
Politiets Efterretningstjeneste (PET) mener, at han var ved at forberede et attentat mod tre iranere, der bor i Ringsted.
/ritzau/FacebookTwitterKopier linkEmner:Politiets Efterretningstjeneste|Iran|Efterretningstjenester|Kriminalitet|Anders Samuelsen (politiker)




https://www.dr.dk/sporten/motorsport/nicki-pedersen-raeser-videre-i-polen

MotorsportNicki Pedersen ræser videre i PolenDen danske speedwayveteran Nicki Pedersen kører i den kommende sæson for polske Falubaz Zielona Gora.
Nicki Pedersen kører i den kommende sæson for den polske klub Falubaz Zielona Gora 02.
nov.
2018 kl.
19.
46Bemærk: artiklen er mere end 30 dage gammelLæs opDen danske speedwaykører Nicki Pedersen har stadig mod på at give karrieren gas, selv om han ikke er en del af VM-serien i den kommende sæson.
Fredag offentliggjorde den 41-årige tidligere tredobbelte verdensmester, at han i den kommende sæson kører for den polske klub Falubaz Zielona Gora.
Det samme gjorde klubben på sin hjemmeside.
Læs også:Nicki Pedersen har vundet sit sidste verdensmesterskab- Jeg er virkelig glad for at være tilbage i Falubaz i næste sæson.
- Jeg havde tre fantastiske sæsoner i Zielona Gora tilbage i 2002, 2004 og 2005.
Jeg ser frem til at komme til et fantastisk hold og selvfølgelig også til nogle af de bedste og mest entusiastiske fans i verden, skriver Nicki Pedersen på Facebook.
Tidligere i oktober offentliggjorde Nicki Pedersen også aftaler for den kommende sæson med Västervik i Sverige samt tyske MSC Wittstock.
Læs også:Nicki P.
's VM-fremtid i fare: Skal håbe på wildcardNicki Pedersen deltog i VM-serien i denne sæson, men hans placering berettigede ikke til at deltage i den kommende sæson.
Han sluttede samlet som nummer 11, og han skulle have kørt sig i top-8 for at kvalificere sig igen.
Nicki Pedersen blev samtidig forbigået, da der blev uddelt fire wildcards til VM-serien i 2019.
Læs også:Landstræner om Nicki Pedersen: 'Mange hader ham, men han sælger sporten godt'Her blev der i stedet fundet plads til blandt andre danske Leon Madsen.
Nicki Pedersen har repræsenteret Danmark i VM-serien siden 2002.
/ritzau/FacebookTwitterKopier link




https://www.dr.dk/nyheder/indland/kritik-af-aabnet-nazi-arkiv-man-vil-bare-skabe-sensation

IndlandKritik af åbnet nazi-arkiv: Man vil bare skabe sensationFor første gang kan offentligheden digitalt få adgang til en liste over medlemmer af det danske nazistparti.
Møde i Forum for Danmarks Nationalsocialistiske Arbejderparti (DNSAP) 18.
november 1940.
Udenfor Forum demonstrerede folk mod partifører Fritz Clausen.
Arkivfoto Af Christine Hyldal02.
nov.
2018 kl.
20.
05Bemærk: artiklen er mere end 30 dage gammelLæs opNavnene på flere end 5.
000 medlemmer af det danske nazist-parti under Anden Verdenskrig, er blevet offentliggjort.
Bag offentliggørelsen står foreningen Danske Slægtsforskere, skriver Kristeligt Dagblad.
- Der har en væsentlig betydning for slægtsforskere i Danmark, at man kan få mere at vide om sine slægtninge.
Slægtsforskning skal ikke kun handle om fødsler og dødsfald.
Det skal også handle om, hvordan ens slægtninge har været i det liv, de levede, siger Kirsten Sanders, der er formand for Danske Slægtsforskere.
På grund af persondataloven skal folk være døde i ti år, før man må offentliggøre oplysninger om dem.
Det er derfor, det såkaldte Bovrup-kartotek først offentliggøres nu.
Far var nazistFaktisk er det kun en mindre del af arkivet, som er gjort tilgængeligt.
Kun personer, som er født i 1908 eller før, kan findes på Danske Slægtsforskeres hjemmeside.
Dermed tæller kartoteket nu 5.
265 af de i alt 22.
795 personer, som fremgik af Bovrup-kartoteket, da modstandsbevægelsen nedskrev oplysningerne efter Anden Verdenskrig, skriver Kristeligt Dagblad.
Siden 1946 har der været nedlagt fogedforbud imod de trykte eksemplarer af kartoteket, og derfor har udbredelsen af navnene på de danske nazister været begrænset til enkelte gamle bøger.
Københavnere viser deres vrede mod Danmarks Nationalsocialistiske Arbejderpartis, DNSAP, stormøde i Forum 18.
november 1940.
Politiet må lægge sig imellem.
Arkivfoto Bovrup-kartoteket Bovrup-kartoteket er en afskrift af medlemskartoteket for Danmarks Nationalsocialistiske Arbejderparti (DNSAP), der blev udgivet i efter befrielsen.
Kartoteket var oprettet af partifører Frits Clausen, der boede i Bovrup.
I løbet af 1945 afskrev modstandsfolk kartoteket.
De var utilfredse med myndighedernes håndtering af retsopgøret, og derfor publicerede de kartoteket.
En afgørelse fra Københavns Byret i 1946 afgjorde dog, at bogen hørte under arkivloven.
Derfor kunne man kun få adgang til kartoteket efter ansøgning til Rigsarkviet.
Men med den digitale offentliggørelse er de danske nazisters navne pludselig blevet tilgængelige for alle – og det duer ikke, mener Claus Bryld, der er historiker og professor emeritus ved Roskilde Universitet.
Hans far og farens fire brødre var medlemmer af DNSAP, og det har Claus Bryld skrevet bøger om.
Men ikke alle har så åbent et forhold til familiens mørke kapitler, mener han.
Læs også:75 år siden jødernes redning til Sverige: 'Vi må ikke glemme, hvad folk gjorde'- Jeg mener, at det kan være et problem, at familier bliver konfronteret på denne måde.
Måske vidste de ikke, at deres familiemedlemmer var medlem af DNSAP, eller det kan være, at familien ikke snakker om det, siger han.
Hænger folk udDertil kommer det faktum, at det blot er en femtedel af Bovrup-kartoteket, der er offentliggjort.
- Hvis det skal bruges til forskning, skal samlingen jo være komplet.
Det virker mest som om, man vil skabe sensation, siger Claus Bryld.
- Man hænger folk ud.
Hvis du hedder noget mere ualmindeligt end Nielsen, Olsen eller Pedersen, kan det blive brugt mod dig, siger han og henviser til, at det for år tilbage kom frem, at daværende statsminister Poul Nyrup Rasmussens (S) fader en kort overgang var medlem af nazistpartiet i Danmark.
Men den kritik preller af på Danske Slægtsforskere.
- Man kan på ingen måde være ansvarlig for, hvad ens forældre eller bedsteforældre har foretaget sig.
Det var heller ikke ulovligt at være medlem af DNSAP dengang.
Hvis en person står på listen, er det jo bare en oplysning om, hvad en person gjorde dengang, siger Kirsten Sanders.
FacebookTwitterKopier linkEmner:Claus Bryld (professor)|DNSAP|Kristeligt Dagblad|Fritidsaktiviteter|Historie




https://www.dr.dk/nyheder/viden/klima/byggebranchen-er-en-stor-klimasynder-men-der-er-en-udvej

KlimaByggebranchen er en stor klimasynder, men der er en udvejByggematerialer skal gøres grønnere, hvis vi skal standse den globale opvarmning - en ny rapport viser vejen.
Danmarks største cementproducent, Aalborg Portland, udledte i 2017 2,2 millioner tons co2 ifølge deres egen miljøredegørelse.
Det svarer til den samlede årlige udledning fra godt  156.
000 gennemsnitlige danske husstande.
Af Dan Grønbech02.
nov.
2018 kl.
19.
07Bemærk: artiklen er mere end 30 dage gammelLæs opLige siden mennesket opfandt cement og beton, har vi opført stadig flere, større og mere indviklede huse med de fleksible og stærke byggematerialer.
Men vi er nødt til at finde en ny måde at bygge på, det slår eksperter og FNs klimapanel IPCC fast.
Klimaforandringerne, som FNs klimapanel år efter år beskriver og advarer mod, bliver forværret af stort set alle moderne industrier, og byggeindustrien går ikke fri.
Alene produktionen af byggematerialer anslås at stå for mellem 10-15% af den årlige udledning af drivhusgasser.
Vi bygger mere og mereProblemet er, at vi i disse år gør det stik modsatte af at bygge klimavenligt.
Der bliver bygget mere og mere med beton, og byggeriet sker med traditionelle metoder, som ikke er klimavenlige.
Det Europæiske Energiagentur vurderer i en rapport fra 2018, at produktionen af cement og beton alene i Europa kommer til at stige med mellem 12 og 23% frem mod 2050.
P1 redder verdenSARS, svineinfluenza, fugleinfluenza og ebola.
Det er nogle af de sygdomme, der har skræmt verdenssamfundet de sidste 15 år.
Selv om de hver især har kostet menneskeliv, så har et globalt beredskab sørget for, at det aldrig gik helt amok.
Men hvad rammer os næste gang?
P1 redder verden iklæder sig beskyttelsesdragten og kigger på fremtidens pandemier.
Du kan høre programmet her.
Men en ny rapport fra det anerkendte Schweiziske Institut for Teknologi (ETH) kortlægger en række teknologier, som kan nedsætte udledningen af drivhusgasser i industrien med op til 80%.
Og det kan ikke gå for stærkt med at tage teknologien i brug, så byggeriets klimaaftryk kan blive sænket, mener Michael Faber.
Han er professor på Institut for Byggeri og Anlæg på Aalborg Universitet og derudover formand for den internationale ekspertgruppe JCSS (Joint Comittee on Structural Safety):- Produktionen er kraftigt stigende.
Man vurderer Kina i de sidste 10 år har produceret lige så meget, som man har i USA de sidste 100 år.
Det går rigtig hurtigt.
Befolkningstilvæksten siger, at vi vil have en stigning på 40% i 2050, siger han til P1 Morgen.
Et todelt problemProblemet med cement og beton er, at det både er energikrævende at producere, men også at selve de kemiske processer, man bruger, udleder drivhusgasser i atmosfæren.
Mens det er svært at gøre så meget ved de kemiske processer, så har vi allerede i dag teknologien til at reducere udledningen fra brændslet.
Den førnævnte rapport fra ETH har blandt andet som løsningsforslag, at man investerer i ny teknologi på cementfabrikkerne, så man i stedet for kalksten eller kridt, som er hovedbestanddelen i cement, kan bruge kalcineret ler, der har flere af de samme gode egenskaber, men uden den store CO2-udledning, der følger med nedbrydningen af kalksten.
Det er betonblokke som dem på billedet her fra en Københavns byggeplads, som i fremtiden skal blive grønnere.
Alene den europæiske produktion af cement og beton står for otte procent af verdens samlede CO2-udledning, ifølge Det Internationale Energi Agentur.
Derudover skal man i fremtiden bruge flere alternative brændsler til at fyre i de store ovne, hvor man laver cementen i stedet for fossile brændsler, som udgør en stor del af materialet til fyring i dag.
Sidst men ikke mindst peger de schweiziske forskere på, at vi skal investere i teknologier, der kan opsuge den CO2, der udledes til atmosfæren.
- Vi bruger ikke teknologierne fordi de gør omkostningerne større.
Det kan ikke betale sig økonomisk.
Men vi har et stærkt behov for at skære ned på CO2.
Og vi må se i øjnene, at byggeriet står for en stor andel af CO2-udledningen.
Vi har et kæmpe ansvar, siger Michael Faber.
Kræver en grundlæggende, men nødvendig forandringI sidste ende er spørgsmålet, hvordan man får byggebranchen til at flytte sig.
Som i alle andre industrielle sektorer er økonomien i dag prioriteret højt.
Det skal der ændres på med regulering, foreslår Michael Faber:- Der skal økonomiske incitamenter og regulering til, ellers vil byggeriet ikke ændre sig.
Der skal være en grundlæggende ændring af holdningen og kulturen i byggeriet.
Han peger blandt andet på, at man fremover bør indføre lovfastsatte grænser for, hvor meget CO2, et givent byggeri må udlede.
FacebookTwitterKopier linkEmner:Klimaændringer|Teknologi|Intergovernmental Panel on Climate Change|Aalborg Universitet|Kina




https://www.dr.dk/nyheder/penge/advokatfirma-tager-afstand-fra-egen-raadgivning-i-udbytteskandalen

Afsløring af skatteskandaleSe temaPengeAdvokatfirma tager afstand fra egen rådgivning i udbytteskandalenTo advokater har forladt profileret advokatfirma.
I 2014 har en topadvokat i Bech Bruun rådgivet den tyske bank North Channel Bank, som har spillet en central rolle i at få milliarder ud af den danske statskasse.
Samtidig har Bech-Bruun undersøgt udbyttesagen for Satteministeriet.
(© dr)Af Maja Lærke Maach og Af Niels Fastrup02.
nov.
2018 kl.
19.
30 | opdateret 12.
nov.
2018 kl.
13.
58Bemærk: artiklen er mere end 30 dage gammelLæs opDen store skandale om Skats forsvundne milliarder tager nu en ny drejning.
Et af Danmarks største advokatfirmaer Bech-Bruun har været dybere involveret i skandalen end hidtil antaget.
Ikke alene har firmaet rådgivet en af de helt centrale aktører, som har været med til at tømme den danske statskasse for over 12 milliarder, så sent som i år har firmaet rådgivet to canadiske pensionskasser, som er i Skats søgelys i forbindelse med udbyttesagen.
Det er kommet frem her til aften, hvor Bech-Bruun for første gang kommenterer skatteministerens anklage om en mulig dobbeltrolle, idet Bech-Bruun først leverede rådgivning til en central bank i sagen om udbytteskat og efterfølgende udarbejdede den store advokatundersøgelse i 2017 om hele udbytteskandalen for Skatteministeriet.
Sagen har allerede fået personalemæssige konsekvenser, da to topadvokater ifølge DR Nyheders oplysninger i denne uge har forladt firmaet, herunder en af Bech-Bruuns mest profilerede skatteadvokater.
Læs også:Stort dansk advokatfirma skal forklare mulig dobbeltrolle i udbytteskandaleBech Bruun siger til DR Nyheder, at havde man vidst, hvad man ved i dag, havde firmaet ikke budt på opgaven hos Skatteministeriet, hvor det kulegravede, hvordan skandalen overhovedet kunne ske.
Derudover tager firmaet nu afstand fra deres rådgivning, der blev givet i 2014 og 2015.
- Vi kender ikke til den pågældende aktørs omfang og medvirken i svindel, men det er rådgivning, som Bech-Bruun ikke ønsker at bidrage med.
- Vi tager klart afstand fra, hvad der er svindel eller misbrug af danske skattemidler og skatteregler, siger Steen Jensen, der er næstformand for Bech-Bruuns bestyrelse.
Det er kommet meget bag på os, at det er sket, og det beklager vi stærktnæstformand hos Bech-Bruun, Steen Jensen.
Beklager over for ministerRådgivningen skete i 2014 og 2015, da en daværende partner hos Bech-Bruun rådgav en tysk bank om udbytteskat.
Oplysningerne om advokatfirmaets rolle i sagen fik skatteminister Karsten Lauritzen (V) til at afkræve et svar fra Bech-Bruun om, hvad der er foregået, og om firmaet har levet op til krav om habilitet, da de lavede deres store undersøgelse af udbytteskandalesagen.
I svaret fra Bech-Bruun til skatteministeren, som DR Nyheder er i besiddelse af, skriver næstformand Steen Jensen, at rådgivningen i 2014 og 2015 ikke skulle være sket, da den 'ikke lever op til Bech-Bruuns standarder for rådgivning'.
- Det er kommet meget bag på os, at det er sket, og det beklager vi stærkt, lyder det i svaret til Karsten Lauritzen.
Firmaet skriver desuden, at udbyttesagen 'ikke blot er ulykkelig, men også stærkt forargelig'.
Læs også:Gennembrud i skattesag: Udenlandske pensionskasser betaler penge tilbage til DanmarkNæstformand Steen Jensen siger dog til DR Nyheder, at firmaet på trods af rådgivningen, har været habil til at kunne undersøge skandalen for Skatteministeriet.
Bech-Bruun fastholder derfor, at firmaets advokatundersøgelse til Skatteministeriet stadig er troværdig.
- Skatteministeren har fået et fint produkt, og der kommer ikke fejl i det produkt af, at vi historisk kan konstatere, at der har været en rådgivning i Bech-Bruun, som vi i dag kan sige, at vi ikke ville have lavet, siger han.
Betaler ikke millioner tilbageDet offentlige har brugt 3,5 millioner kroner på denne her advokatundersøgelse fra jer, som I ikke burde have lavet.
Betaler I pengene tilbage?
- Det kan jeg ikke forestille mig.
Men det er også en hurtig konklusion at sige, at vi ikke burde have lavet undersøgelsen, siger Steen Jensen og fortsætter:- De mennesker, der har lavet advokatundersøgelsen, har ikke været vidende om et tidligere rådgivningsforhold til den pågældende tyske bank.
De har været urørt af den information, og skatteministeren kan være helt tryg ved, at han har fået et grundigt og rigtigt arbejde, der ikke er beklikket af en tidligere klientrelation i Bech-Bruun, lyder det fra næstformanden.
ARTIKLEN ER RETTET 12.
november.
Se tekst på Fejl & Fakta.
Forstå Bech-Bruuns rolle i sagen•Firmaet stod i 2017 bag en stor advokatundersøgelse for Skatteministeriet, som afdækkede, hvordan skandalesagen om udbytteskat kunne ske.
12,7 milliarder blev taget fra den danske statskasse af udenlandske aktører.
•I 2014 rådgav en topadvokat i Bech-Bruun den tyske bank North Channel Bank, som har spillet en central rolle i at få milliarder ud af den danske statskasse.
•Et år senere I 2015 bad North Channel Bank-Bech Bruun om at bekræfte, at den juridiske vurdering stadig var brugbar.
Den rådgivning udførte Bech-Bruun.
Det skete vel at mærke få dage før, Skat opdagede hele svindelsagen og skandalen rullede.
•Så sent som i 2018 har Bech-Bruun haft to canadiske pensionskasser som kunder.
De har begge en mulig forbindelse til skattesvindlen.
Bech-Bruun siger nu selv, at det var en fejl at arbejde med dem Og det har medført, at to skatteadvokater - den ene højt profileret i firmaet - i denne uge har forladt deres stillinger i Bech-Bruun.
•Den advokat, der rådgav North Channel Bank, er i dag ansat i et andet stort dansk advokatfirma.
•Bech-Bruun er en af Danmarks største advokatvirksomheder med 515 medarbejdere, hvoraf 263 er jurister og 40 er sagsbehandlere.
FacebookTwitterKopier linkEmner:Bech-Bruun|Karsten Lauritzen (politiker)|Venstre|Advokatvirksomhed|Erhverv




https://www.dr.dk/nyheder/udland/udviklingsministeren-om-homo-had-i-tanzania-dybt-bekymrende

UdlandUdviklingsministeren om homo-had i Tanzania: "Dybt bekymrende"Det afrikanske land, som vil jage og fængsle bøsser og lesbiske, var i 2017 næststørste modtager af dansk bistand.
Udviklingsminister Ulla Tørnæs vil ikke umiddelbart straffe Tanzania på bistanden.
Af Andreas Lindqvist02.
nov.
2018 kl.
21.
26Bemærk: artiklen er mere end 30 dage gammelLæs opDet er helt uacceptabelt, når guvernør Paul Makonda i det østafrikanske land Tanzanias største by, Dar es Salaam, går til angreb på homoseksuelle.
Sådan lyder det fra udviklingsminister Ulla Tørnæs (V) i kølvandet på guvernørens opfordring til borgerne om at angive bøsser og lesbiske.
Han vil også sætte et efterforskningshold til at gennemtrawle sociale medier for at finde homoseksuelle.
I næste uge vil han skride til masseanholdelser, sagde han på et pressemøde mandag.
Læs også:Homoseksuelle i Tanzanias største by vil blive jaget og fængslet- Det er klart, at jeg finder udtalelserne helt uacceptable.
Homofobiske ytringer er desværre ikke noget nyt i Tanzania.
Og som jeg forstår det, er netop denne politiker notorisk kendt for sine ekstreme og hadefulde ytringer mod homoseksuelle, siger Ulla Tørnæs i en skriftlig udtalelse til DR Nyheder.
Følger situationen tætTanzania er det land som gennem tiden har modtaget mest udviklingsbistand fra Danmark.
Sidste år tog Afghanistan teten, mens Tanzania fik næstmest med 349 millioner kroner.
Og respekt for minoriteters rettigheder, deriblandt homoseksuelle, er blandt grundstenene i dansk bistandarbejde, ifølge udviklingsministeren.
Alligevel får heksejagten på bøsser og lesbiske ikke i første omgang andre konsekvenser end diplomatiske reprimander.
Læs også:LGBT-organisation: Tanzania bliver mere og mere fjendtlig mod homoseksuelle- Danmark følger sagen i Tanzania meget tæt.
Den danske regering lægger over for myndighederne ikke skjul på vores holdning og vores dybe bekymring, siger Ulla Tørnæs.
Ifølge ministeren bliver sagen dog også taget op i EU, i det internationale bistandsmiljø og med ngo'er, deriblandt LGBT-miljøet- Som vi gør i alle de lande, vi samarbejder med, overvejer vi selvsagt løbende hvordan vores engagement er skruet sammen i henhold til hvordan situationen og dynamikkerne i landet udvikler sig, så vi hele tiden fremmer vores mål bedst muligt, lyder det fra udviklingsministeren.
En farlig vejIfølge den britiske avis The Independent har bystyret i Dar es Salaam allerede modtaget 18.
000 beskeder fra borgerne med tusindvis af navne på homoseksuelle.
Guvernør Paul Makonda har tidligere affejet risikoen for international kritik med ordene; "jeg vil hellere gøre de lande vrede, end jeg vil gøre gud vred".
Menneskeretsorganisationen Amnesty advarede i går Tanzania mod at gå ned af en "farlig vej".
- Det er ekstremt beklageligt, at Tanzania har valgt at gå en så farlig vej i håndteringen af en allerede marginaliseret gruppe af mennesker, sagde Amnestys regionale direktør, Joan Nanyuki.
Ligesom i mange andre afrikanske lande er homoseksualitet ulovligt i Tanzania.
Her kan homoseksuelle relationer straffes med op til 30 års fængsel.
FacebookTwitterKopier linkEmner:Tanzania|Ulla Tørnæs (politiker)|Venstre|Homoseksualitet|Dar es Salaam




https://www.dr.dk/sporten/golf/foerstepladsen-glipper-olesen-i-tyrkiet

GolfFørstepladsen glipper for Olesen i TyrkietThorbjørn Olesen ligger på en delt andenplads midtvejs igennem European Tour-turnering i Tyrkiet.
Thorbjørn Olesen er placeret på en delt andenplads i Turkish Open inden tredje runde lørdag.
02.
nov.
2018 kl.
18.
42Bemærk: artiklen er mere end 30 dage gammelLæs opDanmarks bedste golfspiller, Thorbjørn Olesen, har sat kurs mod endnu en topplacering på European Tour.
Halvvejs igennem Turkish Open ligger han således på en delt andenplads i turneringen i kystbyen Antalya, men han lå længe til at slutte dagen i spidsen for turneringen.
Læs også:Super start for Thorbjørn Olesen i TyrkietOlesen undgik helt bogeys på de første 35 huller i turneringen, men på sidste hul fredag måtte han notere sig én, og det sendte ham fra førstepladsen til en delt andenplads.
I stedet leverede englænderen Justin Rose en birdie på sidste hul, så han cementerede sin førsteplads i 12 slag under par.
Fredag havde Olesen nået at præstere fem birdies, så efter den afsluttende bogey landede han på fire slag under par og ti slag under par samlet ligesom englænderne Tom Lewis og Danny Willett.
Læs også:Thorbjørn Olesen tager syvendeplads i stor kinesisk golfturneringLucas Bjerregaard gik fredagens runde i fire slag under par og er dermed samlet i fem slag under par.
Det rækker til en placering som delt nummer 25.
Søren Kjeldsen leverede en runde i tre slag under par fredag, hvilket også er hans samlede facit på en delt 37.
-plads.
Veteranen Thomas Bjørn ligger delt nummer 53 i samlet par.
/ritzau/FacebookTwitterKopier link




https://www.dr.dk/nyheder/penge/skatteministeren-topadvokater-burde-ikke-have-undersoegt-udbytteskandale

Afsløring af skatteskandaleSe temaPengeSkatteministeren: Topadvokater burde ikke have undersøgt udbytteskandale'På sin plads', at skatteskandale får personale-konsekvenser for et af landets største advokatkontorer, siger minister.
Advokat-firmaet Bech-Bruun burde ikke have lavet undersøgelse af udbytteskattesag, siger skatteministeren.
(© dr)Af Maja Lærke Maach02.
nov.
2018 kl.
20.
45 | opdateret 12.
nov.
2018 kl.
13.
59Bemærk: artiklen er mere end 30 dage gammelLæs opSkatteminister Karsten Lauritzen (V) har meget svært ved at forestille sig, at det store, danske advokatfirma Bech-Bruun, i dag havde fået opgaven med at undersøge hele den store udbytteskatte-skandale for Skatteministeriet.
Det skyldes firmaets mulige dobbeltrolle i skandalen, hvor det er kommet frem, at Bech-Bruun i 2014, 2015 og så sent som i 2018 rådgav henholdsvis en bank og to pensionskasser om udbytteskat.
De tager skarp afstand fra svindel med udbytteskat, og de har taget en række konsekvenser, herunder personalemæssige, ovenpå deres rådgivning.
Det synes jeg er på sin pladsskatteministeren- Med det jeg ved nu, og det der er sket, så har jeg meget svært ved at se for mig, at Bech-Bruun havde fået opgaven med advokatundersøgelsen, udtaler skatteminister Karsten Lauritzen (V) i en pressemeddelelse.
Læs også:Advokatfirma tager afstand fra egen rådgivning i udbytteskandalenMinisteren ønsker ikke at stille op til interview om sagen, men siger i pressemeddelelsen, at han nu vil nærlæse den redegørelse, som advokatfirmaet her sendt til ministeren.
- De tager skarp afstand fra svindel med udbytteskat, og de har taget en række konsekvenser, herunder personalemæssige, ovenpå deres rådgivning.
Det synes jeg er på sin plads, siger Karsten Lauritzen (V).
Sådan kunne statskassen tømmesNår en virksomhed giver overskud, kan den vælge at udbetale en del af overskuddet til sine ejere, aktionærerne.
Dem, der ejer en aktie i virksomheden kan altså - én gang om året, når der er generalforsamling – få en del af overskuddet udbetalt i form af et udbytte.
Når aktionærer modtager udbytte, skal de betale skat af det.
Det kaldes udbytteskat.
I Danmark er satsen for udbytteskat 27 procent.
De penge tilbageholdes automatisk af skat.
Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
Med flere end 500 ansatte er advokatfirmaet Bech Bruun et af Danmarks største advokatfirmaer.
Den partner i firmaet, der i 2014 og 2015 rådgav en tysk bank, arbejder ikke længere hos Bech-Bruun, men hos et andet stort, dansk advokatfirma.
Derudover har to topadvokater i denne uge forladt firmaet, herunder en af firmaets mest profilerede skatteadvokater.
- Jeg dømmer ingen på forhånd, men opfordrer Bech-Bruun til at samarbejde med myndighederne og dele de oplysninger, de kan, i denne sag, siger Karsten Lauritzen.
Fastholder undersøgelse er troværdigI Bech-Bruuns redegørelse til ministeren skriver næstformand i bestyrelsen, Steen Jensen, at man tager afstand fra den rådgivning, som en af firmaets partnere lavede i 2014 og 2015.
Derudover ville firmaet ikke have budt på opgaven med at kulegrave udbyttesagen for Skatteministeriet, hvis man havde vist, at en af firmaets mænd havde rådgivet centrale aktører i skandalen.
Læs også:Stort dansk advokatfirma skal forklare mulig dobbeltrolle i udbytteskandaleDog fastholder Steen Jensen, at advokatundersøgelsen, som blev lavet sidste år, er troværdig, da det var nogle andre ansatte hos Bech-Bruun som udformede den.
- De har ikke været vidende om et tidligere rådgivningsforhold (.
.
.
).
De har været urørt af den information, og skatteministeren kan være helt tryg ved, at han har fået et grundigt og rigtigt arbejde, der ikke er beklikket af en tidligere klientrelation i Bech-Bruun, lød det her til aften fra Steen Jensen i et interview med DR Nyheder.
ARTIKLEN ER RETTET 12.
november.
Se tekst på Fejl & Fakta.
Forstå Bech-Bruuns rolle i sagen•Firmaet stod i 2017 bag en stor advokatundersøgelse for Skatteministeriet, som afdækkede, hvordan skandalesagen om udbytteskat kunne ske.
12,7 milliarder blev taget fra den danske statskasse af udenlandske aktører.
•I 2014 har en topadvokat i Bech-Bruun rådgivet den tyske bank North Channel Bank, som har spillet en central rolle i at få milliarder ud af den danske statskasse.
•Et år senere I 2015 beder North Channel Bank-Bech Bruun om at bekræfte, at den juridiske vurdering stadig er brugbar.
Den rådgivning udførte Bech-Bruun.
Det skete vel at mærke få dage før, Skat opdagede hele svindelsagen og skandalen rullede.
•Så sent som i 2018 har Bech-Bruun haft to canadiske pensionskasser som kunder.
De har begge en mulig forbindelse til skattesvindlen.
Bech-Bruun siger nu selv, at det var en fejl at arbejde med dem Og det har medført, at to skatteadvokater - den ene højt profileret i firmaet - i denne uge har forladt deres stillinger i Bech-Bruun.
•Den advokat, der rådgav North Channel Bank, er i dag ansat i et andet stort dansk advokatfirma.
•Bech-Bruun er en af Danmarks største advokatvirksomheder med 515 medarbejdere, hvoraf 263 er jurister og 40 er sagsbehandlere.
FacebookTwitterKopier linkEmner:Bech-Bruun|Karsten Lauritzen (politiker)|Venstre|Advokatvirksomhed|Erhverv




https://www.dr.dk/nyheder/regionale/fyn/billetter-revet-vaek-til-lille-all-inclusive-festival-solgt-paa-et-minut

FynBilletter revet væk til lille all-inclusive-festival: Solgt på et minutDen lille ø-festival Avernax, som ligger på Avernakø, kunne melde udsolgt til næste års festival efter et minut.
Avernakø ligger i det Sydfynske Øhav og har normalt omkring 114 beboere, men til festivalen strømmer der 600 deltagere til øen.
Af Anne Mette Dam Thrane02.
nov.
2018 kl.
19.
22Bemærk: artiklen er mere end 30 dage gammelLæs opDen lille festival, Avernax, på Avernakø kan igen i år glæde sig over, at festivalen kan melde alt udsolgt.
Sidste år tog det godt to døgn, før alle billetter var købt, men da den lille ø-festival torsdag klokken 18 satte sine 600 billetter til salg, var de udsolgt på under et minut.
Det er jo helt vildt.
Vi er målløse.
Det er en stor overraskelse.
Laura Kjeldbjerg, kommunikationsansvarlig, Avernax- Det er jo helt vildt.
Vi er målløse.
Det er en stor overraskelse, siger Laura Kjeldbjerg, som er ansvarlig for kommunikationen på festivalen.
Hun blev faktisk så overrasket, at hun måtte undersøge en ekstra gang, at alt var gået som det skulle, med onlinesalget.
- Jeg havde faktisk ikke engang set, at klokken var over seks, men så begyndte mine venner at skrive til mig og spørge "er der udsolgt?
", "er der udsolgt - kan det passe?
".
Så tænkte jeg, at det kan da ikke passe.
Men vi kunne jo godt se, at alle billetter var væk, fortæller hun.
Festivalen i det Sydfynske øhav varer fire dage, og når man først har købt billetten til 1700 kroner, får man otte måltider og fri øl med i prisen.
Festivalens særlige koncept er at publikum får mad og fri øl med i billetprisen, så der er fællesspisning hver dag, og man hjælper også til med opvasken.
All-inclusive gør festivalen til noget særligtFestivalen slår sig på at være en all-inclusive-festival, og det tror Laura Kjeldbjerg også er én af årsagerne til, at festivalen er udsolgt allerede.
Musikprogrammet er endnu ikke offentliggjort.
- Vi har ramt noget, som skiller sig ud, og som er anderledes.
Jeg tror, det er fællesskabet og all-inclusive-konceptet, vi har ramt rigtigt med, siger hun.
- De kommer over på en ø.
Det er sådan lidt eksotisk for nogen, tror jeg.
De skal ikke tænke så meget over valgene.
De skal bare lytte til musikken og spise det mad, der bliver serveret.
Selv om det gik lynende stærkt med at sælge alle billetter, får det ikke de ansvarlige for festivalen til at udvide med yderligere billetter.
- Det er jo fristende at tænke sådan.
Men det skal være bæredygtigt for øen, og i de dage bliver befolkningen jo tredoblet eller noget i den stil, siger hun.
En udvidelse af festivalen ville betyde mange ændringer, og det har festivalarrangørerne ikke planer om.
- Så skal der laves mere mad, og der skal sættes flere toiletter op, infrastrukturen skal tilpasses, og der skal indkøbes flere øl.
600, synes vi, er et meget godt antal, siger Laura Kjeldbjerg.
Man hjælper hinanden - også med opvaskenFestivalen udsprang af en årlig sommerfest.
Den kører på sit tredje år, når den løber af stablen i august 2019.
Når man ankommer til øen, får man en personlig kop, som man kan fylde gratis op under hele festivalen.
Man får hjemmelavet mad, og man spiser i fællesskab hjælper også med at sætte mad på bordet, rydde af bordet og vaske op.
- Vi spiser det samme, der er ikke så meget med betaling i baren, og det skal ikke give overskud.
Det er vores interesse at lave en god og sjov fest, som også kan give en værdi til Avernakø og øens beboere, siger Laura Kjeldbjerg.
I år er konceptet ændret en smule, så der følger et ekstra måltid med i billetten.
Derudover overvejer festivalarrangørerne at inddrage gæsterne endnu mere i festivalen i 2019.
Festivalens bookinggruppe er i fuld gang med at lægge planer for musikken, men vil endnu ikke løfte sløret for nogle navne på plakaten.
Avernax afholdes fra 8.
til 11.
august 2019.
FacebookTwitterKopier linkEmner:Avernakø|Fyn




https://www.dr.dk/sporten/fodbold/dbu-bendtner-kan-stadig-spille-paa-landsholdet-efter-afsoning

FodboldDBU: Bendtner kan stadig spille på landsholdet efter afsoningEfter afsonet voldsdom er det op til Åge Hareide, om Nicklas Bendtner kan spille på landsholdet, siger DBU.
DBU's fodbolddirektør, Peter Møller, afviser ikke, at Nicklas Bendtner kan have en fremtid på det danske landshold.
02.
nov.
2018 kl.
18.
23Bemærk: artiklen er mere end 30 dage gammelLæs opFodboldspilleren Nicklas Bendtner behøver ikke at være færdig som landsholdsspiller, selv om han fredag blev idømt en voldsdom på 50 dages fængsel for en voldsepisode i København i september.
Det siger fodbolddirektør i Dansk Boldspil-Union Peter Møller.
Efter afsonet dom er det op til landstræner Åge Hareide, om Bendtner skal udtages til A-landsholdet.
Læs også:Kraul: 'Bendtner får svært ved at komme tilbage på den store scene'- Det er ligesom i resten af samfundet.
Når straffen er udstået, er det op til Åge Hareide at vurdere, om Nicklas Bendtner skal spille på landsholdet.
- Fra DBU's side kan man stadig godt spille på landsholdet, når man har udstået sin straf, siger Peter Møller.
Anderledes forholder det sig dog, inden dommen er afsonet, eller mens Bendtner venter på at afsone.
Læs også:Bendtner kan spille for Rosenborg i weekenden- Det (dommen, red.
) er rigtig skidt.
Isoleret set er det synd for Nicklas Bendtner.
Dommen har den effekt, at man ikke kan spille på landsholdet, når man har fået en straf for vold.
- Så er det lige meget, om man hedder Nicklas Bendtner, spiller på U16-landsholdet eller kvindelandsholdet eller hedder Christian Eriksen.
Det er de samme etiske regler.
- Man skal være rollemodel for unge mennesker, og det hænger ikke sammen med at skulle en tur i fængsel, siger Peter Møller.
Læs også:Nicklas Bendtner skal i fængsel efter vold mod chauffør: Anker dommenLandstræner Åge Hareide har tidligere sagt, at det er "utænkeligt" med en voldsdømt spiller på landsholdet.
Fredag er landstræneren dog helt på linje med fodbolddirektøren.
- Når man har begået noget voldeligt, må man stå til ansvar for det.
Så bliver man dømt.
Derefter kommer man tilbage til samfundet på vanlig måde igen.
Og det er sådan det må være, siger Åge Hareide til BT.
Nicklas Bendtner ankede dommen på stedet.
Læs også:OVERBLIK Retssagen mod voldstiltalte Bendtner starter fredag- Dommen kan jo både blive formildet eller skærpet, så vi må vente og se, hvad der sker, siger Peter Møller.
Åge Hareide slår fast, at Bendtner godt kan vende tilbage til landsholdet, når en eventuel straf er udstået.
- Hvis han er god nok til at spille på landsholdet, så kan han komme tilbage.
Hvis man har modtaget en dom, og denne er afsonet, skal man ikke forfølge folk.
Det er ikke sådan, det fungerer i samfundet, siger Åge Hareide til BT.
/ritzau/FacebookTwitterKopier linkEmner:Åge Hareide (fodboldtræner)|DBU|Nicklas Bendtner (fodboldspiller)|Vold|København




https://www.dr.dk/nyheder/regionale/midtvest/hvad-er-en-engel-dagsinstitution-bruger-filosofi-som-paedagogik

Midt- og VestjyllandHvad er en engel?
Dagsinstitution bruger filosofi som pædagogikDaginstitutionen Filosoffen vækker børnenes nysgerrighed gennem filosofi.
Margitt Rosengren Jensen laver engle sammen med børnene i daginstitutionen Filosoffen.
Af Rasmus Gade Østergaard og Maiken Friis Lange02.
nov.
2018 kl.
19.
00Bemærk: artiklen er mere end 30 dage gammelLæs opI daginstitutionen Filosoffen kommer højtravende, abstrakte, filosofiske tanker ned i børnehøjde.
Som en af de første i Danmark bruger Filosoffen i Holstebro filosofi som et pædagogisk redskab.
- Det er vigtigt, at børn kan undre sig, eksperimentere, stille gode spørgsmål, brede spørgsmål ud og ikke altid have det endegyldige svar, siger institutionsleder Susanne Eg.
Filosofi som nyt pædagogisk redskabDaginstitutionen har brugt filosofi som pædagogisk redskab i halvandet år.
De har fået hjælp af 'husfilosof' og lektor i filosofi ved VIA Christian Bundgaard Svendsen til at indføre de nye principper.
Alle pædagoger i Filosoffen har været på efteruddannelse i pædagogisk filosofi.
Filosofien bag den nye pædagogik bygger på, at pædagogerne stiller flere spørgsmål, end de giver svar.
For eksempel når børnene en formiddag skal bygge engle sammen med pædagog Margitt Rosengren Jensen.
- Jeg tænker meget over, at jeg ikke giver svaret til børnene med det samme.
Jeg vil meget gerne have, at børnene når at tænke efter, før jeg giver svaret, siger hun.
Læs også:Dansker bag skovbørnehave i New York: Her må børnene ting, amerikanske forældre normalt ikke giver lov tilI stedet for at vise, hvordan en engel normalt ser ud, får børnene frit spil til at bestemme, hvordan deres engel skal se ud.
Imens spørger Margitt Rosengren Jensen ind til kreationerne.
- Vi vil jo gerne snakke engle og skytsengle med børnene, men vi endte med at komme til at snakke om engle i alle afskygninger.
Der var for eksempel en Ninjago-engel, der er en Lego-helt.
Selvom overskriften er engle, så lader jeg dem gå deres egne stier, siger Margitt Rosengren Jensen.
Målet med filosofien er at gøre børnene mere nysgerrige.
- Vi vil jo gerne have kreative børn.
Den proces, hvor der ikke kun er ét svar, men i stedet flere veje at gå for at finde et svar, den vil jeg gerne bringe børnene i.
Det giver børnene mere selvværd og tro på dem selv, når deres bud på svar bliver taget godt imod.
Filosoffens 148 børn i vuggestue- og børnehavealderen er inddelt på Søren Kierkegaard-stuen, Simone de Beauvoir-stuen, Hannah Arendt-stuen og John Dewey-stuen.
De store danske og udenlandske filosoffer skræmmer ikke Rasmus Jørgensen væk, der er forældre til to børn i Filosoffen.
- Det giver dem en nysgerrighed.
Når man er nysgerrig, så undrer man sig over tingene, og det er sådan set den vigtigste ting her i livet.
Facit og svar skal de nok komme til senere, når de kommer i skole.
Lige nu tror jeg, at det er vigtigt, at de prøver at sætte ord på noget, hvor der ikke er et svar, siger han.
FacebookTwitterKopier linkEmner:Søren Kierkegaard (filosof)|Filosofi|Børnepasning|Holstebro|Litteratur




https://www.dr.dk/sporten/fodbold/minut-minut-magisk-haelscoring-sender-tre-point-til-soenderjyske






https://www.dr.dk/nyheder/kultur/film/ole-bornedal-jubler-over-filmaftale-dansk-spillefilm-var-taet-paa-blive-lammet

Film og serierOle Bornedal jubler over filmaftale: Dansk spillefilm var tæt på at blive lammetMen ikke alle filmfolk er glade for nye publikumskrav til dansk film.
Filmen 'Dræberne fra Nibe' fra 2017, der blev skrevet og instrueret af Ole Bornedal, blev set af  250.
000.
I filmen ses Mia Lyhne, Lene Maria Christensen, Ulrich Thomsen og Nicolas Bro i hovedrollerne.
Af Malene Koops Grønborg og Silas Bay Nielsen02.
nov.
2018 kl.
18.
08Bemærk: artiklen er mere end 30 dage gammelLæs opMed den nye filmaftale er der skabt nogle helt klare mål for, hvad nye danske film skal kunne og hvor mange, der skal se dem.
I aftalen står der nemlig, at 29 procent af de solgte biografbilletter skal sælges til danske film.
Desuden skal mindst ti danske film hvert år være set af et samlet publikum på over én million på tværs af platforme som biografen, tv og video on demand.
Læs også:Filmaftale sætter mål: Flere skal se danske film i biografenDerudover skal producenten bag den enkelte film i samarbejde med distributør/biograf sikre, at mindre sælgende filmtitler hurtigt kan blive tilgængelige for publikum på de digitale platforme.
Instruktør: Tiltrængt filmaftaleDet er en aftale, der i den grad har været tiltrængt, mener filminstruktør Ole Bornedal.
Han har i de senere år lavet film som 'Dræberne fra Nibe' og 'Så længe jeg lever', der solgte henholdsvis 250.
000 og 410.
000 biografbilletter.
- Jeg har aldrig rigtigt kunne forstå, hvorfor man lavede film til et ikke-eksisterende publikum.
Det her er et friskt pust, som var nødvendigt, siger Ole Bornedal.
Læs også:Filmfond om ny aftale: Snart vil man se film, hvor de kører på ferie til Hvidovre fra Fyn og ikke omvendt- Hvis det ikke var kommet, så tror jeg virkelig, dansk spillefilm var blevet lammet.
Der skulle ruskes op, så vi kan lave store, fantasifulde film - og film, der kommer udover samtalekøkkenet, hvor alt for mange film har foregået de sidste 20 år.
Ole Bornedal har blandt andet instrueret film som 'Nattevagten' og 'Dræberne fra Nibe'.
Han mener, at der har været en 'typisk socialdemokratisk kulturpolitik', hvor 'alt skulle være ens'.
Derfor tror han, at den nye filmaftale giver større muligheder for at lave flere storfilm.
- Det seneste år har det været film som 'Journal 64', 'Så længe, jeg lever' og til dels 'Lykke-Per', der har klaret sig rigtig fint, men det er desværre absurd, at man kan lave ti danske spillefilm, der samlet er set under 100.
000 mennesker.
Det må ikke kunne lade sig gøre.
DF-politiker: Stop med at klatte filmpengene vækEn af de politikere, der glæder sig mest over de øgede publikumskrav, er Alex Ahrendtsen fra Dansk Folkeparti.
Han siger til P1 Morgen, at aftalen betyder, at Det Danske Filminstitut nu skal bruge pengene på brede filmhistorier ’i stedet for at klatte pengene væk på film, som ingen gider at se.
’Men den udmelding vækker bekymring hos Per Damgaard Hansen, der er producer på filmen ’Vinterbrødre’, der har fået adskillige priser, men kun er blevet set af omkring 10.
000 i biograferne.
Han mener nemlig, at den nye filmaftale gør det sværere at lave film som ’Vinterbrødre’ fremover.
- Som debuterende instruktør skaber man ikke bare sådan en film, der sælger 400.
000 biografbilletter.
Det er vigtigt, at der bliver opdyrket talent, og at nye instruktører får gode vilkår for at bygge deres navn op over tid, så de om nogle år kan lave de film, som bliver store publikumssucceser, siger Per Damgaard Hansen.
'Vinterbrødre', der blev instrueret af islandske Hlynur Pálmason, har vundet flere priser.
Han mener, at aftalen prioriterer billetsalg frem for kvalitet, og frygter, at det på sigt vil føre til en øget reproduktion af publikumssucceser, som man efter nogle år vil blive trætte af.
- Jeg ønsker netop tage skatteyderne seriøst ved at have fokus på kunstnerisk kvalitet.
Hvorfor skal vi bruge skatteydernes penge på film, som kan klare sig på kommercielle vilkår.
Vi ønsker jo heller ikke at fremme salg af sukker og cheeseburgere, bare fordi der er mange, der spiser det, siger Per Damgaard Hansen.
Hovedpunkter i filmaftale 2019-2023•Filmstøtten opretholdes på 560 mio.
kroner årligt•Markedsandelen for dansk film skal øges, så biografbilletter til danske film udgør cirka en tredjedel af alle solgte billetter•De regionale filmfondes økonomi styrkes med 35 mio.
kroner årligt•Minimum 32 mio.
kroner skal investeres i vækstlaget via talentordningen New Danish Screen•Mindst 25 procent af tilskudsmidlerne skal fokuseres på indhold, der er relevant for børn og unge•Mindre sælgende biograffilm skal hurtigere være tilgængelige på andre platforme•Hvert år skal henholdsvis mellem otte og ti danske spillefilm og mellem ti og tolv danske dokumentarfilm være med på de førende internationale filmfestivalerFacebookTwitterKopier linkEmner:Alex Ahrendtsen (politiker)|Ole Bornedal (filminstruktør)|Dansk Folkeparti|Forlystelser|Nibe




https://www.dr.dk/nyheder/kultur/traet-af-ludo-her-er-5-nyskabende-braetspil-der-maaske-slaar-klassikerne

KulturTræt af Ludo?
Her er 5 nyskabende brætspil, der måske slår klassikerneBrætspileksperten Thomas Vigild var med til verdens største spilmesse.
Han guider dig her til de bedste nyheder fra messen.
Verdens største spilmesse foregik i Essen sidste weekend.
Her er fem bud på brætspil, der vil hitte inden for de næste måneder.
(© pr-billede)Af Silas Bay Nielsen02.
nov.
2018 kl.
18.
00Bemærk: artiklen er mere end 30 dage gammelLæs opBrætspil er igen et hit.
Det mener Thomas Vigild, der er juryformand for brætspilprisen Guldbrikken, og som underviser i spiludvikling på Vallekilde Højskole.
Han har netop besøgt verdens største spilmesse i Essen i Tyskland, hvor omkring 1400 nye brætspil er blevet vist frem.
Læs også:10 brætspil du (måske) totalt havde glemt, du spillede i 90’erneHan fortæller, at brætspillene i løbet af de senere år er blevet væsentligt bedre, fordi der er kommet større interesse for at spille.
Thomas Vigild fortæller her med fem fede spil, som han opdagede under messen i Tyskland, og som forventes at blive udgivet i Danmark inden jul.
1Holdning On: The Troubled Life of Billy Kerr(© pr-billede)- I spillet får man en patient, der har fået et hjertestop, ind på hospitalet.
Sammen med de andre deltagere skal man samarbejde om at konstruere livshistorie op til ulykken ud fra de kort, man trækker i spillet.
- Det er interessant, at et spil tør at tale om død og det at fortryde handlinger i livet.
Det giver deltagerne mulighed for selv at tænke over deres eget liv.
’The Troubled Life of Billy Kerr’ er endnu ikke udkommet i Danmark, men forventes snart at komme.
2Cool Runnings(© pr-billede)- Cool Runnings er et børnespil, hvor hver spiller har en lille minivogn, hvori man har en isterning.
Derefter konkurrerer spillerne om at komme i mål, inden isterningen smelter.
- Det sjove er, at spillerne må angribe hinanden på forskellige måder.
Man kan f.
eks.
ved at smide vand eller salt på modstandernes isklumper, så de smelter hurtigere.
- Spillet tager kun 20 minutter at spille, men det er originalt tænkt.
’Cool Runnings’ fås endnu ikke på dansk, men forventes snart at komme.
3Keyforge: Call of the Archons(© pr-billede)- Dette spil er lavet af Richard Garfield, der også har lavet ’Magic: The Gathering’, som er kæmpe inden for kortspil – hvor der ligefrem bliver lavet turneringer.
- ’Keyforge: The Call of the Archons’ er et klassisk fantasyspil, hvor man er en slags gud, der skal styre forskellige skabninger som monstre til at bekæmpe modspilleren.
- Alle spil er unikke, fordi kombinationen af kort ikke er den samme.
Derfor vil du aldrig møde andre, der har de samme kort som dig.
‘Keyforge: Call of the Archons’ kommer snart på det danske marked.
4Monopoly Cheaters Edition(© pr-billede)- I denne udgave af Matador, må man godt snyde.
Man skal bare helst ikke tages i at gøre det.
For hvis man bliver taget i af snyde, så er der spundet fast til selve brættet på spillet med et sæt håndjern.
- I Matador er det tit, at man kan blive fristet til at bøje reglerne lidt, så man undgår at rykke hen på de felter, hvor man skal betale, eller man kan komme til at tage lidt for mange penge fra banken.
I de her tider med bankskandaler og snyd med skat er det sjovt, at spillet på den måde kommenterer verdens tilstand.
‘Monopoly Cheaters Edition’ fås på dansk.
5Fog of Love(© pr-billede)- Det danskudviklede brætspil ‘Fog of Love’ kommer snart med tre nye udgaver: ’It Will Never Last’, ’Paranormal Romance’ og ’Trouble with the In-Laws’.
- Den førstnævnte handler om forhold, der ikke står til at redde.
Så er der en udgave med spøgelser og et tredje med ens svigerforældre også.
Læs også:Jacob ville lave et brætspil til sin kone.
Nu bliver det solgt i verdens største supermarked- Spillet fik masser af interesse på messen, og det bliver nu solgt i mange lande.
Det er interessant at spille, fordi man også lærer noget om sit eget parforhold.
FacebookTwitterKopier linkEmner:Leg og spil|Tyskland|Skat|Vallekilde Højskole|Vallekilde




https://www.dr.dk/nyheder/indland/bendtners-forsvarer-efter-faengselsdom-nicklas-havde-hellere-set-en-frifindelse

IndlandBendtners forsvarer efter fængselsdom: Nicklas havde hellere set en frifindelseFodboldspillerens advokat ankede straks 50 dages fængsel for vold mod taxachauffør.
Nicklas Bendtner blev i byretten dømt for vold mod en taxichauffør i København.
Han ankede straks dommen på 50 dages ubetinget fængsel.
Af Maja Lærke Maach02.
nov.
2018 kl.
16.
33Bemærk: artiklen er mere end 30 dage gammelLæs opDer gik ikke lang tid, fra dommen var afsagt, før Nicklas Bendtners forsvarsadvokat ankede dommen til fodboldspilleren på 50 dages fængsel for vold mod en taxachauffør.
Retten fandt det bevist, at fodboldspilleren havde givet chaufføren et knytnæveslag og sparket ud efter ham, mens han lå på jorden.
- Vi er uenige i forskellige ting omkring afgørelsen.
Vores synspunkt er, at slaget (mod chauffør, red.
) sker i nødværge, sagde advokat Anders Németh uden for retten bagefter.
Læs også:Nicklas Bendtner skal i fængsel efter vold mod chauffør: Anker dommenNicklas Bendtner forsvandt hurtigt fra byretten og ønskede ikke at kommentere sin voldsdom, som nu skal for Østre Landsret.
- Nicklas var helst blevet frifundet, og derfor er der også blevet anket til landsretten.
Det er dog med tilfredshed, at straffen er på 50 dage og ikke de tre måneder, som anklagemyndigheden havde ønsket, sagde Anders Németh.
- Retten ser ingen grund til at fritage Bendtner for straf på grund af nødværge.
Vi har dømt for vold.
Faktisk temmelig grov vold.
Sagens retsformandBrækkede kæbenDen 30-årige angrebsspiller for den norske fodboldklub Rosenborg blev foruden de 50 dages ubetinget fængsel også dømt til at betale sagens omkostninger samt en erstatning på 11.
000 til taxachaufføren.
Han var tiltalt for at have slået og sparket taxachaufføren, så han brækkede kæben.
Anklageren i sagen fortalte efter dommen, at hun i sin procedure havde lagt særlig vægt på, at volden var udøvet mod en taxachauffør, der via sit arbejde var særlig udsat.
Læs også:OVERBLIK Retssagen mod voldstiltalte Bendtner starter fredagDesuden var chaufførens skader skærpende for sagen, mente hun.
Nicklas Bendtner behøver ikke at være færdig som landsholdsspiller, siger DBU.
Efter afsonet dom er det op til landstræner Åge Hareide, om Bendtner skal udtages til A-landsholdet.
Episoden skete natten til 9.
september i det indre København, efter Bendtner havde været med sin kæreste til middag på Café Victor og siden i byen på natklubben Lusso.
De bad om at blive kørt til HC.
Andersens Boulevard, men kort efter turens påbegyndelse opstod der uoverensstemmelser om ruten mellem parret og chaufføren, hvorefter passagerene valgte at forlade taxaen før tid uden at betale.
Rosenborg beholder Bendtner•Fodboldklubben Rosenborgs daglige leder, Tove Moe Dyrhaug, siger, at klubben holder fast i Nicklas Bendtner trods angriberens voldsdom.
•- Han fortsætter i klubben.
Vi tager afstand fra det, der er sket, og så tager vi vare på Bendtner, siger hun til TV2.
•DBU siger, at det er op til Åge Hareide, om Bendtner skal spille på landsholdet efter afsonet dom.
Skændtes før voldsepisodeForsvarsadvokat Anders Németh sagde efter domsafsigelsen, at skænderiet mellem parterne viste, at Bendtner ifølge ham ikke havde udøvet umotiveret vold.
- Vi er glade for, at det nu er kommet frem, at Nicklas ikke helt umotiveret har begået vold mod en tilfældig taxachauffør.
Man kan konstatere, at der var et forudgående forløb, der gav anledning til episoden, siger Anders NémethChaufføren blev efter eget udsagn vred, da de havde forladt taxaen uden at betale og kørte efter parret, hvorefter han kastede en dåse eller flaske mod dem - dog uden at ramme.
Læs også:Taxachauffør i voldssag ville have sine penge: Bendtner var arrogantI retten kom det frem, at Bendtner derefter blev ophidset og slog chaufføren.
Ifølge fodboldspilleren selv reagerede han i selvforsvar, fordi han følte sig utryg.
I retten i dag fortalte chaufføren, at han fik sat skruer i munden for at hele bruddet, og at han i dag stadig er plaget af sine skader.
Taxachaufføren var tiltalt for forsøg på vold på grund af dåsekastet, men det blev han frifundet for.
FacebookTwitterKopier linkEmner:Nicklas Bendtner (fodboldspiller)|Vold|Taxiselskaber|København|Anklagemyndigheden




https://www.dr.dk/nyheder/udland/attentatplaner-i-danmark-sigtet-nordmand-er-far-til-tre

Landsdækkende politiaktionSe temaUdlandAttentatplaner i Danmark: Sigtet nordmand er far til treEn 39-årig mand fra Norge er varetægtsfængslet i sagen om et iransk attentatforsøg i Danmark.
I dette hus bor den 39-årige iraner, der er anholdt for attentatplaner i Danmark.
Foto: DRAf Elisabeth Thiis02.
nov.
2018 kl.
17.
49Bemærk: artiklen er mere end 30 dage gammelLæs opDen gule hjørneejendom er omringet af høje birketræer, og en nyklippet græsplæne er beklædt med våde, efterårsgyldne blade.
Der er 16 lejligheder i bygningen, flere af dem med altan, og ifølge det norske folkeregister bor der en 39-årige iraner her.
Det ved vi om den anholdteNordmanden med iranske rødder blev anholdt 21.
oktober i Göteborg efter en begæring fra PET.
Han er 39 år og norsk statsborger med flygtningestatus.
Han sidder fængslet i Danmark indtil 8.
november.
Allerede en uge efter den voldsomme politiaktion, der spærrede store dele af Danmark, kendte PET til ham.
Han er med PET's ord 'sigtet for at have sat en iransk efterretningstjeneste i stand til at virke i Danmark samt for at have taget del i forberedelsen af et attentatforsøg'.
Angrebet var ifølge PET rettet mod lederen af en iransk regimekritisk bevægelse kaldet ASMLA, som har afdelinger i hele verden, herunder i Ringsted.
Manden havde ifølge PET snuset rundt i Ringsted ved lederens bolig i dagene før politiaktionen.
Han er registreret som bosat i den vestlige del af norske hovedstad, Oslo.
Det fremgår af internettet, at han er uddannet fra et iransk universitet med speciale i it.
Ifølge egne oplysninger har han også arbejdet for en iransk ambassade, ligesom han oplyser, at han er fra Ahvaz i Iran - området der er centrum for hele sagen.
Han sidder nu varetægtsfængslet i isolation i Danmark, fordi PET mener, at han har hjulpet den iranske efterretningstjeneste med at forberede et attentatforsøg.
Ifølge PET har han også hjulpet med at observere og fotografere en bopæl i Ringsted tilhørende lederen af den iranske gruppe ASMLA.
Læs også:PET-chef: Iransk efterretningstjeneste planlagde attentat i DanmarkDen 39-åriges navn er ikke at finde ved dørtelefonen i den gule ejendom i Oslo-bydelen Frogner.
Men flere naboer bekræfter, at han bor eller i hvert fald har boet her.
- Ja, ham kender jeg, siger en kvinde på vej ud af hoveddøren.
Hun har set ham og hans tre børn mange gange, men det er lang tid siden.
Den 39-årig mand har stiftet en forening, og foreningens navn har også stået på postkassen, lyder forklaringen, inden den kvindelige nabo fortsætter videre ud i morgenkulden.
Kendt ham i "noget tid"I Norge har efterretningstjenesten PST kendt til den varetægtsfængslede mand “i noget tid”.
Sådan udtrykker chefen, Benedikte Bjørnland, det, da DR senere på dagen et andet sted i Oslo bliver lukket ind bag det sorte jernhegn, som holder uvedkommende væk fra efterretningstjenestens område.
- Vi har oplevet, at iranske tjenester først og fremmest gør sig i flygtningespionage, og det er rettet mod for eksempel dets eksilmiljøer med tanke på at kunne udøve pres på regimekritiske individer, siger Benedicte Bjørnland.
Benedicte Bjørnland er chef for den norske efterretningstjeneste.
ArkivSamarbejdet mellem de nordiske myndigheder har været tæt i denne sag, forsikrer hun.
Det var den svenske efterretningstjeneste, Säpo, der den 21.
oktober kunne anholde den 39-årige, da han landede i Sverige efter en tur til Iran.
Han var sammen med sine tre børn, fortæller kilder.
Stoppede på sit arbejde i septemberDen 39-årige er uddannet med speciale i it fra et iransk universitet, og i en forstad vest for Oslo bekræfter en it-virksomhed, at de har haft ham ansat som analysekonsulent.
Læs også:Iran har holdt møde med Danmarks ambassadørEn stilling, han forlod i september.
Samme måned som PET hævder, at han var i Ringsted og tog billeder af den iranske politiske gruppe ASLMAs' kontorer.
Ifølge mistanken for at planlægge et attentat mod gruppens leder.
Den sigtede har både norsk og iransk statsborgerskab, viser et opslag i det norske folkeregister.
Han kom fra Iran til Oslo som asylansøger og har i dag flygtningestatus i Norge.
Relation til taekwondoLigesom i den gule ejendom i bydelen Frogner har man også på en anden adresse i det vestlige Oslo kendskab til en forening, som den 39-årige har været medlem af.
Rækkerne af postkasser foran den grå bygning illustrerer de mange, mindre virksomheder, som lever under samme tag.
Nogle af postkasserne mangler navne, og foreningens navn er ingen steder at se, men det har været der, fortæller flere ansatte i bygningen.
En af dem har snakket flere gange med den 39-årige og har hans nummer tastet ind i sin telefon.
- Vi har talt om job, men mere kan jeg ikke sige, forklarer en kvinde.
Læs også:Ekspert: Sanktioner kan styrke iranske efterretningstjenesterI samme bygning undervises der i kampsporten taekwondo.
I hvide dragter øves der spark, slag og blokeringer, og en af den 39-åriges børn har fået undervisning netop her i en periode, fortæller en mand med tilknytning til klubben.
Også den sigtede selv dyrker taekwondo, forlyder det.
Der er navneforbud i sagen.
Derfor kan vi ikke beskrive den sigtede og foreningen mere indgående.
Han nægter sig skyldig i anklagerne mod ham, siger hans advokat.
HVEM ER GRUPPEN ASMLA?
•Gruppen Arab Struggle Movement for the Liberation of Ahwaz (ASMLA) kæmper med afdelinger verden over for, at det sydvestlige Iran løsriver sig og bliver sin egen nation omkring byen Ahvaz.
•Iran beskylder gruppen for at være en terrorgruppe.
•De iranske myndigheder mener, at gruppen stod bag et angreb 22.
september på en militærparade i byen Ahvaz, der kostede mindst 25 livet.
•Gruppen har selv afvist at stå bag og beskylder selv en fraktion af ASMLA, som allerede i 2015 blev smidt ud.
•Ifølge talsmanden i Danmark kæmper gruppen for et demokratisk samfund i Iran.
•Lederen af ASMLA i Danmark har været under politibeskyttelse siden foråret, efter at PET blev opmærksomme på konkrete trusler mod vedkommende.
•To andre fra gruppen har siden september også levet under personbeskyttelse.
•Den ekstra beskyttelse blev sat i værk, efter at en talsmand fra ASMLA-gruppen støttede et angreb på en iransk militærparade i byen Ahvaz den 22.
september, der kostede flere civile livet.
FacebookTwitterKopier linkEmner:ASMLA|Iran|Politiets Efterretningstjeneste|Ahvaz|Efterretningstjenester




https://www.dr.dk/nyheder/indland/anklager-efter-tilstaaelse-jeg-er-saa-lidt-stolt-af-det-som-jeg-overhovedet-kan

Fra hashsag til retsskandaleSe temaIndlandAnklager efter tilståelse: Jeg er så lidt stolt af det, som jeg overhovedet kan væreFredag valgte tidligere senioranklager Trine Sorgenfri at erkende sig skyldig i alvorlige anklager om misbrug af stilling og ansporing til falsk forklaring.
Fra 2012 til 2014 arbejdede politiagenter undercover på Christiania, hvor de samlede beviser til danmarkshistoriens største sag om salg af hash i Pusher Street - kaldet Nordlys.
02.
nov.
2018 kl.
17.
44 | opdateret 02.
nov.
2018 kl.
18.
21Bemærk: artiklen er mere end 30 dage gammelLæs opEn tidligere erfaren anklager erkender at have overtrådt straffeloven ved at prøve at påvirke vidner.
Den 45-årige tidligere senioranklager Trine Sorgenfri valgte fredag i retten på Frederiksberg at erkende sig skyldig i at have misbrugt sin stilling og i at have prøvet at påvirke tre politiagenters forklaringer i en retssag.
- Jeg er så lidt stolt af det, som jeg overhovedet kan være, lød det fredag fra Trine Sorgenfri, der i sin karriere har arbejdet for både Københavns Politi, Rigsadvokaten og Statsadvokaten i København.
Læs også:ANALYSE Anklageren der ville vinde for enhver prisHendes forbrydelser skete i forbindelse med en retssag i Østre Landsret.
Her havde en gruppe hashdømte anket deres sag, og i den forbindelse skulle tre politiagenter ind at vidne.
De tre havde skygget og observeret de dømte på Pusher Street på Christiania.
Deres observationer fyldte tusindvis af sider i diverse politirapporter.
Trine Sorgenfri havde på baggrund af de mange rapporter lavet nogle lister til agenterne, som opsummerede de oplysninger fra rapporterne, som hun ville spørge ind til i retten.
På listerne havde hun indføjet en række bemærkninger om, hvad hun ville spørge til.
Og det var problematisk.
Det vidste Sorgenfri godt, og da retten efter krav fra forsvarsadvokaterne forlangte en redegørelse over den kontakt, der havde været mellem anklager og agenter inden ankesagen, traf Trine Sorgenfri en "tåbelig beslutning", for at bruge hendes eget ordvalg.
I stedet for listerne med bemærkningerne - de såkaldte "lange lister" - sendte hun lister uden.
På den måde så det ud, som om hun ikke havde instrueret agenterne i, hvad de skulle vidne om.
Læs også:Danmarkshistoriens største hashsag: Tidligere anklager erklærer sig skyldig i at påvirke vidnerOgså det vidste hun, var forkert.
Og mails afslører, hvordan hun opfordrer agenterne til at fortælle, at de kun havde modtaget lister uden bemærkninger.
Hvis de altså skulle blive spurgt.
Det blev de aldrig, for anklagerens urene trav blev afsløret, og hun blev sat af sagen den 1.
oktober 2016.
Har tidligere erklæret sig uskyldigFredag fortæller hun i retten, at hun under sagen blev mere og mere presset, efterhånden som forsvarsadvokaterne gik i kødet på hende.
- Jeg magtede ikke mere ballade fra de forsvarere.
Det nemmeste ville være at lade, som om de lange lister ikke eksisterede, fortæller Trine Sorgenfri om baggrunden for at holde de lange listers eksistens skjult for retten.
Da hun erkendte sig skyldig fredag formiddag, var det lidt af en overraskelse.
Under sagen har meldingen nemlig været, at hun nægtede sig skyldig.
Endnu har Østre Landsret ikke taget stilling til, hvad der skal ske i den sag, som det hele udsprang af.
Den har ligget mere eller mindre stille i over to år.
I december holder Østre Landsret et møde med sagens forsvarsadvokater, hvor man skal fastlægge et par retsdage yderligere.
De dage skal bruges til at afgøre, om sagen skal starte helt forfra i byretten.
Dommen over Trine Sorgenfri ventes senere i november.
Her er, hvad Trine Sorgenfri har erkendt:•Tre politiagenter skulle vidne i retten 3.
oktober 2016 i en stor hashsag fra det såkaldte Nordlys-kompleks om organiseret salg af hash på Christiania.
•I dagene inden sagde Trine Sorgenfri til agenterne, at de i landsretten ikke måtte fortælle, at de var blevet informeret om, hvilke spørgsmål hun ville stille.
Udskrift af mailkorrespondancen viser dog, at hun havde stillet dem spørgsmål på forhånd.
•Hun har i den forbindelse erkendt, at hun har forsøgt at medvirke til falsk forklaring, og at hun i den forbindelse misbrugte sin stilling.
•Over for Østre Landsret og forsvarsadvokaterne i sagen oplyste Trine Sorgenfri, at to lister med spørgsmål IKKE var sendt til politiagenterne.
Men det var de.
•Hun har erkendt, at hun i den forbindelse misbrugte sin stilling.
/Ritzau/FacebookTwitterKopier linkEmner:Anklagemyndigheden|Christiania|København|Politi|Kriminalitet




https://www.dr.dk/nyheder/politik/stor-forskel-se-hvor-god-din-kommune-er-til-faa-folk-ud-af-ledighed

PolitikStor forskel: Se hvor god din kommune er til at få folk ud af ledighedRegeringen har fremlagt en liste over, hvordan det går med kommunernes beskæftigelsesindsats.
Der er stor forskel på, hvor godt det går i landets 98 kommuner, når det handler om at få dagpenge-, kontanthjælps- eller sygedagpengemodtagere i arbejde, når man sammenligner med, hvad man kan forvente ud fra kommunernes rammevilkår.
Af Amanda Holmen02.
nov.
2018 kl.
17.
17 | opdateret 02.
nov.
2018 kl.
18.
32Bemærk: artiklen er mere end 30 dage gammelLæs opDer er stor forskel på, hvor godt det går i landets 98 kommuner, når det handler om at få dagpenge-, kontanthjælps- og sygedagpengemodtagere ud af ledighed.
Det viser en ny rangliste, som beskæftigelsesminister Troels Lund Poulsen (V) fremlagde i dag.
Listen viser de enkelte kommuners evne til at få ledige i beskæftigelse, når man sammenligner med, hvad man kan forvente ud fra kommunernes rammevilkårI sidste ende kan det føre til, at vi må lave en særlig indsats over for den enkelte kommune.
Troels Lund Poulsen, beskæftigelsesminister (V)I toppen ligger Nyborg Kommune, der er bedst til at få de ledige væk fra offentligeforsørgelse, mens Langeland, Fredericia og Stevns Kommune ligger i bunden.
- Jeg kan først og fremmest bruge listen til at give nogle redskaber til landets kommunalpolitikere, sådan så de får en helt synlig indsigt i, hvordan andre kommuner gør det, siger Troels Lund Poulsen.
Kommunernes rammevilkår kan eksempelvis være sammensætningen af befolkningen fordelt på eksempelvis alder og uddannelsesniveau samt det lokale arbejdsmarked.
Og samlet er der, ifølge beskæftigelsesministeriet, omkring 430 millioner kroner at hente, hvis kommunerne får så mange i job eller under uddannelse, som man kan forvente ud fra deres rammevilkår.
Minister: Kommuner kan komme under administrationTroels Lund Poulsen kan også bruge listen til at holde øje med, hvordan det går med beskæftigelsesindsatsen i kommunerne.
De kommuner der gennem længere tid ikke gør nok for at få borgerne ind på arbejdsmarkedet, vil han vise særlig interesse for:- Jeg vil starte med at bede dem om at redegøre for, hvorfor den situation ser ud, som den gør i den enkelte kommune.
Men det vil også blive fulgt op af eventuelle møder med mig, og i sidste ende kan det føre til, at vi må lave en særlig indsats over for den enkelte kommune, siger Troels Lund Poulsen.
Det kan betyde, at kommuner kan ende under administration.
- Ligesom kommuner i dag kan blive sat under administration, hvis økonomien smuldrer og kommunen er ved at gå konkurs, så giver vi også mulighed for, at hvis man i yderste tilfælde ikke gør noget for at forbedre sin indsats på området over flere år, så vil man kunne blive mødt af krav fra central hånd, siger han.
KL: Vigtigt at tælle alle på overførselsindkomst medIfølge Kommunernes Landsforening er det er godt, at kommunerne bliver målt på deres resultater på beskæftigelsesområdet.
De peger dog på, at det kan være med til at skævvride billedet, at for eksempel førtidspensionister ikke tæller med i opgørelsen, fordi der er stor forskel på, hvor mange kommunerne har flyttet fra kontanthjælp til førtidspension:-Hvis en kommune har visiteret rigtig mange til førtidspension, så vil alle de sværere borger være ude af kontanthjælpssystemet.
Det kan derfor komme til at se ud som om, at de gør det meget bedre, end de egentlig gør det, siger Thomas Kastrup-Larsen Formand for KL’s borgerservice- og arbejdsmarkedsudvalg.
Læs også:Folk på overførselsindkomst flytter fra København og AarhusDet er vigtigt, at alle kommuner gør en stor indsats på området, men der er ingen grund til, at ministeren truer kommunerne med sanktioner, siger han:- Når man tager fat i kommuner, som har udfordringer og forsøger at hjælpe dem med at blive bedre, så synes jeg, at det er en god indgangsvinkel.
Men når man går over i at true med straf og administration, så synes jeg, at kæden hopper lidt af, siger han.
FacebookTwitterKopier linkEmner:Thomas Kastrup-Larsen (politiker)|Troels Lund Poulsen (politiker)|Venstre|Arbejdsmarked|Fredericia




https://www.dr.dk/sporten/fodbold/minut-minut-drachmanns-droen-sender-tre-point-til-ob






https://www.dr.dk/nyheder/penge/usa-sigter-tidligere-goldman-sachs-topfolk-i-malaysisk-korruptionssag

PengeUSA sigter tidligere Goldman Sachs-topfolk i malaysisk korruptionssagMilliarder til udvikling i Malaysia blev angiveligt brugt på bestikkelse og privat luksus.
Skandalesagen, der kaldes for den største korruptionssag i Malaysias historie, har ført til demonstrationer i det sydøstasiatiske land.
Af Oliver Batchelor02.
nov.
2018 kl.
17.
01Bemærk: artiklen er mere end 30 dage gammelLæs opTo tidligere bankfolk fra investeringsbanken Goldman Sachs er sammen med en malaysisk finansmand sigtet for medvirken til bestikkelse og hvidvask i en sag om milliardtyveri fra en statsejet fond i Malaysia.
USA’s statsanklager har rejst sigtelse mod de tre for at have spillet nøgleroller i en sag om korruption og underslæb for op mod 4,5 milliarder dollars, svarende til 30 milliarder kroner.
Det skriver nyhedsbureauerne Reuters, Bloomberg og en lang række af internationale medier.
Læs også:Tidligere premierminister i Malaysia tiltalt for korruptionSagen handler om udviklingsfonden 1Malaysia Development Berhad, 1MDB, der er ejet af Malaysias finansministerium.
Fonden blev oprettet af den tidligere og nu korruptionsanklagede premierminister Najib Razak i 2009 med det formål at investere i energi, ejendomme, turisme og landbrug.
4,5 milliarder dollars forsvandtOpgaven med at rejse kapital blev givet til Goldman Sachs, der stod for at udstede obligationer for 6,5 milliarder dollars, svarende til 42,5 milliarder kroner, til fonden.
Men en stor del af de penge nåede angiveligt aldrig at blive investeret og komme landets udvikling til gode.
Ifølge USA’s justitsministerium blev midler for omkring 30 milliarder kroner fjernet fra fonden af malaysiske topembedsfolk og deres medsammensvorne fra 2009 til 2014.
I Malaysia er den tidligere premierminister Najib Razak tiltalt for korruption, bestikkelse og hvidvask i sagen.
Læs også:Politi finder 72 tasker med penge hos malaysisk ekslederEfterforskningen har eksempelvis afsløret, at beløb for 10,7 millioner dollars, svarende til 70 millioner kroner, er blevet overført fra 1MDB til hans personlige bankkonto.
Razak, som de amerikanske myndigheder også har i søgelyset, benægter imidlertid alle anklager.
Bagmand efterlyst via InterpolIfølge de amerikanske myndigheder har to amerikanske statsborgere og en malaysisk bankmand medvirket til ulovlighederne.
Den ene, tidligere partner i Goldman Sachs i Asien, Tim Leissner, er anklaget for at have bestukket embedsfolk i Malaysia og Abu Dhabi og for at omgå bankens interne revision.
Tim Leissner har erkendt sig skyldig i anklagerne og indvilliget i at tilbagebetale 43,7 millioner dollars svarende til 285 millioner kroner.
Læs også:Schweiz efterforsker malaysisk statsselskab i sag om milliardsvindelDen anden af de to sigtede eks-Goldman Sachs-ansatte, Ng Chong Hwa, er også nævnt i internationale medier som Roger Ng.
Han blev torsdag anholdt i Malaysia på en arrestordre udstedt af amerikanske myndigheder.
'Tidligere var han en verdensmand'De malaysiske myndigheder har udstedt en arrestordre på den tredje person, en bankmand, Low Taek Jho, kendt som Jho Low, der er udpeget som hovedbagmanden i sagen.
Den nuværende malaysiske premierminister Mahathir Mohamad har i dag kommenteret arrestordren på Low Taek Jho.
- Vi vil gerne have fat i ham, fordi vi har adskillige anklager mod ham, men USA vil også have ham.
Tidligere var han en verdensmand, fløj i privatfly, sejlede med sin yacht Equanimity og levede et godt liv.
Nu er han nødt til at gemme sig som en mus, siger han.
Low Taek Jho er anklaget in absentia og efterlyst via Interpol i en række asiatiske lande og De Forenede Arabiske Emirater.
Købte embedsmænd og malerkunstLow, Ng og Leissner er sigtet af de amerikanske myndigheder, fordi det formodede hvidvask-beløb fra 1MDB har været igennem det finansielle system i USA.
Nogle af de hvidvaskede midler blev derefter angiveligt brugt til at betale bestikkelse til fordel for Goldman Sachs’ forretninger.
Andre midler blev angiveligt brugt på køb af personlige goder som sejlbåde, malerkunst og luksusejendomme i USA.
Goldman Sachs har gentagne gange afvist, at banken har medvirket til de kriminelle handlinger og har samtidig understreget, at banken samarbejder fuldt ud med myndighederne.
I forbindelse med sine officielle ydelser for 1MDB skal Goldman Sachs have modtaget omkring 600 millioner dollars, knap fire milliarder kroner.
I relation til sagen har Goldman Sachs sendt en tidligere direktør for investeringsbankens Asien-afdeling, Andrea Vella, på orlov, mens banken nærlæser anklagerne.
FacebookTwitterKopier linkEmner:Goldman Sachs|Malaysia|USA|Korruption|Kriminalitet




https://www.dr.dk/nyheder/regionale/syd/transportfirma-mistaenkt-menneskehandel-beier-familien-er-blevet-rige-paa

Kurt Beier-sagenSe temaSyd- og SønderjyllandTransportfirma mistænkt for menneskehandel: Beier-familien er blevet rige på transport og ejendommeVelhavende Esbjerg-familie har firmaer med egenkapital på over 200 millioner kroner, men har også flere alvorlige ridser i lakken.
Således boede op til 200 filippinske chauffører i containere i Padborg.
De er lønnet med helt ned til 15 kroner i timen.
Af Emil Søndergård Ingvorsen02.
nov.
2018 kl.
15.
48Bemærk: artiklen er mere end 30 dage gammelLæs opEn slumlejr, hvor flere hundrede filippinere har levet under nærmest slavelignende forhold.
Sådan har fortællingen været de seneste dage i adskillige medier om transportvirksomheden Kurt Beier Transport A/S i Padborg.
Sagen bliver lige nu efterforsket af Syd- og Sønderjyllands Politi, der mistænker virksomheden for menneskehandel efter anklager om kummerlige arbejds- og leveforhold for Kurt Beiers udenlandske chauffører, der får en timeløn på ned til 15 kroner i timen.
Det er Karsten Beier, der er direktør i firmaet, mens hans søster Gitte og hans forældre Kurt og Hanne alle sidder i bestyrelsen.
De er en del af et familiedynasti, som er blevet stenrige på blandt andet ejendomme og transport.
HVORDAN KAN DE VÆRE I DANMARK?
Fagforeningen 3F kritiserer chaufførernes forhold og siger, at chaufførerne får ned til 15 kroner i timen, men lønforholdene er ikke nødvendigvis ulovligt.
Det påpeger arbejdsmarkedsforsker Jonas Felbo-Kolding fra Københavns Universitet.
Ifølge fagforeningen er arbejderne ansat gennem et datterselskab i Polen.
Når filippinerne har fået opholds- og arbejdstilladelse i Polen, kan de frit og lovligt tage arbejde i blandt andet Danmark.
EU's cabotageregler tillader nemlig, at når en lastbil fra et andet EU-land har krydset grænsen og afleveret sin last, så har man lov til at køre tre indenrigsture inden for syv dage til de løn- og arbejdsregler, som der gælder i landet, hvor lastbilen kommer fra.
En gennemgang af CVR-registret viser, at familien ejer en lang række af selskaber, der samlet set har en egenkapital på mere end 200 millioner kroner.
Blandt kronjuvelerne er netop Kurt Beier Transport, der har mødt massiv kritik de seneste dage.
Til trods for, at de sidste år kom ud med et underskud på 8,9 millioner kroner, har selskabet stadig en positiv egenkapital på mere end 26 millioner kroner.
Selskabet kommer dog ikke i nærheden af familieselskabet Hjerting Systeminvest Aps, hvor faderen Kurt Beier ejer halvdelen.
Læs også:Transportfirma mistænkt for menneskehandel dropper brancheforeningSelskabet, der ifølge CVR-registret har til formål "at eje og administrere fast ejendom og værdipapirer, financieringsvirksomhed samt at besidde aktier i datterselskaber" er lige nu god for 87 millioner kroner.
Tilsyneladende har familien da heller ikke nogen problemer med at bruge penge fra opsparingen.
Ifølge Jydske Vestkysten lever Karsten Beier et liv i luksus, selv om han tidligere har sagt, at han ikke ville have nogen problemer med at bo i 'slumlejren' i Padborg i en kortere periode.
- De har mulighed for at lave mad indenfor eller udenfor.
De kan komme i bad og på toilet gratis.
De kan vaske tøj gratis.
De får mad leveret.
De har en seng at sove i.
Jeg vil ikke kalde det slum, sagde han til Fagbladet 3F, da han blev konfronteret med forholdene i lejren.
Sidste år købte den stenrige transportdirektør et hus i Hjerting ved Esbjerg for 11 millioner kroner.
Sidenhen købte han også to ejendomme foran huset til i alt 2,9 millioner kroner.
Har tidligere fået ridser i lakkenLige nu er familiedynastiet midt i det værste stormvejr hidtil, hvor politiet stadig efterforsker, om der skal rejses sigtelse.
Det er dog ikke første gang, at familien er ramt af en skandale.
Sidste år kunne Avisen.
dk fortælle, at selskabet Kurt Beiers rumænske datterselskab var blevet dømt for at underbetale en chauffør gennem 19 måneder.
Chaufførerne arbejder for en meget dårlig løn.
De lever i deres lastbiler, og køre- og hviletidsbestemmelser bliver ikke overholdt.
De bliver behandlet som dyr, og vi betragter dem som ofre for menneskehandel.
Edwin Atema, leder af research-afdeling i hollandsk fagforeningDen rumænske chauffør havde arbejdet 843 timer uden betaling og var hverken blevet betalt for overarbejde, natkørsel eller weekendkørsel, mens han arbejdede for Kurt Beier.
En rumænsk domstol gav chaufføren medhold, og selskabet blev dømt til at betale 25.
000 kroner.
Læs også:Filippinske lastbil-chauffører har boet i containere i PadborgAvisen.
dk kunne også fortælle, at Kurt Beier Transports rumænske datterselskaber tidligere var blevet dømt i to lignende sager om underbetaling.
Direktør Karsten Beier ønskede dog ikke at udtale sig om sagerne:- Vi har mange chauffører og mange småsager på sådan noget der.
Jeg har ikke deltaget i nogen retssag, vi har en advokat til at køre de ting der, så jeg kan ikke udtale mig om det, sagde han.
Efterforskes også i HollandNu ryster det så for alvor under den stenrige familie, efter at Syd- og Sønderjyllands Politi er gået ind i sagen om forholdene for filippinske chauffører, der indtil denne uge har boet i en lejr i Padborg.
Her undersøges det blandt andet, om der kan rejses sigtelse for menneskehandel.
Det er dog ikke kun i Danmark, at transportvirksomheden bliver efterforsket.
DR og Avisen.
dk kunne i går fortælle, at den hollandske fagforening FNV holder nøje øje med selskabet.
Læs også:Hollandsk fagforening: Chauffører er ofre for menneskehandel i flere lande- Chaufførerne arbejder for en meget dårlig løn.
De lever i deres lastbiler, og køre- og hviletidsbestemmelser bliver ikke overholdt.
De bliver behandlet som dyr, og vi betragter dem som ofre for menneskehandel, sagde Edwin Atema, der er leder af FNV's researchafdeling, til DR Nyheder.
Politiet har også slået til i Holland, fortalte FNV.
I oktober blev ni filippinske chauffører taget i myndighedernes varetægt, og de er efterfølgende blevet behandlet som ofre for menneskehandel og har modtaget beskyttelse fra de hollandske myndigheder.
I Danmark har flere virksomheder allerede afbrudt samarbejdet med Kurt Beier Transport A/S heriblandt Arla og Jysk.
Direktør Karsten Beier har indtil videre ikke ønsket at stille op til et interview om sagerne.
Selskabets advokat, Anders Németh, har dog tidligere fortalt til DR Nyheder, at selskabet overholder lovgivningen.
DERFOR KØRER FILIPPINSKE CHAUFFØRER I DANMARK•De seneste år har transportbranchen kigget ud af EU for at finde chauffører.
Det er ifølge branchen selv, fordi der er mangel på chauffører.
Fagforeninger mener, at det er lønpres.
•I dag er reglerne sådan, at vognmænd kan hyre chauffører fra lande uden for EU, hvis de ikke kan finde ledige hænder inden for landets grænser.
•I 2017 blev der givet tilladelse til 108.
332 chauffører fra lande uden for EU - herunder Filippinerne.
Det er 31 procent flere end i 2016.
•Litauen og Polen er de lande, der inviterer klart flest chauffører til EU.
Sidste år var der 62.
192 alene fra Polen.
•Danske selskaber kan derfor oprette et datterselskab i for eksempel Polen og ansætte sine chauffører derfra.
•Når en chauffør har fået grønt lys til at køre i et EU-land, kan vedkommende køre i hele Europa.
•Ifølge EU-reglerne er det tilladt for udenlandske lastbiler at køre med varer - såkaldt cabotagekørsel - internt i andre EU-lande i forbindelse med internationale transporter.
•Der er dog visse begrænsninger, men chaufførerne kan for eksempel tage tre ture i Danmark, en tur ud af Danmark og derefter tre ture igen.
Kilde: Ritzau.
FacebookTwitterKopier linkEmner:Transportvirksomhed|Holland|Padborg|Polen|Politi




https://www.dr.dk/sporten/fodbold/kraul-bendtner-faar-svaert-ved-komme-tilbage-paa-den-store-scene

FodboldKraul: 'Bendtner får svært ved at komme tilbage på den store scene'DR Sportens fodboldkommentator, Andreas Kraul, vurderer, at Nicklas Bendtners voldsdom gør det svært at løfte karrieren yderligere.
Nicklas Bendtners karriere bliver svær at løfte efter dagens dom, vurderer Andreas Kraul.
Af Michael Sten Jensen i Lyon02.
nov.
2018 kl.
17.
44Bemærk: artiklen er mere end 30 dage gammelLæs opTorsdag morgen var ikke første gang, at Nicklas Bendtner præsenterede sig for byretten i København.
I 2013 stod han der også, da han fik en bøde på 842.
000 kroner samt frakendt retten til at køre bil i tre år.
Fredag stod han tiltalt efter straffelovens paragraf 244 for at have slået, og siden sparket, en taxachauffør i hovedet den 8.
september i København.
Læs også:Bendtner kan spille for Rosenborg i weekendenDommen blev udmålt til 50 dages ubetinget fængsel.
En dom, som Nicklas Bendtner ankede på stedet.
Dommen betyder dog ikke nødvendigvis, at Nicklas Bendtners karriere som fodboldspiller er forbi, vurderer DR Sportens fodboldkommentator, Andreas Kraul.
- Dommen betyder for fodboldspilleren Nicklas Bendter, at han får endnu sværere ved at løfte karrieren igen.
Det betyder ikke nødvendigvis, at karrieren er slut.
Han kan stadig få nogle gode år, men alle de her sager omkring ham bliver akkumuleret.
Læs også:Nicklas Bendtner skal i fængsel efter vold mod chauffør: Anker dommen- Det er en voldsdom, der ryger oven i en spritdom og en masse andre sager.
Det betyder, at hver eneste gang, en klub skal kigge på den samlede pakke, så er der flere og flere ting, der trækker i den forkerte retning.
- Sandsynligvis skal han på et tidspunkt i fængsel.
Han er en angriber på 30 år, og nærmer sig dermed sidste salgsdato i forvejen, så når det her kommer oveni, så er løbet nok ved at være kørt i forhold til at komme tilbage på den store scene, siger Andreas Kraul.
Opblomstring i NorgeNicklas Bendter skiftede i marts 2017 til norske Rosenborg i forsøget på at genstarte karrieren, der kort forinden havde budt på et fejlslagent ophold i engelske Nottingham Forrest samt en længere periode som klubløs.
Bendtner har kontrakt med Rosenborg til udgangen af 2019, men med fredagens dom ser det ikke ud til, at angriberen får let ved at tage skridtet ud på 'den store scene' igen, vurderer Andreas Kraul.
Læs også:Bendtners forsvarer efter fængselsdom: Nicklas havde hellere set en frifindelse- Nicklas Bendtner fik en opblomstring i Norge, og han har selv fortalt om, hvordan han var ved at stoppe som fodboldspiller inden sit skifte.
Han klarer sig endda så godt i Rosenborg, at han var tæt på at komme med til VM for Danmark.
På det tidspunkt var han tæt på at kunne sige, at han var klar til at tage et skridt videre ud end den norske liga.
- Det er dét, som den her dom har den største indflydelse på.
Han har haft et skud i bøssen i forhold til at få chancen i en større liga, men i stedet for at tage et skridt op, så bliver det nok nærmere et skridt ned, hvis Rosenborg ikke beholder ham efter ankesagen er afsluttet, siger Andreas Kraul.
DBU holder døren åbenFodbolddirektør i DBU, Peter Møller, har allerede sagt, at Nicklas Bendter kan spille på det danske landshold i fremtiden, hvis han er sportsligt berettiget til det.
Han kan dog ikke spille i rødt og hvidt, så længe han har sagen hængende over hovedet.
Andreas Kraul tror dog ikke, at man skal regne med at se Nicklas Bendter på banen for landsholdet i fremtiden.
Læs også:OVERBLIK Retssagen mod voldstiltalte Bendtner starter fredag- Jeg tror, at vi at set Nicklas Bendtner på landsholdet for sidste gang.
Men omvendt har jeg haft den snak så mange gange før, og hver gang er han som en korkprop dukket op igen.
- Lige nu tyder alt dog på, at Åge Hareide er landstræner til i hvert fald 2020, og til den tid er Nicklas Bendter 32 år, så er det svært at forestille sig, at han kommer tilbage.
Der er yngre kræfter, som præsterer godt, og derfor skal han selv præstere på et vist niveau, for at kunne komme i betragtning, siger Andreas Kraul.
FacebookTwitterKopier linkEmner:Åge Hareide (fodboldtræner)|Nicklas Bendtner (fodboldspiller)|København|Fodbold|DBU




https://www.dr.dk/sporten/fodbold/bendtner-kan-spille-rosenborg-i-weekenden

FodboldBendtner kan spille for Rosenborg i weekendenNicklas Bendtner kan fortsætte i Rosenborg trods voldsdom, siger klubbens daglige leder.
Rosenborg melder ud, at Nicklas Bendtner fortsætter hos Rosenborg.
02.
nov.
2018 kl.
16.
57Bemærk: artiklen er mere end 30 dage gammelLæs opFodboldklubben Rosenborgs daglige leder, Tove Moe Dyrhaug, siger, at klubben holder fast i Nicklas Bendtner trods angriberens voldsdom.
- Selvfølgelig er det en alvorlig sag og en uheldig sag for både Rosenborg og Nicklas Bendtner, siger Dyrhaug til TV2 ifølge NTB.
Læs også:DBU: Bendtner kan stadig spille på landsholdet efter afsoningMen hun slår fast, at dommen ikke kommer til at koste danskeren en fyreseddel.
- Han er Rosenborg-spiller og fortsætter som spiller i Rosenborg.
Bendtner fik fredag en dom på 50 dages ubetinget fængsel for vold mod en taxachauffør.
Han ankede på stedet dommen til frifindelse.
Men uanset om dommen stadfæstes i landsretten, så kommer Rosenborg altså ikke til at fyre Bendtner.
I stedet vil man forsøge at hjælpe den danske angriber.
Læs også:Kraul: 'Bendtner får svært ved at komme tilbage på den store scene'- Fodboldspillerne i Rosenborg er forbilleder, og derfor er det en uheldig sag.
Vi havde gerne været den foruden, og vi tager den alvorligt.
Derudover forsøger vi at tage vare på Nicklas, lyder det fra Dyrhaug.
På Rosenborgs hjemmeside har klubben lagt en pressemeddelelse ud.
Her roser man Nicklas Bendtner som person i danskerens tid i den norske klub, hvor han kom til i marts 2017.
Klubben gentager Rosenborg-spillernes forpligtelser som forbilleder for unge og pointerer, at man ikke ønsker at kommentere den juridiske del af sagen i det danske retssystem.
Læs også:Bendtners forsvarer efter fængselsdom: Nicklas havde hellere set en frifindelse- Vi forsvarer Nicklas som person, men ikke handlingen, som han er dømt for i dette tilfælde.
Vi kan ikke udtale os om omstændighederne i sagen.
- Vi ser på sagen med største alvor, og vi forstår, at vores respons har stor interesse.
Det er en vanskelig sag, og der vil være mange opfattelser.
Det er ikke enkelt at vide, hvad der er den rigtige reaktion, skriver Rosenborg blandt andet.
Også Rosenborgs sponsorer bakker op.
Læs også:Nicklas Bendtner skal i fængsel efter vold mod chauffør: Anker dommen- Vi tager dommen til efterretning.
Og vi har tiltro til, at Rosenborgs ledelse håndterer sagen, som den skal.
- Det er den eneste kommentar, vi kommer med, siger Hans Tronstad til Ekstra Bladet.
Han er kommunikationsdirektør i SpareBank 1, som er hovedsponsor i den norske klub.
Bendtner har kontrakt med klubben frem til 31.
december 2019.
Tove Moe Dyrhaug slog samtidig fast, at Nicklas Bendtner også er i spil til Rosenborgs kamp søndag.
Læs også:OVERBLIK Retssagen mod voldstiltalte Bendtner starter fredagDet bekræfter også den norske klubs sportschef over for Ekstra Bladet.
Til avisen oplyser han, at Bendtner efter planen træner med lørdag frem mod kampen søndag.
Danskeren var også i aktion for klubben så sent som torsdag aften, hvor han stod for det ene af de to mål, som sikrede Rosenborg sejren på 2-1 mod Start og dermed en plads i pokalfinalen.
Den danske angriber blev fredag dømt for at have slået og efterfølgende sparket en liggende taxachauffør i København tilbage i september.
Mens Bendtner blev dømt for vold efter den milde voldsparagraf, så blev taxachaufføren frifundet for anklagen om forsøg på vold, da han havde kastet en tom dåse mod Bendtner og dennes kæreste.
/ritzau/FacebookTwitterKopier linkEmner:Ekstra Bladet|Nicklas Bendtner (fodboldspiller)|Vold|TV 2 (tv-kanal)|København




https://www.dr.dk/sporten/fodbold/vendsyssel-tina-og-andre-fodboldfans-stroemmer-ind-paa-stadion

FodboldVendsyssel-Tina og andre fodboldfans strømmer ind på stadionTilskuertallet stiger igen i Superligaen i fodbold.
En af de nye fans er Tina Andersen fra Vendsyssel.
DR Sporten har besøgt ugens mest omtalte danske fodboldfan i Hjørring.
Af Kristian Pedersen02.
nov.
2018 kl.
14.
41Bemærk: artiklen er mere end 30 dage gammelLæs opUgens mest omtalte danske fodboldfan må være Tina Andersen fra Vendsyssel.
Søndag var hun med fanklubben på Aalborg Stadion, hvor Vendsyssel FF til i hvert fald nogens overraskelse slog AaB 1-0.
Før og efter kampen blev en selvsikker og stolt Tina interviewet til Fodboldmagasinet på DR1, og hun har siden søndag aften været et viralt hit.
- Den er overalt i Hjørring og overalt på nettet.
Mine børn mener, jeg er pinlig, og vil gerne flytte til Afrika.
Jeg kan forestille mig, at dem på speed er lige så høje, som jeg var på ingenting – jeg havde kun fået cola, fastslår den storgrinende Tina.
Som fan af oprykkerne er hun selv ny på de danske Superligastadions, men i det i hele taget stiger tilskuertallet i landets bedste fodboldrække.
Mine børn mener, jeg er pinlig, og vil gerne flytte til Afrika.
Jeg kan forestille mig, at dem på speed er lige så høje, som jeg var på ingenting – jeg havde kun fået colaTina Andersen6720 tilskuere i gennemsnitEfterårets 14 spillerunder i Superligaen har trukket godt 65.
000 flere tilskuere til stadion end i sidste sæson.
Det er en fremgang på 11 procent.
I gennemsnit har 6720 tilskuere set kampene i landets bedste fodboldrække på stadion.
Direktørforeningens direktør Claus Thomsen glæder sig over, at flere års tilskuernedgang er vendt.
-Det betyder rigtig meget, at der kommer flere tilskuere.
Det forbedrer oplevelsen, og det gør kampene mere intense, hvilket igen giver en bedre oplevelse på tilskuerpladserne.
De to ting befordrer hinanden, siger Claus Thomsen til Ritzau.
På hjemmebane har FC København trukket flest tilskuere, mens Brøndby og AGF følger efter.
FC Nordsjælland er ifølge tal fra Superstats.
dk den mindst attraktive superligaklub for tilskuerne.
Samlet for ude- og hjemmekampe fører Brøndby foran FC København.
Accenten afslører, at Tina Andersen er ”nordenfjords fra”.
Hun har stået på betonen på Hjørring Stadion, fra klubben hed HI og spillede 2.
divison.
- Vi står på sidelinjen nu og skal overdøve de store drenge.
Det er Brøndby, FCK, AaB og Midtjylland.
Det giver da noget ekstra blod på tanden.
- Hvis alle vendelboerne kom og stillede sig sammen med os, så kunne det blive endnu federe, mener hun.
Vendsyssel FF spiller i aften hjemme mod SønderjyskE.
FacebookTwitterKopier linkEmner:Fodbold|FC København|Jylland|AaB|Afrika




https://www.dr.dk/nyheder/udland/lille-parti-afgoer-norsk-regerings-fremtid-solbergs-borgerlige-regering-bevarer

UdlandLille parti afgør norsk regerings fremtid: Solbergs borgerlige regering bevarer flertalKristelig Folkepartis leder havde sat sin formandspost ind på at samarbejde med oppositionen.
Der var stor medieinteresse for partileder Knut Arild Hareide på Kristelig Folkepartis landsmøde i dag.
Af Andreas Lindqvist02.
nov.
2018 kl.
17.
21 | opdateret 02.
nov.
2018 kl.
17.
35Bemærk: artiklen er mere end 30 dage gammelLæs opStatsminister Erna Solbergs regering kan ånde lettet op - alt tyder på, at den fortsat vil have flertal i Stortinget.
Det er netop blevet afgjort på det lille norske parti Kristelig Folkepartis højdramatiske landsmøde.
Partiet holder, trods sine kun otte mandater ud af Stortingets 169 medlemmer, i praksis regeringens skæbne i sin hule hånd.
Det har siden valget i 2017 fra sag til sag lagt stemmer til statsminister Erna Solbergs regering.
Ved afstemningen om en kommende finanslov vil partiets mandater sandsynligvis være afgørende for om regeringen kan fortsætte.
Men Kristelig Folkepartis formand, Knut Arild Hareide, chokerede sidst i september Norge, da han gjorde klart, at han mener, at partiet bedre kan få sine mærkesager igennem ved at indgå i et regeringssamarbejde med venstrefløjens Arbejderpartiet og Centerpartiet.
Læs også:Norge: Regeringens støtteparti vil skifte sideIfølge Hareide ville det også forøge chancerne for at partiet fortsat er at finde i Stortinget efter næste valg.
Kristeligt Folkeparti fik ved valget sidste år sit dårligste resultat siden det blev landsdækkende kort før anden verdenskrig.
Formanden trækker sigMen nu har de delegerede på landsmødet besluttet at fortsætte med støtten til Erna Solberg, og det får konsekvenser i toppen af partiet.
Før afstemningen sagde Knut Arild Hareide nemlig, at han ville trække sig som partileder, hvis han på partiets landsmøde ikke fik flertal for sit forslag.
Det løfte leverede han på i en tale efter afstemningen, hvor delegaterne skulle tage stilling til om man skulle gå i forhandlinger om at blive aktiv del af den borgerlige regering, eller vende sig til venstrefløjen.
Hareides forslag fik 90 stemmer, imod stemmerne fra 98 delegerede, som hellere vil have at partiet bliver egentlig regeringspartner med Solberg.
Hareide har været særlig kritisk over for den rolle, det højrepopulistiske Fremskrittspartiet har spillet i den nuværende regering.
Højrefløjen i Kristelig Folkeparti omfatter begge næstformænd.
De er blandt andet blevet sat en stramning af abortlovgivningen i udsigt af Erna Solberg.
FacebookTwitterKopier linkEmner:Erna Solberg (politiker)|Norge




https://www.dr.dk/nyheder/udland/kristne-pilgrimme-draebt-ved-skudmassakre-i-egypten

UdlandKristne pilgrimme dræbt ved skudmassakre i EgyptenIslamisk Stat har taget ansvaret for angrebet mod en bus med kristne pilgrimme på vej mod et ørkenkloster.
Mindst 7 blev dræbt og 14 såret, da en bus med koptiske pilgrimme blev angrebet.
De var på vej til klosteret Saint Samuel i provinsen Minya   REUTERS/Mohamed Abd El Ghany 02.
nov.
2018 kl.
16.
02 | opdateret 02.
nov.
2018 kl.
18.
50Bemærk: artiklen er mere end 30 dage gammelLæs opIslamisk Stat har taget skylden for en skudmassakre på egyptiske kristne syd for Kairo, hvor mindst syv blev dræbt og mindst 14 blev såret.
Det skriver Reuters.
Bevæbnede mænd åbnede ild mod en bus med kristne pilgrimme på vej mod et øde beliggende koptisk kloster i ørkenen.
Klosteret Saint Samuel ligger i Minya provinsen omkring 260 kilometer syd for Kairo.
Samme sted som sidste års blodige angrebAngrebet skete næsten nøjagtigt samme sted, hvor 28 kristne blev dræbt af militante muslimer i 2017.
Læs også:Kristne koptere angrebet og dræbt i EgyptenVed angrebet sidste år skød islamisterne ofrene, efter at de én for én havde nægtet at afsværge deres kristne tro.
Arkiv-foto:  Sørgende pårørende efter sidste års angreb på kristne koptere, hvor 28 blev dræbt.
Nu har der været et nyt angreb på pilgrimme på næsten samme sted.
REUTERS/Mohamed Abd El Ghany Forfulgt mindretal i EgyptenDen koptiske kirke i Egypten menes at være grundlagt af apostlen Markus.
De fleste kristne egyptere er koptere, men de udgør kun omkring ti procent af landets godt 90 millioner indbyggere.
Læs også:IS tager skylden for drabeligt angreb mod kristne i EgyptenDe kristne har været udsat for en række blodige angreb siden den folkelige opstand i Egypten mod præsident Hosni Mubarak i 2011.
Læs også:Egypten slår til mod jihadister efter angreb på koptere/ritzau/ReutersFacebookTwitterKopier linkEmner:Egypten|Hosni Mubarak (politiker)|Kristendom|Religion|Kairo




https://www.dr.dk/nyheder/regionale/nordjylland/afviste-iranere-frygter-deres-fremtid-i-hjemlandet-vi-risikerer-blive

NordjyllandAfviste iranere frygter for deres fremtid i hjemlandet: Vi risikerer at blive hængt Tre iranere i Nordjylland mistænker Iran for også at stå bag et attentatforsøg mod dem i april.
Ghasem, Houriyeh og Sasan Gharehdaghi står til at blive hjemsendt trods frygt for de iranske myndigheder.
De er utrygge ved at opholde sig på et asylcenter, og derfor bor de nu et hemmeligt sted.
Af Klaus Videbæk og Søren Flytkjær02.
nov.
2018 kl.
14.
02 | opdateret 02.
nov.
2018 kl.
14.
04Bemærk: artiklen er mere end 30 dage gammelLæs opMens en gruppe iranere fra Ringsted lige nu er under beskyttelse af PET som følge af iranske attentatplaner i Danmark, frygter tre iranske søskende i Nordjylland, hvad der vil ske med dem, hvis de bliver sendt hjem til Iran.
De tre søskende - Houriyeh Gharehdaghi, Ghasem Gharehdaghi og Sasan Gharehdaghi - flygtede i 2015 til Danmark fra Iran af frygt for det iranske styre og har siden kæmpet for at få opholdstilladelse.
I mellemtiden har de boet på blandt andet asylcentret i Dronninglund.
Her blev der i april skudt ind ad vinduet til det værelse, de opholdt sig i, ligesom der blev kastet en bombelignende genstand - dog uden at nogen kom noget til.
Læs også:Skud affyret ind gennem vindue til nordjysk asylcenterDe tre iranere mener, at det ligesom i Ringsted er folk fra den iranske efterretningstjeneste, der står bag.
I måneden efter angrebet fik også de midlertidig beskyttelse af PET, oplyser de tre søskendes advokat.
Men efter en måned ophørte beskyttelsen, og sagen er fortsat uopklaret.
Og i går skulle de tre iranere være rejst, fordi myndighederne har sået tvivl om deres forklaring og motiv for asyl og har afvist at give dem opholdstilladelse.
Åben kritik af regimetIfølge Houriyeh Gharehdaghi og hendes to brødre har det iranske styre set sig gale på dem, fordi de har udgivet bøger og malerier, der kritiserer regimet.
Det drejer sig blandt andet om oversættelser og oplæsninger af Salman Rushdies ’De Sataniske Vers’ og en række andre bøger, hvoraf langt hovedparten er gjort ulovlige af det iranske styre, men som nu kan findes som bøger og lydbøger via en hjemmeside, som de tre søskende administrerer.
Måske bliver jeg hængt og slået ihjel, måske bliver jeg spærret inde resten af livet.
Houriyeh GharehdaghiBogudgivelserne blev startet, da de stadig boede i Iran, og Houriyeh Gharehdaghi fortæller, at hun desuden har lavet et satirisk maleri af profeten Muhammed.
Både maleriet og de indlæste bøger har ifølge dem selv udløst fatwaer (en islamisk religiøs dom, red.
) mod dem, og de frygter det værste den dag, de er tilbage i Iran.
- Måske bliver jeg hængt og slået ihjel, måske bliver jeg spærret inde resten af livet.
Det afhænger af, hvad domstolene beslutter, men når der er en fatwa imod mig, er jeg sikker på, at der er nogen, der ønsker at slå mig ihjel, siger Houriyeh Gharehdaghi.
På sin telefon finder hun et billede af det omtalte maleri af profeten Muhammed, og i huset i Nordjylland, hvor iranerne lige nu opholder sig, fremviser hun lignende malerier, der på den ene eller anden måde kritiserer islam og det iranske regime.
- Farver og lærred er mine værktøjer, og det er min måde at give informationer og også kritisere regimet på, forklarer Houriyeh Gharehdaghi, der ligesom sine brødre betegner sig som ateist.
Ghasem Gharehdaghism viser, hvordan de tre søskende lægger forbudt materiale ud på en iransk hjemmeside.
Myndigheder: Forklaringerne er utroværdigeMaleriet af Muhammed tog hun ikke med til Danmark, og deres forklaringer og aktiviteter i Danmark har ikke kunnet overbevise myndighederne om, at de er i fare, hvis de sendes tilbage til Iran.
Udlændingestyrelsen og Flygtningenævnet mener derimod, at iranernes forklaringer er konstruerede til lejligheden.
I Flytningenævnets afgørelse af Ghasem Gharehdaghis sag står der, at 'ansøgeren har forklaret udbyggende, usikkert og utroværdigt om centrale punkter for sit asylmotiv'.
Der lægges desuden vægt på, at man på Ghasem Gharehdaghis telefon har fundet lydoptagelser, hvor han og de to søskende af en herboende iraner instrueres i, hvordan de skal forklare sig over for myndighederne, og at de på flere punkter 'har ændret forklaring i overensstemmelse med instruktionen'.
Men de tre iraneres advokat Jakob Dalsgaard mener ikke, at myndighederne har håndteret lydfilerne korrekt, og han er uenig i, at iranernes forklaringer er utroværdige.
Han vil nu klage over brugen af lydfilerne, som myndighederne tog fra Ghasem Gharehdaghisms telefon, mens de kiggede efter noget helt andet, og at der blev lavet flere fejl i oversættelsen af lydfilerne fra myndighedernes side, hvilket myndighederne også har indrømmet.
Jeg lavede de her malerier tre år, før jeg kom til Danmark.
Jeg gør det ikke, fordi jeg er her.
Houriyeh GharehdaghiAdvokat: Svært at løfte dokumentationOverordnet set mener Jakob Dalsgaard, at Udlændingestyrelsen og Flygtningenævnet stiller meget høje krav til dokumentation af, hvad de tre søskende foretog sig, da de stadig boede i Iran.
- Problemet er, at man beder folk om at komme med dokumentation for noget, de foretog sig i hjemlandet.
Men når man foretager sig noget i hjemlandet, der er illegalt, hvordan skal du så have dokumentationen med, og tør du overhovedet rejse med dokumentationen?
Dokumentationskravet er voldsomt svært at løfte i den her konkrete situation, siger han.
Derudover mener han, at myndighederne også bør tage skyderiet ved asylcentret i Dronninglund med i deres afgørelse.
- Hvis det har den forbindelse, som de frygter, altså til myndighederne i Iran, så er det med til at understrege, at de har gjort noget forkert i Iran, siden nogen kunne finde på at gøre det, siger Jakob Dalsgaard, der har svært ved ikke at koble sagen til det, der er kommet frem i Ringsted.
Houriyeh Gharehdaghi, der står bag karikaturer af Muhammed og præstestyret, afviser, at det blot er noget, de har fundet på for at få lov at blive i Danmark.
- Jeg lavede de her malerier tre år før, jeg kom til Danmark.
Jeg gør det ikke, fordi jeg er her, siger hun.
Hverken Flygtningenævnet eller Udlændingestyrelsen ønsker at udtale sig om den konkrete sag.
Heller ikke Nordjyllands Politi ønsker at kommentere på sagen eller efterforskningen.
De ønsker ikke at kommentere på, om sagen har forbindelse til Ringsted.
De ønsker heller ikke at oplyse, om sagen er afsluttet, eller hvor langt man er i efterforskningen.
Da Danmark i øjeblikket ikke har en udleveringsaftale med Iran, er det uvist, hvad der kommer til at ske med, hvis de tre iranere ikke frivilligt forlader landet.
Højst sandsynligt vil de blive placeret på et flygtningecenter.
Vi har bedt den iranske ambassade om en kommentar.
Rykket flere gange, men den er ikke vendt tilbage med en kommentar.
FacebookTwitterKopier linkEmner:Iran|Ringsted|Flygtninge og asylansøgere|Flygtningenævnet|Udlændingestyrelsen




https://www.dr.dk/nyheder/udland/israels-premierminister-vi-hjalp-danmark-med-afsloere-iransk-attentatplot

UdlandIsraels premierminister: Vi hjalp Danmark med at afsløre iransk attentatplotBenjamin Netanyahu brugte den danske sag som eksempel, da han tordnede mod Iran.
Premiereminister Benjamin Netanyahu på dagens pressekonference.
Af Andreas Lindqvist02.
nov.
2018 kl.
16.
45Bemærk: artiklen er mere end 30 dage gammelLæs opPET fik hjælp fra Israel, da efterretningstjenesten i sidste måned standsede, hvad, den mener, var optakten til et iransk attentatforsøg mod herboende iranere.
Det sagde Israels premierminister Benjamin Netanyahu i dag på en pressekonference efter et topmøde i den bulgarske by Varna, hvor han forklarede, hvorfor han mener, at Iran er farligere end Saudi-Arabien.
- Vi har hjulpet til at afsløre to terrorangreb - et i Paris, og det andet i København, organiseret af den iranske efterretningstjeneste, sagde Netanyahu ifølge den israelske avis Haaretz.
Ifølge avisen henviser premiereministeren til den nylige sag, som medførte at broer og togtrafik blev lukket ned 28.
september.
Læs også:PET: Iransk efterretnings-tjeneste ville dræbe i DanmarkForleden oplyste PET, at tjenesten på baggrund af en større efterforskning mener, at kræfter i Iran planlagde et attentat på dansk jord, og har varetægtsfængslet en nordmand i sagen.
- At standse Iran er vores største sikkerhedsprioritet, ikke kun for Israel, men som jeg ser det, også for Europa og verden, sagde den israelske premierminister i Varna.
Udenlandske samarbejdspartnereIfølge PET har tjenesten siden foråret arbejdet med at standse de iranske attentatplaner, der angiveligt var planlagt mod lederen af ASMLA - Arab Struggle Movement for the Liberation of Ahwaz - i Danmark.
Når efterretningstjenesten sidst i september valgte at standse trafikken mellem landsdelene, skyldes det, at en person i dagene op til "observerede og fotograferede mod ASMLA-lederens bopæl".
Først knap en måned senere lykkedes det at anholde manden, som nu er varetægtsfængslet i sagen.
PET lægger ikke skjul på, at man fik hjælp fra udlandet i sagen.
Læs også:Forskere er uenige: Hvilken af Irans 16 efterretningstjenester stod bag attentatplaner i Danmark?
- PET’s efterforskning, der foregik i tæt samarbejde med udenlandske samarbejdspartnere, gav grundlag for at antage, at den pågældende havde til hensigt at overdrage informationerne til en iransk efterretningstjeneste med henblik på, at informationerne skulle indgå i planlægningen af et attentat, skriver tjenesten i en pressemeddelelse.
Israelske medier, deriblandt Ynetnews, har over de seneste dage skrevet, at den israelske efterretningstjeneste Mossad leverede oplysninger, der førte til, at det påståede attentat kunne standses i tide.
Separatister tog skyld for angrebSagen om det påståede attentatforsøg i Ringsted trækker tråde til Ahwaz, en by i det sydvestlig Iran, hvor arabiske separatister kæmper for selvstændighed.
Her døde mindst 25 iranere, da væbnede militante angreb en militærparade sidst i september.
Ifølge Iran var nogle af de dræbte civile.
Efterfølgende tog blandt andet arabiske separatister skylden.
ASMLA's danske talsmand støttede i medierne formålet med angrebet, om end han afviste at have været indblandet i planlægningen.
Læs også:Talsperson afviser at stå bag angreb i Iran: 'Vi er kun aktive politisk'Kort efter indkaldte Iran den danske ambassadør i landet, og krævede at Danmark udleverede ASMLA-folkene, som landet opfatter som terrorister.
Imens udenrigsminister Anders Samuelsen kun lovede "konsekvenser", hvis det viste sig at de danske eksiliranere havde forbindelse til angrebet, mente DF, at de skulle udleveres til Iran.
- Ja, det mener jeg, at vi skal, hvis der er tilstrækkelige beviser for det, sagde Søren Espersen.
Læs også:Angreb mod militærparade: DF er klar til at udlevere personer til IranIfølge PET er de danske ASMLA-folk under politibeskyttelse, men efterforskes samtidig af PET og Midt- og Vestsjællands politi for, om de med støtten til Ahwaz-angrebet har brudt dansk lov.
FacebookTwitterKopier linkEmner:Anders Samuelsen (politiker)|Benjamin Netanyahu (politiker)|Iran|Politiets Efterretningstjeneste|Efterretningstjenester




https://www.dr.dk/nyheder/kultur/gaming/den-danske-spilbranche-er-skuffet-over-ny-filmaftale-det-er-doedens-gab

GamingDen danske spilbranche er skuffet over ny filmaftale: Det er dødens gab for branchenDer bliver ikke tilført flere penge til digitale spil, og det er skuffende, lyder det fra branchen.
'Planet Alpha' er et eksempel på et nyt spil, der er udviklet i Danmark.
Af Malene Koops Grønborg02.
nov.
2018 kl.
13.
56Bemærk: artiklen er mere end 30 dage gammelLæs op- Det er et af de vigtigste kulturmedier, vi har i dag.
Og så er det utroligt, at man ikke lægger mere vægt på, at der skal være gode, danske tilbud imellem.
Sådan lyder det fra Jesper Krogh Kristiansen, community manager i organisationen Interactive Denmark, der fokuserer på forretningsudvikling og markedsmodning for den digitale industri.
Læs også:Filmaftale sætter mål: Flere skal se danske film i biografenHan er skuffet over, at der i den nye filmaftale, der blev indgået torsdag aften mellem samtlige af Folketingets partier, ikke er sat flere penge af til digitale spil.
- De laver en fin aftale på syv sider, og spil får fire linjer.
Der er rigtigt mange mennesker, både unge og gamle, for hvem spilmediet er deres primære kilde til underholdningsoplevelser, siger Jesper Krogh Kristiansen.
Læs også:Filmfond om ny aftale: Snart vil man se film, hvor de kører på ferie til Hvidovre fra Fyn og ikke omvendtHan nævner blandt andet mobilspillet Subway Surfers, der er skabt af de danske spilfirmaer Kiloo og Sybo Games, der er et af de allermest populære mobilspil i verden, samt spillet 'Inside' skabt af det danske spilfirma Playdead, der sidste år vandt fire priser ved prisudelingen BAFTA (British Academy of Film and Television Arts, red.
).
- Her er en mulighed for dansk kultureksport på verdensplan og en unik mulighed for at profilere Danmark som land.
Og det ville da være fedt, hvis flere børn, unge og voksne, både herhjemme og verden over, kunne spille spil med en dansk tilknytning i stedet for spil, der er lavet i USA, England eller lande som Sverige og Finland, som ligger langt foran os.
Læs også:Glem de udenlandske giganter: Danske computerspil stormer fremSpillet 'Inside', der er lavet af det danske spilfirma Playdead, har vundet flere priser og er et godt eksempel på et dansk spil, der har fået stor succes uden for landets grænser.
Savner større politiske ambitionerI den nuværende filmaftale, der er gældende fra 2015-2018, står der, at Det Danske Filminstitut skulle oprette et spilkontor, der 'kan skabe netværk og et innovativt miljø omkring digitale spil', og at man som minimum i perioden skulle anvende 40 millioner kroner af tilskudsmidlerne til spil.
I den nye aftale fra 2019-2023 står der, at der som minimum skal bruges 10 millioner om året til støtte af digitale spil.
Læs også:Dansk computerspil startede som et hobby-projekt: Så kastede Fortnite-skabere penge efter detDermed er der altså ikke afsat flere penge til spilområdet, og det er et problem, mener også Simon Løvind, der er redaktør i afdelingen med danske digitale spil i Det Danske Filminstitut.
- Den tekst, der er omkring spil, er identisk med sidste aftale, så det er status quo, og det er efter min mening et lille beløb i et overset område.
Jeg savner større politiske ambitioner om at påvirke, hvad spil er og kan.
Vi får ikke nogen danskprægede spil, der afspejler dansk kultur og nogle, der tager chancer, hvis ikke, man har større ambitioner, siger han.
Andre lande er langt foran DanmarkTidligere i år blev det fra politisk hånd desuden besluttet at lukke for statslige investeringer gennem innovationsmiljøet Capnova, der tidligere har hjulpet en række spilvirksomheder i opstartsfasen.
- På grund af de politiske beslutninger om, at der ikke er mere støtte i filmaftalen og fra Capnova, så er kapitalen for de kreative græsrødder kraftigt reduceret.
I Norge satser man massivt på det her område, i Sverige er de allerede langt foran os og i Finland er de så langt væk, at vi nærmest ikke kan se dem mere, lyder det fra Kristian Bang Nørgaard, der er direktør i spilvirksomheden Funday Factory og medlem af Spiludvalget i Producentforeningen.
Læs også:Dansk succes-spil imponerer gamere fra hele verden: Alle vil have en bid af koldblodig lejemorder- Jeg havde faktisk håbet, de havde fordoblet støtten den her gang.
For mig at se er det lidt dødens gab for den danske spilbranche.
Nye, kreative hoveder med de gode idéer får ikke bedre vilkår, og det kan betyde, at der kommer færre spændende ting ud af Danmark det næste år, siger han.
FacebookTwitterKopier linkEmner:Det Danske Filminstitut|Computerspil|Finland|Sverige|Folketinget




https://www.dr.dk/nyheder/politik/df-filminstituttet-har-klattet-penge-vaek-paa-smalle-film-ingen-vil-se

PolitikDF: Filminstituttet har klattet penge væk på smalle film ingen vil seDer skal i fremtiden være flere brede, danske film i biograferne.
Kulturordfører Alex Ahrendtsen (DF) vil have flere film i biografen, der tager udgangspunkt i danske forhold og er på dansk.
Af Marie Louise Hagemeister02.
nov.
2018 kl.
16.
10 | opdateret 02.
nov.
2018 kl.
17.
00Bemærk: artiklen er mere end 30 dage gammelLæs opDet skal være slut med at ødsle pengene væk på at lave smalle, eksperimenterende film, som ingen danskere gider at se.
Dansk Folkepartis kulturordfører Alex Ahrendtsen er glad for, at der er kommet en ny filmaftale, som har et mål om, at danske film skal "have en markedsandel på minimum 29 procent af antal solgte billetter i danske biografer" - mod 20 procent i dag.
Og det er en god aftale, mener også Det Danske Filminstitut (DFI), som dog på ingen måde vil købe præmissen om, at de bare har klattet pengene væk, lyder det fra administrerende direktør, Claus Ladegaard.
DF: Skattekronerne skal gå til populære filmAlex Ahrendtsen (DF), folketingsmedlem Alex Ahrendtsen, hvorfor er det vigtigt, at flere danskere kommer i biografen og ser danske film?
- Det er vigtigt, at vores skattekroner går til brede, populære film, som danskerne gerne vil se.
Folk elsker at gå i biografen.
De vælger bare i stigende grad at se amerikanske film.
Vi ser gerne, at de ser flere danske film med udgangspunkt i danske forhold.
Nu siger du med udgangspunkt i danske forhold – hvad er det for nogle film, der skal være flere af?
- Vi giver DFI større frihed til at opnå målene.
Men vi siger, at markedsandelen skal op på 29 procent, og at de ti bedste sælgende film mindst skal sælge 250.
000 billetter i gennemsnit.
Filminstituttet har klattet pengene væk på film væk, som ingen gider at se.
Læs også:DF: Flyt filmskolen og filminstituttet ud af KøbenhavnDu siger, at de har klattet pengene væk, og at man i det eksisterende system har satset på eksperimenter.
Hvad er det for nogle eksperimenter, du hentyder til?
- Fra 2016 til 2018 har DFI støttet film med 105 millioner kroner, som næsten ingen danskere vil se.
I gennemsnit har de tyve dårligst sælgende film kun kunne trække 3.
000 biografgæster ind i gennemsnit.
Hvis man omregner det, så har man brugt 2.
800 kroner per solgt biografbillet.
Det er for meget.
Derfor siger vi nu til DFI: I bliver i langt højere grad nødt til at vælge nogle projekter, som er rettet til det brede publikum.
Læs også:Filmfond om ny aftale: Snart vil man se film, hvor de kører på ferie til Hvidovre fra Fyn og ikke omvendtKan du blive lidt mere konkret og nævne nogle film, der har været for eksperimenterende?
- Nej, det er jo virkelig mange.
Det, vi kan se, er, at når DFI støtter film, der har bredt sigte, så går folk ind og ser det.
Film som ’Så længe jeg lever’, ’Lykkeper’ ’Journal 64’ har solgt helt vildt.
Det kan sagtens lade sig gøre, hvis man sætter sig for det.
De vigtigste elementer af filmaftalen* Filmstøtten opretholdes på 560 millioner kroner om året fra 2019 til 2023.
* Det Danske Filminstitut og de regionale filmfonde skal sikre, at markedsandelen for dansk film øges, så biografbilletter til danske film udgør mindst 29 procent af alle solgte billetter i Danmark.
* De regionale filmfonde - FilmFyn og Den Vestdanske Filmpulje - styrkes med hver 23,7 millioner kroner årligt.
De skal desuden også kunne få statslige tilskud.
* Der investeres mindst 32 millioner kroner årligt i vækstlaget og talentudviklingen i dansk film via talentordningen New Danish Screen.
* Der øremærkes 10 millioner kroner hvert år til udvikling af digitale spil.
* Mindst 25 procent af tilskudsmidlerne skal fokuseres på produktioner, der er relevante for børn og unge.
* Mindre sælgende biograffilm bør gøres hurtigere tilgængelige på andre platforme, så alle interesserede kan komme til dem.
* Piratkopiering skal bekæmpes gennem en ny forbrugerkampagne og en politiindsats.
Kilde: Kulturministeriet.
/ritzau/Man har håbet at finde en ny Von TrierSkal man så til at lave færre film som ’Vinterbrødre’, som har vundet mange priser, men ikke solgt mange billetter, eller eksempelvis lave færre Lars Von Trier - film og så i stedet gå efter Regnar Grasten- film?
- Man skal være bedre til at bruge pengene.
Man har klattet pengene væk på alt muligt, fordi man håber på at finde en ny Lars Von Trier.
At lave film er et håndværk.
Der kommer kun en ny Lars von Trier hver halvtredsindstyvende år.
Derfor skal de lade være med hele tiden at udvikle filmsproget, for det kommer med de store instruktører.
De skal satse på at uddanne instruktører, der har et håndelag, der fortæller den brede historie, som lokker danskerne i biografen.
Du siger, at der skal stadig være plads til de eksperimenterende, men hvordan kan man sikre, at der er ordentlige vilkår for det?
- Der er masser af muligheder for det.
I filmaftalen er der sat minimum 32 millioner kroner af om året til talentudvikling.
Man kan sagtens tænke på et stort publikum med et lavt budget.
Jeg forventer, at DFI vil rette ind og i højere grad efterspørge den slags projekter.
Men det må uanset blive sværere at komme igennem med det, hvis der ligger det her krav om, at der skal være flere brede, danske film?
- Jo, men i dag har det også været svært for markedsbaserede film.
I den seneste aftaleperiode har de kun fået syv procent af støtten.
Ingen film kan klare sig selv.
Så hvis en producent har lyst til at lave en stor dansk film, så er det en voldsom satsning.
Det skal vi have vendt om.
Hvis det bliver, som I gerne vil have, hvad er det så for nogle film, som danskerne kan forvente at komme til at se?
- Jeg vil gerne overraskes.
Men brede film, som er rettet mod et stort publikum, som fortæller en god historie med udgangspunkt i danske forhold.
Hvad er en god dansk film?
- En film, som tager udgangspunkt i danske forhold, foregår på dansk og som er spændende og godt fortalt med godt skuespil og en flot fotografering.
Film skal tale til hjertet, så kommer folk.
Direktør: Vi klatter ikke penge vækDR Nyheder har forholdt administrerende direktør i Det Danske Filminstitut, Claus Ladegaard, for den kritik, som Alex Ahrendtsen kommer med.
Hvad synes I om den nye filmaftale?
- Det er en ambitiøs aftale, som er meget fleksibel og rummelig og som sætter nogle fine målsætninger for dansk film.
Vi er i stand til at udvikle dansk film inden for aftalen, da den er styret af målsætningen og ikke af processer.
Har I klattet mange penge væk på film, som ingen gider at se?
- Vi klatter ikke penge væk.
Vi støtter film, som filmloven siger, vi skal gøre det.
Vi har skulle støtte film med kunstnerisk kvalitet og med en bredere, populærkulturel kvalitet, og det har vi gjort.
Og det vil vi faktisk også gøre i fremtiden.
Men et andet mål er også, at vi er repræsenteret markant på de førende filmfestivaler i verden.
Både med spillefilm og dokumentarer, og det skal vi også arbejde på.
Hvordan vil I sikre jer at opnå målet med de 29 procent?
- Den nye aftale giver mulighed for, at vi først og fremmest kan støtte efter kvalitet.
Nu har vi fået en frihed til at støtte de film, der er de bedste film.
Vi vil forsøge at støtte film, der har en bred appel, som har en kulturel betydning for et stort publikum.
Og støtte film, som er kunstnerisk skarpe og stærke, som har en mulighed for at komme på festivaler og udvikle dansk film.
Så Alex Ahrendtsen kan trække vejret roligt?
- Ja, det mener jeg, at han kan.
Vi læser det, der står i aftalen, ret tydeligt, og det vil vi gøre alt, hvad vi kan for at leve op til.
Og eftersom Alex Ahrendtsen har været med til at lave aftalen, så mener jeg bestemt, at han kan trække vejret roligt.
Alex Ahrendtsen siger, at han forventer, at I indretter jeres måde at tildele penge på, så de opfylder målene.
Og ellers må de indrette jer, så I fremover kommer til at levere.
Hvad tænker du om det?
- Det tænker jeg ikke noget om.
Vi har nu fået en filmaftale.
Den har nogle ambitiøse målsætninger.
Dem er vi glade for.
Og så er det klart, at der er nogle politikere, der om fem år vil se på, hvordan det er gået.
Det er ikke noget, jeg vil forholde mig til i øjeblikket.
Kan danskerne forvente at se flere store, danske film i biograferne?
- Det kan de muligvis.
Men det afhænger af, at der er nogle, der ansøger filminstituttet om støtte til de film, og at de har den kvalitet, der gør, at vi kan støtte dem.
Jeg så gerne, at vi havde en film som ’Journal 64’, der går rigtigt godt, hvert år.
FacebookTwitterKopier linkEmner:Alex Ahrendtsen (politiker)|Det Danske Filminstitut|Lars von Trier (filminstruktør)|Forlystelser|Oplevelsesbranchen




https://www.dr.dk/nyheder/indland/faktatjek-alarmselskab-oversaelger-effekten-af-egne-tyverialarmer

IndlandFAKTATJEK: Alarmselskab oversælger effekten af egne tyverialarmerEn tyverialarm fra Verisure reducerer risikoen for indbrud med 73 procent, siger direktøren for firmaet.
Men det holder ikke, vurderer flere eksperter.
© Ritzau ScanpixAf Morten Lindhardt og Oliver Kjærhauge Okkels02.
nov.
2018 kl.
12.
44Læs opHvis du gerne vil undgå indbrud i dit hus, skal du ifølge direktøren for alarmselskabet Verisure anskaffe en tyverialarm.
- Der er en helt klar sammenhæng mellem, hvor mange indbrud der er, og hvor mange alarmer der er i de nordiske lande.
Vi kan jo dokumentere, at vi reducerer risikoen for at få et indbrud, hvis man køber et Verisure-system med 73 procent i forhold til, hvis man ikke har det i forvejen, siger Rasmus Busk, direktør for Verisure i et indslag på TV2 News.
Ingen af de eksperter, som Detektor har talt med, mener, at Verisures tyverialarmer nedsætter risikoen med 73 procent.
Verisures tal tyder på, at det har en nærmest mirakuløs effekt, og det er højst, højst usandsynligt, at det er rigtigtAnders Hede, forskningschef i TrygFonden- Jeg mener ikke, det er et tal, der er belæg for at bruge.
Det er forbundet med stor usikkerhed, siger Jon Lund Elbek, der er analytiker i Det Kriminalpræventive Råd.
Heller ikke forskningschef i TrygFonden, Anders Hede, er enig i Verisures konklusion.
- Der er formentlig en positiv effekt af alarmer, men det er meget usandsynligt, at den er så stor.
Verisures tal tyder på, at det har en nærmest mirakuløs effekt, og det er højst, højst usandsynligt, at det er rigtigt.
Man plejer at sige, at hvis man har en ekstraordinær påstand, så skal man også have ekstraordinær dokumentation.
Og det har Verisure ikke, siger han.
Er det et tal, du selv vil bruge?
- Nej, det vil jeg bestemt ikke gøre.
Jeg vil sige, at det der kunne indgå i undervisningen af, hvordan man ikke skal lave statistiske analyser, siger Anders Hede fra TrygFonden.
Alarmer er ikke årsagen til færre indbrudSammenligner man antallet af indbrud i Danmark med vores skandinaviske nabolande, er antallet af indbrud per indbygger i Danmark højere end i Norge og Sverige.
Samtidig har vi færre alarmer i Danmark, når vi sammenligner os med vores skandinaviske naboer.
Det betyder dog ikke, at alarmerne er årsagen til de færre indbrud i henholdsvis Norge og Sverige.
Ifølge Jon Lund Elbek skyldes det tre forskellige faktorer.
- I Danmark har vi mange parcelhuse på egen grund med hække, som tyven kan gemme sig bag.
Derudover har vi en høj befolkningstæthed og en lav opklaringsprocent.
Det vil sige, at tyven kan finde mange mål inden for et begrænset område.
Den lave opklaringsprocent gør, at det er risikofrit og nemt for tyvene at fortsætte, siger han.
Heller ikke TrygFonden mener, at flere alarmer er årsag til færre indbrud.
- Vi kan ikke sige, der er en årsagssammenhæng mellem de to ting og slet ikke på baggrund af de data, Verisure fremlægger.
Fordi du ser nogle tal, der følges lidt ad, kan du ikke konkludere, at der er en årsagssammenhæng mellem de to ting, siger Anders Hede fra TrygFonden.
Verisure afviser kritikken fra Detektor og holder fast i, at det nedsætter risikoen med 73 procent, hvis man installerer en tyverialarm fra Verisure.
Du kan se interviewet i videoen nedenfor.
Du kan se hele udsendelsen på dr.
dk/tvHvem har vi talt med?
Anders Hede, forskningschef, TrygFondenJon Lund Elbek analytiker, Det Kriminalpræventive RådMartin Rasmussen, analytiker, VerisurePeter Kruize, seniorforsker, Juridisk Fakultet, Københavns UniversitetDavid W.
M.
Sorensen, ekstern lektor, Juridisk Fakultet, Københavns UniversitetTroels Bøggild, adjunkt, Institut for Statskundskab, Aarhus UniversitetHvilke rapporter har vi kigget i?
Verisure Burglary Risk StudyHvad virker: Viden om indbrud og indbrudsforebyggelse i private hjem i DanmarkDet danske indbrudsniveau set i et internationalt perspektiv20 tyve: En undersøgelse af indbrudstyves motiver og adfærd•Tseloni, M.
Thompson, R.
, Grove, L.
, Tilley, N.
& Farrell, G.
(2016).
"The Effectiveness of Burglary Security Devices".
Indgår i Security Journal, vol.
30, 2.
•Tilley et al.
(2015).
"Do burglar alarms increase burglary risk?
A counter-intuitive finding and possible explanations".
Indgår i Crime Prevention and Community Safety Vol.
17, 1.
FacebookTwitterKopier linkEmner:TrygFonden|Det Kriminalpræventive Råd|Tyverier|Kriminalitet|Norge




https://www.dr.dk/nyheder/indland/nicklas-bendtner-afviser-chauffoer-spark-ville-bare-se-om-han-var-ok

IndlandNicklas Bendtner afviser chauffør-spark: Ville bare se, om han var okFodboldspilleren følte sig snydt og truet.
Derfor slog han en taxachauffør i ansigtet.
Fodboldspilleren Nicklas Bendtner på vej til Københavns Byret, hvor han er tiltalt i en såkaldt simpel voldssag.
Af Emma Toft02.
nov.
2018 kl.
12.
22Bemærk: artiklen er mere end 30 dage gammelLæs opFodboldspilleren Nicklas Bendtner erkender at have slået en taxachauffør i ansigtet med en knytnæve, men han afviser at have sparket chaufføren i hovedet.
Det er ellers, hvad den danske fodboldspiller i dag sidder på anklagebænken for i Københavns Byret.
Her fortæller Nicklas Bendtner, at episoden udsprang efter et stort skænderi i en taxa midt om natten den 9.
september i Indre By i København.
Læs også:Taxachauffør i voldssag ville have sine penge: Bendtner var arrogantHer var Nicklas Bendtner og kæresten på vej hjem fra byen.
Stemningen var dårlig mellem kæresteparret, som havde en voldsom diskussion indbyrdes.
De var berusede.
Undervejs i taxaen begynder parret at instruere chaufføren om, hvordan han skal køre.
Der bliver talt meget grimt i taxaen.
- Jeg følte, at stemningen blev ond derinde.
Jeg ville gerne afværge den situation, og derfor forlod jeg taxaen, siger Nicklas Bendtner fra vidneskranken i Københavns Byret.
Nicklas Bendtner med sin forsvarer, advokat Anders Nemeth, på vej til retten.
Bendtner følte sig truetKæresteparret forlader taxaen uden at betale regningen på 52 kroner.
Det bliver taxachaufføren meget sur over, og derfor kører han efter parret.
Chaufføren råber grimme ord efter parret, som svarer igen.
Derefter tager chaufføren en genstand - måske en dåse eller en sodavandsflaske - og kaster den efter parret.
Den rammer ikke.
- Jeg følte mig truet.
Jeg frygtede for, hvad der kunne ske for mig selv og min kæreste, efter der var blevet kastet ting efter os, siger Nicklas Bendtner.
Derfor går Nicklas Bendtner hen til chaufføren, som er steget ud af taxaen.
- Da vi konfronterede hinanden, løftede vi armen på samme tid, og jeg slog ham først, fortæller Nicklas Bendtner.
Læs også:Bendtners kæreste om voldsepisode: Det var selvforsvarFodboldspilleren afviser anklagerne om, at han sparker taxachaufføren efter slaget.
I stedet forklarer han, at slaget medfører, at chaufføren falder ind i taxaen og lander på jorden.
Herefter træder fodboldspilleren ind over chaufføren for at se til til ham.
- Jeg løfter mit ben for at træde hen over ham for at se, om han er ok, lyder det.
- Jeg bliver meget overrasket over, at det overhovedet kunne ske, så jeg går hen og kigger til ham.
Han er meget omtåget og virker ikke til at være 100 procent til stede, siger Nicklas Bendtner.
- Min kæreste kommer hen ved siden af mig.
Hun siger, at der kommer nogen, så vi må hellere komme af sted, tilføjer han.
På billeder har retten set, hvordan taxachaufføren efter episoden havde blod ud af øret og buler og rifter i ansigtet.
Sagen kører som en simpel voldssag, men er speciel, fordi både taxachaufføren og Nicklas Bendtner er tiltalt i samme sag og sidder side ved side i Københavns Byret.
Begge har tidligere på dagen nægtet sig skyldige i anklagerne om vold og forsøg på vold.
Det var planen, at Nicklas Bendtners kæreste også skulle vidne i retten, men selvom hun var mødt op, så blev det droppet på grund af tidspres.
Forsvarer for taxachaufføren, Mette Grith Stage, da hun ankom til byretten.
Der er navneforbud i forhold til taxachaufføren.
EN SIMPEL SAG OM VOLD•Taxachaufføren er tiltalt for forsøg på vold.
Ifølge anklagen har han kastet en ukendt genstand efter Nicklas Bendtner og kæresten, fordi han ikke fik betaling for en taxatur den 9.
september klokken 2:25 om natten.
•Fodboldspilleren Nicklas Bendtner er tiltalt for vold ved efter ovenstående episode at have slået taxachaufføren med et knytnæveslag, der ramte i hovedet, så chaufføren faldt.
Efter det skal Nicklas Bendtner have sparket chaufføren i ansigtet, så han fik buler og rifter i ansigtet og skulle opereres i kæben, lyder anklagen.
•Derudover er Nicklas Bendtner tiltalt for at have overtrådt færdselsloven ved at have kørt i taxaen uden sikkerhedssele og at have forladt taxaen uden at betale regningen, der lød på 52 kroner.
•Taxachaufføren er også tiltalt for at have overtrådt færdselsloven ved at have kørt taxaen uden sele og at have talt i telefon under kørslen.
•Kilde: AnklageskriftetFacebookTwitterKopier linkEmner:Nicklas Bendtner (fodboldspiller)|Taxiselskaber|Københavns Byret|Vold|København




https://www.dr.dk/nyheder/regionale/trekanten/vild-stime-i-gang-favoritdraeberne-fra-kolding-har-ikke-tabt-i-aar

TrekantområdetVild stime i gang: Favoritdræberne fra Kolding har ikke tabt i årKIF Fodbold er måske landets mest vindende klub, for alle kampe i 2018 har givet point.
KIF Fodbold fra 2.
division sendte superligaholdet fra Vejle ud af pokalturneringen.
Af Peter Frandsen Siggaard og Rasmus Dyrberg Hansen02.
nov.
2018 kl.
12.
05Bemærk: artiklen er mere end 30 dage gammelLæs opDa den forlængede spilletid onsdag aften blev fløjtet af, føjede KIF Fodbold fra Kolding endnu en skalp til de mange, der er blevet taget i denne sæson.
Naboerne fra Vejle Boldklub blev ekspederet ud af pokalturneringen med et nederlag på 3-1 - og med røde kort til både stjerneangriberen Allan Sousa og træner Adolfo Sormani.
Fodboldafdelingen i Kolding IF har i mange år levet i skyggen af håndboldspillerne, der i en årrække hørte til i den absolutte top.
De tider er tilsyneladende forbi, og koldingenserne har fundet vej til byens stadion.
Ved de seneste kampe i 2.
division har omkring 1.
000 tilskuere valgt at tilbringe et par timer i de blå plastiksæder på tribunen på Marcus Allé, mens der i kampen mod Vejle var omkring 4.
500 tilskuere.
Michael Flyvholm er daglig leder af KIF Fodbold.
Han har en fortid i en norsk divisionsklub, hvor han var i en lignende stilling.
Foto: KIF FodboldOg der har været masser at komme efter for tilskuerne - og for spillerne.
Klubben har endnu ikke tabt en turnerings- eller pokalkamp i denne sæson, og der er blevet sunget 'God tur hjem' til både Vejle og Randers fra Superligaen.
18 kampe i træk hedder stimen.
Læs også:Før jysk lokalbrag: 100 kampe siden 2.
verdenskrig – men i Horsens husker man bedst 1967Klubben har ellers taget en smertelig nedtur.
En mislykket fusion med Vejle Boldklub endte med tvangsnedrykning til Danmarksserien, men nu er Kolding på vej op gennem rækker, og ligger lige nu - naturligvis - på førstepladsen i 2.
divisions gruppe 1.
- Vi må give stor cadeau til spillerne, der knokler på og er stoppet med at tabe fodboldkampe.
Spillerne er Koldings helte, siger Michael Flyvholm, der er daglig leder i Kolding IF Fodbold.
Kim Fogh (i midten) jubler med en fadøl i hånden over KIF's sejr over Vejle Boldklub i pokalturneringen onsdag aften.
Kim Fogh er mangeårig spiller, leder og træner i klubben - og i dag også dedikeret fan.
(Foto: Niels-Ove Skøtt/Netavisenkolding.
dk © Niels-Ove Skøtt/Netavisenkolding.
dk)- Den velkendte selvtillid er kommet ind, og vi har troen på, at vi vinder uanset hvad.
Det er en følelse, der er dybt printet i spillerne lige nu, og det er en fornøjelse at se på, siger han.
Startet på en friskKim Fogh er tidligere spiller og træner i Kolding IF, og han er også stolt af, hvor langt klubben er nået siden tvangsnedrykningen i 2011.
- Vi har fået ny bestyrelse og er startet på en frisk.
Jeg er stolt af at stå her i dag og se, at vi som 2.
divisionshold kan spille lige op med et hold som Vejle Boldklub, siger Kim Fogh.
Jørgen Lildballe er indehaver af klubrekorden for flest spillede kampe i Kolding IF.
386 er det blevet til i årene 1955-1968.
Jørgen Lildballe er 80 år i dag, men kommer stadig troligt på stadion og følger klubben, som han er æresmedlem af.
(Foto: Niels-Ove Skøtt/Netavisenkolding.
dk © Niels-Ove Skøtt/Netavisenkolding.
dk)Kolding IF's stime på 18 kampe som ubesejret kommer på alvorlig prøve allerede i morgen.
Her tager Kolding IF hjemme imod Brabrand IF, der i øjeblikket huserer på rækkens fjerdeplads.
Klubkoryfæ på stadionEn af de ubestridte klublegender i Kolding IF hedder Jørgen Lildballe.
Han er 80 år gammel og har med 386 kampe klubrekorden for flest spillede kampe.
I dag er han æresmedlem af klubben og kommer stadig på stadionet.
Derfor var han naturligvis også på plads, da Vejle blev ekspederet ud af pokalturneringen i onsdags.
- Det er jo en fantastisk aften at være KIF'er.
At se dem fighte sig til en 3-1-sejr over Vejle, det er jo helt uhørt, sagde han efter kampen.
Læs også:Kolding IF skal opretholde god stime mod tidligere samarbejdsklubFacebookTwitterKopier linkEmner:Allan Sousa (fodboldspiller)|Kolding|Vejle Boldklub|Vejle|Fodbold




https://www.dr.dk/sporten/fodbold/thomas-augustinussen-dropper-fodbold-og-aab

FodboldThomas Augustinussen dropper fodbold og AaB Klublegenden forlader jobbet som assistenttræner til nytår.
På banen for AaB blev det til 420 kampe.
Det er fjerdeflest i klubbens historie.
02.
nov.
2018 kl.
11.
28Bemærk: artiklen er mere end 30 dage gammelLæs opKlublegenden Thomas Augustinussen er fortid i AaB, når 2018 bliver til 2019.
Den tidligere superligaprofil, der en overgang også var inde over landsholdet, stopper nemlig som andenassistenttræner i klubben.
I stedet vil han satse på en karriere i erhvervslivet, skriver AaB på sin hjemmeside fredag.
37-årige Augustinussen stoppede sin aktive karriere i sommeren 2016.
Siden har han været en del af AaB's trænerstab med først Lars Søndergaard og siden Morten Wieghorst som cheftræner.
Læs også:Augustinussen stopper karrierenSportsdirektør Allan Gaarde ærgrer sig over Augustinussens afgang.
- Thomas Augustinussen er en legende i AaB, og vi er kede af, at han nu har valgt at forlade os.
- Både på og uden for banen har "Augo" bidraget enormt til vores kultur, og konkret har han jo i indeværende efterår om nogen været manden bag vores positive statistik i Superligaen på standardsituationer.
- Af flere årsager begræder vi derfor også Thomas' afgang, men samtidig har vi også forståelse for, at han nu ønsker at prøve sig af i erhvervslivet, hvor en helt ny hverdag og weekend venter, og vi ønsker "Augo" alt det bedste fremover, siger Allan Gaarde til AaB's hjemmeside.
Læs også:AaB forlænger med AugustinussenI AaB blev det til 420 kampe.
Det er fjerdeflest i klubbens historie.
Undervejs scorede han 45 mål og vandt to mesterskaber samt en pokaltitel med klubben.
Augustinussen har desuden spillet to kampe for A-landsholdet.
- AaB har været en del af mit liv, siden jeg var 13 år, og derfor har det også været en stor beslutning for mig at forlade klubben, siger Thomas Augustinussen.
- Jeg er stolt af at have været med til at sætte et aftryk i AaB's historie, men samtidig har jeg i et stykke tid overvejet, om tiden var kommet til at prøve noget andet, konstaterer Thomas Augustinussen.
/ritzau/FacebookTwitterKopier linkEmner:AaB|Allan Gaarde (sportschef)|Fodbold|Erhverv|Thomas Augustinussen (fodboldspiller)




https://www.dr.dk/sporten/oevrig/dansk-paddlesurfers-titelforsvar-knaekket-af-smaa-boelger

Øvrig sportDansk paddlesurfers titelforsvar knækket af for små bølger Verdensmesteren Casper Steinfath kommer ikke til at forsvare en af karrierens største sejre.
Heavy Water er aflyst af for stille vand.
Sidste år blev surferne mødt af syv meter høje bølger.
Af Kristian Pedersen02.
nov.
2018 kl.
11.
22Bemærk: artiklen er mere end 30 dage gammelLæs opSidste år vandt Casper Steinfath fra Klitmøller en af historiens vildeste paddlesurf-konkurrencer ud for San Franciscos kyst.
Her blev surferne mødt af syv meter høje bølger.
Men forsvaret af den titel er udskudt til 2019, for de seneste tre uger har Stillehavet ikke sendt de krævede knap fire meter høje bølger mod land.
Til sidst valgte arrangørerne at aflyse konkurrencen efter tre ugers ventetid.
- Vi har stået standby i tre uger, så lige nu er jeg sur og ked af, at jeg ikke får lov til at forsvare min titel.
Det er en skam, at det ikke sker i år, men det bygger bare mere mystik op, siger 25-årige Casper Steinfath.
Læs også:VIDEO Kærligheden til bølgerne ligger bag succesen for Danmarks bedste paddlesurferKlitmøller-knægten er dog enig i arrangørernes aflysning.
- Det er de store bølger, der gør Heavy Water til verdens vildeste race.
Det er total crazy derude, og du bliver gennembanket af bølgerne.
Hvis forholdene ikke er der, så synes jeg heller ikke, at man skal holde konkurrencen, siger Casper Steinfath.
Allerede om tre uger skal han forsvare en anden titel, når VM i Kina begynder den 23.
november.
Her skal den 25-årige padlesurfer forsøge at vinde VM-guld for femte gang.
Han stiller op i 200 meter sprint og i det tekniske ræs.
Han vandt VM-guld i sprint foran Operaen i København sidste år og vandt bronze i det tekniske ræs i Vorupør.
FacebookTwitterKopier linkEmner:Klitmøller|Kina|San Francisco




https://www.dr.dk/nyheder/kultur/grevinde-alexandra-springer-ud-som-sanger-overrasker-med-ny-single

KulturGrevinde Alexandra springer ud som sanger: Overrasker med ny singleGrevinden har overraskende udgivet singlen ’Wash Me Away’.
Grevinde Alexandra siger, at det ikke er den sidste sang, hun vil indspille.
Af Silas Bay Nielsen02.
nov.
2018 kl.
11.
22Bemærk: artiklen er mere end 30 dage gammelLæs opI samarbejde med den svenske hjælpeorganisation Star for Life har grevinde Alexandra udgivet en single.
Nummeret hedder 'Wash Me Away', skriver Ritzau.
'Wash Me Away' har til formål at hjælpe fattige og udsatte børn i det sydlige Afrika.
- Jeg har altid godt kunnet lide at synge, og jeg har i lang tid godt kunnet tænke mig at afprøve mine evner, siger grevinde Alexandra til Ritzau.
Lyt til sangen, mens du læser videre:Alexandra - Wash Me AwayGrevinde Alexandra er ikke den eneste i familien, der har overrasket karrieremæssigt på det seneste.
Hendes søn, prins Nikolai, har været på catwalken for flere internationale modehuse – og er lige nu aktuel i en kampagne for det franske modehus Dior, efter han i efteråret stoppede sin uddannelse på Hærens Sergentskole i Varde.
Jeg er et sted i mit liv, hvor jeg gerne vil ud og prøve noget nyt.
Grevinde AlexandraLysten til at prøve noget helt andet er åbenbart også noget, der har lokket grevinden.
- Jeg er et sted i mit liv, hvor jeg gerne vil ud og prøve noget nyt.
Derfor har jeg også sat gang i nogle ting, der gør det muligt for mig at smide den skabelon, som har været omkring mig, siger grevinden, der også er aktuel med bogen 'Mit lykkelige land'.
I bogen har hun kigget nærmere på, hvorfor danskerne gentagne gange er blevet kåret som verdens lykkeligste folk.
- Det er ikke min sidste sangGrevinden indspillede sangen i juni, og hun fortæller til Ritzau, at det var nogle af de timer, hun har nydt allermest.
- Den første dag var vi i studiet i ti timer, og vi sluttede kun, fordi mit stemmebånd måtte have en pause, så jeg ikke blev hæs.
Hvis man kan lave noget på den måde, hvor tiden bare suser forbi, så er man virkelig heldig, siger hun.
Grevinde Alexandra skal også optræde med den nye sang.
Det sker 10.
november i Malmø Arena under et velgørenhedsarrangement.
Hun siger i øvrigt også, at hun er bevidst om, at der nok vil være nogle, der ryster på hovedet ad hende.
Men det får hende ikke til at tvivle på sig selv.
- Man har kun det her ene liv, og man skal leve det så godt, man kan, siger grevinde Alexandra, der ikke er i tvivl om, at hun skal i studiet igen.
- Det er ikke min sidste sang, for jeg har virkelig elsket at lave den, siger hun.
’Wash Me Away’ er produceret af Søren Mikkelsen, der blandt andre har samarbejdet med Kim Larsen, Sys Bjerre og Savage Rose.
FacebookTwitterKopier linkEmner:Mode- og designbranchen|Royalt|Dior|Afrika|Alexandra (grevinde)




https://www.dr.dk/nyheder/kultur/torben-jensen-er-doed-her-taler-han-om-livet-som-superskurk

KulturTorben Jensen er død: Her taler han om livet som 'superskurk'Den 74-årige skuespiller blev kendt for sine roller som superskurk på film.
Af Emil Søndergård Ingvorsen og Robin Patrick Stampe Seierby (Video)02.
nov.
2018 kl.
15.
02Bemærk: artiklen er mere end 30 dage gammelLæs opTorben Jensen var superskurk i utallige danske filmproduktioner og vandt blandt andet en Robert for bedste mandlige hovedrolle som den voldelige ægtemand i 'Flamberede Hjerter' fra 1987.
Desuden blev han folkeeje som Citybilens usympatiske direktør Hermann i Taxa og som skurk i DR-serien Guldregn.
Nu er et langt skuespillerliv som skurk endegyldigt slut.
Torben Jensen er gået bort i en alder af 74 år, meddelte PR-bureauet Have Kommunikation tidligere i dag.
Læs også:Skuespiller Torben Jensen er dødI 2009 var Torben Jensen gæst hos Reimer Bo, hvor tv-værten spurgte ham om den ondskab, som var i hans roller.
Men skuespilleren mente ikke, at man kunne kalde det ondskab.
Det fortæller han om i klippet, som du kan se øverst i artiklen.
Her kan du også se klip fra flere af hans glansroller.
FacebookTwitterKopier linkEmner:PR og kommunikationsbranchen|Have Kommunikation




https://www.dr.dk/nyheder/indland/danmarkshistoriens-stoerste-hashsag-tidligere-anklager-erklaerer-sig-skyldig-i

Fra hashsag til retsskandaleSe temaIndlandDanmarkshistoriens største hashsag: Tidligere anklager erklærer sig skyldig i at påvirke vidnerIndtil videre havde hun nægtet sig skyldig i en sag, der har rystet retsvæsenet.
Af Christine Hyldal og DR's retskorrespondent Trine Maria Ilsøe02.
nov.
2018 kl.
09.
38 | opdateret 02.
nov.
2018 kl.
10.
01Bemærk: artiklen er mere end 30 dage gammelLæs opSkyldig i tjenestemisbrug og skyldig i at medvirke til falsk forklaring.
Sådan lyder det fra den tidligere politianklager Trine Sorgenfri, der netop har sat sig på anklagebænken i retten på Frederiksberg.
Hun havde ellers hidtil nægtet sig skyldig i sagen, der har rystet retsvæsenet.
Læs også:ANALYSE Anklageren der ville vinde for enhver prisTrine Sorgenfri er tiltalt for at bryde loven i et forsøg på at få dømt 11 personer i en af Danmarkshistoriens største hashsager, Operation Nordlys.
Ifølge anklageskriftet løj hun for retten og forsøgte at få en gruppe politifolk til at gøre det samme.
Hun er også anklaget for tjenestemisbrug, og straffen ligger på op til fængsel i fire år.
Omfattende efterforskningAnklageren har netop læst anklageskriftet højt, og ved hvert enkelt forhold bliver Trine Sorgenfri spurgt gennem hendes advokat Stine Gry Johannesen, hvordan hun forholder sig til anklagepunkterne.
Det har været en meget omfattende efterforskningAnklager Torben ThygesenTrine Sorgenfri tilstår altså forsøg på medvirken til falsk forklaring og tjenestemisbrug, og hun erkender at have misbrugt sin stilling som anklager ved at have fremsendt et dokument med konkrete spørgsmål om konkrete personer til brug for politiagenternes forberedelse af deres vidneforklaring i landsretten.
Læs også:Anklager tiltalt for at påvirke politividners forklaring i stor hashsagOg det vender op og ned på sagens gang i retten.
- Vi har nu en tilståelse i forhold 1-3 og erkendelse af de faktiske forhold i resten af anklageskriftet.
Det kan få betydning for sagens bevisførelse, siger sagens anklager, Torben Thygesen.
Han vil imidlertid gerne høre Trine Sorgenfris forklaring i retten, inden han begynder at aflyse de mange vidner, som er indkaldt til sagen.
Torben Tygesen fortæller under sin præsentation af sagen, at statsadvokaten anmeldte sagen til den uafhængige politiklagemyndighed (DUP) 6.
oktober 2016.
- Det har været en meget omfattende efterforskning, siger anklageren.
Under sagen har man gennemgået anklagere og politiagenters email-konto, sikring af Trine Sorgenfris mobil og Ipad og afhørt en række personer.
Tæt kontakt til tre agenterSagen mod Trine Sorgenfri begyndte i efteråret 2016, da hun pludselig blev fjernet fra en af ankesagerne i Operation Nordlys i landsretten.
Der var nemlig opstået en mistanke om, at hun havde haft tæt kontakt til tre agenter fra politiet og sendt dem mails, der fortalte dem, hvilke spørgsmål hun ville stille dem i retssalen.
Læs også:OVERBLIK: Fire konsekvenser skandaleramt hashsag har haftVidner i retten skal fortælle, hvad de kan huske, de må ikke indstudere deres svar hjemmefra med hjælp fra en af retssagens parter, anklageren.
Og når der er tale om sagens hovedvidner, er det helt galt, for en anklager må ikke hjælpe vidner med at finde ud af, hvad de skal sige foran dommerne.
Sagen skal efter planen løbe frem til slutningen af november.
Men tidsplanen er lagt ud fra en antagelse om, at Trine Sorgenfri ville nægte sig skyldig.
Nu bliver forløbet formentlig kortere.
Her er, hvad Trine Sorgenfri har erkendt:•Tre politiagenter skulle vidne i retten 3.
oktober 2016 i en stor hashsag fra det såkaldte Nordlys-kompleks om organiseret salg af hash på Christiania.
•I dagene inden sagde Trine Sorgenfri til agenterne, at de i landsretten ikke måtte fortælle, at de var blevet informeret om, hvilke spørgsmål hun ville stille.
Udskrift af mailkorrespondancen viser dog, at hun havde stillet dem spørgsmål på forhånd.
•Hun har i den forbindelse erkendt, at hun har forsøgt at medvirke til falsk forklaring, og at hun i den forbindelse misbrugte sin stilling.
•Over for Østre Landsret og forsvarsadvokaterne i sagen oplyste Trine Sorgenfri, at to lister med spørgsmål IKKE var sendt til politiagenterne.
Men det var de.
•Hun har erkendt, at hun i den forbindelse misbrugte sin stilling.
FacebookTwitterKopier linkEmner:Kriminalitet|Retten på Frederiksberg|Frederiksberg




https://www.dr.dk/nyheder/regionale/trekanten/udskaeldt-havbrug-bag-massiv-overskridelse-forurenede-fire-gange-saa

TrekantområdetUdskældt havbrug bag massiv overskridelse: Forurenede fire gange så meget som tilladt- Nu ser vi virkeligt, hvor alvorligt det er, siger formanden for sportsfiskerne.
Hjarnø Havbrug har brugt fire gange så meget foder som tilladt og dermed også forurenet fire gange så meget.
Af Søren Rahbek og Peter Frandsen Siggaard02.
nov.
2018 kl.
08.
39Bemærk: artiklen er mere end 30 dage gammelLæs opHjarnø Havbrug står bag en massiv overskridelse af sin miljøtilladelse.
Det fremgår af et notat fra rådgivningsvirksomheden Cowi, som Hedensted Kommune har hyret ind.
I notatet bliver det for første gang fortalt og sat tal på, at Hjarnø Havbrug har brugt fire gange så meget foder og udledt fire gange så meget kvælstof som tilladt i 2017.
Det er første gang, at offentligheden får tal på overproduktionens omfang, og formand for Danmarks Sportfiskerforbund, Verner W.
Hansen, er tilfreds med, at der nu er præcise tal på overproduktion og forurening.
Sportsfiskerformand er ikke overrasket- Vi har hele tiden vidst, at der var tale om en voldsom overproduktion, men vi har ikke haft tal på det.
Nu ser vi virkelig, hvor alvorligt det er, siger han.
Cowis notat fortæller om produktionen på Hjarnø Havbrug og Hundshage Havbrug, der har samme ejer.
Læs også:Sportsfiskere: Havbrug har ikke fortalt sandheden om muslingerDe to havbrug havde lov til at bruge 530 tons foder, men brugte 2.
008 tons i 2017, altså næsten fire gange mere end tilladt.
Det er en voldsom overskridelse af de tilladelser, man har haft.
Verner W.
Hansen, formand for Danmarks SportsfiskerforbundDet betyder, at havbrugene også har udledt næsten fire gange så meget forurening til vandmiljøet.
De havde tilladelse til at udlede 20 ton kvælstof, men udledte reelt 78 ton.
- Det er en voldsom overskridelse af de tilladelser, man har haft, konkluderer Verner W.
Hansen.
Danmarks Sportfiskerforbund anmeldte i juni Hjarnø Havbrug til politiet for at overskride sin miljøgodkendelse.
Men i flere måneder klarede havbruget frisag, fordi havbruget og dets rådgiver forklarede kommunen, at opdræt af muslinger kompenserede for overproduktionen.
Senere viste det sig, at muslingerne aldrig var blevet høstet - altså fjernet fra havet igen, og dermed gik miljøgevinsten fløjten.
De forklaringer har Cowi også vurderet, og argumentationen har ikke gang på jord, er vurderingen.
Dermed lægger konklusionerne i Cowis notat sig op ad tidligere undersøgelser, der heller ikke godtog havbrugets argumenter.
Det betegner formanden for sportsfiskerne som en stort svigt af Hedensted Kommune.
- Det er dybt problematisk, at Hedensted Kommune har brugt fire måneder på at få det afklaret.
Det kunne man have gjort langt tidligere, mener Verner W.
Hansen.
Læs også:Sportsfiskerforbund: Kommune svigter fatalt i sag om havbrug-fuskHedensted Byråd besluttede 19.
september, at byrådet ikke ville kræve produktionsstop på Hjarnø Havbrug, fordi kommunen godtog forklaringen med opdræt af muslinger.
- Den beslutning, byrådet tog, lænede sig meget op ad, at der var høstet muslinger.
Hvis der nu er kommet tvivl omkring, om der er høstet, så er vi nød til at få det undersøgt til bunds, sagde borgmester Kasper Glyngø (S), da det kom frem, at muslingerne ikke var blevet høstet.
DR har tilbudt Hjarnø Havbrug at kommentere på Cowis notat, men havbruget er ikke vendt tilbage på vores henvendelse.
FacebookTwitterKopier linkEmner:Cowi|Dambrug|Hedensted Kommune|Hjarnø|Forurening




https://www.dr.dk/nyheder/regionale/oestjylland/ikke-kun-et-storbyfaenomen-delebil-bliver-brugt-97-procent-af-tiden-i

ØstjyllandIkke kun et storbyfænomen: Delebil bliver brugt 97 procent af tiden i landsbyerDelebiler på Djursland er blevet en succes og bliver spået flere brugere, når letbanen kommer.
Jakob Rauff Baungaard finder nøglen til delebilen frem fra nøgleskabet.
Af Greta Geir Nielsen og Sarah Friis Elkjær02.
nov.
2018 kl.
07.
45Bemærk: artiklen er mere end 30 dage gammelLæs opDelebiler plejer at være et storbyfænomen, men nu melder flere byer fra Djursland sig under fanerne med delebilsordninger, som er blevet en succes.
Kør Ordentligt med P4I uge 44 sætter P4 distrikterne fokus på trafik, og hvordan vi sammen kan løse de trafikale problemer, som danskerne står midt i og overfor i fremtiden.
Gennem hele ugen forsøger DR sammen med danskerne at løse de trafikale problemer i hvert P4-distrikt.
De seneste to år har borgerforeningen i Knebel på Mols stået bag en delebilsordning, og det er blevet taget rigtig godt imod, fortæller Jørgen Ørgaard, formand for Mols Borgerforening.
- Der var ikke gået en måned, før vi kunne se, at det var en succes.
I løbet af 2017 nåede vi op på en udnyttelsesprocent på, at bilen kørte 97 procent af tiden, siger han.
Læs også:Busser er for dyre: Delebiler og samkørsel skal hjælpe landsbyboerneOgså i byerne Feldballe, Ryomgaard og Mørke på Djursland er beboerne gået sammen om en delebil, og Jørgen Ørgaard mener, der er to grunde til, at bilen er et hit.
For det første som erstatning for bil nummer to, men der er også dem, der helt afskaffer bilen.
- Det har vist sig, at enkelte personer ikke har haft deres egen bil, fordi deres kørselsbehov ikke var større, end at delebilen kunne dække det, siger han.
Den store succes har fået borgerforeningen til at overveje, om ordningen skulle omfatte en delebil nummer to, men det er endnu ikke realiseret.
Letbane og delebil kan erstatte bil nummer toI Mørke på Djursland har en delebil også været en succes, og når letbanen kommer til Djursland i marts, så vil delebilen køre endnu mere.
Læs også:Trængslen på vejene stiger: Fire løsninger på fremtidens trafikproblemerDet mener en af initiativtagerne til ordningen, Jakob Rauff Baungaard.
- Vi regner med, at delebilen får endnu flere brugere, fordi at mønstret vil være, at folk afskaffer bil nummer to, når letbanen kommer.
Det gør vi også privat, og vi vil bruge delebilen til det ekstra bilbehov, der kunne komme, siger han.
60 procent af alle husstande har i dag mindst én bil, og stadig flere råder over mere end en.
Det viser tal for Vejdirektoratet.
FacebookTwitterKopier linkEmner:Biler|Jylland|Togtrafik|Vejdirektoratet|Fritidsaktiviteter




https://www.dr.dk/nyheder/penge/regeringen-vil-afsaette-435-millioner-kroner-ekstra-til-kontrol-med-udbytteskat

Afsløring af skatteskandaleSe temaPengeRegeringen vil afsætte 435 millioner kroner ekstra til kontrol med udbytteskatFinanslovsforslag lægger op til en oprustning i kampen mod svindel.
Skatteminister Karsten Lauritzen (V) og regeringen vil styrke kontrollen med udbyttesvindel og hive flere svindelkroner tilbage i statskassen.
Af Oliver Batchelor02.
nov.
2018 kl.
08.
12Bemærk: artiklen er mere end 30 dage gammelLæs opSkattestyrelsen skal over de næste fire år have tilført 435 millioner kroner ekstra til kampen mod svindel med udbytteskat.
Pengene skal ifølge regeringens finanslovsforslag for 2019 øremærkes en massiv kontrol med refusioner for udbytteskat og indsatsen for at få svindelbeløb tilbage i statskassen.
- Det er nogle store investeringer af skattekroner, men det er min forventning, at de bærer frugt, siger skatteminister Karsten Lauritzen (V).
Aktier, udbytte og skatNår en virksomhed giver overskud, kan den vælge at udbetale en del af overskuddet til sine ejere, aktionærerne.
Dem, der ejer en aktie i virksomheden kan altså - én gang om året, når der er generalforsamling – få en del af overskuddet udbetalt i form af et udbytte.
Når aktionærer modtager udbytte, skal de betale skat af det.
Det kaldes udbytteskat.
I Danmark er satsen for udbytteskat 27 procent.
De penge tilbageholdes automatisk af skat.
Men Danmark har særlige skatteaftaler med flere lande i verden.
Det betyder, at visse selskaber i visse lande har mulighed for at få refunderet den udbytteskat, som skattevæsenet i Danmark har tilbageholdt.
Blandt andre små amerikanske pensionskasser har skattefrihed, som betyder, at de ikke skal betale udbytteskat i Danmark.
Finanslovsforslaget lægger op til at sende 127 millioner kroner ekstra til Skattestyrelsen til næste år og resten over de følgende tre år.
Pengene skal blandt andet bruges på at tilføre styrelsen flere medarbejdere end de nuværende 50, der i dag arbejder på udbytteområdet.
Læs også:Enorm sagspukkel på 5,7 milliarder trækker renter hos SkattestyrelsenEn anden del af pengene skal gå til at nedbringe den enorme sagspukkel, der har vokset sig stor, siden der i 2015 blev lukket ned for refusioner af udbytteskat, efter svindel for 12,7 milliarder kroner var blevet opdaget.
Lige nu mangler Skattestyrelsen at håndtere tilbagesøgninger på 5,7 milliarder kroner, som udenlandske aktionærer kræver retur i udbytteskat.
Ny skattemodel skal stoppe udbyttesvindelDe 435 millioner kroner skal også bruges på at udvikle en ny model for beskatning af udbytte, der skal sætte en stopper for svindlen med refusioner.
Læs også:Kassen er smækket i - men Shah-netværk forsøgte så sent som sidste år at fiske penge op af statskassenModellen omfatter et nyt it-system, der sikrer, at styrelsen får de relevante oplysninger om udenlandske aktionærer på det tidspunkt, hvor en virksomhed betaler udbytte til aktionærerne - udbyttedagen.
- Det vil betyde, at der bliver trukket den rigtige udbytteskat fra starten, så der ikke senere opstår spørgsmål om beskatningen, fortæller Kenneth Joensen, fagdirektør for Selskaber i Skattestyrelsen.
Han fortæller, at modellen allerede er på tegnebrættet i Skattestyrelsen og kan blive idriftsat inden for "nogle år".
Skattemedarbejdere: Brug for flere ressourcerKontrollen med udbytteskat er siden 2015 blevet opnormeret fra fem til de nuværende 50 medarbejdere.
Det har vist sig at være alt for få, siger Jørn Rise, formand for Dansk Dansk Told & Skatteforbund, der er fagforening for 2.
800 tjenestemænd og overenskomstansatte i Skatteministeriet.
Læs også:Udbytteskandale: Minister pudser Finanstilsynet på Danske Bank, Nordea og SEB- Derfor lyder det godt i mine ører, at man endelig har erkendt, at kontrollen skal styrkes.
Det har vi trængt til.
Han vurderer dog, at der skal flere penge på bordet for at sikre en velfungerende kontrolindsats på alle områder i det tidligere Skat, der i sommer blev splittet op i syv nye styrelser.
- Vi er desværre i Skat i en opbygningsfase, så den kommende tid kommer til at gå med at prioritere.
Det bliver et tab for samfundet.
Det er jeg ikke en meter i tvivl om.
Og jeg synes, det ville være fornuftigt at investere endnu mere, siger Jørn Rise.
Finansloven skal vedtages i Folketinget senest i december.
FacebookTwitterKopier linkEmner:Karsten Lauritzen (politiker)|Kenneth Joensen (erhvervsleder)|Venstre|Skattestyrelsen|Skatter og afgifter




https://www.dr.dk/nyheder/indland/analyse-anklageren-der-ville-vinde-enhver-pris

Fra hashsag til retsskandaleSe temaIndlandANALYSE Anklageren der ville vinde for enhver prisSagen mod en anklager der er tiltalt for at forsøge få politiagenter til at vidne falsk, begynder i dag.
Af DR's retskorrespondent Trine Maria Ilsøe02.
nov.
2018 kl.
07.
43Bemærk: artiklen er mere end 30 dage gammelLæs opI dag går en kvinde ind i retssal 3 i retten på Frederiksberg og sætter sig på en stol midt i lokalet.
Det er ikke der, hun plejer at sidde, når en retssag går i gang, for de sidste mange år har hun forsøgt at få dømt de tiltalte, men i dag må anklageren tage plads på anklagebænken.
Læs også:OVERBLIK: Fire konsekvenser skandaleramt hashsag har haftSagen mod den tidligere senioranklager Trine Sorgenfri har rystet retsvæsenet, og i dag vil en anden anklager fortælle dommerne hvorfor, at kollegaen skal i fængsel.
Trine Sorgenfri er tiltalt for at bryde loven i et forsøg på at få dømt 11 personer i en af Danmarkshistoriens største hashsager.
Ifølge anklageskriftet løj hun for retten og forsøgte at få en gruppe politifolk til at gøre det samme.
83 personer idømt 220 års fængselFor at forstå sagen skal vi tilbage til 2014.
Dengang gennemførte Københavns Politi den største aktion mod salg af hash i Pusher Street på Christiania.
Operationen fik navnet ’Nordlys’.
Over 80 personer blev tiltalt, men da der ikke kan være så mange personer i et retslokale på én gang, blev sagen delt op i syv separate straffesager.
En stor del af politiets bevismateriale mod de mere end 80 tiltalte personer bestod af observationer fra politiagenter, der har arbejdet undercover på Christiania, hvor de har købt hash i boderne og filmet handlerne og pusherne med skjulte kameraer.
Læs også:Tre dommere trækker sig fra skandaleramt Christiania-sagDa dommene faldt i byretten blev 83 personer tilsammen idømt næsten 220 års fængsel.
Nordlys-komplekset blev udråbt til at være en kæmpe succes for Københavns Politi og anklagemyndigheden.
Størstedelen af de tiltalte ankede byrettens afgørelser.
Succes blev til skandaleKort efter begyndte sagerne derfor at rulle gennem landsretten, og en enkelt af dem nåede endda helt til Højesteret.
Her valgte landets højeste domstol at blåstemple den omdiskuterede beregningsmetode, der blev brugt i sagerne og som betød, at en pusher kunne straffes for det samlede salg i en hashbod i en periode - også når vedkommende ikke var der fysisk.
Politi og anklagemyndigheden var tæt på at sætte champagneflaskerne på køl, for nu manglede de kun at få afgjort de sidste sager i landsretten.
Så kunne de fejre en kæmpe succes og gøre klar til næste slag mod den organiserede hashhandel.
Men en novemberdag i 2016 skete der noget.
I løbet af få uger var den store sejr i Operation Nordlys blevet til en af de største rets-skandaler i nyere tid.
Sådan har flere eksperter i hvert fald beskrevet forløbet.
Mails til politifolkDet begyndte med, at senioranklager Trine Sorgenfri, der havde været anklager i nogle af Nordlys-sagerne, pludselig blev fjernet fra en af ankesagerne i landsretten i efteråret 2016.
Der var nemlig opstået en mistanke om, at hun havde haft tæt kontakt til tre agenter fra politiet og sendt dem mails, der fortalte dem, hvilke spørgsmål hun ville stille dem i retssalen.
De opsigtsvækkende mails var dukket op da anklagemyndigheden selv havde fattet mistanke til Trine Sorgenfri.
Læs også:Anklager tiltalt for at påvirke politividners forklaring i stor hashsagI en af dem skriver anklageren til politiagenterne:”Vi har set videoer fra en masse dage, hvor de tiltalte bare står/sidder i eller omme bag ved boden og ingenting foretager sig.
Kan man udelukke, at de bare tilfældigter til stede alle de dage?
Eller har de en OPGAVE/en rolle alle dage?
Og hvis ja – hvad bygger du det på?
”Det kan lyde harmløst, men den slags er helt og aldeles forbudt.
Vidner i retten skal fortælle, hvad de kan huske, de må ikke indstudere deres svar hjemmefra med hjælp fra en af retssagens parter, anklageren.
Og når der er tale om sagens hovedvidner, er det helt galt.
Læs også:Forsvarere i stor hashsag: Tiltale er helt på sin pladsTil et andet politividne skrev anklageren i dagene op til vidneforklaringen:”… i byretten lagde de en grampris på 80 kr.
til grund – det vil jeg meget gerne have lidt ned!
Så alt hvad du kan bidrage med i den retning er kærkomment :-)”.
Selv om det kan virke naturligt, at politifolkene hjælper anklageren, rokker den tanke ved fundamentet for vores retssystem.
Nemlig det der med et fint ord hedder objektivitetsprincippet.
Politiet skal fange forbryderne og levere dem og beviserne til anklagemyndigheden.
Som så vurderer, om der er nok til at få dømt den sigtede.
Er materialet stærkt nok, bliver sagen bragt for retten, og her er politifolkene kun vidner og forpligtet til at tale sandt, ligesom alle andre vidner i sagen.
Nægter sig skyldigDerfor må en anklager ikke hjælpe vidner med at finde ud af, hvad de skal sige foran dommerne, og derfor skal Trine Sorgenfri for retten i dag.
Det der skulle have været en fejring af en stribe domme og et slag mod den organiserede hashhandel på Christiania, er endt som en skandale, der har rystet anklagemyndigheden og fået rigsadvokaten til at ændre reglerne så en politimand ikke både kan være undercover-betjent og efterforsker i samme sag.
Læs også:Ordførere om skandale-hashsag: Dybt problematisk og meget alvorligDet hele begynder, når Trine Sorgenfri klokken 09.
30 sætter sig på en uvant plads foran dommeren.
Der er i alt afsat 6 retsdage til sagen, og der ventes at falde dom den 29.
november.
Indtil nu har den tiltalte tidligere anklager Trine Sorgenfri nægtet sig skyldig.
Det er uvist hvad hun vil sige når hun møder i retten i dag.
FacebookTwitterKopier linkEmner:Anklagemyndigheden|Politi|Retsvæsen|Christiania|Københavns Politi




https://www.dr.dk/nyheder/indland/traditionen-tro-jagter-politiet-spritbilister-pa-j-dag

IndlandTraditionen tro jagter politiet spritbilister på J-dagStor kontrolindsats på J-dag skal fange folk i færd med spritkørsel samt afskrække potentielle syndere.
- Alle landets færdselsafdelinger er aktiveret i forbindelse med indsatsen, så man vil nok møde mange betjente, lyder det fra politiet.
02.
nov.
2018 kl.
07.
16Bemærk: artiklen er mere end 30 dage gammelLæs opI dag markeres den ølrige J-dag landet over på restauranter og værtshuse, hvor årets julebryg frigives klokken 20.
59.
For at sikre at en våd aften i byen ikke bliver kombineret med bilkørsel, søsætter politiet igen i år en landsdækkende kontrol, oplyser Rigspolitiet.
Indsatsen markerer samtidig starten på julefrokostsæsonen, hvor politiet gerne vil signalere, at de er til stede.
Læs også:Ekstra kontrol på vejene: Politiet holder øje med mobilsnak og snapchat-bilisterDet forklarer Christian Berthelsen, politiassistent ved Rigspolitiets Nationale Færdselscenter.
- Vi er massivt derude med masser af færdselsbetjente, som laver målrettede spirituskontroller, siger han.
- Alle landets færdselsafdelinger er aktiveret i forbindelse med indsatsen, så man vil nok møde mange betjente.
91 sigtet sidste årMed indsatsen ønsker man at sende et klart signal om, at man ikke skal tage bilen, hvis man er beruset, fortæller politiassistenten.
Ifølge politiet er spiritusbilister involveret i hver syvende dødsulykke.
- Alkohol og trafik er en dårlig kombination.
Antallet af sigtelser for spirituskørsel er faldende, men der er en lille del, der ikke har forstået det endnu, siger Christian Berthelsen.
Læs også:Anklage: Lastbiler snyder og bedrager med kontrol - politiet gør for lidtI 2017 blev der sigtet 91 spirituspåvirkede førere i løbet af de fire kontroldage.
Heraf var 14 involveret i færdselsulykker.
Derudover blev 82 førere sigtet for at køre i narkotika- eller medicinpåvirket tilstand, hvoraf fem var involveret i færdselsulykker.
/ritzau/FacebookTwitterKopier linkEmner:Politi|Rigspolitiet|Færdselsforseelser




https://www.dr.dk/nyheder/regionale/hovedstadsomraadet/vejdirektoratet-underkender-43-koebenhavnske-grundejere

Gebyrsager i Københavns KommuneSe temaKøbenhavnVejdirektoratet underkender 43 københavnske grundejere: Fortovsordning er lovligEn afgørelse fra Vejdirektoratet giver Københavns Kommune medhold i, at den har haft ret til at opkræve betaling for at holde grundejernes fortove rene.
I store dele af København holder kommunens folk gaderne rene for at undgå, at det flyder med skrald.
Af Ida Nathan02.
nov.
2018 kl.
06.
30Bemærk: artiklen er mere end 30 dage gammelLæs opFortovsordningOmkring 4.
000 boligforeninger, butikker og andre grundejere i København er omfattet af kommunens fortovsordning.
Den indebærer, at kommunen holder fortovene fri for skrald og snavs og opkræver betaling hos grundejerne.
Grundejerne betaler årligt 127 kroner eller 168 kroner per kvadratmeter fortov, afhængigt af hvilken gade, det drejer sig om.
Sidste år opkrævede teknik- og miljøforvaltningen 61 millioner kroner via fortovsordningen.
I 2016 var tallet 59 millioner kroner, i 2015 var det 54 millioner kroner.
Som grundejer kan man søge dispensation fra ordningen.
Teknik- og miljøforvaltningen i København har haft loven på sin side, når den har opkrævet betaling for at holde grundejernes fortove fri for skrald og snavs.
Sådan lyder afgørelsen fra Vejdirektorat, der har taget stilling til en klage fra 43 grundejere, der mener, at kommunen ulovligt har opkrævet penge for fortovsrenhold siden 2015, og at de har ret til at få deres penge tilbage.
Tidligere på året fandt teknik- og miljøforvaltningen selv frem til, at den har opkrævet 17,5 millioner kroner for meget af de cirka 4.
000 grundejere, der er omfattet af fortovsordningen.
Præcis hvor mange penge, grundejerne har krav på, er der politisk uenighed om.
Men grundlæggende har opkrævningerne altså været lovlige, fastslår Vejdirektoratet.
Og det glæder teknik- og miljøborgmester Ninna Hedeager Olsen (EL).
- Det er rigtig vigtigt for mig, at vi nu har fået en del af den her sag lukket og kan komme videre og få undersøgt de andre ting.
Selvfølgelig skal de borgere, der har krav på at få penge tilbage, have det, siger hun.
Læs også:Københavns Kommune parat til at betale 18 millioner kroner tilbage til grundejerePå den anden side står de 43 grundejere, der mener, de har krav på at få de penge tilbage, som de har betalt til fortovsordningen siden juli 2015.
På det tidspunkt trådte en lovændring i kraft, der siger, at kommunen skal sikre, at opgaven med at holde fortovene rene, løses billigst muligt, hvis grundejerne skal betale for det.
I København gik der knap tre år, før teknik- og miljøforvaltningen indhentede tilbud fra private firmaer.
Derfor har kommunens opkrævninger været ulovlige, mener grundejernes advokat Finn Träff, der trods afgørelsen er optimistisk på grundejernes vegne.
- Vejdirektoratet har kun taget stilling til sagen i meget begrænset omfang og henviser en del af den til Ankestyrelsen, så nu sender vi den videre til dem, siger Finn Träff.
Læs også:Penge fra københavnske grundejere anvendt ulovligtAnkestyrelsen kan ikke ændre Vejdirektoratets afgørelse, højst komme med en løftet pegefinger i forhold til, om kommunen tidligere burde have indhentet markedspriser og sikret sig, at renholdet blev foretaget billigst muligt.
Kun en retssag kan ændre Vejdirektoratets afgørelse, og det ligger ikke umiddelbart i kortene, lyder det fra grundejernes advokat.
- Vi har ikke noget ønske om at føre en retssag, hvis vi kan undgå det.
Men jeg har en forventning om, at kommunen vil rette ind efter Ankestyrelsen, når der kommer en afgørelse derfra, siger han.
Hvis Ankestyrelsen bakker op om grundejernes kritik af, at forvaltningen var for lang tid om at indhente markedspriser, håber Finn Träff, at det får politikernes øjne op for, at grundejerne har krav på at få alle deres penge tilbage.
Teknik- og miljøborgmester Ninna Hedeager Olsen vil endnu ikke forholde sig til eventuel kritik fra Ankestyrelsen.
- For mig er det meget vigtigt, at jeg ikke begynder at tage stilling til nogen af de her ting, før vi har en afgørelse, så jeg vil vente og se, hvad der kommer fra Ankestyrelsen, siger hun.
FacebookTwitterKopier linkEmner:Ankestyrelsen|Enhedslisten|Ninna Hedeager Olsen (politiker)|København|Retsvæsen




https://www.dr.dk/mitliv/virtuelle-lys-facebookgrupper-og-hjemmealtre-saadan-soerger-vi-i-dag

Sammen om sorgenSe temaMit LivVirtuelle lys, facebookgrupper og hjemmealtre: Sådan sørger vi i dagDer er ikke længere, noget, der er rigtig og forkert, når du mister.
Ritualerne er rykket op med rode og dyrkes også på internettet.
(Arkivfoto)  Getty images)Af Michael Ørtz Christiansen02.
nov.
2018 kl.
09.
00Bemærk: artiklen er mere end 30 dage gammelLæs opAf jord er du kommet, til jord skal du blive og på Facebook skal du genopstå.
Eller i hvert fald mindes.
Når vi har sagt det sidste farvel til mor, far, ven, søster, bror, barn eller en helt syvende søger vi blandt andet trøst på internettet.
I fora, hvor vi kan finde andre sørgende og dele erfaringer med.
Eller på hjemmesider, hvor vi kan købe et minde, eller tænde et virtuelt lys.
Sammen om sorgenHvert år mister 55.
000 personer i Danmark en nærtstående.
8 ud af 10 efterladte savner, at deres omgivelser taler med dem om den person, de har mistet, og mellem 10 og 15 procent af alle efterladte bliver decideret syge af sorg ifølge det nationale sorgcenter Børn, Unge og Sorg.
DR sætter i uge 44 i samarbejde med TrygFonden fokus på, hvordan vi sammen kan leve lettere med sorgen.
Se, lyt og læs mere på dr.
dk, samt DR1, DR K, DR Ultra, P1, P2, P3 og P4.
Sorgen er rykket fra de faste ritualer og forudsigelige faser, som man tidligere har brugt til at håndtere og forstå den til et langt mere uhåndgribeligt og uoverskueligt rum med langt større mulighed for at sørge på sin helt egen måde.
Læs også:Pauline på 24: Når jeg mindes min mor, minder min krop mig om, at jeg rent faktisk er i live- Tidligere var der de her faser og ritualer, man skulle igennem, når man mistede, men nu er der ved at sprede sig en opfattelse i befolkningen af, at sorg er noget individuelt, siger Ester Holte Kofod, der har en phd.
i psykologi og er tilknyttet forskningsprojektet ’Sorgens Kultur’ på Aalborg Universitet.
- Der er ikke længere faste retningslinjer for, hvad der er rigtigt og forkert, når vi sørger.
Det betyder jo også, at vi ikke længere har noget kendt at støtte os til.
Og hvad skal man så gøre, når man selv skal ud og opfinde den dybe tallerken?
Balance mellem indre og ydreMange søger svaret i en browser.
- Det er tydeligt, at mange bruger internettet som et sted, hvor man kan dele og udtrykke sin sorg.
Der sker rigtig meget på Facebook, hvor folk bruger deres egen væg til for eksempel at dele billeder af og tanker om den, de har mistet, for eksempel i forbindelse med en fødselsdag eller en højtid.
De appellerer ikke til nogen bestemt, men lader folk engagere sig, hvis de vil, siger Ester Holte Kofod.
Det er tydeligt, at mange bruger internettet som et sted, hvor man kan dele og udtrykke sin sorg.
.
.
De appellerer ikke til nogen bestemt, men lader folk engagere sig, hvis de vil.
Ester Holte Kofod, tilknyttet forskningsprojektet ’Sorgens Kultur’ på Aalborg Universitet.
Hun henviser til en nordamerikansk undersøgelse fra 2010, som viser, at mere end halvdelen af de efterladte har søgt støtte på nettet.
Læs også:Pauline på 23: Helt vildt, så mange har kontaktet mig, efter jeg fortalte om at miste min morEster Holte Kofod forsker i sorg som et kulturelt fænomen.
Heriblandt hvordan vi bruger ritualer – som vi i stigende grad selv opfinder – til at dulme smerten over tab.
- En af de personer, jeg har mødt i forbindelse med min forskning, siger det egentlig ret godt, nemlig at ritualerne handler om at skabe balance mellem det indre og det ydre, siger Ester Holte Kofod og fortsætter:- Ritualerne giver os mulighed for at gøre noget konkret og inddrage de døde i vores fortsatte liv.
Hjemmealtre, souvenirs og mindebøgerOg det er ikke længere kirken eller gammel skik, der dikterer, hvordan en afdød skal mindes.
- Den røde tråd er nu, at sorgen og ritualerne er personliggjort og tilpasset den enkelte.
Man ser det allerede ved begravelser, hvor man bliver involveret i alle de praktiske beslutninger og omsorg for den dødes krop op, siger Ester Holte Kofod.
- Kirkerne er religiøse rum, men det er kapellerne sådan set ikke, så der kan man tilpasse det, som man vil, og det gør folk, fortsætter hun.
Ritualerne bliver også hevet med hjem, når det sidste farvel er sagt.
- Jeg har set hjemmealtre med billeder, symboler, souvenirs, breve fra venner og pårørende og mindebøger, hvor man kan skrive en hilsen til den døde, fortæller forskeren.
Sorgsider og tabsgrupperSå det er altså ikke kun på internettet, at der sørges.
Der er stadig et hav af fysiske sorggrupper, hvor efterladte mødes for at tale sammen.
Men mange vælger at dele deres sorg i den virtuelle og ikke særligt religiøst afhængige kirke.
- Der bliver lavet grupper for efterladte på Facebook, hvor grupperne kan være oprettet efter den måde, de efterladte har mistet på.
Om det er på grund af sygdom, selvmord eller noget helt tredje, siger Ester Holte Kofod.
Nogle vælger at bearbejde sorgen ved at lave hjemmesider, hvor andre i samme situation kan finde hjælp eller genstande til at mindes eller sige ordentligt farvel til den døde.
Som for eksempel MindMyAngel.
com eller mindet.
dk.
Der kan opstå en modreaktion, som nærmest går på, at det ikke er okay at komme videre.
Ester Holte Kofod, tilknyttet forskningsprojektet ’Sorgens Kultur’ på Aalborg Universitet.
Okay at komme videre?
Nedbrydningen af normen for, hvordan man sørger, åbner op for andre udfordringer, som ikke er ukendte på nettet.
- Der sker nogle gange det samme, som der sker i andre netfora, hvor brugerne kan komme op i det røde felt.
Der kan opstå debat og spændinger i fora, hvor det ellers er meningen, at man skal være støttende og omsorgsfuld, siger Ester Holte Kofod.
Læs også:Pauline på 23: Jeg føler, mit liv er gået i stå, efter min mor døde- Det er tydeligt, at der er en eller anden form for normdannelse i de her fora.
Der opstår en netetikette for, hvad man må og ikke må.
Og så kan der komme konflikter og irettesættelser for eksempel i forhold til, hvorvidt det er okay at sige, at man er ”kommet igennem sorgen”.
Ester Holte Kofod har blandt andet talt med en kvinde, der har fået meget negative reaktioner, efter hun foreslog en anden bruger at søge hjælp til at håndtere sorgen.
- Hendes oplevelse var, at det i gruppen var mere okay at sige, at man havde det dårligt end at sige, at man syntes det gik fremad.
Måske handler det om, at mange oplever et stort pres fra omverdenen i forhold til ”at komme videre”.
Så kan der i grupperne opstå en modreaktion, som nærmest går på, at det ikke er okay at komme videre, siger Ester Holte Kofod.
Er det så godt eller skidt, at normerne for, hvordan man sørger, er brudt så meget op?
- Det er svært at sige.
På den ene side er der vel ingen, der mener, at vi bør gennemtvinge ensrettede normer for, hvordan man håndterer sorg.
På den anden side er der mange, der savner netop nogle klare retningslinjer, normer og ritualer at læne sig op ad i sorgen.
Det er vel også en af grundene til, at mange er glade for at kunne dele erfaringer med andre, som har lignende erfaringer.
FacebookTwitterKopier linkEmner:Holte|Aalborg Universitet|Facebook|Sundhed og velvære|Videnskab




https://www.dr.dk/nyheder/udland/trump-sender-soldater-til-graensen-militaeret-skal-kunne-skyde-migranter

Migrantkaravane Se temaUdlandTrump sender soldater til grænsen: Militæret skal kunne skyde migranterAsylsystemet skal laves om, og stenkastere skal betragtes som bevæbnede, bebuder præsidenten.
Af Sean Coogan02.
nov.
2018 kl.
09.
04Bemærk: artiklen er mere end 30 dage gammelLæs op- De vil kaste sten mod vores militær, vores militær svarer tilbage.
- Når de kaster med sten, som de gjorde mod det mexicanske militær og politi, så siger jeg: Betragt det som en riffel.
Sådan lød meldingen fra præsident Donald Trump i nat dansk tid, da præsidenten brugte næsten en time på at tale om migration for den samlede presse i Det Hvide Hus.
Her henviste han til uroligheder mellem de mexicanske myndigheder og op mod 1.
500 migranter, der sidste søndag kostede en migrant livet og sårede seks mexicanske betjente.
Præsidenten har sendt 5.
200 soldater til USA's sydlige grænse for at holde en nærmende migrantkaravane fra Mellemamerika ude af landet.
Yderligere 10.
000 soldater kan være på vej.
Adspurgt, om han kunne se militæret åbne ild, sagde præsidenten:- Jeg håber det ikke - men det er militæret.
Blæser til kamp mod asylsystemTidligere i går meddelte Det Hvide Hus, at præsident Trump vil fremlægge et dekret, der skal betyde, at migranter fremover kun kan søge asyl, hvis de kommer til USA på lovlig vis.
Hvordan det skal lade sig gøre, blev ikke uddybet, beretter flere medier, som også påpeger, at forslaget kan være forfatningsstridigt.
Samtidig rapporterer The Guardian, at præsidenten ikke nødvendigvis har bemyndigelse til at diktere, hvordan tropperne skal reagere mod stenkast.
Læs også:Migranter i Mexico: Situationen i karavanen er meget skidt lige nuDen amerikanske lovgivning tillader alle på amerikansk jord at søge asyl, hvis der er en velbegrundet frygt for forfølgelse på baggrund af eksempelvis race eller politisk overbevisning, rapporterer CNN.
Men det siger præsidenten altså, at han vil gøre op med.
Læs også:Trump vil sende op mod 15.
000 soldater til Mexico-grænsen- De, der vælger at bryde vores love og indrejse på ulovlig vis, kan ikke længere bruge grundløse ansøgninger til at få automatisk adgang til vores land, lød det fra præsident Trump.
Han gav udtryk for, at personerne i migrantkaravanen, der lige nu bevæger sig mod USA, ikke er "legitime asylansøgere", beretter Ritzau.
Fast talepunktPræsidenten brugte i går en stor del af tiden i det Hvide Hus og ved et vælgermøde i Missouri på at tale om et af de helt store emner ved tirsdagens midtvejsvalg: Indvandring.
Emnet har stået højt på præsidentens dagsorden i den seneste tid, hvor migrantkaravanen er blevet et fast talepunkt ved de mange vælgermøder, som præsidenten rejser rundt til.
En karavane, som præsidenten i går omtalte som "voldelig", og som ville "invadere" USA.
Læs også:Ekspert: Falske nyheder har gode vilkår ved det amerikanske midtvejsvalg- Dette er barske mennesker, de er ikke små engle, og vi lukker dem ikke ind i vores land, sagde præsidenten i aftes under et vælgermøde i Missouri, skriver The Guardian.
Præsidenten har også varslet et opgør med USA's såkaldte catch and release politik, hvor migranter, der krydser grænsen ulovligt, sendes direkte tilbage til Mexico.
Han lægger i stedet op til, at tusindvis af personer vil blive tilbageholdt på ubestemt tid i store teltbyer ved grænsen.
FacebookTwitterKopier linkEmner:Donald Trump (politiker)|USA|Flygtninge og asylansøgere|The Guardian|Militær




https://www.dr.dk/nyheder/kultur/film/filmfond-om-ny-aftale-snart-vil-man-se-film-hvor-de-koerer-paa-ferie-til






https://www.dr.dk/nyheder/viden/kroppen/maend-har-ogsaa-et-biologisk-ur-gamle-faedre-faar-mindre-sunde-boern

KroppenMænd har også et biologisk ur: Gamle fædre får mindre sunde børnFars alder har også betydning for barnets sundhed, viser ny forskning.
Det kan skyldes, at der er flere fejl i ældre mænds sædcellers DNA.
De fleste mutationer (fejl i DNA'et), som leder til genetiske sygdomme hos børn, kommer fra sædcellen.
Af Emilie Aagaard02.
nov.
2018 kl.
06.
31Bemærk: artiklen er mere end 30 dage gammelLæs opÆldre kvinder har en større risiko for at få børn med en lang række sygdomme og syndromer.
Sammen med den faldende fertilitet, som kvinder oplever med alderen, er det en grund til, at mange læger anbefaler kvinder at få børn tidligt.
Gerne allerede i tyverne.
Men den anbefaling er sjældent en, man giver til mænd.
For der er jo ikke noget biologisk ur, der tikker for mænd.
Eller hvad?
En undersøgelse viser nu, at fars alder også har en betydning for barnets sundhed.
Konklusionen er draget ud fra data fra over 40 millioner amerikanske nyfødte.
Med en far på over 45 år, har barnet for eksempel 14 procent større risiko for at have en lav fødselsvægt.
Og det er ganske alvorligt, vurderer Aleksander Giwercman, der er professor i reproduktiv medicin ved Lunds Universitet.
- Vi ved jo, at lav fødselsvægt er en risikofaktor for sygdomme senere i livet: hjertekar-sygdomme, infertilitet og visse cancerformer, siger han.
Hvor gammel er far?
I 1986 begyndte vi i Danmark at registrere alderen på nyfødtes fædre.
På det tidspunkt var gennemsnitsalderen for fædre til nyfødte 30,9 år.
Sidste år var den steget til 33,3 år.
Til sammenligning var gennemsnitsalderen for fødende kvinder var i 1986 på 27,8 år – nu er den på 30,8 år.
Kilde: Danmarks StatistikMichael Eisenberg fra Stanford Universitet, som er en af forskerne bag den store undersøgelse, understreger, at sundhedsrisikoen for det enkelte barn med en ældre far er lav.
Alligevel mener han, at resultaterne peger på, at man skal tænke faderen mere ind i barnets sundhedssituation.
- Forskningen understreger, at vi er nødt til at være opmærksomme på faktorer på faderens side, når vi diskuterer barnets og moderens sundhed, siger han.
Ikke nok til at slå på stortrommeNyfødte med fædre på over 45 år havde i undersøgelsen også 14 procent større risiko for at blive født for tidligt, dvs.
før den 37.
graviditetsuge.
I gennemsnit blev de desuden født knapt et døgn før andre børn, og vejede godt 20 gram mindre.
Og forskellene kan ikke forklares ved, at de ældre mænd oftere får børn med ældre kvinder.
For undersøgelsens resultater er lavet efter at forskerne har trukket bl.
a.
moderens alder, hvorvidt hun ryger og forældrenes uddannelsesniveau ud af ligningen.
Claus Yding Andersen er professor i reproduktionsfysiologi på Rigshospitalet.
Han anerkender, at undersøgelsen rent videnskabeligt er udmærket.
Alligevel vurderer han, at den skal tages med et gran salt.
- Jeg må jo tilstå, at jeg finder forskellene ganske små.
At slå på stortromme for at inkludere ældre mænd i prenatal undervisning med mere er måske at skyde gråspurve med kanoner.
For eksempel er en forskel på 20 gram i fødselsvægt jo til at overse, forklarer han.
Genetiske sygdomme kan komme fra sædcellerneMen undersøgelsen skriver sig ind i en række nyere forskningsprojekter, der har sat fokus på alt det, som fædrenes sundhed og alder ved undfangelsen betyder for det kommende barns sundhed.
- Der findes nu en hel del evidens, som viser, at der hos ældre mænd er større risiko for genetiske defekter i sædcellerne.
De fleste nye mutationer, som leder til genetiske sygdomme hos børn, kommer fra sædcellen, og i den forbindelse er faderens alder en væsentlig risikofaktor, forklarer Aleksander Giwercman.
En af grundende til, at børnenes sundhed er nedsat, kan altså være, at forstadierne til sædcellerne i ældre mænds testikler også er ældre.
Og for hvert år, der går, øges risikoen for, at der er sket uheldige fejl (kaldt mutationer) i DNA’et.
Det er DNA-fejl som faderen så kan give videre til sit barn, og som i yderste tilfælde kan betyde, at barnet får en genetisk sygdom.
FacebookTwitterKopier linkEmner:Sundhed og velvære|Videnskab|Sygdomme og lidelser|Rigshospitalet




