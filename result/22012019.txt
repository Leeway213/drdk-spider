https://www.dr.dk/sporten/haandbold/vm-herrer/ihf-aabner-sag-mod-kroatien-efter-raseri-mod-danske-dommere

VM herrerIHF åbner sag mod Kroatien efter raseri mod danske dommereDet internationale håndboldforbund (IHF) har valgt at åbne en sag mod Kroatien oven på raseriudbruddet mod danske dommere.
Verdensstjernen Domagoj Duvnjak var en af dem, som var rasende over de danske dommere.
Af Frederik Palle22.
jan.
2019 kl.
22.
43Bemærk: artiklen er mere end 30 dage gammelLæs opAlle følelser var i spil i de sidste minutter af mellemgruppekampen mellem Kroatien og Tyskland mandag aften, da kroaterne følte sig bortdømt af dommerne som i det tilfælde var det danske dommerpar Martin Gjeding og Mads Hansen.
Ifølge TV 2 Sport har IHF nu valgt at åbne en sag oven på situationen, da man vil kigge nærmere på, om kroatiske officials og en spiller skal straffes for deres udbrud i løbet af kampens afslutning og efter kampen.
Læs også:Svenskerne før storkamp: Danmark er fyldt med verdensstjerner- Det, der skete, er blevet indrapporteret af observatøren.
Det er sendt til disciplinærkomitéen, så vi kan diskutere kroaterne.
Derefter træffer vi en beslutning om de pågældende officials og en kroatisk spiller, siger IHF-præsident Dr.
Hassan Moustafa til TV 2 Sport.
Situationen begyndte med, at der blev dømt angrebsfejl mod Kroatien i en situation, hvor kroaterne var bagud med et enkelt mål mod tyskerne.
Et nederlag ville sende dem ud af turneringen.
Den beslutning var specielt Kroatiens landstræner Lino Cervar meget uenig i.
Han lagde ikke skjul på til pressemødet efterfølgende, at han følte, det var uretfærdigt.
- Den olympiske ånd siger, at alle har lige rettigheder i kampene, og vores hold har ikke de samme forhold som tyskerne.
Jeg mener, at håndbolden skal ændres.
Det må ikke være amatører, som afgør, hvordan mit hold skal spille, sagde landstræneren.
Læs også:Danmark kan gå videre med nederlag: ’Vores mål er at slå Sverige’Til TV 2 Sport har det danske dommerpar erkendt, at de tog den forkerte beslutning, da det er vigtigt, når man skal dømme angrebsfejl, at forsvarsspilleren står stille, når der er kontakt, og det gjorde han ikke i den omtalte situation.
Det er uvist, hvilke konsekvenser situationen vil få for kroaterne, og om det danske dommerpar kommer til at dømme flere kampe ved denne VM-slutrunde.
FacebookTwitterKopier linkEmner:Kroatien|TV 2 Sport|TV 2 (tv-kanal)|Håndbold|Tyskland




https://www.dr.dk/nyheder/indland/landmand-giver-sig-ikke-i-vejstrid-det-er-kun-krampetraekninger-fra-kommunen

IndlandLandmand giver sig ikke i vejstrid: Det er kun krampetrækninger fra kommunenMartin Lund Madsen har kun hovedrysten til overs for Vejen Kommunes beslutning i vejstrid.
Oktober 2018 spærrede Martin Lund Madsen den nye omfartsvej, Skovgårdsvej, der ligger ved Askov i Vejen Kommune.
Af Mads Korsager Nielsen22.
jan.
2019 kl.
22.
10Bemærk: artiklen er mere end 30 dage gammelLæs opStorbonden Martin Lund Madsen giver sig ikke.
På trods af, at flertallet i byrådet i dag vedtog, at han skal tvinges til at afstå sin jord til fordel for en landevej, så ryster han ikke på hånden.
Skovgårdsvej, som det omstridte stykke landevej ved Askov i Vejen Kommune hedder, vil forblive lukket, og i sidste ende bliver vejen helt fjernet, slår han fast.
Tidslinje - seks års strid om Skovgårdsvej2012:Der bliver indgået en politisk aftale om en elektrificering af det danske jernbanenet.
Strækningen mellem Esbjerg og Lunderskov er den første, der skal elektrificeres.
Vejen Kommune og Banedanmark laver en løsning, hvor der anlægges en ny 1,4 km lang vej, Skovgårdsvej, i forbindelse med en nye jernbanebro.
Vejen skal gå over landmand Martin Lund Madsen marker ved Estrup vest for Vejen.
Derfor beslutter Ekspropriationskommissionen en delvis ekspropriation af Martin Lund Madsens ejendom.
2015:Ekspropriationskommissionen træffer i maj beslutning om delvis ekspropriation af Martin Lund Madsens ejendom og tilkender samtidig erstatning for ekspropriationen med i alt 2.
137.
792 kr.
samt yderligere 100.
000 kr.
for sagkyndig bistand under sagens behandling.
I september får Martin Lund Madsen byrettens ord for, at ekspropriationen er ugyldig, og han kræver, at Banedanmark fjerner både bro og vej.
Men Banedanmark anker afgørelsen til landsretten.
2017:I juni vinder Banedanmark sagen i landsretten, men Martin Lund Madsen er ikke tilfreds.
Han søger Procesbevillingsnævnet om tilladelse til at få sagen afgjort ved Højesteret, og det får han lov til kort før jul.
2018:I Højesteret får Martin Lund Madsen medhold: Vejen Kommune og Banedanmark handlede ulovligt, da de anlagde vejen over hans mark.
Landmanden har tilbudt kommunen at købe hans ejendom, men han siger, at kommunen har afvist at forhandle med ham.
Så nu forventer han, at kommunen fjerner vejen.
Borgmester Egon Fræhr (V) bekræfter, at man ikke ønsker at købe hele hans mark, men kun dele af grunden.
Det skyldes ifølge kommunen, at loven om ekspropriation ikke giver mulighed for at erhverve hele Martin Lund Madsens ejendom på 190 hektar.
- Jeg er helt rolig på trods af det her.
Det er kun krampetrækninger fra kommunens side.
Og jeg håber da, for alles bedste, at det ender med, at vejen skal fjernes, for så er der nogen inde i Vejen Kommune, der bliver nødt til at træde tilbage, siger Martin Lund Madsen, der fortæller, at han sammen med sin advokat agter at køre sagen helt til ende.
Landmand spærrede landevejStriden om Skovgårdsvej i Vejen Kommune blussede for alvor op, da Martin Lund Madsen i efteråret sidste år blokerede den nyanlagte vej med halmballer og grusbunker.
Efter en længere juridisk tovtrækning om jordstykket afgjorde Højesteret sidste år, at vejen i første omgang var anlagt ulovligt på Martin Lund Madsens jord.
I dag vedtog Vejen Kommune en ny tvungen afståelse - en såkaldt ekspropriation - der skal bane vejen for, at bilerne igen kan benytte den blokerede vej.
- Nu har Martin Lund Madsen fire ugers klagefrist.
Derefter forventer jeg, at vi kan få åbnet vejen igen, for det har været til stor gene, at den har været lukket, da der har været megen tung trafik, der skulle ind gennem Askov, siger teknikudvalgsformand Vagn Sørensen (V) fra Vejen Kommune, der samtidig opfordrer Martin Lund Madsen til hurtigst muligt at fjerne afspærringerne.
Bliver ved, til sagen er færdigDet er muligt, at Skovgårdsvej i en periode bliver åbnet.
Men det er i så fald kun midlertidigt, slår Martin Lund Madsen fast.
- Jeg kan ikke tage det seriøst, at der sidder en kommune, der har været så inkompetente hele vejen igennem og som nu fortsat lukker øjnene for loven.
Man kan ikke sidde som inhabil kommune og køre denne åstedsforretning (besigtigelsen af det omstridte vejstykke, red.
) igennem.
- Vi har flere gange fortalt dem, at det var ulovligt, men de lukkede bare øjnene og troede, at de kunne tromle videre.
Det skete så ikke, og de kommer til at køre den her til ende med mig, for jeg har sat snuden i sporet, og jeg bliver ved, indtil jeg er færdig, konstaterer Martin Lund Madsen.
Kommunens handling er hovedrystendeAf hensyn til den fremtidige, juridiske proces vil Martin Lund Madsen ikke kommentere, præcist hvad han mener, der er forkert ved den nyligt vedtagne ekspropriation.
Men han slår fast, at han ikke er tilfreds med kommunens ageren i sagen.
- Vi bliver nødt til at forholde os til, at vi har folkevalgte politikere, der sidder og varetager skatteborgeres penge og som har brugt tre millioner kroner på advokater.
Jeg synes, det er hovedrystende, at man som kommune kan handle sådan her efter Højesteret har talt, siger Martin Lund Madsen.
Ifølge Vejen Kommune har han nu fire uger til at klage over afgørelsen.
FacebookTwitterKopier linkEmner:Vejen Kommune|Vejen|Højesteret|Lokalpolitik




https://www.dr.dk/nyheder/vejret/find-det-uldne-undertoej-frem-nu-kommer-vinterens-foerste-isdoegn

VejretFind det uldne undertøj frem: Nu kommer vinterens første isdøgnNaturfænomen gør, at himlen fremstår ekstra blå.
Temperaturen holder sig under frysepunktet de fleste steder, takket være den kolde luftmasse som skubbes op over landet fra kontinentet.
 DR)Af Christian Jon Cherry22.
jan.
2019 kl.
21.
30Bemærk: artiklen er mere end 30 dage gammelLæs opDet har været koldt de seneste dage, og kulden ser ud til at bide sig fast.
Is- og frostdøgnDet er isdøgn, når temperaturen i 24 timer holder sig under frysepunktet.
Frostdøgn er, når temperaturen i løbet af et døgn kommer under frysepunktet.
Faktisk kan man mange steder i det kommende døgn forvente at opleve årets såkaldt første isdøgn, som er kendetegnet ved, at temperaturen i 24 timer holder sig under frysepunktet.
Der er oven i købet en sandsynlighed for, at det bliver landsdækkende, som man kan se på animationen herunder, der viser temperaturen i det kommende 24 timer fra klokken slår midnat i dag.
Vi skal hen til weekenden, før der er temperaturstigning at syne i prognoserne.
Så isdøgnet i morgen bliver formentlig kun det første af flere iskolde døgn.
Koldest mod sydI den sydlige del af Jylland vil man vågne til den koldeste morgen i landet.
Her kan temperaturen styrtdykke helt ned til -7 grader.
Lokalt kan vi komme ned under -8 grader, hvilket vil være det laveste denne vinter.
Natten igennem er der klart vejr i store dele af landet, hvilket betyder at varmen frit kan strømme ud gennem atmosfærren.
I de indre landsdele bliver det mellem -3 og -5 grader.
Ude langs kysterne ender vi omkring en enkelt frostgrad.
I morgen eftermiddag kravler temperaturen måske lige over frysepunktet i Nord- og Østjylland, samt Nordsjælland.
Men solen står lavt og har ringe magt på denne årstid.
Det er derfor også sandsynligt, at det kun er ved enkelte målestationer, at temperaturen kommer over frysepunktet.
I Vores Vejr tirsdag aften fortalte Søren Jacobsen mere om det kommende isdøgn.
Se klippet herunder.
Derfor er himlen "mere" blå i morgenDer er frostklart i morgen, og det er mest sandsynligt, at skydækket holder sig vest for de jyske kyster.
Hvis du i morgen oplever, at himlen er ekstra blå, hænger det sammen med den tørre luft, der skubbes op fra kontinentet.
Den indeholder ikke særlig meget fugt og jo mindre vanddamp, der er i atmosfæren, desto mere blåt lys kan der skinne igennem.
Det er derfor, man kan blive betaget af himlens blå på en frostklar vinterdag.
Fra midnat til midnatIndtil 2011 målte man isdøgn fra klokken 7 til samme tid dagen efter.
Det skyldtes, at man kun målte temperaturen en enkelt gang om dagen.
Siden 2012 har DMI registreret isdøgn fra midnat til midnat.
Først i morgen ved midnatstid ved vi, hvor mange målestationer der har registreret isdøgn.
Hvis alle stationer har været under frysepunktet hele døgnet, har vi årets første landsdækkende isdøgn.
Hvis halvdelen af målestationerne har holdt sig under fryspunktet, kan vi notere et halv isdøgn i de meteorologiske analer.
Isdøgn i januar måned er ganske normalt.
Fra 1961-1990 var der gennemsnitligt 8,6 isdøgn på landsplan i januar.
I den samme årrække var der i gennemsnit 23 isdøgn hvert år.
FacebookTwitterKopier linkEmner:Vejret|Jylland|Danmarks Meteorologiske Institut|Sjælland




https://www.dr.dk/nyheder/indland/jurist-blastempler-kommunal-jordkapring-i-vejstrid-med-svineavler

IndlandJurist blåstempler kommunal jordkapring i vejstrid med svineavlerVejen Kommune må regne med, at svineavler rydder den blokerede vej i den nærmeste fremtid, vurderer jurist.
Siden oktober har Martin Lund Madsen blokeret Skovgårdsvej med halmballer og sandbunker.
Arkivfoto.
22.
jan.
2019 kl.
20.
58Bemærk: artiklen er mere end 30 dage gammelLæs opPå papiret ligner svineavler Martin Lund Madsens arbejde for at beholde den omstridte Skovgårdsvej i Vejen Davids kamp mod Goliat.
Kommunen vil vriste vejen fra ham, da den skal være tilgængelig for de knap 1300 bilister, der hver dag normalt bruger den.
Men svineavleren vandt oprindeligt sagen i Højesteret, og siden har han blokeret vejen.
Byrådet har tirsdag gjort brug af en anden paragraf, end den retten tog stilling til og på den måde godkendt en ekspropriation, altså en inddragelse af vejen mod betaling.
Ifølge jurist og forskningsleder ved Syddansk Universitet Frederik Waage er der ikke noget fordækt i kommunens fremgangsmåde.
- Man kan ikke sige, at Højesteret klynger sig til et halmstrå her.
Det er anvist i Højesterets dom, at man kan finde hjemmel andre steder.
- Systemet er sådan her.
Der er ikke noget fordækt i det, siger han.
Læs også:Kommune tvinger sig igennem i vejstrid: Svineavler skal fjerne afspærringFlere kritikere, blandt andet på Christiansborg, har været efter Vejen Kommune, fordi den ikke har accepteret den første dom ved Højesteret, men i stedet på ny generobrer Skovgårdsvej.
Martin Lund Madsen må fjerne blokadeVenstres retsordfører, Preben Bang Henriksen, har kaldt kommunens fremgangsmåde "dybt betænkelig".
Frederik Waage forstår godt utilfredsheden, men kalder det en helt naturlig proces.
- Man kan godt forstå, at det er op ad bakke, at man skal hele møllen igennem igen som borger og ud at betale mange penge for sådan en retssag.
- Men Højesteret fastlægger i sin dom, at der en mulighed efter andre bestemmelser til at foretage en ekspropriation.
Derfor er det for så vidt naturligt nok, at kommunen forsøger at gennemføre det, siger han.
Han vurderer, at Martin Lund Madsen nu er tvunget til at fjerne sin blokade.
Også selv om han skulle vælge at tage sagen videre til en domstol.
/ritzau/FacebookTwitterKopier linkEmner:Højesteret|Svineproduktion|Vejen Kommune|Vejen|Preben Bang Henriksen (politiker)




https://www.dr.dk/sporten/fodbold/testresultat-hvem-har-landsholdets-hurtigste-topfart-og-stoerste-udholdenhed

FodboldTESTRESULTAT Hvem har landsholdets hurtigste topfart og største udholdenhed?
Kvindelandsholdet skal lægge på fysisk, hvis drømmen om EM skal realiseres.
Kom med til test hos de bedste danske fodboldkvinder.
© (Foto: Grafik.
: DR SportenAf Andreas Kraul og Anne Hedegaard Petersen22.
jan.
2019 kl.
20.
13Læs opMed en misset billet til VM i Frankrig til sommer, har det danske kvindelandshold nu rettet al fokus mod at kvalificere sig til europamesterskabet i 2021, og rejsen er begyndt.
Hvis drømmen om slutrundedeltagelse skal blive til virkelighed, skal der optimeres.
Et område, hvor der især skal lægges på, er det fysiske.
Danmarks seneste kampresultaterDanmark - Finland: 1-0Danmark - Holland: 1-2Holland - Danmark: 2-0Danmark - Sverige: 0-1Danmark - Kroatien: 1-1Læs også:TRANSFEROVERBLIK Her spiller de kvindelige landsholdsprofilerDet bliver mere og mere vigtigt i kvindefodbold, og derfor præsenterede Dansk Boldspil-Union i december Peter Krustrup som fast fysisk træner for kvindelandsholdet.
En klar styrkelse og nødvendighed, hvis man spørger landstræneren.
- Det er vigtigt at have en kapacitet som Peter med i teamet.
Spillerne skal kunne springe højere, og så tror jeg, at pige- og kvindefodbolden går en tid i møde, hvor der vil kræves større robusthed, siger Lars Søndergaard.
Læs også:VIDEO Debutant sænker Finland i testkampEt nyt projekt starter nuMissionen om EM i 2021 blev for alvor skudt i gang tirsdag i sidste uge.
Her havde staben omkring landsholdet truppen samlet til test i samarbejde med Team Danmark.
Testene skal danne udgangspunkt for spillernes nuværende fysiske form, så det er muligt at sammenligne om nogle måneder.
Landstræner Lars Søndergaard brugte dagen på at observere, have samtaler og være social med sine spillere, men mest af alt ser han frem til et helt nyt fodboldår efter VM-fadæsen i efteråret.
- Nu starter vi op på et nyt projekt.
Vi skal kvalificere os til EM i 2021, og så er det her en fin mulighed for at få vurderet, hvor spillerne står rent fysisk, siger landstræneren.
Læs også:Sort efterår fik Troelsgaard til at overveje karrieren: 'Det var tre uger i helvede'Der var hurtige ben og store hjerterDR Sporten var med på sidelinjen, da spillerne - blandt bippende sensorer og råbende testledere - satte fart i fødderne og lungerne på overarbejde.
Herunder kan vi løfte sløret for den bedste præstation ved de forskellige test.
Næste gang de danske fodboldkvinder skal samles, er til Algarve Cup i Potrugal, som er fra d.
27.
februar til d.
6.
marts.
FacebookTwitterKopier linkEmner:DBU|Fodbold|Team Danmark|Idrætspolitik|Frankrig




https://www.dr.dk/nyheder/indland/deltag-i-debatten-foraeldreintra-giver-stress-skal-det-lukkes






https://www.dr.dk/nyheder/politik/jens-ringberg-med-det-her-udspil-er-socialdemokratiet-helt-klar-til-valg

Længere til pensionSe temaPolitikJens Ringberg: 'Med det her udspil er Socialdemokratiet helt klar til valg'Partiet kan blive kritiseret for at mangle konkrete svar, vurderer analytiker.
Socialdemokratiets formand Mette Frederiksen taler med folk før præsentation af udspillet "De mest nedslidte fortjener også en værdig pension" på et pressemøde på Plejecenter Sølund i København.
Af Thomas Klose Jensen22.
jan.
2019 kl.
20.
55Bemærk: artiklen er mere end 30 dage gammelLæs opSocialdemokratiet er med sit udspil om en differentieret pensionsalder klar til den kommende valgkamp.
Sådan lyder det fra DR’s politiske analytiker, Jens Ringberg.
- Med det her udspil, er Socialdemokratiet helt klart til valg – faktisk ligesom regeringen, der har lanceret sit sidste store udspil i form af sundhedsreformen i sidste uge, forklarer han.
Står det til Socialdemokratiet skal en gruppe borgere have ret til at gå på pension tidligere end andre.
Retten skal komme nedslidte lønmodtagere, som har været længst tid på arbejdsmarkedet, til gode.
Læs også:Mette Frederiksen vil lade håndværkeren gå på pension før akademikerenKernetropperne er klarUdspillet er med til at skabe kant til regeringspartierne, men sørger samtidig for, at forholdet til de store forbund i fagbevægelsen er i harmoni.
© drDR's politiske analytiker Jens RingbergJens Ringberg er journalist og politisk analytiker i DR Nyheder.
Han analyserer løbende den politiske situation her på dr.
dk.
Læs mere- Nogle af deres kernetropper vil være mere klar til at hænge valgplakater op for S på grund af det her, vurderer Jens Ringberg.
Mette Frederiksen og Socialdemokratiet var da også tvunget til at komme med nogle bud på et nyt system for tilbagetrækning fra arbejdsmarkedet, vurderer Jens Ringberg.
Diskussionen om emnet har nemlig taget til de seneste år.
- Og det var ikke nok, at partiet sammen med DF fik bremset regeringens ønske om at fremrykke den stigende pensionsalder, der allerede er aftalt.
Der er masser af tal, der viser store problemer med nedslidning – derfor er det her en vigtig sag, siger han.
Kritik for manglende detaljerNogle vil føle, at Socialdemokratiet svigter nogle lønmodtagere frem for andre.
Jens Ringberg, DR's politiske analytikerSocialdemokratiet skriver i udspillet, at det vil koste omkring tre milliarder kroner årligt at give nogle faggrupper ret til at på tidligere pension.
Pengene skal findes ved dels at fjerne virksomheders mulighed for at trække "meget store lønninger" fra og rulle skattelettelser på "meget høje aktieindkomster" tilbage, og dels finansieres af den finansielle sektor ved eksempelvis at indføre en særlig skat på "meget store overskud som følge af overdreven spekulation".
Hvordan ordningen mere konkret skal skrues sammen, og hvem der præcis skal kunne komme i betragtning til en tidlig pension, vil Mette Frederiksen forhandle sig frem til med arbejdsmarkedets parter efter et folketingsvalg - såfremt hun altså selv vinder statsministerposten.
Men de manglende detaljer kan blive en udfordring for Socialdemokratiet, vurderer Jens Ringberg.
- Partiet kan blive kritiseret for at mangle konkrete svar – lige som på andre punkter, for eksempel kontanthjælpsloftet, siger han.
Et andet punkt, som kritikerne ifølge Jens Ringberg vil slå ned på, er, at Socialdemokratiet ikke tager et egentligt opgør med Velfærdsaftalen fra 2006, hvor det blev besluttet af danskernes pensionsalder generelt skal stige.
- Dét ændrer udspillet i dag ikke på.
Nogle vil føle, at Socialdemokratiet svigter nogle lønmodtagere frem for andre, siger Jens Ringberg.
Enhedslisten er blandt de partier, der ønsker forliget fra 2006 hen, hvor pebret gror, og kritiserer Socialdemokratiet for ikke at opsige det.
FacebookTwitterKopier linkEmner:Socialdemokraterne|Arbejdsmarked|Enhedslisten|Valg og folkeafstemninger|Mette Frederiksen (politiker)




https://www.dr.dk/nyheder/indland/ekspert-kontaktbog-kan-luge-ud-i-spontane-raseriudbrud-rettet-mod-laereren

IndlandEkspert: Kontaktbog kan luge ud i spontane raseriudbrud rettet mod lærerenDen gammeldags kontaktbog har fordele, men kan ikke umiddelbart erstatte Forældreintra, vurderer ekspert.
Når der i fremtiden skal kommunikeres mellem skole og hjem, kommer det måske til at foregå på papir.
Af Sean Coogan og Mads Korsager Nielsen22.
jan.
2019 kl.
20.
39 | opdateret 23.
jan.
2019 kl.
10.
12Bemærk: artiklen er mere end 30 dage gammelLæs opFor nogle udgør det gamle, krøllede hæfte nok et nostalgisk minde om dengang kommunikation mellem skole og hjem kunne tage op til flere dage.
For andre er levnet fra fortiden ganske ukendt.
I så fald kan der være lagt op til et første møde, for kontaktbogen kan være på vej tilbage.
Læs også:Regeringens stresspanel: Forældreintra bør lukkes og kontaktbogen genindføresEt af forslagene fra regeringens såkaldte stresspanel går nemlig på, at man skrotter Forældreintra og går tilbage til kontaktbogen.
Kontaktbogen har nogle klare fordele, fortæller en ekspert, men der er også væsentlige områder, hvor den ikke kan erstatte kommunikationen på Skoleintra.
Kontaktbogen giver eleverne et ansvarDet mest positive, som en kontaktbog kan bidrage med, er, at eleven bliver inddraget i kommunikationen mellem skole og hjem.
Det siger Lene Tanggard, som er professor i pædagogisk psykologi ved Aalborg Universitet.
- Det er eleven selv, der fysisk bringer bogen frem og tilbage.
Det giver eleven et ansvar for at vise kontaktbogen til enten forældre eller lærer.
Det gør også, at barnet bestemmer, hvornår en given viden skal overbringes til forældrene og omvendt, siger Lene Tanggaard.
Kan tage presset fra lærerneTiden, der går med at sende en besked på papirform, kan betyde, at der kommer en mindre barsk tone i kommunikationen til skolelærerne, påpeger Lene Tanggaard.
- Det skal skrives i hånden i en kontaktbog, og det betyder, at det går mere langsomt.
Dermed kommer der måske en mere saglig tone, når man får tid til at tænke sig om, inden man skriver noget.
Det kan være en fordel, hvis det ikke bliver så følelsesbetonet, som når man straks smider en besked af sted via internettet, siger Lene Tanggaard.
Sidste år tjekkede forældre herhjemme Forældreintra knap 300 millioner gange, og alene i november modtog de danske lærere over ni millioner beskeder.
Anbefaler to gange online ugentligtDorte Lange, som er næstformand i Danmarks Lærerforening, kalder elevinddragelsen "et rigtigt godt princip ved kontaktbogen".
Brugen af en kontaktbog ville også kunne aflaste de mange beskeder til lærerne, mener hun.
- Der kommer nok ikke 28 kontaktbøger tilbage med kommentarer fra forældre, siger næstformanden, der peger på, at man samtidig undgår udfordringen med, at fællesbeskeder udvikler sig til debatter.
Det ville dog være for vidtgående helt at afskaffe den digitale kommunikation helt, mener hun.
- Den fordel, vi har ved digital kommunikation, hvor vi kan kommunikere til mange på en gang, den har man ikke, hvis man skal skrive i 28 kontaktbøger, siger hun.
Hun er mere positiv omkring stresspanelets alternative forslag om, at forældrene holder sig til kun at være på skolernes digitale platform to gange om ugen.
- Så holder man sig til, at det kun er de generelle og brede beskeder, der skal ud, siger hun.
Rettelse: Artiklen er opdateret siden sin udgivelse.
Tidligere fremgik det, at Dorte Lange mente, at det var for vidtgående helt at afskaffe Forældreintra.
Det præciseres nu, at hun mener, at det er for vidtgående helt at afskaffe den digitale kommunikation.
Den kan foregå på andre digitale platforme end Forældreintra, siger hun.
FacebookTwitterKopier linkEmner:Uddannelse|Grundskole|PR og kommunikationsbranchen|Danmarks Lærerforening|Aalborg Universitet




https://www.dr.dk/nyheder/udland/med-knebent-flertal-usas-hoejesteret-genindfoerer-forbud-mod-transkoennede-i

UdlandMed knebent flertal: USA's højesteret genindfører forbud mod transkønnede i militæretTrumps forbud har været sat på pause, imens lavere retsinstanser afgør søgsmål.
Arkivbillede fra demonstration mod Trumps forbud mod transkønnede i militæret.
Af Andreas Lindqvist22.
jan.
2019 kl.
20.
43Bemærk: artiklen er mere end 30 dage gammelLæs opUSA's militær skal alligevel vælge transkønnede fra, når det rekrutterer nye soldater.
I hvert fald indtil videre.
Det afgjorde den amerikanske højesteret i dag, efter at forbuddet mod transkønnede, indført af præsident Donald Trump i 2017, i praksis har været blokeret fra begyndelsen.
Læs også:Transkønnet amerikansk soldat: Knusende udmelding fra min præsidentDet skyldes flere verserende retssager i lavere retsinstanser.
I USA kan en forbundsdomstol nemlig blokere implementeringen af en lov fra forbundsregeringen, imens der ventes på en afgørelse om, hvorvidt den er lovlig.
Men Højesteret kan ophæve blokeringen igen.
Og det gjorde den i dag i en administrativ afgørelse med fem dommere for og fire imod.
De fem dommere, som lader militæret fravælge transkønnede, udgør domstolens konservative flertal.
Gælder fortrinsvis nye rekrutterDermed træder Trumps forbud i kraft, om end i en udvandet udgave begået af tidligere forsvarsminister Jim Mattis.
Han begrænsede forbuddet til at gælde transkønnede, som har haft psykologiske problemer på grund af, at deres kønsidentitet er anderledes end deres biologiske køn.
I hans omskrivning får samtidig hundredvis af åbent transkønnede i militæret lov til at forblive i tjeneste.
Også transkønnede, som er klar til at gøre tjeneste med det køn, de er født med, får lov at fortsætte.
Til gengæld vil håbefulde rekrutter, som er åbent transkønnede, skulle vinke farvel til en karriere i militæret.
- Militærtjeneste kræver af natur ofre, forklarede Mattis i et notat, og de som tjener "accepterer frivilligt begrænsninger i deres personlige frihed".
Afgørelse vækker vredeDagens afgørelse har omgående vakt vrede, blandt andet hos LGBT-organisationen Lambda.
- I mere end 30 måneder har transkønnede soldater åbent tjent vores land med ære og udmærkelse, men nu er tæppet trukket væk under dem endnu engang, lyder det fra organisationens jurist, Peter Renn, ifølge Washington Post.
Den transkønnede veteran Charlotte Clymer lufter også sin frustration på Twitter.
- Som amerikansk militærveteran og transkønnet er mit hjerte knust.
Dette er en hadefuld og krysteragtig politik, skriver Charlotte Clymer.
USA's militær har argumenteret, at der ikke er tale om et generelt forbud mod transkønnede, og at det er vigtigt, at militæret kan afgøre sin egen personalepolitik for at sikre "den mest dødbringende og effektive kampstyrke i verden".
Det var tidligere præsident Barack Obama, som ophævede et tidligere forbud mod transkønnede i militæret og samtidig gav adgang til finansiering af kønsskifte-operationer.
Trump begrundede sin omgørelse af beslutningen med økonomiske årsager.
Beregninger viser dog, at transkønnede er en relativ lille udgift i det amerikanske militærbudget.
Ud af 4,6 billioner kroner, koster transkønnede et sted mellem 15 og 56 millioner kroner, skriver BBC.
Sagen kort•Tidligere præsident Barack Obama besluttede i juni 2016, at transkønnede gradvist skulle have mulighed for at tjene i militæret.
•I slutningen af juni 2017 udsatte forsvarsminister Jim Mattis planen, og i juli samme år meddelte præsident Trump, at transkønnede alligevel ikke ville få lov at gøre tjeneste.
•Adskillige transkønnede militærfolk sagsøgte Donald Trump, da han præsenterede sit stop for rekrutteringen.
•Mange af dem havde forinden gjort tjeneste som åbent transkønnede medlemmer af militæret, det amerikanske flyvevåben og den amerikanske kystvagt.
•I slutningen af oktober 2017 blokerede den første forbundsdomstol for Trumps forbud, som har været ude af kraft siden.
•Nu har højesteret ophævet blokeringen, imens retssagerne mod forbuddet kører.
Der kan gå år før den første afgørelse om forbuddets lovlighed.
•Der er knap 9.
000 transkønnede i USA's forskellige værn.
FacebookTwitterKopier linkEmner:Barack Obama (politiker)|Donald Trump (politiker)|Seksualitet|USA|Twitter




https://www.dr.dk/sporten/haandbold/vm-herrer/danmark-kan-gaa-videre-med-nederlag-vores-maal-er-slaa-sverige

VM herrerDanmark kan gå videre med nederlag: ’Vores mål er at slå Sverige’Der kan blive brug for den store lommeregner efter Danmarks kamp mod Sverige i morgen aften ved VM i håndbold.
Danmark kan godt gå videre, selvom de taber til Sverige i morgen aften.
Af Frederik Palle22.
jan.
2019 kl.
20.
13Bemærk: artiklen er mere end 30 dage gammelLæs opPlanen er jo som sådan egentlig simpel for de danske håndboldherrer, når de i morgen aften møder Sverige i den afgørende mellemrundekamp.
En sejr vil sende Danmark i semifinalen.
Men som så ofte med sport, så er der selvfølgelig en bunke af andre scenarier.
Danmark kan nemlig, som vi tidligere har beskrevet, også gå videre med et nederlag på maksimalt fire mål.
Faktisk fem, hvis danskerne formår at score 27 mål.
Men de scenarier er ikke noget, der fylder meget i hovedet på de danske spillere.
Læs også:Svenskerne før storkamp: Danmark er fyldt med verdensstjerner- Vi har en målsætning, og det er, at vi skal slå svenskerne.
Hvis vi står til sidst og ikke er nede med et par stykker, så kan vi måske begynde at overveje de andre scenarier, men vores målsætning er uden tvivl at vinde kampe, siger den danske stjernemålmand Niklas Landin.
FaktaDe danske veje til VM-semifinalen:1.
Danmark vinder eller spiller uafgjort med Sverige2.
Danmark taber med maksimalt fire mål mod Sverige3.
Danmark taber med fem mål mod Sverige, men scorer 27 eller flere mål4.
Ungarn slår Norge- Vi kender scenarierne, men vi vil slå Sverige.
Der er ikke nogen i den danske trup, som vil tabe til et naboland og især ikke svenskerne, forklarer han.
En sejr vil ikke blot sende Danmark videre, men det vil også betyde, at danskerne får førstepladsen i gruppen og derfor skal møde toeren i den anden mellemrundegruppe.
Læs også:Kroaterne hudfletter dansk dommerpar: ’De burde ende i fængsel’- Man har selvfølgelig kigget scenarierne igennem, men i sidste ende er man jo alligevel kommet frem til, at det nemmeste er, at vi vinder den kamp.
Så behøver man ikke at bruge kræfter på matematikken omkring alt det andet, siger Mads Mensah.
Sverige kan være tvunget til at satseMen trods de danske planer om at spille for sejren, så kan scenarierne stadig komme til at spille en afgørende rolle i kampen.
Det er nemlig ikke kun Danmark, der kan være afhængig af, hvordan kampen udfolder sig.
Det gælder i højere grad for Sverige.
Hvis Norge nemlig slår Ungarn, så er det nemlig ikke nok for Sverige bare at slå Danmark.
Så skal de også gøre det med mindst tre mål.
Læs også:Casper U.
om drilsk knæ: 'Nederen, men jeg er fortrøstningsfuld'- Det kan kun komme til at ændre noget til sidst for det ene eller andet hold.
Vi skal være klar på, at svenskerne nok vil satse noget mere på et tidspunkt, fordi de skal op og vinde med et antal mål, siger Nikolaj Jacobsen.
1.
Mikkel Hansen 47 mål2.
Rasmus Lauge 30 mål3.
Magnus Landin 22 mål4.
Anders Zachariassen 19 mål5.
Nikolaj Øris 17 mål- Vores mål er at slå Sverige.
Det er måske godt at have det scenarie til sidst, men ellers er det ikke noget, vi beskæftiger os med, forklarer landstræneren.
Spillet var ikke så prangende som tidligere i turneringen, da Danmark i den seneste kamp stod over for Egypten.
Derfor kommer Lasse Svan også med et ønske til sig selv og holdkammeraterne før den sidste mellemrundekamp mod Sverige.
Læs også:Øris krydser fingre for Sverige-kamp: 'Håber fysikken tillader det'- Vi skylder os selv og alle andre at finde det rigtige spændingsniveau inden kampen mod Sverige.
Sådan så det ikke bliver lige så rodet, som det var mod Egypten, siger Lasse Svan.
Danmark møder Sverige klokken 20.
30, og du har tre måder at følge kampen på.
Du kan tænde for dit fjernsyn og se den på TV 2, du kan tænde for din radio og høre den i LIGA på P3, eller du kan følge den herinde på dr.
dk/sporten.
FacebookTwitterKopier linkEmner:Lasse Svan (håndboldspiller)|Mads Mensah (håndboldspiller)|Sverige|Håndbold|TV 2 (tv-kanal)




https://www.dr.dk/sporten/haandbold/vm-herrer/svenskerne-foer-storkamp-danmark-er-fyldt-med-verdensstjerner

VM herrerSvenskerne før storkamp: Danmark er fyldt med verdensstjernerNiclas Ekberg ser frem til at spille foran 15.
000 danskere i Boxen, men har stor respekt for det danske hold.
Niclas Ekberg har masser af respekt for de danske spillere før den store kamp.
Af Frederik Palle22.
jan.
2019 kl.
19.
47Bemærk: artiklen er mere end 30 dage gammelLæs opSveriges håndboldanfører, Niclas Ekberg, sparer ikke på de pæne ord, når han skal beskrive det danske landshold, som han står over for ved VM i morgen aften.
Naboopgøret kommer til at afgøre, hvem der skal videre til semifinalerne, og den svenske respekt for de rød-hvide er stor.
- De har et hold fyldt med verdensstjerner.
Der er verdensstjerner fra store klubber på alle positioner.
Man kan ikke udpege en bestemt spiller, for på alle pladser er der gode håndboldspillere.
Læs også:Kroaterne hudfletter dansk dommerpar: ’De burde ende i fængsel’- Men vi må heller ikke bruge for meget energi på dem.
Vi skal fokusere på os selv.
Vi har jo også et hold med mega meget talent.
Jeg håber, vi kan folde det ud i morgen (onsdag, red.
), siger Ekberg.
- Vi vidste godt på forhånd, at det kunne ende på den måde, men vi ved, hvad vi skal mod Danmark.
Niclas EkbergKiel-fløjen spillede tidligere i karrieren to sæsonener for hedengangne AG København og taler fortsat et næsten dialektfrit dansk.
Han er ikke skræmt over udsigten til at skulle spille foran 15.
000 larmende danskere i Boxen i morgen aften.
- For mig er det bare mere motiverende.
Det bliver en fed kulisse med mange modstandere.
Hvis man gør det godt, kan man måske gøre dem lidt stille.
Det er en god følelse, siger Niclas Ekberg.
Læs også:Casper U.
om drilsk knæ: 'Nederen, men jeg er fortrøstningsfuld'Efter mandagens nederlag til Norge er Sverige i en vanskelig position, fordi det ikke er nok bare at vinde over Danmark for at være sikker på avancement.
Svenskerne skal enten vinde med mindst tre overskydende mål eller snuppe en målrig tomålssejr, hvor de blågule laver mindst 30 mål.
Læs også:Øris krydser fingre for Sverige-kamp: 'Håber fysikken tillader det'- Sådan er det.
Vi vidste godt på forhånd, at det kunne ende på den måde, men vi ved, hvad vi skal mod Danmark, siger Niclas Ekberg.
Onsdagens naboopgør bliver nummer 234 mellem de to nationer siden det første møde i 1935.
/ritzau/FacebookTwitterKopier linkEmner:Jyske Bank Boxen|Sverige|AG København|Norge|Tyskland




https://www.dr.dk/nyheder/penge/professor-om-tidlig-pension-der-skal-findes-tusindvis-af-kroner-aarligt-pensionist

Længere til pensionSe temaPengeProfessor om tidlig pension: Der skal findes tusindvis af kroner årligt per pensionistMellem 5.
000-10.
000 personer kan gå to år tidligere pension med S-forslag, vurderer forsker.
Har man et fysisk hårdt job som håndværker - eller et arbejde, der koster på psyken, skal man kunne slippe arbejdsmarkedet tidligere, mener Socialdemokratiet.
Af Alexander Hecklen22.
jan.
2019 kl.
19.
48Bemærk: artiklen er mere end 30 dage gammelLæs opSom det er i dag, stiger pensionsalderen i takt med den forventede levealder.
Men har du et fysisk hårdt job som håndværker - eller et arbejde, der koster på psyken, skal man kunne slippe arbejdsmarkedet tidligere.
Sådan lyder det i et nyt udspil fra Socialdemokratiet.
Partiet regner med, at forslaget vil koste omkring tre milliarder kroner.
Pengene skal blandt komme ved at tilbagerulle skattelettelser og gennem en ny ekstra skat på den finansielle sektor.
- Altså vil vi indføre en øget beskatning på banker og den finansielle sektor.
Vi har set nogle rigtigt store overskud - også i år, hvor man i mine øjne har forbrudt sig med den almindelige kontrakt med resten af samfundet, siger Socialdemokratiets formand, Mette Frederiksen, på et pressemøde.
Tusindvis af kroner per pensionistIfølge Bo Sandemann Rasmussen, der er professor i økonomi ved Aarhus Universitet, så er det gennerelt set dyrt for samfundet at sende folk på pension.
Rundt regnet vil der årligt være tale om flere tusinde kroner, som staten går glip af, hvis bare én person skifter fra at have en indtægt til at være på folkepension, vurdrer han.
- Tager man en gennemsnitlig person i den aldersgruppe, så vil det typisk være omkring 150.
000 kroner for hvert år, man ændrer sin pensionsalder med, siger han.
Har vi råd til det?
- Om vi har råd til at lave den ændring, som der nu bliver foreslået, det afhænger fuldstændigt af, hvor mange der ender med at kunne få gavn af denne her ordning, siger han.
Hvor mange flere kan man sende tidligere på pension for 3 milliarder?
- Hvis vi regner med, at det ikke er alt for højtlønnede, der bliver omfattet af ordningen, så kan det måske dreje sig om 5.
000-10.
000 personer, som kan få to år mere på folkepension, siger Bo Sandemann Rasmussen.
2025 til 2040 bliver udfordrendeUdspillet er dog ikke konkret på vilkårene for, hvordan man lever op til at få en tidligere pension.
Det vil Socialdemokratiet finde ud af sammen med arbejdsmarkedets parter efter et valg.
Står det til partiet, skal reglerne gælde allerede fra næste år.
Særligt de kommende år bliver dog en prøvelse for pensionssystemet, og det kan give udfordringer, hvis Socialdemokratiet holder fast i den stramme tidsplan, mener Bo Sandemann Rasmussen.
- Vi har en periode her de næste år, hvor forslaget kan give problemer.
Fra 2025 og til 2040 ser det lidt udfordret ud.
Derefter begynder det at se bedre ud, siger han.
I netop den årrække vil den danske stat nemlig være udfordret af, at store grupper forlader arbejdsmarkedet.
Det giver færre indtægter og flere udgifter for staten, forklarer økonomiprofessoren.
- Så det er klart, at det her forslag ikke vil gøre det nemmere at få løst de udfordringer, som vi allerede ved, eksisterer i dag, siger han.
Sådan er pensionalderen sat i dag•2019: 65,5 år•2020: 66 år•2021: 66,5 år•2022: 67 år•2030: 68 år•2035*: 69 år•2040*: 70 år•2045*: 71 år•2050*: 72 år•2055*: 73 år•2060*: 73,5 år•2065*: 74 år•*Folkepensionsalderen fra 2035 og frem er baseret på skøn og skal først vedtages af Folketinget.
•Kilde: Styrelsen for Arbejdsmarked og RekrutteringFacebookTwitterKopier linkEmner:Bo Sandemann Rasmussen (professor)|Mette Frederiksen (politiker)|Socialdemokraterne|Økonomi|Arbejdsmarked




https://www.dr.dk/nyheder/viden/teknologi/nikolaj-sonne-til-gigantisk-gadget-mekka-fremtidens-skaerm-goer-mobiltelefon

TeknologiNikolaj Sonne til gigantisk gadget-mekka: Fremtidens skærm gør mobiltelefon, TV og computer overflødig Skærmen har den størrelse og form, du har råd til.
Og så kan den foldes - eller tages på hovedet.
Af Maria Lise Behrendt og Jomo Heip 22.
jan.
2019 kl.
21.
03Bemærk: artiklen er mere end 30 dage gammelLæs opHvert år i januar skyller en af verdens største (forbruger)teknologimesser, CES, ind over forlystelsesbyen Las Vegas.
Mere end 180.
000 deltagere vælter sig i gadgets og dimser.
Nogle af dem er et forvarsel om fremtiden.
Andre er bare ren lir og show-off.
En af dem, der forlyster sig med dimserne på CES, er tidligere vært på det nu hedengangne tech-program So ein Ding, Nikolaj Sonne.
Augmented hvad?
Augmented reality giver os mulighed for at kombinere virkeligheden med virtuelle elementer via en skærm (ofte briller), som lægger computerredigerede elementer oven på virkligheden -fx i form af billede, video eller lyd.
Du husker måske augmented reality fra Pokémon Go-bølgen, der ramte verden i 2016.
Det er langt fra første gang, Sonne er på CES.
Men selvom man efterhånden har set det meste, kan der godt være plads til begejstring.
Især når det kommer til fremtidens skærme: Den modul-opbyggede LED-skærm, det sammenrullelige TV og ikke mindst augmented reality-brillen, som ifølge Sonne er målstregen for tech.
- Når vi når dertil, hvor computergrafik kan vise os noget i den analoge virkelighed, som ser ægte ud - så er det slut med mobiltelefoner, fjernsyn og computere.
De bliver bare et stykke software, du downloader, som dine briller så kan genere foran dig, siger Nikolaj Sonne i videoen herover, hvor du kan komme med på tour de fremtidens skærm.
FacebookTwitterKopier linkEmner:Nikolaj Sonne (studievært)|Teknologi|Las Vegas




https://www.dr.dk/nyheder/regionale/fyn/tugba-er-laegdommer-det-giver-mig-et-indblik-i-andres-liv

FynTugba er lægdommer: Det giver mig et indblik i andres livDomstolene søger flere lægdommere med anden baggrund end dansk, så hele samfundet er repræsenteret.
Tugba Özdemir er lægdommer.
Lige nu efterlyser kommunerne flere lægdommere som hende med anden etnisk baggrund end dansk.
Af Allan Christiansen og Tonny Schnoor22.
jan.
2019 kl.
19.
51Bemærk: artiklen er mere end 30 dage gammelLæs opRigtig mange etniske danskere over 50 år er gode til at melde sig, når der skal findes lægdommere til landets domstole.
Men der er brug for et bredere udsnit af befolkningen - en blanding af alle samfundslag.
Både i forhold til alder, uddannelse og etnicitet.
Tugba Özdemir er 46 år.
Hendes forældre tog fra Tyrkiet til Køge i 1969, og tre år senere kom hun til verden.
I dag er hun lægdommer på fjerde år, og for hende startede det hele ved en tilfældig samtale med afdelingslederen på hendes uddannelse.
- En dag kom han hen til mig.
Han vidste fra studiet, at jeg brændte for juraen og interesserede mig for alt det her med retssystemet.
Han sagde, at han havde tænkt, at det lige ville være noget for mig.
Hun gik på social- og sundhedshjælper-uddannelsen i Svendborg, og havde aldrig overvejet, at hun kunne blive lægdommer.
At hun kunne bidrage på den måde.
- Det gik jeg og tænkte lidt over, og da jeg kom hjem, undersøgte jeg det.
Læste lidt rundt omkring, og så besluttede jeg mig for at sende en ansøgning.
Det var bestemt lige noget for mig.
En pose blandede bolsjerSom lægdommer sidder du i retten.
Der kan blive vist en video af et værtshusslagsmål.
Alle kan se, hvem der slår.
Alle kan se, hvem der bliver slået.
Det kan dommeren med sin baggrund sagtens afgøre selv.
Men juraen kan ikke stå alene.
Der er også et menneskeligt hensyn.
Der er derfor brug for mennesker med forskellige uddannelser, der er forskellige steder i livet, og som også har en anden baggrund end dansk, når der skal tages stilling til skyld.
Og det er ikke kun vores retssystem, der har gavn af forskellige baggrunde i retssalene.
Nogle gange åbner der sig også en ny verden den anden vej.
- Der kan være sager, der er så langt fra mit eget liv, som jeg slet ikke er opmærksom på i min hverdag.
Der kan være barske sager, der sidder i én, og som jeg tænker over, når jeg kommer hjem.
Men det giver mig også en indsigt i, hvad der foregår rundt omkring mig i samfundet.
Det er kommunernes opgave, når der til næste år igen skal udnævnes 10.
000 lægdommere, der skal hjælpe landets dommere med at dømme og udmåle straf.
For Tugba Özdemir var det en tilfældighed, der fik hende til at melde sig hos Svendborg Kommune, og stafetten vil hun selv føre videre.
- Jeg gør mit bedste for at informere min omgangskreds om, at muligheden er der.
Men det skal også være de rigtige.
Dem med den rette indsigt, der vil tage ansvar for den tillid, som retssystemet viser.
Det er seriøst, det er alvorligt, og det er ansvarsfuldt.
Det formidler jeg selvfølgelig videre.
Mads Fredeløkke er også lægdommer.
Hvorfor giver det mening for ham?
Se her:FacebookTwitterKopier linkEmner:Retsvæsen|Domstole|Svendborg Kommune|Køge|Svendborg




https://www.dr.dk/nyheder/kultur/film/filmekspert-jubler-superheltefilm-kan-vinde-oscars-vigtigste-pris-foerste-gang

Film og serierFilmekspert jubler: Superheltefilm kan vinde Oscars vigtigste pris for første gangMaria Månson er glad for, at 'Black Panther' er med i opløbet om Oscar-statuetterne.
Holdet bag superheltefilmen 'Black Panther' til Golden Globe-prisuddelingen tidligere på året.
Nu er filmen nomineret til i alt syv Oscar-statuetter - blandt andet for 'Bedste film'.
Af Kasper Madsbøll Christensen22.
jan.
2019 kl.
19.
37Bemærk: artiklen er mere end 30 dage gammelLæs opOfte er det musicals, store dramaer eller episke fortællinger, der kæmper om prisen som 'Bedste film', når de fornemme Oscar-statuetter skal uddeles.
Men det kan blive helt anderledes i år, når den glamourøse prisuddeling finder sted 24.
februar.
Læs også:Nomineret for tredje gang: Viggo Mortensen kan vinde en OscarEt signal om diversitetHer er superheltefilmen 'Black Panther' ikke bare med i kapløbet om i alt syv Oscar-priser - den kan vinde den vigtigste pris af dem alle, prisen for årets 'Bedste film'.
Det er første gang nogensinde, at en superheltefilm bliver nomineret i 'Bedste film'-kategorien.
Maria Månson, filmekspert og vært på 'Gejst'- Det er første gang nogensinde, at en superheltefilm bliver nomineret i 'Bedste film'-kategorien, forklarer filmekspert og vært på 'Gejst', Maria Månson.
- Jeg tror, at man vil sende et signal om diversitet med årets nomineringer i 'Bedste film'-kategorien, eksemplificeret med både 'Blackkklansman' og 'Black Panther'.
Jeg synes, det er så fedt, at en superheltefilm ryger med i dén kategori!
Hun tør dog ikke sætte sine penge på, at den også går hen og vinder prisen som 'Bedste film'.
- Jeg tror dog ikke, den kommer til at vinde, og man kan også diskutere, hvorvidt dens symbolske kvalitet er større end selve filmens kvalitet.
En 'totalt ukendt' kan blive årets skuespillerindeDe to film 'The Favourite' og 'Roma' ligger helt i front forud for prisuddelingen med hver ti nomineringer.
De er begge nomineret til både 'Bedste film', 'Bedste instruktør' og 'Bedste kvindelige hovedrolle'.
Og netop kategorien 'Bedste kvindelige hovedrolle' bliver spændende at følge, mener Maria Månson.
- Den totalt ukendte Yalitza Aparicio er nomineret som 'Bedste skuespillerinde' for 'Roma', og det er skønt at se, at der kommer nogle dark horses ind fra siden, som kan tage kampen op med de etablerede navne.
Hvem kan slå Glenn Close og Lady Gaga?
To af de navne må siges at være den seksdobbelte Oscar-nominerede Glenn Close og skuespillerdebutanten Lady Gaga.
Tidligere på året måtte de endda deles om 'Bedste skuespillerinde'-prisen ved Critics Choice Awards på grund af stemmelighed.
Glenn Close (til venstre) og Lady Gaga poserer med hver deres Critics Choice Award.
De blev begge tildelt prisen for 'Bedste skuespillerinde' på grund af stemmelighed.
- 'A Star is Born' har et skønt momentum lige nu, og det kan måske tale til Lady Gagas fordel, mener Maria Månson.
- Det, der til gengæld skulle tale for, at det bliver Glenn Close, er, at hun har været nomineret seks gange før.
Man kan måske godt sidde og tænke: 'Nu er det hendes tur'.
- Det kan også være, det bliver en helt tredje, fordi man ikke kan enes om hverken Glenn Close eller Lady Gaga, men jeg har svært ved at se, hvem det ellers skulle være.
De har delt rimeligt lige i døren ved de prisuddelinger, der har været indtil videre.
FacebookTwitterKopier linkEmner:Glenn Close (skuespiller)|Lady Gaga (musiker)|AS Roma




https://www.dr.dk/mitliv/59-aarige-soeren-har-stoppet-aldringen-jeg-falder-doed-om-en-dag-og-ser-saadan-her-ud

Mit Liv59-årige Søren har ’stoppet’ aldringen: 'Jeg falder død om en dag og ser sådan her ud'Søren er modsat sin tvillingebror lidt ekstrem i indsatsen for at holde alderdommen væk.
Af Eline Jul Jørgensen, Research: Soffy Dombernowsky, Tilrettelæggelse: Andreas Nybo Egebo og Redaktør: Steffen M.
Skjærlund22.
jan.
2019 kl.
19.
14Bemærk: artiklen er mere end 30 dage gammelLæs opTunge rynker.
Hårtab og iøjenfaldende grå hår.
Det accepterer Søren Aaboe Jørgensen ikke, selv om han snart runder 60 år.
Spejlbilledet skal matche sindet for den 59-årige, der til daglig tilbyder andre rynkebehandlinger fra sin klinik.
Søren Aaboe Jørgensen, der er bosat i Aalborg, styrketræner meget, mens han fra tid til anden får kirurgiske indgreb og for eksempel restylane, der sprøjtes ind under huden for at udglatte og reducere rynker.
Kroppen og udseendet skal forblive ungt - og hvorfor ikke gøre det, når man kan, spørger han.
Læs også:En 'bombe' i svømmehallen og hovedet ud af bilvinduet: Hvad kan Dennis' toupé holde til?
Søren Aaboe Jørgensen ejer BestAge International, der beskæftiger sig med anti-age-produkter og -behandlinger.
Han har derfor en stor viden om virkningen og brugen af behandlingerne.
Det er forklaringen på selvbehandlingen i videoen.
FacebookTwitterKopier linkEmner:Aalborg




https://www.dr.dk/musik/nu-kan-du-blokere-din-hadekunstner-paa-spotify-men-er-det-overhovedet-en-god-ide

MusikNu kan du blokere din hadekunstner på Spotify - men er det overhovedet en god idé?
Streaming-giganten lader dig nu slippe for at høre kunstnere, du ikke kan lide.
Spotify giver nu sine brugere muligheden for at blokere kunstnere, de ikke kan lide.
Af Morten Bjerregaard22.
jan.
2019 kl.
18.
30Bemærk: artiklen er mere end 30 dage gammelLæs opLigesom du kan blokere din mor på Facebook, så du undgår alle de mor-agtige opslag, kan du nu også blokere kunstnere på Spotify.
I al stilfærdighed har Spotify nemlig tilføjet en 'Don't play this artist'-funktion, som gør, at du slipper for at høre musik fra en kunstner, du absolut ikke kan lide, skriver mediet Pitchfork.
Kunstneren, du ikke kan lide, vil derfor ikke dukke op på spillelister, hitlister, i radioen eller som et foreslået nummer, hvis du slår den nye funktion til.
Muligheden eksisterer i øjeblikket kun på Spotify på mobilen, hvor du kan slå funktionen til på en kunstners startside oppe i højre hjørne.
Når du elsker Nephew - men hader Drengene fra AngoraRasmus Rex Pedersen er adjunkt på RUC og ekspert i digitalisering i musikbranchen.
Han kan både se fordele og udfordringer ved den nye funktion.
- Alle funktioner kan jo misbruges.
Men det er positivt, at man lægger det ud til brugerne selv at afgøre, hvilken musik de ikke ønsker at blive præsenteret for.
Når en kommerciel platform som Spotify selv sætter et filter for, hvad der acceptabelt eller uacceptabelt musik, så er det langt mere bekymrende, mener han.
Læs også:Det hørte vi i 2018: Se listen over årets 10 største hits- Den nye funktion giver folk et redskab til at undgå de kunstnere, som de virkelig ikke kan lide, og dermed forbedrer det deres lytteoplevelse.
Den nye funktion giver folk et redskab til at undgå de kunstnere, som de virkelig ikke kan lide, og dermed forbedrer det deres lytteoplevelse.
Rasmus Rex Pedersen, adjunkt på RUCFunktionen kan også ses som et udtryk for, at Spotify godt ved, at deres algoritme ikke er helt uden fejl.
- For selvom Spotify arbejder aktivt med algoritmer, der skal kunne anbefale musik til os, så kan algoritmen stadig tage fejl, forklarer Rasmus Rex Pedersen.
- Algoritmen kunne eksempelvis godt tro, at hvis man virkelig godt kan lide Nephew, så kan man også virkelig godt lide Drengene fra Angora.
Og det er jo ikke altid rigtigt.
Fjern blokeringen når som helstSelvom Rasmus Rex Pedersen i udgangspunktet er positivt stemt overfor Spotifys nye feature, så forudser han også potentielle farer ved en yderligere finfiltrering af ens musiklytning.
- På et kulturelt plan er der på sigt en risiko for, at ens kulturhorisont bliver alt for indsnævret, fordi man ikke bliver præsenteret for ny musik, der, ifølge både algoritmen og ens egne filtrer, ligger uden for ens musiksmag, siger Rasmus Rex Pedersen og uddyber:- Det kunne potentielt have konsekvenser for, om man overhovedet vil være i stand til at skabe radikale brud i musikkulturen på sigt.
Du kan fjerne blokeringen når som helst, hvis kunstnere pludseligt begynder at lave musik efter din smag.
Det kræver naturligvis bare, at du opdager det.
FacebookTwitterKopier linkEmner:Spotify|Nephew|Roskilde Universitet|Facebook




https://www.dr.dk/nyheder/udland/overblik-derfor-flygter-hundredtusindvis-af-kristne-fra-mellemoesten

UdlandOVERBLIK: Derfor flygter hundredtusindvis af kristne fra MellemøstenTerror, krig og politisk islam er blandt grundene til, at kristne nu udgør fire procent af regionens indbyggere.
I Egypten føler de kristne sig bedre beskyttet end tidligere, men fremtiden er usikker.
Af Lasse Engelbrecht og Andreas Lindqvist22.
jan.
2019 kl.
19.
38Bemærk: artiklen er mere end 30 dage gammelLæs opI kristendommens vugge i Betlehem udgjorde de kristne for 70 år siden det store flertal.
I dag er kun 10-20 procent af byens indbyggere kristne, og samlet set udgør de kristne i dag kun en enkelt procent af befolkningen i de palæstinensiske områder.
Læs også:Betlehems kristne frygter for fremtiden: 'Vi frygter, at vores kirker bliver kolde museer'Udviklingen er den samme over hele Mellemøsten, hvor andelen af kristne falder støt.
Hvor de i 1910 udgjorde knap 14 procent af befolkningen i regionen, udgjorde de kun lige over fire procent i 2010.
Og faldet fortsætter frem mod 2025, viser forskning.
DR Nyheder har spurgt Andreas Bandak, lektor på Institut for Tværkulturelle og Regionale Studier på Københavns Universitet, hvorfor.
Vestbreddenepa07296869 People gather as Orthodox Christian pilgrims perform baptisms at Qasr al-Yahud baptism site on the Jordan River, during the Epiphany Day, near the West Bank city of Jericho, 18 January 2019.
The ritual takes place at the site which is believed to be the place where Jesus Christ have been baptized by John the Baptist, one of the milestones in the gospel narrative of Jesus' life.
EPA/ALAA BADARNEH I mange år har kristne fået færre børn og samtidig satset på at uddanne deres børn, og det har gjort mange i stand til at rejse ud og forlade Betlehem og Vestbredden.
Tidligere var det ifølge mange ikke nødvendigt at være muslim for at blive defineret som palæstinenser.
I forbindelse med, at terrororganisationen Hamas indflydelse er vokset i Gazastriben og på Vestbredden, har mange kristne oplevet, at deres rolle er blevet presset.
Dette har forstærket det allerede etablerede mønster for emigration.
IrakIraqi Christians attend a mass on Christmas Eve at the Grand Immaculate Church in al-Hamdaniya, near Mosul, Iraq December 24, 2018.
REUTERS/Khalid al-Mousily Iraks tidligere leder, Saddam Hussein, var en hård diktator, men sørgede også for en form for beskyttelse af nogle minoriteter, derunder kristne.
Han havde for eksempel kristne ministre.
Da den internationale koalition inklusiv Danmark invaderede Irak i 2003 faldt statsapparatet fra hinanden.
Det gav yderligtgående islamistiske grupper mulighed for at lægge pres på minoriteterne.
Iraks kristne minoritet er gået fra omkring 8-10 procent af befolkningen til omkring 2 procent i årene efter invasionen.
EgyptenA boy is carried by his father as he receives Holy Communion during a mass on Christmas eve at Saint Joseph's Roman Catholic Church in Cairo, Egypt December 24, 2017.
REUTERS/Amr Abdallah Dalsh Efter opstanden i Egypten i 2011 kom det Muslimske Broderskab til magten.
Det skabte en bevægelse i retning af mere islam i samfundet bredt set og en stigning i antallet af religiøse konflikter, hvilket skabte bekymring blandt mange kristne.
Nogle kristne søgte i denne periode at forlade landet.
Da general al-Sisi tog magten med udemokratiske midler, skabte det dog en tendens i modsat retning.
Mange kristne føler sig nu bedre beskyttet end tidligere, men er dog samtidig usikre på, hvilken retning landet bevæger sig i.
SyrienAn Assyrian woman attends a mass in solidarity with the Assyrians abducted by Islamic State fighters in Syria earlier this week, inside Ibrahim al-Khalil church in Jaramana, eastern damascus March 1, 2015.
Militants in northeast Syria are now estimated to have abducted at least 220 Assyrian Christians this week, a group monitoring the war reported.
REUTERS/Omar Sanadiki (SYRIA - Tags: POLITICS CIVIL UNREST CONFLICT RELIGION TPX IMAGES OF THE DAY) Historisk set har mange kristne grupper nydt beskyttelse af Assadregimet.
Under borgerkrigen i Syrien har regimets brutale fremfærd over for store dele af landets befolkning skabt grobund for forskellige oprørsgrupper og terrorbevægelsen Islamisk Stat, der i en periode har haft kontrol over store dele af Syrien og skabt massive flygtningestrømme.
Det har ramt både muslimer og sine steder skabt regulær forfølgelse af kristne.
I takt med, at russerne i 2014 gik ind i borgerkrigen og stabiliserede Assadstyret er både muslimer og kristne i begrænset omfang begyndt at vende tilbage fra nabolandene.
FacebookTwitterKopier linkEmner:Islamisk Stat|Saddam Hussein (politiker)|Irak|Kristendom|Vestbredden




https://www.dr.dk/nyheder/indland/oev-dig-i-uenighed-bare-det-tale-sammen-goer-os-klogere

Uenige SammenSe temaIndlandØv dig i uenighed: 'Bare det at tale sammen gør os klogere'Tal med og lyt til mennesker, du ikke er enig med, lyder opfordringen fra underviser i demokrati.
© DrAf Marie Louise Hagemeister22.
jan.
2019 kl.
19.
27Læs opDet er ikke kun dine muskler i armene eller benene, du har brug for at træne.
Du har også brug for at styrke din uenigheds-muskel eller din lytte-muskel.
Frisk på en udfordring?
Hvornår har du sidst talt med en, du ikke er enig med?
DR samler danskerne til samtaler over hele landet under overskriften "Uenige Sammen".
Vil du være med?
Så læs mere om Uenige Sammen her.
I hvert fald hvis du vil være i god demokratisk form.
Ordene kommer fra Kathrine Krone, som er sekretariatsleder i det kommunale demokrati-hus 'Byens hus Roskilde'.
I samarbejde med foreningen Demokratiscenen og virksomheden We Do Democracy har de fundet på begrebet Demokrati Fitness, som ved hjælp af øvelser skal gøre dig stærkere som demokratisk borger.
Det kan eksempelvis være, at man trænger til at blive trænet op til at blive bedre til at lytte.
Eller blive bedre til at finde frem til, hvad ens holdning er til et givent emne.
Demokrati er en livsstil, og vi udøver det hver eneste dag.
Men vi træner os ikke op til at blive bedre demokratiske medborgere.
Sekretariatsleder Kathrine KroneDemokrati Fitness foregår ligesom en holdtræning i et fitnesscenter, hvor en træner guider deltagerne igennem en række øvelser.
Men i stedet for biceps, lår og baller er det altså demokratimuskler som empatimusklen, lyttemusklen og ikke mindst uenighedsmusklen, der bliver trænet.
Det tager 30 minutter at træne Demokrati Fitness, og som med fysisk træning må det gerne give lidt sved på panden, siger Kathrine Krone.
- Demokrati er en livsstil, og vi udøver det hver eneste dag.
Men vi træner os ikke op til at blive bedre demokratiske medborgere.
Det kan øvelserne hjælpe til med.
Det er ok at være uenigeEn af de ting, vi skal blive bedre til, mener hun, er at være uenige med hinanden.
Det er vi nemlig ikke særlig gode til i Danmark.
Vi er konsensussøgende og ønsker som udgangspunkt, at alle har det godt.
Muskler du kan træneEmpatiI et demokrati er folk forskellige.
Du skal kunne sætte dig i andres sted.
Aktiv lytningI et demokrati leder vi efter løsninger.
Du skal lytte, undre dig og spørge ind.
HoldningI et demokrati er der mange veje at gå.
Du skal vide, hvad du selv mener og hvorfor.
Verbal selvtillidI et demokrati skal meninger brydes.
Du skal turde deltage i debatten.
UenighedI et demokrati er vi ofte uenige.
Det skal du kunne bruge uden at blive vred eller ked af det.
KompromisI et demokrati er der aldrig 100% enighed.
Vælg dine kampe.
MobiliseringI et demokrati skal du have andre med.
Du skal kunne tale fra dit eget hjerte til andres.
AktivistI et demokrati kan du gøre noget.
Se at komme af sted.
Kilde: Byens hus RoskildeMen når vi er uenige med hinanden og diskuterer, hvorfor vi er uenige, så udvikler vi os og bliver klogere.
Og derfor skal vi træne os op.
Det kan også være, man skal lære at blive bedre til at gå på kompromis eller til at vise mere empati, og så er det nogle andre slags øvelser, man skal kaste sig over, fortæller Kathrine Krone.
- Lyt til modstanderen og prøv at forstå, hvad det handler om for den anden.
Det er ikke sikkert, at vi er enige, men bare det er tale at sammen kan gøre os klogere, siger hum.
Uenige sammenI forbindelse med det kommende folketingsvalg har DR netop lanceret konceptet ”Uenige Sammen”.
Her vil vi gerne invitere så mange danskere som muligt til at mødes med en anden personligt - én, som mener noget andet, end du gør, og som bor tæt på dig.
Du kan læse mere om projektet her og melde dig til.
Mange af os taler med og møder mennesker, vi ligner.
Vi bliver sjældent udfordret på vores holdninger, fordi de fleste af dem, vi omgiver os med, mener det samme som os.
Projektet er en demokratisk øvelse i at lytte, undre sig, spørge ind til og blive klogere på en anden, der ikke mener det samme som dig.
Og det er en god idé, mener Kathrine Krone.
Det kan godt være, man ikke ændrer holdning, men måske man bliver endnu klogere på sin egen holdning.
Eller bliver bedre til at komme med argumenter for, hvorfor man har den holdning, man har.
For det er, når der er noget på spil, at vi ofte kommer frem til nogle bedre løsninger.
- Vi bliver udfordret og drevet frem, når vi lytter og taler med andre, som ikke ligner os selv.
Og det er vigtigt at lære, at det ikke gør noget, at man ikke mener det samme.
Nogle mennesker kan nærmest få det fysisk dårligt af at være uenige med andre, mens andre kan opleve at få et kick af det, når bølgerne går højt.
Men jo mere man øver sig på det, desto bedre bliver man, siger Kathrine Krone.
- Vi bliver nødt til at tale og lytte.
Og det er vigtigt, at uenighed er ok.
Det skaber fremdrift i vores samfund.
FacebookTwitterKopier linkEmner:Motion|Roskilde




https://www.dr.dk/nyheder/regionale/syd/ombudsmand-med-haard-kritik-alvorligt-efterlade-ansatte-skraemt-efter-kritisk

Syd- og SønderjyllandOmbudsmand med hård kritik: Alvorligt at efterlade ansatte skræmt efter kritisk ytringAabenraa Kommune får røffel for at indkalde kritiske medarbejdere til samtale.
Folketingets Ombudsmand, Jørgen Steen Sørensen, mener, at Aabenraa Kommune er gået alt for hårdt til medarbejderne i en sag, hvor fem kommunalt ansatte har ytret sig kritisk om byrådets beslutninger.
Af Louise Mandrup (interview)22.
jan.
2019 kl.
18.
30Bemærk: artiklen er mere end 30 dage gammelLæs opAabenraa Kommune får hård kritik i sag om ansattes ret til at ytre sig offentligt.
Fem medarbejdere blev kaldt til samtale efter offentligt at have udtalt sig kritisk, men samtalerne var ikke i respekt for ytringsfriheden.
Det vurderer Folketingets Ombudsmand, Jørgen Steen Sørensen, i en udtalelse om sagen.
Offentligt ansattes ytringsfrihedMan skal gøre det klart, at man udtaler sig på egne vegne og ikke på myndighedens vegne.
Man må ikke bryde sin tavshedspligt.
Man må ikke udtale sig på en freds- eller æreskrænkende måde, eksempelvis ved at fremsætte injurier.
Man må ikke udtrykke sig i en urimelig grov form eller fremsætte åbenbart urigtige oplysninger om væsentlige forhold inden for ens eget arbejdsområde.
Holder man sig inden for disse rammer, må man som udgangspunkt sige, hvad man vil - også selvom man udtaler sig kritisk om sin arbejdsplads.
Kilde: JustitsministerietDe fem medarbejdere i Aabenraa Kommune havde i november 2017 offentligt udtalt sig kritisk om byrådets beslutning om at flytte Fjordskolen, der er en specialskole for multihandicappede børn og børn med svære diagnoser, fra Aabenraa til Kruså og om besparelser i sundhedsplejen.
Efterfølgende blev de fem medarbejdere indkaldt til en samtale med ledelsen i kommunen, selvom deres udtalelser ikke overskred ytringsfriheden for offentlige ansatte.
- Aabenraa Kommunes håndtering af de her sager har været meget kritisable, og de ligger forholdsvis højt på kritikskalaen, siger ombudsmanden.
Må ikke irettesætte medarbejderenKommuner har lov til at indkalde ansatte til samtale for at tale om deres synspunkter og uenigheder.
Men det afgørende er, at en ledelse ikke må skræmme medarbejderen og give medarbejderen indtryk af, at vedkommende har gjort noget forkert ved at ytre sig offentligt.
Det har ikke været tilfældet ved de fem samtaler i Aabenraa Kommune, vurderer Ombudsmanden.
Han mener, at samtalerne kunne opfattes som irettesættelser.
Aabenraas Kommunes håndtering af de her sager har været meget kritisable.
Folketingets Ombudsmand, Jørgen Steen Sørensen- Vi mener, at samtalerne er foregået på en måde, så medarbejderne næsten kun kan være efterladt med et indtryk af, at de har gjort noget forkert og dermed skabe usikkerhed om, hvad de egentlig må sige offentligt.
Den samme opfattelse har Bent Holm Poulsen, der er formand for Forbundet FOA Sønderjylland, som har ført sagerne for to af medarbejderne.
- De var rigtig kede af det.
Utrygge og bange for at miste deres job.
De sad tilbage med følelsen af ikke at vide, hvad man må og ikke må sige.
Derfor er han også glad for den udtalelse, Ombudsmanden er kommet med i dag.
- Folk har været bange for at stå frem.
Så jeg håber, at det betyder, at der er medarbjedere i kommunen, som nu tør komme ud af busken.
Også med konstruktiv kritik, siger han.
"Det var ikke kommunens hensigt"Aabenraa Kommune tager ombudsmadens kritik meget alvorligt, og kommunen vil nøje gennemgå hans redegørelse, fortæller kommunaldirektør, Tom Ahmt.
Det var ikke kommunens hensigt at gøre de berørte medarbejdere utrygge.
Samtalen var en vejledningen i forskellen på at udtale sig som privatperson og på vegne af kommunen, forklarer Tom Ahmt.
- Efter vores opfattelse kunne det misforståes, om de var på vej til at udtale sig på kommunens vegne, eller de var tydelige nok i at udtale sig på egne vegne.
- Det var en overreaktion, mener ombudsmanden.
Det tager vi selvfølgelig til efterretning, siger Tom Ahmt.
Ifølge ombudsmanden er sagen særlig kritisabel, fordi de mange samtaler på kort tid har kunnet skabe en overordnet usikkerhed hos de ansatte i Aabenraa Kommune.
- Det har ikke kun kunnet gøre de enkelte medarbejdere usikre.
Helt generelt har samtalerne kunnet skræmme og afskrække ansatte i Aabenraa Kommune fra at bruge deres ytringsfrihed, siger Jørgen Steen Sørensen.
Aabenraa Kommune har oplyst ombudsmanden, at man er i gang med at lave en vejledning om kommunenes kommunikationspolitik til de ansatte.
FacebookTwitterKopier linkEmner:Aabenraa Kommune|Folketingets Ombudsmand|Arbejdsmarked|Aabenraa|Jørgen Steen Sørensen (jurist)




https://www.dr.dk/sporten/oevrig/dbu-storsatser-paa-e-sport-starter-det-foerste-e-fodboldlandshold

Øvrig sportDBU storsatser på e-sport: Starter det første e-fodboldlandsholdE-sport stormer fremad, og det har nu også haft sin effekt på DBU, der lancerer et nyt stort projekt inden for området.
DBU kommer med en storsatsning på e-sport og har oprettet det første fodboldlandshold inden for e-sport i Danmark.
(Arkivfoto) Af Frederik Palle22.
jan.
2019 kl.
18.
19 | opdateret 22.
jan.
2019 kl.
18.
22Bemærk: artiklen er mere end 30 dage gammelLæs opUdviklingen i e-sport er kun gået én vej over de senere år, og det betyder, at Dansk Boldspil-Union også vil være med, hvor det sker.
Derfor har de nu besluttet at satse på området heriblandt at starte Danmarks første officielle e-fodboldlandshold.
Det meddeler de i en pressemeddelelse.
- Interessen for e-sport er kæmpe blandt børn og unge, og et spil som FIFA er for længst blevet en konkurrencesport.
Derfor lancerer vi nu Danmarks første e-landshold, som skal forsvare Danmarks ære internationalt, forklarer Kenneth Reeh, konstitueret administrerende direktør i DBU.
Læs også:LeBron med harpiks: Gary Hines er alt det, amerikansk håndbold kunne være- Samtidig har vores lokalunioner planer om en masse aktiviteter, hvor e-sport kan bidrage til nye medlemmer og udvikling af vores fodboldklubber, siger han.
Nogle af de aktiviteter omhandler en ny national breddeturneringen samt lokale e-fodboldskoler.
Og så altså et e-fodboldlandshold, som vil have deres første Fifa-turnering den 2.
februar mod Finland, Norge og Sverige.
Populært hos Dansk ErhvervDet bliver altså bemærket, at e-sport er i en rivende udvikling, og det mærker man også i erhvervslivet.
- Der er rigtig store penge at hente i e-sport.
Ikke kun for elitegamerne og deres hold, men også for en lang følgerække af erhverv indenfor eksempelvis turisme og detailhandlen.
Når Danmark lægger jord til internationale elitesportsbegivenheder, så betyder det både flere penge i kassen hos hotellerne, restauranterne og souvenirbutikkerne, siger Brian Mikkelsen, der er direktør hos Dansk Erhverv.
Læs også:OVERBLIK Her er alle prisvinderne ved Sport 2018- Og når Karla eller Anton skriver ønskeliste, så ønsker de sig gamer-t-shirts, gamer-keyboards eller gamer-mus med deres yndlingsspillers billede eller navn på, ligesom vi kender det fra fodboldens verden.
Det er godt for detailhandlen, forklarer Brian Mikkelsen.
Det skal dog ikke udelukkende handle om at være rigtig god til at sidde ned foran fjernsynet eller computeren.
Som en del af e-fodboldskolerne vil der også være fokus på kostvejledning og fysisk træning.
Læs også:Alpe d’Huez kan besejres i din dagligstue: 'E-cykling er ikke bare en døgnflue'Norge har allerede oprettet deres e-landshold, der spillede deres første landskamp i december mod Frankrig.
FacebookTwitterKopier linkEmner:DBU|Fodbold|eSport|Norge|Brian Mikkelsen (politiker)




https://www.dr.dk/nyheder/indland/guide-saadan-bruger-du-foraeldreintra-fornuftigt

IndlandGuide: Sådan bruger du Forældreintra fornuftigtDR Nyheder har bedt lærerne og en ekspert om at give deres opskrift på god kommunikation på Forældreintra.
Både en ekspert og en næstformanden hos Danmarks Lærerforening mener, at skoler bør sætte krav til, hvordan forældrene bruger Forældreintra.
Af Sean Coogan22.
jan.
2019 kl.
18.
02Bemærk: artiklen er mere end 30 dage gammelLæs opAlma holder fødselsdag, 6.
A står for kagesalg i frokostpausen på fredag, og er der i øvrigt nogen, der er kommet til at tage Silas' gummistøvler med hjem?
Hvert år bliver der sendt over 200 millioner beskeder via ForældreIntra.
I dag lyder anbefalingen fra regeringens stresspanel, at man lukker og slukker for platformen, der for nogle rimer på stress og en overflod af information.
Læs også:Regeringens stresspanel: Forældreintra bør lukkes og kontaktbogen genindføresEt af argumenterne er, at Forældreintra stresser både forældre og lærere, fordi det er præget af meddelelsesforurening.
Hos organisationen Skole og Forældre er man imod at afskaffe Forældreintra, men man mener også, at kommunikationen ikke foregår godt nok.
- Den måde, man bruger systemet på, har fået lov til at udvikle sig, uden at nogen har sat gode grænser for det og lavet principper for kommunikationen mellem skole og hjem.
Det er dér, man bør gribe ind, mener Rasmus Edelberg, der er formand for Skole og Forældre.
Men hvad styrker god kommunikation på Forældreintra?
Det har DR Nyheder spurgt en ekspert og en repræsentant for lærerne om.
Skolerne skal sætte reglerneDiskussionen om brugen af Forældreintra er først og fremmest noget, der skal foregå på de enkelte skoler.
Det mener blandt andre Dorte Lange, som er næstformand i Danmarks Lærerforening.
Hun opfordrer skolerne til lokalt at diskutere retningslinjer i et samarbejde mellem blandt andre skolernes ledelse og bestyrelse.
Det samme budskab kommer fra Jacob Brøndum Pedersen, medstifter af Center for Digital Dannelse, som blandt andet rådgiver om digital dannelse og digitale kompetencer.
- Forældreintra er en platform, der er blevet stillet til rådighed af skolerne.
Ligeså snart, man sætter en virtuel platform til rådighed, skal man definere nogle regler for brugen af den, siger han.
Læs også:Forældreforening: Det giver ikke mening at lukke ForældreintraJacob Brøndum Pedersen sammenligner brugen af Forældreintra med det at samles ved spisebordet med sin familie.
Her forventes det, at der leves op til nogle klare regler om, hvordan man opfører sig.
På samme måde skal skolen stille klare krav, når forældrene samles om skærmene, mener han.
- Skolerne skal definere, hvad Forældreintra er for dem, og hvad der er deres værdisæt og spilleregler på intranettet, siger Jacob Brøndum Pedersen, som foreslår, at det kan gøres i en velkomstfolder, når ens barn starter på skolen.
Tag konflikter ansigt til ansigtEt klart råd til forældrene går på, at man tænker over, om beskeden egner sig til at blive leveret ved hjælp af tastaturet.
Det gælder især i forhold til debatter og tvivlsspørgsmål, mener Dorte Lange.
- Forældrene skal selvfølgelig orienteres og inddrages, men det er ikke hensigtsmæssigt, at det foregår over intranettet, siger Dorte Lange, som mener, at diskussioner gør sig bedre ved eksempelvis forældremøder.
Hun opfordrer forældre til ikke at lade tastaturet være den eneste indgang til lærerne.
- Det er klart at foretrække, at man prioriterer det personlige møde mellem forældre og lærere i stedet for kun at have en digital kommunikation, siger hun.
For Jacob Brøndum Pedersen er tommelfingerreglen, at man skal gå offline, hvis der er tale om noget negativt.
- Når det handler om noget negativt, så skal man kommunikere via et medie, som er meget stærkere, for eksempel ansigt til ansigt, siger han.
Når man står ansigt til ansigt med læreren eller forælderen, man vil tale med, bliver kommunikationen styrket på to punkter, siger han.
For det første er der mulighed for hurtigt at udveksle meget mere information ved at tale sammen.
For det andet er der også mulighed for at fornemme konteksten, høre hinandens tone og se den anden andens kropssprog for bedre at forstå hinanden.
- De skriftlige medier er de fattigste medier, siger han.
Fællesbeskeder skal ikke blive til forældremøderInden man trykker på "svar alle"-knappen, bør man tænke over, hvad der var meningen med beskeden fra afsenderen, mener Dorte Lange.
- Der er noget vigtigt i, at vi har tovejs-kommunikation, siger hun.
- Men når man åbner for tovejskommunikation, kan der komme 28 forældresvar, som læreren på en eller måde skal forholde sig til, eller forældre begynder at diskutere med hinanden, siger hun.
- Så har man pludselig et løbende forældremøde kørende.
Det er ikke hensigtsmæssigt, lyder det.
Derfor bør man tænke over, hvad der var hensigten med fællesbeskeden fra klasselæreren.
- Det er ofte ikke et oplæg til debat.
Dem kan man have, når man har et forældremøde, siger hun.
- Vi vil ikke og skal ikke skære forældrene fra.
Det er enormt vigtigt, at vi har en folkeskole, hvor forældrene er med ind over, men det må ikke blive en konstant debat på Intra, lyder det fra Dorte Lange.
FacebookTwitterKopier linkEmner:Grundskole|Skole og Forældre|PR og kommunikationsbranchen|Uddannelse|Danmarks Lærerforening




https://www.dr.dk/nyheder/politik/claus-hjort-vi-kan-ikke-forbyde-huawei

HuaweiSe temaPolitikClaus Hjort: Vi kan ikke forbyde HuaweiForsvarsministeren er dog åben for at kigge på lovgivningen.
Forsvarsminister Claus Hjort Frederiksen (V) ser med stor alvorlighed på sagen om Huawei og det danske 5G-netværk.
Af Thomas Klose Jensen22.
jan.
2019 kl.
17.
35Bemærk: artiklen er mere end 30 dage gammelLæs opRegeringen tager spørgsmålet om Huaweis rolle i opbygningen af TDC's kommende 5G-netværk meget alvorligt.
Det fastslog forsvarsminister Claus Hjort Frederiksen (V) gentagne gange på dagens åbne samråd om netop Huawei og dansk sikkerhedspolitik.
- Det er altså ikke nyt, at vi har haft opmærksomhed på Huawei og andre leverandører af teknologi til vores telesektor, og at vi løbende forsøger at tage de nødvendige og proportionelle forholdsregler, lød det fra ministeren.
- Vores opmærksomhed er på det seneste blevet skærpet.
En kontroversiel mobilgigantHuawei er i dag en gigantisk virksomhed, der sælger produkter og services i 170 lande verden over.
Huaweis kerneaktiviteter er fremstilling af telekommunikationsnetværk, services for virksomheder og myndigheder og fremstilling af blandt andet mobiltelefoner og tablets.
Tidligere har Australien, USA og Canada blacklistet selskabet, af frygt for at den kinesiske stat eller andre aktører kan anvende Huaweis netværk til cyber-spionage.
Huawei har afvist alle disse påstande og understreget, at selskabet er uafhængigt af myndighederne og ikke driver spionage.
I 2013 indgik TDC en aftale med Huawei, som fra i år opbygger og driver det største og vigtigste mobilnetværk i Danmark, TDC's avancerede 4G-netværk.
I 2018 har USA lagt pres på sine allierede for ikke at købe Huaweis produkter til kritisk it-infrastruktur, da selskabets forbindelser til Kina anses for at være en sikkerhedsrisiko.
Kilde: RitzauPå sikkerhedsmyndighedernes radarDen britiske efterretningstjeneste, MI6, har advaret mod at samarbejde med netop Huawei, og tidligere har både Australien, USA og New Zealand valgt at opgive samarbejdet med det kinesiske selskab af frygt for spionage.
I Canada blev den kinesiske telegigants finansdirektør, Wanzhou Meng, anholdt 1.
december sidste år.
Hun blev anholdt med henblik på udlevering til USA, der mistænker hende for at have været med til at bryde USA's sanktioner mod Iran.
I begyndelsen af december sidste år, forklarede chef for Forsvarets Efterretningstjeneste, Lars Findsen, til Jyllands-Posten, at meldingerne fra udlandet - herunder MI6 - havde gjort, at Huawei nu også var "på de danske sikkerhedsmyndigheders radar".
I 2013 indgik TDC en aftale med Huawei om, at den kinesiske televirksomhed skulle levere udstyret og stå for driften af mobilnetværket.
Huawei har allerede været med til at opbygge 4G-netværket i Danmark og tester lige nu også 5G-netværket.
TDC's nuværende kontrakt med Huawei udløber i 2020.
Arbejder på mulighed for indgrebClaus Hjort Frederiksen deler bekymringen omkring Huawei.
Samtidig slår han dog fast, at det er op til TDC at finde den rette leverendør, og at dansk lovgivning på nuværende tidspunkt ikke giver mulighed for at forbyde bestemte leverandører.
- Det kan da godt være, at vi skal se på lovgivningen, når vi nu får lejlighed til at samle erfaringerne på det her område.
Det, vil jeg synes, er et fornuftigt skridt, lød det fra ministeren.
- Vi arbejder på mulighederne for indgreb og national screening af udenlandske investeringer i Danmark.
På nuværende tidspunkt giver lovgivningen Center For Cybersikkerhed mulighed for at følge processen tæt og for at få fuldt indblik i systemerne.
Herudover har centret en række kontrolredskaber.
Det kan for eksempel være en sikring af, at personale med adgang til kritiske komponenter skal være sikkerhedsgodkendte, og at enhver adgang til systemerne bliver logget.
Ejerforhold er problematiskeEn del af bekymringerne omkring Huawei skyldes kinesisk lovgivning, som pålægger virksomheder at hjælpe staten.
Derfor kan alle kinesiske virksomheder potentielt blive anvendt som et værktøj for den kinesiske stats strategiske mål, lød det fra Claus Hjort Frederiksen.
- De fleste større virksomheder som Huawei har tætte forbindelser til det politiske system og realiteten er, at Huawei er omgivet af nogle uigennemsigtige ejerforhold, forklarede han.
- Jeg er helt enig i, at det giver anledning til bekymring, og derfor har vi også et særligt fokus på den dynamik, der er mellem den kinesiske stat og kinesiske virksomheder som Huawei.
FacebookTwitterKopier linkEmner:Huawei|TDC|USA|Telebranchen|Claus Hjort Frederiksen (politiker)




https://www.dr.dk/nyheder/indland/kommune-tvinger-sig-igennem-i-vejstrid-svineavler-skal-fjerne-afspaerring

IndlandKommune tvinger sig igennem i vejstrid: Svineavler skal fjerne afspærringSvineproducenten Martin Lund Madsen skal fjerne sandbunker på vejen, så borgere kan færdes på den.
Siden oktober har Martin Lund Madsen spærret Skovgårdsvej, der er anlagt på hans grund.
Arkivfoto.
Af Anna Sol Jørgensen22.
jan.
2019 kl.
17.
50Bemærk: artiklen er mere end 30 dage gammelLæs opSvinebonden Martin Lund Madsen skal fjerne sandbunkerne, der siden oktober har blokeret Skovgårdsvej i Vejen.
Hvad er ekspropriation?
Ekspropriation er i dansk ret tvungen afståelse af ejendomsret eller andre formuerettigheder mod fuld erstatning.
De almindelige betingelser står i Grundlovens§ 73, hvoraf det blandt andet fremgår, at "hvis der f.
eks.
skal anlægges en offentlig vej, bliver projektet ikke standset, fordi en grundejer ikke vil sælge sin jord.
I sådan en situation kan stat og kommune overtage folks ejendom og give erstatning i stedet.
Man kalder det at ekspropriere folks ejendom," og der skal siden ydes "fuldstændig erstatning.
"En kommunalbestyrelse kan foretage ekspropriation af privat ejendom, hvis det er nødvendigt for at realisere en lokalplan eller en byplanvedtægt.
Det slår Vejen Byråd fast, efter at kommunen i dag har fundet hjemmel i loven til at overtage svinebondens grund, selvom vejen i sin tid blev ulovligt anlagt.
- Vejen Byråd har i dag godkendt ekspropriationen af Skovgårdsvej.
Der er dermed fulgt op på Højesteretsdommen med en retlig lovliggørelse efter vejloven, udtaler borgmester i Vejen Kommune, Egon Fræhr, i en pressemeddelelse.
Kommunen overtog jorden, som Skovgårdsvej løber på, fra Banedanmark, efter at området blev eksproprieret.
Men det har Højesteret ikke givet grønt lys for, og slog sidste år fast, at vejen er anlagt ulovligt på Martin Lund Madsens jord.
Mister ejendomsret over jordenKommunens godkendelse af ekspropriation i dag betyder, at landmanden mister ejendomsretten over sin jord.
Og med den nu godkendte ekspropriation af Skovgårdsvej håber borgmesteren, at vejen bliver farbar igen.
- Det er en beslutning, som eksperter og ministeren har anført som eneste mulighed.
Byrådet håber, at Martin Lund Madsen af egen drift vil fjerne sandbunkerne på vejen, så borgerne igen kan bruge Skovgårdsvej, siger Egon Fræhr.
- Lukningen er af flere årsager til stor gene for borgerne.
Blandt andet fordi jernbanen ikke kan passeres, og ikke mindst fordi al den tunge trafik skal ind gennem Askov by, fortsætter han.
Martin Lund Madsen har tidligere krævet, at kommunen enten nedlægger vejen på hans grund eller i stedet køber hele grunden på omtrent 190 hektar.
Kommunen har afvist den første mulighed, og Egon Fræhr mener, at det er urealistisk at betale 50 til 60 millioner kroner for grunden.
Martin Lund Madsen har nu fire uger til at indgive klage over kommunens godkendelse.
Tidslinje - seks års strid om Skovgårdsvej•2012: Der bliver indgået en politisk aftale om en elektrificering af det danske jernbanenet.
Strækningen mellem Esbjerg og Lunderskov er den første, der skal elektrificeres.
Vejen Kommune laver en løsning, hvor der anlægges en ny 1,4 km lang vej, Skovgårdsvej, i forbindelse med en nye jernbanebro.
Vejen skal gå over landmand Martin Lund Madsen marker ved Estrup vest for Vejen.
Derfor beslutter Ekspropriationskommissionen en delvis ekspropriation af Martin Lund Madsens ejendom.
•2015: Ekspropriationskommissionen træffer i maj beslutning om delvis ekspropriation af Martin Lund Madsens ejendom og tilkender samtidig erstatning for ekspropriationen med i alt 2.
137.
792 kr.
samt yderligere 100.
000 kr.
for sagkyndig bistand under sagens behandling.
I september får Martin Lund Madsen byrettens ord for, at ekspropriationen er ugyldig, og han kræver, at Banedanmark fjerner både bro og vej.
Men Banedanmark anker afgørelsen til landsretten.
•2017: I juni vinder Banedanmark sagen i landsretten, men Martin Lund Madsen er ikke tilfreds.
Han søger Procesbevillingsnævnet om tilladelse til at få sagen afgjort ved Højesteret, og det får han lov til kort før jul.
•2018:I Højesteret får Martin Lund Madsen medhold: Vejen Kommune og Banedanmark handlede ulovligt, da de anlagde vejen over hans mark.
Landmanden har tilbudt kommunen at købe hans ejendom, men han siger, at kommunen har afvist at forhandle med ham.
Så nu forventer han, at kommunen fjerner vejen.
Borgmester Egon Fræhr (V) bekræfter, at man ikke vil forhandle med landmanden om køb af hans ejendom.
FacebookTwitterKopier linkEmner:Egon Fræhr (politiker)|Venstre|Banedanmark|Vejen|Landbrug




https://www.dr.dk/sporten/fodbold/fc-nordsjaelland-saelger-topscorer-til-rivaler-vigtigt-skridt-kvindefodbold

FodboldFC Nordsjælland sælger topscorer til rivaler: 'Vigtigt skridt for kvindefodbold'Ifølge FCN er det første gang, at to danske klubber indgår en decideret handel om en kvindelig fodboldspiller.
Nicole Robertson skifter til rivalklubben B93.
(Foto: FCN.
dk © fcn.
dk)Af Rasmus Dalgaard22.
jan.
2019 kl.
17.
28 | opdateret 22.
jan.
2019 kl.
18.
05Bemærk: artiklen er mere end 30 dage gammelLæs opAmerikanske Nicole Robertson er fortid i FC Nordsjælland, da hun er blevet købt af rivalerne fra B93.
Det skriver FC Nordsjælland i en pressemeddelelse.
Robertson har haft en afgørende rolle i, at FCN er på vej mod landets bedste kvindelige fodboldliga, men da hun selv ønskede at skifte, og B93 ville betale for hende, så takkede FC Nordsjælland ja tak, fortæller Christian Taylor, der er chef for klubbens afdeling for kvindefodbold.
Læs også:FC Nordsjælland om satsning på kvindefodbold: ’Superliga-klubberne skal bare komme i gang’- Vi kan tillade os at være stolte af, at Nicoles skifte fra os til B93 er den første officielle handel mellem to danske kvindefodboldklubber, så vidt vi er informerede, siger Christian Taylor.
- B93 har betalt os en transfer, som begge parter synes er fair, og uden at gå i detaljer omkring beløbet, så er det ikke ubetydeligt.
Det giver os muligheden for at optimere på flere fronter inden et meget vigtigt og spændende forår, hvor ambitionen er oprykning til 3F-ligaen.
Fakta om handler med kvindelige fodboldspillereI 2018 udarbejdede Det Internationale Fodboldforbund (Fifa) for første gang en rapport om handler på verdensplan med kvindelige fodboldspillere.
Rapporten kiggede på perioden mellem 1.
januar og 1.
september, og nogle af konklusionerne var:- I perioden blev der handlet kvindelige fodboldspillere for cirka 375.
000 britiske pund, hvilket svarer til cirka 3,2 millioner kroner.
Til sammenligning blev der i samme periode handlet mandlige fodboldspillere for cirka 5,4 milliarder britiske pund, hvilket cirka svarer til 46 milliarder danske kroner.
- 3,3 procent af alle transfers med kvindelige fodboldspillere i den periode involverede penge.
Til sammenligning involverede 15,7 procent af handlerne med mandlige fodboldspillere penge.
Kilde: FifaChristian Taylor fortæller ydermere til DR Sporten, at dette skifte kan være vigtigt for kvindefodbold.
Spillere på kontrakt betyder, at de større hold ikke længere bare kan stjæle talenter gratis.
- Det her var måske det næste vigtige skridt i kvindefodbold.
Traditionen har jo lidt været hos mange storklubber, at man har kigget mod naboklubberne og taget talenter derfra kvit og frit, og det synes de mindre klubber måske er lidt ærgerligt.
Så det er noget, der bliver arbejdet på, siger han.
Læs også:Landstræner: Jeg håber, vi kan fastholde danskernes sympatiI foråret skal både B93 og FC Nordjælland spille i Kvalifikationsligaen og kæmpe for at rykke op i Danmarks bedste række for kvindelige fodboldhold, 3F Ligaen.
Det er derfor ikke helt forkert at betragte de to hold som store konkurrenter, men det var vigtigt for FC Nordsjælland ikke at holde fast i en spiller, som gerne ville væk.
Læs også:Pernille Harder: 'To nomineringer viser hvor langt kvindefodbolden er kommet'- Det er faktisk sådan, at Nicole er meget ambitiøs, og hun synes samtidig også, at hun har været med til at bygge det hele op i Nordsjælland.
Og så var hun klar på en ny udfordring.
Vi er jo heller ikke interesserede i at holde på spillere, som vil videre, forklarer Christian Taylor.
22-årige Nicole Robertson ankom til storsatsende FC Nordsjælland i 2017.
FacebookTwitterKopier linkEmner:FC Nordsjælland|Fodbold|3F|Sjælland




https://www.dr.dk/nyheder/indland/vi-tjekkede-foraeldreintra-295529233-gange-sidste-aar

IndlandVi tjekkede Forældreintra 295.
529.
233 gange sidste årForældre er flittige til at kigge efter beskeder fra skolen, viser nye tal.
Forældreintra-appen er blevet en populær måde at tjekke informationer fra skolen.
Af Nis Kielgast22.
jan.
2019 kl.
17.
02Bemærk: artiklen er mere end 30 dage gammelLæs opDet er stressende for forældre at holde styr på de mange beskeder i skolernes digitale platform Forældreintra.
Derfor bør systemet lukkes og erstattes med den gammeldags kontaktbog af papir, lyder forslaget i dag fra regeringens stressudvalg.
ForældreintraForældreintra er den del af skolernes kommunikationssystem, Skoleintra, der henvender sig til forældrene.
De første forældre fik adgang til systemet i 2004.
I dag bruger næsten alle skoler systemet.
Og når man ser på aktiviteten på Forældreintra, er det i hvert fald tydeligt, at den digitale platform fylder en del i mange forældres hverdag.
De omtrent 655.
000 forældre, der bruger Forældreintra, loggede sidste år på systemet ikke mindre end 295.
529.
233 gange.
Altså næsten 300 millioner gange på bare et år.
Det svarer til, at en gennemsnitsforælder tjekker 1,2 gange om dagen året rundt, viser nye data, som virksomheden Itslearning, som står for driften af Forældreintra, har trukket til DR.
Forældrenes iver for at tjekke varierer dog temmelig meget over året.
I januar er aktiviteten allerhøjest.
Her tjekkede forældrene i gennemsnit appen eller hjemmesiden 1,8 gange om dagen.
I feriemåneder, hvor der af naturlige grunde ikke er så meget information om børnenes skolegang, dykker forældrenes aktivitet på Forældreintra også.
I juli loggede en gennemsnitsbruger kun på 0,3 gange om dagen.
Omkring 15 beskeder i indbakken på en månedDer kan være mange grunde til at logge på Forældreintra.
Man kan blandt andet se opslag fra skolen, få overblik over ugens aktiviteter i klassen og tjekke de beskeder, man har fået tilsendt fra lærere og andre forældre.
Især mængden af beskeder (en slags mails internt i systemet) har givet anledning til debat.
Læs også:Regeringens stresspanel: Forældreintra bør lukkes og kontaktbogen genindføresDR har fået data for alle beskeder sendt i november 2018.
Der blev modtaget næsten 20 millioner i alt i de forskellige skolesystemer, og omtrent halvdelen endte i forældrenes indbakker i Forældreintra.
Det svarer til, at forældre-brugerne i gennemsnit modtog lige under 15 beskeder i november.
Det var ikke muligt at trække data for hele året.
November måned er valgt, fordi statistikken ikke skævvrides af, at elever og forældre for eksempel er på juleferie.
Det betyder dog også, at antallet af beskeder sandsynligvis er højere end i de måneder, hvor der er ferier og helligdage.
Antallet af beskeder ser ud til at ligge nogenlunde på samme niveau som de seneste år.
I november 2015 modtog forældrene 9,3 millioner beskeder, altså kun en smule mindre end de 9,8 millioner beskeder i 2018.
Det er tæt på det antal beskeder, der landede i indbakkerne hos lærere og andre ansatte på skolerne samme måned sidste år, nemlig 8,8 millioner.
De har dog noget mere læsestof per person, da der kun er omkring 200.
000 aktive 'lærerprofiler'.
FacebookTwitterKopier linkEmner:Grundskole|Uddannelse




https://www.dr.dk/nyheder/regionale/trekanten/efter-digitalt-tinglysnings-kaos-boligejere-vil-have-erstatning

TrekantområdetEfter digitalt tinglysnings-kaos: Boligejere vil have erstatningEfter ti års ventetid starter gruppesøgsmål i dag mod staten.
I dag starter en retssag mod staten.
Tusinder af danskere søger erstatning efter kaos, da tinglysningen for ti år siden blev digitaliseret.
Af Rasmus Poulsen Larsen, Louise Lind Jensen og Annette Jespersen22.
jan.
2019 kl.
17.
00Bemærk: artiklen er mere end 30 dage gammelLæs opI dag starter en større retssag mod staten.
Sagen er anlagt af omkring 500 danskere, oplyser Danske Boligadvokater.
Tilbage i 2009 og 2010 blev boligejere og virksomheder fanget i det kaos, der opstod, da staten gik fra at tinglyse ejendomshandler på papir til at gøre det digitalt.
Systemet kunne ikke følge med, og ifølge Danske Boligadvokater trak omkring 50.
000 handler i langdrag, fordi papirarbejdet ikke kunne gøres færdigt.
Ifølge advokaterne kostede det boligkøberne og sælgerne op imod en halv milliard kroner.
Derfor starter i dag et gruppesøgsmål mod Domstolsstyrelsen ved Østre Landsret.
Henrik mistede 20.
000 kronerHenrik Alsted var en af de boligejere, som kom i klemme.
Da han for ti år siden flyttede fra Aabenraa til Ribe, blev hans bolighandel ekstra dyr, fordi sagen gik i stå, da huset skulle tinglyses.
Det betød, at han skulle betale renter af nogle penge, som han allerede havde, fordi huset var solgt.
Blot fordi tinglysningen ikke fungerede.
Udgifterne for det ekstra lån løb op i omkring 20.
000 kroner for Henrik Alsted.
Prisen for at indføre det på landsplan på en gang er, at nogle borgere og erhvervsvirksomheder har betalt en - i visse tilfælde - meget høj pris.
Torben Strøm, formand for Dansk EjendomsmæglerforeningDerfor glæder han sig til, at sagen endelig kommer for landsretten.
- Jeg er da glad for, at vi måske får den kompensation, som vi havde ret til, siger Henrik Alsted.
Læs også:Boligejere kæmper for at få erstatningOprindeligt var der flere tusinde husejere og virksomheder med i søgsmålet, men undervejs faldt en del fra, fordi de ikke kunne overskue at finde de relevante dokumenter frem efter så mange år.
Boligejere betalte dyrt for verdens bedste tinglysningLinda Lindholm var tilbage i 2009 chef for Homes Servicecenter Syddanmark & Fyn.
Hun husker det som en kaotisk tid med mange frustrerede boligsælgere.
- De var meget kede af det, vrede og frustrerede.
Og vi sad der og kunne hverken gøre fra eller til, fortæller hun.
Torben Strøm, formand for Dansk Ejendomsmæglerforening, der har forretning i Haderslev, konstaterer, at Danmark i dag har det suverænt bedste tinglysningssystem i verden.
- Men prisen for at indføre det på landsplan på en gang er, at nogle borgere og erhvervsvirksomheder har betalt en i visse tilfælde meget høj pris, siger han.
Sagen er anlagt mod Domstolsstyrelsen.
De skriver på deres hjemmeside, at der er fremlagt mere end 8.
000 sider dokumenter.
Kammeradvokaten fører sagen, og der er afsat 12 retsdage i Østre Landsret.
Der ventes at falde dom inden sommeren 2019.
FacebookTwitterKopier linkEmner:Dansk Ejendomsmæglerforening|Danske Boligadvokater|Bolig|Erhverv|Sjælland




https://www.dr.dk/nyheder/udland/konflikten-trappes-op-italien-beskylder-frankrig-udpine-afrika

Valg til Europa-ParlamentetSe temaUdlandKonflikten trappes op: Italien beskylder Frankrig for at udpine AfrikaMacron er et perfekt skræmmebillede for Italiens EU-kritiske regering, siger ekspert.
Den franske præsident, Emmanuel Macron, bliver ofte kritiseret af de italienske regeringspartier.
Af Per Bang Thomsen22.
jan.
2019 kl.
18.
09Bemærk: artiklen er mere end 30 dage gammelLæs opDer blev uddelt diplomatiske skideballer, da Italiens ambassadør i Frankrig, Teresa Castaldo, i går stod skoleret i det franske udenrigsministerium.
Hun var blevet indkaldt, efter at den italienske vicepremierminister, Luigi Di Maio, i weekenden havde beskyldt franskmændene for at være årsag til, at hundredtusindvis af afrikanere i de senere år er rejst mod Europa.
- Hvis folk vælger at forlade Afrika, skyldes det europæiske lande – Frankrig, frem for alt – som aldrig er holdt op med at kolonisere dusinvis af afrikanske lande, sagde premierministeren, som kommer fra protestpartiet Femstjernebevægelsen.
- EU burde indføre sanktioner mod Frankrig og andre lande som Frankrig, der udpiner Afrika, og som får disse mennesker til forlade deres hjemlande.
Afrikanere burde være i Afrika - ikke på bunden af Middelhavet, sagde han med henvisning til de mange migranter, der i årenes løb er druknet på deres færd mod Europa.
De bemærkninger faldt bestemt ikke i god jord hos den franske regering med præsident Emmanuel Macron i spidsen.
Luigi Di Maio, der er vicepremierminister i Italien, lægger ikke skjul på sin kritik af den franske regering.
Konflikt med dybe rødderIfølge det italienske nyhedsbureau Ansa blev de betegnet som både ”fjendtlige og uberettigede” af den franske regering.
Ikke mindst, når man ser det ”i forhold til det partnerskab, Frankrig og Italien har i EU”, lød det ifølge nyhedsbureauets kilder.
Men det er dog langt fra første gang, at den italienske regering, der udover Femstjernebevægelsen består af det højrenationalistiske Lega, sender verbale stikpiller af sted mod deres franske kolleger.
Luigi Di Maio har offentligt bakket op om den franske protestbevægelse ’De Gule Veste’, der i den seneste tid har demonstreret rundt om i Frankrig mod regeringen og præsident Macrons politiske kurs.
Mandag var det så Lega-partiets leder og indenrigsminister, Matteo Salvini, der langede ud efter franskmændene.
Han påstod i et tv-interview, at ”Frankrig ikke har nogen interesse i at stabilisere situationen” i det borgerkrigshærgede Libyen.
Legas leder, Matteo Salvini, var tidligere på måneden i Polen for at undersøge, om han kan indgå et samarbejde med landets EU-kritiske regering frem mod europaparlamentsvalget i maj.
- Sandsynligvis fordi de har olieinteresser, der strider med Italiens interesser, sagde Matto Salvini, som tidligere har betegnet Frankrig som et hjemsted for ”en række terrorister, der har slået folk ihjel i Italien”.
Ifølge Gert Sørensen, der er seniorforsker ved Institut for Engelsk, Germansk og Romansk på Københavns Universitet og ekspert i italiensk politik, er konflikten mellem de to lande ikke ny.
- Den har dybere rødder, men den er eskaleret i den seneste tid, understreger han.
Det perfekte skræmmebilledeAllerede i juni sidste år sagde den italienske vicepremierminister, at Frankrig risikerer at blive ”Italiens fjende nummer ét”.
Det skyldes først og fremmest udfordringen med de mange migranter og flygtninge, der i de seneste år er ankommet med båd til Italien.
- Her føler Italien, at Frankrig og resten af Europa har svigtet dem.
Det var også en væsentliglig del af den retorik, der sidste år bragte den nuværende italienske koalitionsregering til magten.
Her slog begge partier på nogle meget stærke nationalistiske toner, fortæller Gert Sørensen.
Dertil strides Frankrig og Italien lige nu om en milliarddyr højhastighedstogforbindelse mellem de to lande, som Femstjernebevægelsen truer med at spænde ben for.
- Vi ved ikke, hvor den konflikt ender, men det har skabt irritation i Paris, hvor der er blevet sat mange penge af til det, forklarer Gert Sørensen.
Derudover skal man se den seneste tids kritik som en optakt til det kommende valg til Europa-Parlamentet, der finder sted i maj, vurderer Gert Sørensen.
Selvom Femstjernebevægelsen og Lega langt fra er enige om alt, så er de enige om at være kritiske over for EU-samarbejdet.
Og her er Frankrigs stærkt EU-begejstrede præsident, der taler for at styrke unionen og eksempelvis oprette en europæisk hær, blevet det perfekte skræmmebillede, forklarer Gert Sørensen.
Tyskland vil styrke venskabet- Femstjernebevægelsen har spillet hårdt ud over for Frankrig for at etablere en mere synlig europæisk profil frem mod europaparlamentsvalget til maj, siger Gert Sørensen og fortsætter:- Lega har sin egen, stærkt EU-kritiske dagsorden, hvor det handler om at få reformeret det europæiske samarbejde, så nationalstaterne kommer til at fylde mere.
Men begge partier kan bruge præsident Macron som skræmmebillede på det, de mener, er forkert med EU, siger han.
Sideløbende med, at Frankrig og Italien har skruet op for ordstriden, har Frankrig og Tyskland omvendt valgt at finde de forsonende gloser frem.
Tidligere i dag underskrev Emmanuel Macron og den tyske kansler, Angela Merkel, en ny venskabsaftale, der skal styrke deres indbyrdes forhold – og EU-samarbejdet.
De store smil var fremme, da den franske præsident og den tyske kansler i dag underskrev den nye aftale.
- 74 år efter slutningen på Anden Verdenskrig, hvilket svarer til et menneskes levetid, bliver der igen sat spørgsmålstegn ved det, der burde være selvindlysende, lød det fra den EU-positive Angela Merkel.
- Derfor er der først og fremmest brug for, at vi på ny forpligter os til at leve op til det ansvar, vi har i den Europæiske Union.
Et ansvar, som Tyskland og Frankrig skal værne om.
Ifølge Gert Sørensen viser det med tydelighed de politiske skillelinjer, der findes i Europa i disse år.
- Hvis man går tilbage til EU-projektets opstartsfase, spillede Italien en meget mere proaktiv rolle.
Det var et trekløver sammen med Tyskland og Frankrig.
Men nu er Italien kørt ud på et sidespor, og det er ikke på samme måde en samarbejdspartner, man kan regne med i EU, siger han.
- Det er her, parterne nu prøver at positionere sig selv.
FacebookTwitterKopier linkEmner:Angela Merkel (politiker)|Emmanuel Macron (politiker)|EU|Frankrig|EU-forhold




https://www.dr.dk/nyheder/indland/tech-korrespondent-huawei-bliver-svaer-slippe-af-med-i-danmark

HuaweiSe temaIndlandTech-korrespondent: Huawei bliver svær at slippe af med i DanmarkKinesisk telegigant bliver brugt i alle dele af det danske telenet.
Huawei er over hele verden, men en række vestlige lande har en udpræget mistillid til det kinesiske selskab.
Af Mark Lindved Norup22.
jan.
2019 kl.
17.
19Bemærk: artiklen er mere end 30 dage gammelLæs opHuawei Verdens største leverandør af udstyr til telekommunikation.
Er en verdens tre største producenter af mobiltelefoner med Apple og Samsung.
Havde i 2017 en omsætning på 603 milliarder yuan (582 mia.
kroner).
Udtales "Wah-way".
Mistanke om spionage, anholdelser og forbud mod at operere i flere lande.
© Type 1DR’s viden- og techkorrespondent Carsten NielsenCarsten Nielsen er DR Nyheders viden- og tech-korrespondent.
Han rapporterer om, hvordan robotter, selvkørende biler og anden teknologi påvirker danskernes arbejds- og privatliv.
Og om, hvordan forskning både kan løse store samfundsproblemer og skabe nye udfordringer.
Læs mereDet kunne være omtalen af en fordækt efterretningstjeneste, men handler i virkeligheden om det kinesiske selskab Huawei, der er en verdensomspændende virksomhed og en af verdens største producenter af smartphones og telekommunikationsudstyr.
Også herhjemme er tilliden til at overse, og i dag var forsvarsminister Claus Hjort Frederiksen (V) kaldt i samråd for at svare på spørgsmål om det kinesiske selskabs fremtidige rolle i dansk infrastruktur.
Ikke mindst med tanke på, at Huawei samarbejder tæt med TDC om det nuværende 4G-netværk og det fremtidige 5G-netværk.
DR's tech-korrespondent Carsten Nielsen svarer her på spørgsmål om Huaweis rolle i Danmark, de mange anklager, og hvad der kan gøres.
Hvor stor indflydelse har Huawei i dag på 4G-netværket?
REUTERS/Heinz-Peter Bader Nyhedsmagasinet Ingeniøren har lavet en kortlægning af, hvor meget Huawei fylder i dag.
Konklusionen er, at Huawei bliver brugt i alle dele af de danske telenet.
Det betyder også, at alle operatørerne i et eller andet omfang har grej fra Huawei.
Hvad med det kommende 5G-netværk?
5G - hvad er det?
5G er femte generation af det internet, vi får via masterne.
Kan opnå overførselshastigheder på 1.
900 Mbit/sekund - 65 gange over, hvad vi har i dag.
Ifølge planen skal de første 5G-antenner være i brug i løbet af i år.
I 2024 har 5G overtaget 4G's rolle som det bærende netværk, forventer TDC.
Selvkørende biler vil være afhængige af 5G - bl.
a.
for at nedbringe bremselængdenKilde: ComputerworldDer er lagt op til, at de fortsat vil spille en stor rolle – præcis som de gør på de eksisterende net.
Dét, der især skaber bekymring nu, er, at 5G-nettet bliver endnu vigtigere for samfundskritiske funktioner, og at virksomheder med skumle hensigter derfor vil kunne ramme os hårdere, hvis de sidder med magten over 5G-nettet.
Hvad er det, skeptikere frygter?
Skeptikerne frygter, at Huawei kommer til at fungere som den kinesiske stats forlængede arm.
REUTERS/Damir Sagolj Skeptikerne frygter, at Huawei vil misbruge rollen som storleverandør af udstyr til vores digitale infrastruktur til at aflytte alt, hvad vi bruger telenettet og internettet til.
I praksis ved at være en slags forlænget efterretningsarm for den kinesiske stat, som så får let adgang til at lytte med på al den kommunikation, der passerer forbi Huaweis anlæg her i landet.
Jo mere central en rolle Huawei spiller i vores net, desto lettere vil deres adgang potentielt være til at lure på de informationer, de er med til at transportere mellem os.
Er der nogen beviser mod Huawei?
Indtil videre er det blevet ved mistanken om spionage, og Huawei-ledelsen har flere gange bedyret, at man er et selskab, man kan stole på.
REUTERS/David Ryder/File Photo Huawei afviser selv alle anklager, og der er indtil videre ikke fundet beviser på, at de udnytter deres udstyr til spionage.
Det handler foreløbig mere om, hvorvidt der er en risiko for, at de kan gøre det, og om vi kan leve med, at den risiko findes i forhold til et kinesisk selskab.
Efterretningstjenester i flere lande er begyndt at tale mere alvorligt om den mulige trussel for overvågning via Huawei.
De fortæller os givetvis ikke alt, hvad de ved.
Men hvis de får mere sikker dokumentation for, at risikoen er reel, vil de formentlig skærpe retorikken yderligere og ikke blot udtrykke det sædvanlige ”vi holder øje og er på vagt”.
Imod taler også at skulle det blive bevist, at Huawei medvirker til spionage, ville det trække tæppet væk under selskabet og ødelægge forretningen.
USA, Storbritannien og New Zealand begrænser Huawei - hvorfor skulle Danmark ikke følge trop?
Donald Trump er en af de ledere, der har sat begrænsning på Huaweis adgang til tele-infrastruktur.
Han har underskrevet en lov, der blokerer for, at Huawei kan sælge teknologi til amerikansk infrastruktur.
REUTERS/Yuri Gripas/File Photo Der skal være en grund, og den må gerne være bedre, end at vi ikke er trygge ved noget, der kommer fra Kina.
Læs også:Huawei efter frygt for spionage: Danske politikere kan stole på osDe er her allerede, og de har vundet opgaver i udbud i direkte konkurrence mod selskaber fra eksempelvis USA og Europa, fordi Huawei kom med den bedste løsning til den bedste pris.
Så kineserne vil argumentere for, at det blot er en dårlig undskyldning for at lave en handelshindring, der tilgodeser hjemlige vestlige leverandører.
Er det overhovedet muligt sparke Huawei på porten nu?
Foto: Colourbox Det havde i hvert fald været lettere, hvis diskussionen var blevet taget for fem år siden, hvor diskussionen også var oppe at vende med afsæt i Huawei.
TDC arbejder tæt sammen med Huawei, men alle danske mobiloperatører bruger i forskelligt omfang udstyr fra dem.
Der er alternativer, men hvis de var lige så gode, var de nok blevet valgt i første omgang.
FacebookTwitterKopier linkEmner:Huawei|TDC|Storbritannien|Telebranchen|Claus Hjort Frederiksen (politiker)




https://www.dr.dk/nyheder/regionale/oestjylland/knud-synger-sammen-med-andre-demente-her-er-det-tilladt-glemme-teksten

ØstjyllandKnud synger sammen med andre demente: Her er det tilladt at glemme tekstenDemenskor i Aarhus er en succes.
Musik og demens er nemlig en god kombination, forklarer forsker.
Selvom andre færdigheder lige så stille bliver dårligere, så kan evnen til at forholde sig til musik strække sig langt ind i et demensforløb.
(© Dr Østjylland)Af Malte Nørgaard og Emma Lichscheidt22.
jan.
2019 kl.
16.
05Bemærk: artiklen er mere end 30 dage gammelLæs opDer er plads til alle, og det gør ikke noget, hvis man glemmer teksten.
Sådan er det bare, når demente synger sammen, og det gør de i ”demenskoret” i Aarhus.
Hver tirsdag eftermiddag er et helt kor af mennesker nemlig samlet, og de har én ting til fælles: De er enten demente eller pårørende til demente.
Koret blev startet i november sidste år af Demensfællesskabet Østjylland, og det er allerede blevet en stor succes.
Den første gang mødte der seks mennesker op, men efterhånden kommer der flere og flere til.
Nu er der efterhånden tre gange så mange, der deltager i koret.
En af dem er Knud Christian Andersen, der lider af demens.
Han har tidligere sunget i et almindeligt kor.
Han er glad for, at der her er rummelighed og forståelse for, at man måske ikke altid husker teksten.
- Det giver en form for fællesskabsfølelse, når man sidder og prøver at få det bedste ud af de tekster, man har fået, siger han.
Hør demenskoret synge Livstræet.
wavPårørende kan også være medOgså de pårørende er velkomne til at synge med i koret.
På den måde kan det blive til en fællesaktivitet for familien, og det giver noget overskud i hverdagen, fortæller pårørende Olav Auken, som er gift med en af de andre korsangere.
- Det er et meget vigtigt initiativ.
Det betyder, at vi har nogle andre at dele vores liv med, siger han.
Koret synger en gang om ugen, og nu gør deltagerne sig klar til første koncert.
(© Dr Østjylland)Initiativtager Janni Lund Hansen er glad for, at både de demente selv og deres pårørende sætter pris på koret.
- Som jeg oplever det, er det i høj grad et fællesskab omkring noget andet end demenssygdommen.
Det er et fællesskab omkring det, at man kan lide at synge, siger hun.
For hun oplever, at glæden nærmest kan høres i sangstemmerne hos de demente.
- Det sætter nogle følelser i gang hos flere af dem, at man via sang får kommunikeret noget ud, som kan være svært at sætte ord på, siger hun.
Sang skaber glæde og frembringer minderGlæden ved sangen kan Knud Christian Andersen skrive under på.
- Man mærke det sprudle, og der er lidt mere liv i de gamle knogler, og det bliver ved med at vare, indtil man er kommet hjem – med mindre man går forkert i byen på vej hjem, siger han med et lille grin.
Der er faktisk en god grund til, at Knud Christian Andersen kan mærke glæden i kroppen.
Det er nemlig bevist, at musik hjælper demente, fortæller Tove Stenderup, lektor på Via pædogoguddannelsen, Ikast, som nu er i gang med at skrive en ph.
d.
om musik og hjerneskader.
- Musikken vil være med til at vække nogle erindringer og nogle minder fra tidligere, som de kan genkende, forklarer hun.
Læs også:Video: Her får pigekor demente Lisbeth til at græde af glæde over minder fra sit livKira Vibe Jespersen, der forsker ved centeret Music in the brain på Aarhus Universitet, fortæller, at der er en god forklaring på, hvorfor sangteksterne ikke bliver glemt.
Har man hørt et stykke musik tidligere i livet, kan det faktisk hænge ved på trods af demens-sygdommen, forklarer hun.
- Evnen til at forholde sig til musik, forstå musik og engagere sig i musik er bevaret selv langt ind i en demenssygdom, mens andre færdigheder lige så stille kan blive dårligere, siger hun.
- Enhver fugl synger med sit næbKoret øver lige nu til at skulle synge sin første koncert.
30.
januar skal de nemlig synge ved indvielsen af Demensfællesskabet Østjyllands nye lokaler i Aarhus.
Knud Christian Andersen glæder sig, og mest af alt glæder han sig over at være en del af koret.
- Vi synger så godt, som det nu lader sig gøre, og enhver fugl synger jo med sit næb, siger han.
Blandt demenssygdommene er Alzheimer den mest almindelige.
Se her, hvordan sygdommen forandrer hjernen.
FacebookTwitterKopier linkEmner:Demens|Aarhus|Jylland|Aarhus Universitet|Sygdomme og lidelser




https://www.dr.dk/nyheder/indland/tiltalt-terrorplaner-i-koebenhavn-har-kaempet-i-syrien

IndlandTiltalt for terrorplaner i København har kæmpet i SyrienDen 31-årige syrer afviser sympatier for Islamisk Stat.
Det formodede terrorangreb skulle ske i København, hvor der skulle sprænges en eller flere bomber, mener anklagemyndigheden.
Foto: Illustration.
Af Emma Toft22.
jan.
2019 kl.
16.
08Bemærk: artiklen er mere end 30 dage gammelLæs opEn terrortiltalt 31-årig syrisk mand har deltaget i kamphandlingerne under den syriske borgerkrig.
Det fortæller manden i dag i Københavns Byret.
- Jeg har deltaget i to slag, lyder det fra manden på første dag i den spektakulære terrorsag, som involverer 17.
460 tændstikker til formodet bombefremstilling.
Den syriske mand kæmpede ifølge eget udsagn mod det syriske regime omkring 2013.
Hvem han kæmpede for er mere uklart, men på et tidspunkt kæmpede han efter eget udsagn for den frie syriske hær.
Manden er tiltalt for at planlægge et terrorangreb i København i tiden op til den 19.
november 2016.
Ifølge anklagemyndigheden skulle angrebet udføres ved at sprænge bomber og overfalde folk med knive.
Selv nægter manden sig skyldig.
Afviser IS-sympatierUnder dagens retsmøde afviser den 31-årige syrer sympatier for terrorbevægelsen Islamisk Stat.
- De er en gruppe, der gerne vil etablere sharia.
De ville gerne have, at alle kvinder skulle gå med tørklæde.
Det kunne jeg ikke leve med.
Det kunne jeg ikke opfylde.
Så stak jeg af.
Det er derfor, jeg ikke er tilhænger af det, siger han.
Den tiltalte mand lægger på et tidspunkt afstand til det voldsomme terrorangreb i Nice i sommeren 2016, hvor 87 blev dræbt.
- Hvordan kan man tage en lastbil, som det skete i Nice, og køre mod civile, spørger han.
Det er ellers anklager Sonja Hedegaards opfattelse, at manden planlagde terror, fordi han ønskede at dø i kamp for islam, begå jihad og blive martyr.
Læs også:Grænsekontrol stoppede flere personer i terrorsagLille søn døde i SverigeManden er syrisk statsborger og har gennem sit liv boet i Syrien og Saudi Arabien, inden han i september 2015 kom til Sverige som asylansøger med sin hustru og lille søn.
Her ønskede familien af skabe et nyt liv, fordi de ikke kunne leve i Syrien, og fordi hustruen ikke kunne få opholdstilladelse i Saudi Arabien, fortæller manden under sin forklaring.
Sønnen døde på tragisk vis i en trafikulykke få måneder efter - i det sene efterår 2015.
- Det havde effekt på den lykke, vi havde.
Vi havde en søn, vi så vokse hver dag, og den glæde og lykke blev pludselig taget fra os, forklarer den tiltalte, fordi anklageren spørger ind til hans sindstilstand i Sverige.
Bliver forladt af hustruenHustruen, der også er syrer, forlader året efter den syriske mand.
Det sker i midten af november 2016.
Få dage efter er den 31-årige mand i Danmark.
Han fortæller, at han kom til den danske hovedstad ved en fejl, fordi han tog det forkerte tog fra Malmø, så han endte i København.
Det er dog ikke anklagemyndighedens opfattelse.
Her går mistanken på, at manden havde planer om at begå terror sammen med en ukendt gerningsmand og en yngre syrer fra Tyskland, som allerede ved en tysk domstol er dømt skyldig i terrorplanerne.
Det skete i sommeren 2017.
Ifølge anklager Sonja Hedegaard skulle angrebet ske med bomber, lavet med svovl fra tusindvis af tændstikker.
Overleveringen af bombematerialerne skulle ske på Københavns Hovedbanegård den 19.
november 2016.
Det blev dog ikke til noget, fordi syreren fra Tyskland, der havde remedierne med sig, blev afvist ved den dansk-tyske grænse.
Ville lave et bryllupAnklager Sonja Hedegaard spørger under afhøringen af den tiltalte ind til en bemærkning, han kom med kort tid efter, at hustruen havde forladt ham.
Her siger han, at han vil lave et nyt bryllup.
Ifølge den 31-årige syrer sagde han det, fordi han ville giftes med en anden, når hustruen ikke ville være sammen med ham.
"At lave et bryllup – har det efter din opfattelse også en anden betydning på arabisk?
", spørger anklageren.
- At foretage et bryllup betyder, at man gerne vil giftes, svarer den 31-årige mand.
"Det er jeg klar over, men kan det også betyde, at man også vil lave et terrorangreb?
, spørger anklageren.
- For at være ærlig, jeg har aldrig hørt den betegnelse før, lyder svaret fra den tiltalte.
FacebookTwitterKopier linkEmner:Islamisk Stat|København|Terrorisme|Syrien|Den Frie Syriske Hær




https://www.dr.dk/sporten/haandbold/vm-herrer/dansk-vm-debutant-valgte-harpiks-over-fodboldstoevler

VM herrerDansk VM-debutant valgte harpiks over fodboldstøvlerHåndboldlandsholdets Johan Hansen var på ungdomslandshold i fodbold, inden han valgte at satse på håndbold.
Johan Hansen måtte i ungdomsårene vælge mellem, om det var fodbold eller håndbold, der skulle satses på.
22.
jan.
2019 kl.
16.
00Bemærk: artiklen er mere end 30 dage gammelLæs opNår håndboldlandsholdet træner, er det kutyme, at spillerne sommetider varmer op med en fodboldkamp.
Man træder næppe nogen over tæerne ved at konstatere, at spillernes talent med en håndbold er markant større, end det er med en fodbold.
Men en enkelt spiller er ganske habil med en fodbold.
Den slutrundedebuterende højrefløj, Johan Hansen, var et stort fodboldtalent og spillede på ungdomslandshold på Færøerne, hvor han blev født og voksede op.
Læs også:Danmark vinder over Egypten ved VM i håndboldFørst som teenager fik Bjerringbro-Silkeborg-spilleren håndbold som sin førsteprioritet.
- Som barn spillede jeg mest fodbold, og jeg var 14-15 år, inden jeg begyndte at satse på håndbold, fortæller Johan Hansen.
Han har svært ved at vurdere, hvad det kunne været blevet til som fodboldspiller.
- Jeg havde et par muligheder dengang, blandt andet en prøvetræning i Aberdeen i Skotland som 15-årig, men da havde jeg valgt at satse på håndbold.
- Jeg fortryder ikke mit valg, når jeg tænker på alle de oplevelser, jeg allerede har opnået med håndbold.
Jeg tror, at jeg har en større fordel med min venstrehånd, end jeg ville have på fodboldbanen.
'Pludselig gik det stærkt'Hvis han selv skal sige det, var han ingen dansk landsholdsspiller in spe, da han som 16-årig fik plads på håndboldakademiet i Skanderborg og flyttede til Danmark.
- Jeg var ikke noget lysende talent i den danske U16-række, men pludselig gik det stærkt.
Jeg har hele tiden opnået, de mål jeg har sat.
Nikolaj Øris Nielsen (venstre), Johan Hansen (midten) og Casper U.
Mortensen (højre) under træningen i Royal Arena onsdag den 9.
januar.
- Først ville jeg bide mig fast på Skanderborgs U16-hold, så jeg måske kunne tage tilbage og være god i den færøske liga, men årene tog hinanden, og pludselig spillede jeg i den danske liga, siger den 24-årige fløjspiller.
Den daværende danske landstræner Ulrik Wilbek så et stort lys i Johan Hansen og sendte i 2013 en anmodning til det færøske forbund, så Hansen kunne skifte håndboldnationalitet.
Læs også:Landstræner efter sløv omgang: ’Vi vidste, det ikke blev en nem opgave’Det har vist sig som en god idé.
Hansen debuterede for Danmarks A-landshold i 2015 og er nu med til sin første slutrunde.
I første omgang blev det ikke til en plads i den endelige trup, men en skade til 37-årige Hans Lindberg banede vejen.
Nu deler han spilleminutterne på positionen med Lasse Svan på 35 år.
Kigger man på fødselsattesterne, kan et generationsskifte være på vej.
- Det er svært at sige, men når de andre er 35 og 37 år, spiller de nok ikke ti år mere.
Jeg håber da, at jeg er den næste i rækken.
Det gør jeg alt for at vise, men der er mange dygtige danske højrefløje.
Læs også:Kroaterne hudfletter dansk dommerpar: ’De burde ende i fængsel’- I første omgang var jeg glad for at være tredjevalg her.
Det viser, at landstræneren har tillid til mig, siger Hansen.
Danmark møder Sverige i den sidste mellemrundekamp onsdag.
/ritzau/FacebookTwitterKopier linkEmner:Lasse Svan (håndboldspiller)|Ulrik Wilbek (håndboldtræner)|Håndbold|Bjerringbro-Silkeborg Elitehåndbold|Skanderborg




https://www.dr.dk/nyheder/kultur/film/glenn-close-mod-lady-gaga-her-er-alle-de-nominerede-til-oscar-uddelingen

Film og serierGlenn Close mod Lady Gaga: Her er alle de nominerede til Oscar-uddelingenDen store Oscar-prisuddeling finder sted for 91.
gang den 24.
februar.
Glenn Close (til venstre) og Lady Gaga kæmper - sammen med tre andre skuespillerinder - om Oscar-statuetten i kategorien 'Bedste kvindelige hovedrolle'.
Af Kasper Madsbøll Christensen22.
jan.
2019 kl.
16.
05Bemærk: artiklen er mere end 30 dage gammelLæs op- And the Oscar goes to.
.
.
24.
februar skal vi til det igen, når den 91.
uddeling af The Academy Awards - populært kaldet The Oscars - løber over alverdens tv-skærme.
Akademiet har netop offentliggjort listen over alle årets nominerede.
De to film 'The Favourite' og 'Roma' ligger helt i front med hver ti nomineringer.
De er begge nomineret til både 'Bedste film', 'Bedste instruktør' og 'Bedste kvindelige hovedrolle'.
Læs også:Nomineret for tredje gang: Viggo Mortensen kan vinde en OscarHerefter følger 'A Star is Born' og 'Vice' med i alt otte nomineringer.
I 'A Star is Born' har Lady Gaga blandt andet inkasseret en nominering i kategorien 'Bedste kvindelige hovedrolle', mens Bradley Cooper kan vinde prisen for 'Bedste mandlige hovedrolle'.
Dén pris er Christian Bale også nomineret for i 'Vice'.
Superheltefilmen 'Black Panther' har også fået drysset nomineringer ud over sig.
Den kan vinde i alt syv priser - blandt andet for 'Bedste film', 'Bedste originale musik' og 'Bedste originale sang'.
Se listen over alle de nominerede herunder.
Bedste film•'Black Panther'•'BlacKkKlansman'•'Bohemian Rhapsody'•'The Favourite'•'Green Book'•'Roma'•'A Star Is Born'•'Vice'Bedste instruktør•Spike Lee - 'BlacKkKlansman'•Pawel Pawlikowski - 'Cold War'•Yorgos Lanthimos - 'The Favourite'•Alfonso Cuaron - 'Roma'•Adam McKay - 'Vice'Bedste kvindelige hovedrolle•Yalitza Aparicio - 'Roma'•Glenn Close - 'The Wife'•Olivia Colman - 'The Favourite'•Lady Gaga - 'A Star Is Born'•Melissa McCarthy - 'Can You Ever Forgive Me?
'Tidligere på året måtte Glenn Close (til venstre) og Lady Gaga 'deles' om en Critics Choice Award for 'Bedste skuespillerinde' på grund af stemmelighed.
Nu er de begge nomineret til en Oscar i samme kategori.
Bedste mandlige hovedrolle•Christian Bale - 'Vice'•Bradley Cooper - 'A Star Is Born'•Willem Dafoe - 'At Eternity's Gate'•Rami Malek - 'Bohemian Rhapsody'•Viggo Mortensen - 'Green Book'Bedste kvindelige birolle•Amy Adams - 'Vice'•Marina de Tavira - 'Roma'•Regina King - 'If Beale Street Could Talk'•Emma Stone - 'The Favourite'•Rachel Weisz - 'The Favourite'Bedste mandlige birolle•Mahershala Ali - 'Green Book'•Adam Driver - 'BlacKkKlansman'•Sam Elliott - 'A Star Is Born'•Richard E.
Grant - 'Can You Ever Forgive Me?
'•Sam Rockwell - 'Vice'Bedste manuskript•'The Favourite'•'First Reformed'•'Green Book'•'Roma'•'Vice'Bedste filmatisering•'The Ballad of Buster Scruggs'•'BlacKkKlansman'•'Can You Ever Forgive Me?
'•'If Beale Street Could Talk'•'A Star is Born'Bedste ikke-engelsksprogede film•'Capernaum' - Libanon•'Cold War' - Polen•'Never Look Away' - Tyskland•'Roma' - Mexico•'Shoplifters' - JapanBedste animationsfilm•'Incredibles 2'•'Isle of Dogs'•'Mirai'•'Ralph Breaks the Internet'•'Spider-Man: Into the Spider-Verse'Skuespiller Samuel L Jackson poserer med karaktererne fra 'Incredibles 2', der er nomineret for 'Bedste animationsfilm'.
Bedste dokumentar•'Free Solo'•'Hale County This Morning, This Evening'•'Minding the Gap'•'Of Fathers and Sons'•'RBG'Bedste dokumentar-kortfilm•'Black Sheep'•'End Game'•'Lifeboat'•'A Night at The Garden'•'Period.
End of Sentence.
'Bedste kortfilm•'Detainment'•'Fauve'•'Marguerite'•'Mother'•'Skin'Bedste animerede kortfilm•'Animal Behavior'•'Bao'•'Late Afternoon'•'One Small Step'•'Weekends'Bedste originale musik•'Black Panther'•'BlacKkKlansman'•'If Beale Street Could Talk'•'Isle of Dogs'•'Mary Poppins Returns'Bedste originale sang•'All the Stars' fra 'Black Panther'•'I'll Fight' fra 'RBG'•'The Place Where Lost Things Go' fra 'Mary Poppins Returns'•'Shallow' fra 'A Star Is Born'•'When A Cowboy Trades His Spurs For Wings' fra 'The Ballad of Buster Scruggs'Bedste lydredigering•'Black Panther'•'Bohemian Rhapsody'•'First Man'•'A Quiet Place'•'Roma'Bedste lydmix•'Black Panther'•'Bohemian Rhapsody'•'First Man'•'Roma'•'A Star is Born'Bedste produktionsdesign•'Black Panther'•'The Favourite'•'First Man'•'Mary Poppins Returns'•'Roma'Bedste fotografering•'Cold War'•'The Favourite'•'Never Look Away'•'Roma'•'A Star Is Born'Bedste makeup og hår•'Border'•'Mary Queen of Scots'•'Vice'Bedste kostumer•'The Ballad of Buster Scruggs'•'Black Panther'•'The Favourite'•'Mary Poppins Returns'•'Mary Queen of Scots'Bedste filmredigering•'BlacKkKlansman'•'Bohemian Rhapsody'•'Green Book'•'The Favourite'•'Vice'Bedste visuelle effekter•'Avengers: Infinity War'•'Christopher Robin'•'First Man'•'Ready Player One'•'Solo: A Star Wars Story'FacebookTwitterKopier linkEmner:AS Roma|Emma Stone (skuespiller)|Glenn Close (skuespiller)|Japan|Pop og rock




https://www.dr.dk/nyheder/udland/passager-kaprer-russisk-passagerfly-ville-til-afghanistan

UdlandPassager kaprer russisk passagerfly: Ville til AfghanistanAeroflot-fly fra Sibirien mod Moskva nåede kun et par hundrede kilometer.
Flyet nåede ikke langt fra udgangspunktet i Surgut, før det måtte ned igen.
Af Andreas Lindqvist22.
jan.
2019 kl.
15.
15Bemærk: artiklen er mere end 30 dage gammelLæs opOmkring 70 passagerer på vej fra Surgut i Sibirien til den russiske hovedstad, Moskva, fik sig en ubehagelig oplevelse i dag, da deres fly blev kapret.
Boeing 737-maskinen fra det nationale flyselskab Aeroflot var kun lige nået op i fuld flyvehøjde, da kapreren ifølge flere kilder forsøgte at trænge ind i cockpittet.
Han påstod at være bevæbnet og ville have piloterne til at flyve til Afghanistan.
Kaptajnen fik dog kapreren overbevist om, at det var nødvendigt at tage mere brændstof på og landede efter en time og 40 minutter i luften i Khanty-Mansiysk få hundrede kilometer fra udgangspunktet.
Her blev flyet mødt af sikkerhedsstyrker og antiterrorpoliti.
Indledningsvist var der forvirring om, hvorvidt kapreren var uskadeliggjort eller ikke.
Men omkring klokken 14.
20 blev flere videoer lagt på nettet fra passagerer, som filmede, da maskerede specialstyrker gik ombord og anholdt manden.
Ifølge det russiske nyhedsbureau Interfax er der tale om en 41-årig mand fra Surgut, som ifølge politiet var fuld.
Han har ifølge bureauet tidligere modtaget domme for hærværk.
FacebookTwitterKopier linkEmner:Rusland|Aeroflot|Moskva|Bortførelser|Flyselskaber




https://www.dr.dk/sporten/tennis/nadal-udklasserer-ung-amerikaner-nu-venter-graesk-komet

TennisNadal udklasserer ung amerikaner: Nu venter græsk kometRafael Nadal vandt sin kvartfinale i Australian Open uden at blive brudt en eneste gang af Frances Tiafoe.
22.
jan.
2019 kl.
15.
21Bemærk: artiklen er mere end 30 dage gammelLæs opDen ene semifinale i herresingle i grand slam-turneringen Australian Open bliver en dyst mellem rutinerede Rafael Nadal og den 20-årige komet Stefanos Tsitsipas.
I dag blev Nadal nemlig også klar til semifinalen, da han uden de store problemer bankede amerikaneren Frances Tiafoe.
Læs også:Debutanten Collins er klar til grand slam-semifinaleNadal vandt 6-3, 6-4, 6-2 uden på noget tidspunkt at blive brudt i kampen, der varede lidt under to timer.
I alle tre sæt brød Nadal amerikanerens serv i første forsøg og havde derfor hele tiden det mentale overtag.
Tiafoe lignede aldrig en spiller med evnerne til at bremse den 17-foldige grand slam-vinder.
Rafael Nadal fejrer sin sejr i kvartfinalen.
Kampen skulle et stykke ind i andet sæt, før Nadal for første gang afgav en breakbold.
Krisen var dog ikke større, end spanieren afværgede amerikanerens to forsøg på at hente det servegennembrud, som han var nede med.
I tredje sæt var der heller ikke for alvor spænding om udfaldet.
Nadal brød hurtigt til 1-0, og Tiafoe havde det fortsat vanskeligt i spanierens serv.
Da Nadal selv brød for fjerde gang i kampen, kunne han efterfølgende serve sejren hjem.
Det fik han også amerikansk hjælp til, da Tiafoe hamrede bolden ud af banen på Nadals første matchbold.
I semifinalen venter overraskelsen Stefanos Tsitsipas, der tidligere i dag brugte lidt over tre timer på at slå spanieren Roberto Bautista Agut i tre sæt.
Græske Stefanos Tsitsipas har svært ved at tro, hvad han har opnået indtil videre.
Unge Tsitsipas brillerede tidligere i turneringen ved at sende Roger Federer ud af turneringen, selv om schweizeren var forsvarende mester og blandt de største forhåndsfavoritter.
/ritzau/FacebookTwitterKopier linkEmner:Rafael Nadal (tennisspiller)|Roger Federer (tennisspiller)|Australian Open|Tennis|Australien




https://www.dr.dk/nyheder/indland/grafik-se-hvordan-politikerne-maalretter-deres-annoncer-paa-facebook

Følsomme data på FacebookSe temaIndlandGRAFIK Se hvordan politikerne målretter deres annoncer på FacebookFå et overblik over P1 Orienterings undersøgelse af politiske annoncer.
Af Frederik Hugo Ledegaard, P1 Orientering og Grafik: Simone C.
Møller22.
jan.
2019 kl.
15.
26Bemærk: artiklen er mere end 30 dage gammelLæs opEn række danske politikere og partier har betalt for at målrette annoncer med politiske annonceinteresser på Facebook.
Det er problematisk, mener fire juridiske eksperter, som P1 Orientering har talt med.
- Facebooks indsamling og behandling af disse politiske data er, efter min vurdering, ulovlig, siger Sten Schaumburg-Muller, der er professor på juridisk institut på Syddansk Universitet.
Mange af oplysningerne er ikke noget, Facebook-brugere har ‘synes godt om’, men noget Facebooks algoritmer har regnet ud på baggrund af brugerens aktivitet på Facebook og andre sider.
Igennem et halvt år har P1 Orientering afdækket, hvordan politikerne har målrettet deres annoncer på Facebook.
Det har ikke være muligt at gennemgå alle annoncer, da Facebook ikke tillader dette i Danmark, så dette er en stikprøve.
Her er resultatet.
FacebookTwitterKopier linkEmner:Facebook|DR P1|Syddansk Universitet




https://www.dr.dk/nyheder/indland/eksperter-politikere-og-partier-foerer-valgkamp-med-ulovlig-data-fra-facebook

Følsomme data på FacebookSe temaIndlandEksperter: Politikere og partier fører valgkamp med ulovlig data fra FacebookValgkampen på sociale medier medfører juridiske og etiske dilemmaer.
Grafik: Simone C.
MøllerAf Frederik Hugo Ledegaard, P1 Orientering og Grafik: Simone C.
Møller22.
jan.
2019 kl.
15.
26Bemærk: artiklen er mere end 30 dage gammelLæs opValgkampen til det kommende folketingsvalg er i fuld gang på de sociale medier, og en række folketingskandidater og partier fører målrettet valgkamp på Facebook.
Men flere partier betaler ifølge universitetsjurister for at målrette annoncer på Facebook med ulovlig data.
Det er politikere som Pia Olsen Dyhr fra SF, Laura Lindahl fra Liberal Alliance og MichaelHvad er annonceinteresser?
En brugers annonceinteresser på Facebook kan være alt fra shopping, enhjørninge og biler, til de mere følsomme interesser som ‘Venstreekstremisme’, ‘Højreorienteret’ eller 'Liberal Alliance'.
Mange af oplysningerne er ikke noget, facebook-brugere har ‘synes godt om’, men noget Facebooks algoritmer har regnet ud på baggrund af brugerens aktivitet på Facebook og andre sider.
Kilder: FacebookAstrup-Jensen fra Venstre samt fire politiske partier; Venstre, SF, Socialdemokratiet og Radikale Venstre, der bruger de særligt følsomme annonceinteresser på Facebook.
Det viser en kortlægning foretaget af P1 Orientering.
Det er Facebooks annoncesystem, politikerne bruger til at målrette reklamer til konkrete danskere.
Det er muligt, fordi Facebook automatisk tildeler alle brugerne interesser - f.
eks.
“højreekstremisme” eller “socialdemokratiet” - uden at Facebook-brugerne nødvendigvis selv er klar over det eller har trykket ‘synes godt om’.
Ifølge flere jurister bruger politikerne data, som er ulovligt indsamlet af Facebook.
- Facebooks indsamling og behandling af disse data er, efter min vurdering, ulovlig, siger Sten Schaumburg-Muller, der er professor på juridisk institut på Syddansk Universitet.
Politikerne bryder ikke lovenDet er Facebook, der er på kant med loven, understreger Sten Schaumburg-Muller, ikke politikerne.
- Det, som politikerne gør, ser sådan set lovligt nok ud.
Det er Facebook, der gør noget, de ikke må, siger Sten Schaumburg-Müller.
Hvad er særligt følsomme oplysninger?
Persondataforordningens artikel 9:“Behandling af personoplysninger om race eller etnisk oprindelse, politisk, religiøs eller filosofisk overbevisning eller fagforeningsmæssigt tilhørsforhold samt behandling af genetiske data, biometriske data med det formål entydigt at identificere en fysisk person, helbredsoplysninger eller oplysninger om en fysisk persons seksuelle forhold eller seksuelle orientering er forbudt.
“Der er en række undtagelse i artikel 9, der kan gøre det tilladt at bruge den særlige data.
Blandt andet hvis:"Den registrerede har givet udtrykkeligt samtykke til behandling af sådanne personoplysninger til et eller flere specifikke formål.
""Behandling vedrører personoplysninger, som tydeligvis er offentliggjort af den registrerede.
"Sten Schaumburg Müller, professor på SDU og Ayo Næsborg Andersen, lektor på SDU mener at Facebook bryder med Persondataforordningens artikel 9.
Kilde: Persondataforordningen (GDPR), Sten Schaumburg Müller og Ayo Næsborg AndersenLæs også:Sådan kan du se, hvad Facebook tror om digMen Schaumburg-Müller mener, at de, der bruger ulovligt indsamlede oplysninger fra Facebook, også skal have et ansvar.
Et ansvar, som de ifølge loven ikke har i dag.
- Politikerne, der bruger de her ulovlige data, skal de også kunne straffes?
Det, synes jeg bestemt, man kunne overveje, siger Sten Schaumburg-Müller.
Hvis man køber et stjålet tv nede på den lokale bodega, så bliver man straffet for hæleri.
En hæleri-bestemmelse i persondataforordningen ville kunne forhindre denne form for brug af ulovlig data, mener Sten Schaumburg Müller, der er professor på Syddansk Universitet.
Ayo Næsborg Andersen, der er lektor på Syddansk Universitet mener, at bestemmelsen skal have de samme principper som den oprindelige hæleri-bestemmelse.
- Jeg tænker, det er vigtigt, at vi fastholder det samme princip, som vi har fra den faktiske hæleri-bestemmelse.
Hvis man er i god tro, så bliver man ikke straffet for det, siger hun.
LA-kandidat: Et godt værktøjHenrik Dahl, der er folketingsmedlem for Liberal Alliance, har målrettet to annoncer til annonceinteresserne Venstre og Liberal Alliance.
Han målretter sine annoncer for at nå ud til vælgere, der ikke ligger så langt fra ham selv.
- Man sender jo sine budskaber til nogle, som, man forventer, har en sympati i forvejen, siger Henrik Dahl.
Læs også:Facebook kan se, om du er til højreekstremisme eller homoseksualitetHan synes, at Facebooks politiske annonceinteresser er et godt værktøj, som han vil fortsætte med at bruge, så længe det ikke er kendt ulovligt af en domstol.
Henrik Dahl har målrettet to annoncer til brugere med annonceinteressen 'Liberal Alliance' og 'Venstre'.
Annonceinteresser er ikke et udtryk for, hvad man har trykket 'synes godt om'.
Grafik: Simone C.
Møller.
- Altså indtil der bliver lavet en eller anden kendelse om, at det må man ikke, så er det jo sådan i Danmark, at ting, der ikke er forbudt, de er tilladt, siger Henrik Dahl.
Han vil dog gerne diskutere Facebooks generering af følsomme data med de andre lovgivere, samt dataetikere og matematikere.
Hvilke partier og politikere har brugt dataene?
Partier:SocialdemokratietVenstreSFRadikale VenstrePolitikereRasmus Helveg Petersen, RVIda Auken, RVPia Olsen Dyhr, SFMargrehte Auken, SFLaura Linddahl, LAHenrik Dahl, LAMichael Astrup-Jensen, VMette Thisen, NBUlla Kokfelt, NBHelle Rosenvig, NBRene Jørgensen, DFPer Larsen, KDette er fra en stikprøve foretaget af P1 Orientering.
Det giver ikke adgang til det fulde billede over annoncer i Danmark.
Jacob Mark, der er folketingsmedlem for SF, vil også gerne sætte sig ned sammen med de andre partier og snakke om, hvad de skal gøre.
- Det, vi kommer til at gøre nu, det er at gå i dialog med de andre partier om, hvilke spilleregler vi bør have som partier i forhold til det her, siger Jacob Mark.
På baggrund af DR's henvendelse vil SF ifølge Jacob Mark selv undersøge lovligheden i at bruge de politiske annonceinteresser, før de beslutter, om de vil stoppe med at bruge dem.
Radikale Venstre: Vi stopper med det sammeRadikale Venstre skriver til P1 Orientering, at de troede, at Facebook overholdt loven.
- Facebook skal overholde lovgivningen.
Og alle brugere af Facebook skal kunne regne med, at det sker.
Vi har handlet i den tro, at Facebook overholder loven, siger David Aurvig, der er kommunikationschef i Radikale Venstre.
Radikale Venstre stopper med at målrette annoncer på Facebook mod de politiske annonceinteresser.
- DR’s henvendelse har gjort os opmærksomme på en usikkerhed om dette – og derfor vil vi ophøre med at målrette opslag mod partiinteresse, indtil det er afklaret juridisk, siger David Aurvig.
Men uanset, om det er lovligt, hvad politikerne gør, eller ej, så mener rådgiver i dataetik Pernille Tranberg i tænketanken Dataethics.
eu, at politikerne bør stoppe med at bruge politiske annonceinteresser.
Læs også:Religion, politik og seksualitet kan blive dyrt for Facebook- Jeg ville som politiker overveje ikke at bruge det her annoncesystem og slet ikke bruge politiske annonceinteresser, fordi det er følsomme data.
Det er ikke etisk holdbart, siger Pernille Tranberg.
Facebook: Det er blot et bud på interesserFacebook mener, at de annonceinteresser, som de kategoriserer deres brugere efter, blot er et bud på interesser og ikke en persons faktiske karaktertræk.
Derfor mener Facebook ikke, at deres profilering af folk falder ind under Persondataforordningens regler om særlige følsomme persondata.
- Facebook bruger ikke oplysninger om folks politiske holdninger til at målrette reklamer i EU.
Disse kategorier er for eksempel baseret på, hvilke sider man har valgt at følge, eller hvilke annoncer man tidligere har klikket på.
At antage at folk er højreekstremister på baggrund af deres annonceinteresser er ikke korrekt, skriver Peter Münster, der er kommunikationschef for Facebook i Norden.
Men den tolkning er de jurister, P1 Orientering har talt med ikke enig i.
Læs også:Datatilsynet: Tvivlsomt om Facebook overholder reglerne- Det er jo ikke sådan, at bare fordi der ikke står ‘politisk opfattelse’ med store bogstaver, så falder det udenfor lovgivningen, siger Sten Schaumburg-Müller, professor på Syddansk Universitet.
Ayo Næsborg-Andersen, der er lektor på Syddansk Universitet, siger, at det ikke er første gang, hun er uenig med Facebook om, hvad man skal kalde deres annonceinteresser.
- Der er for stort et sammenfald mellem, hvad man har en ‘interesse’ i, og hvad man bekender sig til politisk, siger hun.
‘Ingen kommentar’Socialdemokraterne har efter P1 Orienterings henvendelse rejst en række spørgsmål overfor Facebook og afventer svar, før de vil udtale sig.
Michael Astrup Jensen har målrettet tre annoncer til brugere der har annonceinteressen 'Liberal Alliance', 'Venstre' og 'Det Konservative Folkeparti'.
Grafik: Simone C.
Møller.
Venstre vil ikke stille op til interview.
Laura Linddahl fra Liberal Alliance fortsætter med at bruge de politiske annonceinteresser, medmindre en kendelse gør annonceinteresserne ulovlige.
Rene Jørgensen fra Dansk Folkeparti har ikke nogen kommentar.
Mette Thiesen fra Nye Borgerlige har ikke nogen kommentar.
Per Larsen fra Det Konservative Folkeparti mener at der bør komme en bedre europæisk lovgivning på området.
FacebookTwitterKopier linkEmner:Laura Lindahl (politiker)|Mette Thiesen (politiker)|Syddansk Universitet|Venstre|Valg og folkeafstemninger




https://www.dr.dk/nyheder/kultur/film/nomineret-tredje-gang-viggo-mortensen-kan-vinde-en-oscar

Film og serierNomineret for tredje gang: Viggo Mortensen kan vinde en Oscar'Den skyldige' blev ikke nomineret for 'Bedste ikke-engelsksprogede film'.
Til gengæld kan Viggo Mortensen snuppe en pris for 'Bedste skuespiller'.
Viggo Mortensen har været nomineret for 'Bedste skuespiller' to gange tidligere - for henholdsvis 'Eastern Promises' og 'Captain Fantastic'.
Nu må tiden vise, om tredje gang bliver lykkens gang for den rutinerede skuespiller.
Af Kasper Madsbøll Christensen22.
jan.
2019 kl.
14.
58Bemærk: artiklen er mere end 30 dage gammelLæs opDer er ekstra grund til at kippe med dannebrogsflaget i dag.
Skuespilleren Viggo Mortensen - hvis far var dansk - kan nemlig hive prisen for 'Bedste skuespiller' i land, når den glamourøse Oscar-uddeling løber af stablen 24.
februar.
Det er netop blevet afsløret i forbindelse med offentliggørelsen af alle de nominerede til dette års udgave af The Academy Awards - populært kaldet The Oscars.
Læs også:Glenn Close mod Lady Gaga: Her er alle de nominerede til Oscar-uddelingenNår nu vi ikke bliver nomineret for 'Den skyldige', så må vi jo gribe fat i Viggo.
Det er dejligt, at han er nomineret.
Maria Månson, filmekspert og vært på 'Gejst'- Når nu vi ikke bliver nomineret for 'Bedste ikke-engelsksprogede film' med 'Den skyldige', så må vi jo gribe fat i Viggo, som vi godt kan lide at tænke på som pæredansk.
Og det er jo dejligt, at han er nomineret, siger filmekspert og vært på 'Gejst', Maria Månson.
Nomineringen får Mortensen for sin rolle i filmen 'Green Book', hvor han spiller den småkriminelle italiensk-amerikanske dørmand Tony Vallelonga, som i 1960'erne var chauffør for en afroamerikansk pianist på en rundrejse i de racekonfliktramte sydstater.
'Green Book' har skabt debat i USA, hvor den er blevet beskyldt for at være 'tonedøv' og en 'hvid mands version af en sort mands liv'.
Familien til Don Shirley, som filmen bygger på, har kaldt den for 'en symfoni af løgne', og hovedrolleindehaveren Mahershala Ali har efterfølgende undskyldt for fremstillingen af Don Shirley.
På trods af kontroverserne klarede filmen sig flot til Golden Globes, hvor den vandt 'bedste komedie', 'bedste manuskript', og endda en pris til netop Mahershala Ali - og nu er der altså måske udsigt til flere priser.
Læs også:Queen-film og Netflix sejrer ved overraskende Golden Globe-fest: Her er alle vinderneViggo Mortensen har tidligere været i spil til en Oscar for filmene 'Captain Fantastic' og 'Eastern Promises'.
'Den skyldige' ikke nomineretDen danske film 'Den skyldige' var blandt de ni film, der var i spil til en nominering i kategorien 'Bedste ikke-engelsksprogede film'.
Men filmen, der er instrueret af debutanten Gustav Möller, måtte se sig forbigået.
- Det ville have været helt exceptionelt, hvis 'Den skyldige' havde klaret sig gennem nåleøjet i 'Bedste ikke-engelsksprogede film'-kategorien.
Det er et helt afsindigt stærkt felt, der er i den kategori i år - med 'Roma' som den helt store favorit, siger Maria Månson.
- 'Den skyldige' er et stærkt karakterdrama, men dens tema står ikke så stærkt frem som hos de andre nominerede.
De handler om noget andet end blot en karakter, der skal gennemgå en udvikling, så det er den nok faldet på, uddyber hun.
I stedet kommer opgøret i kategorien til at stå mellem 'Kapernaum' (Libanon), 'Cold War' (Polen), 'Never Look Away' (Tyskland), 'Roma' (Mexico) og 'Shoplifters' (Japan).
Producer på 'Den skyldige', Lis Flint, kalder over for Ritzau den glippede nominerng for 'skideærgerlig'.
- Men det er helt vildt bare at være med i opløbet og blive overvejet i denne her sammenhæng, siger hun.
- Det havde været så sjovt at blive nomineret, men vi er faktisk bare taknemmelige for at være kommet så langt.
Danmark har tidligere modtaget prisen for 'Bedste ikke-engelsksprogede film' tre gange.
Otte danske film har tidligere vundet en OscarBedste ikke-engelsksprogede film•2010 - 'Hævnen' instrueret af Susanne Bier•1988 - 'Pelle Erobreren' instrueret af Bille August•1987 - 'Babettes Gæstebud' instrueret af Gabriel AxelBedste kortfilm•2013 - 'Helium' instrueret af Anders Walter og produceret af Kim Magnusson•2009 - 'De nye lejere' instrueret af Joachim Back•2002 - 'Der er en yndig mand' instrueret af Martin Strange-Hansen og produceret af Mie Andreasen•1998 - 'Valgaften' instrueret af Anders Thomas Jensen og produceret af Kim Magnusson og Tivi MagnussonBedste korte animationsfilm•1985 - 'Anna & Bella' skabt af Børge RingFacebookTwitterKopier linkEmner:Anders Thomas Jensen (filminstruktør)|Bille August (filminstruktør)|AS Roma|Teater|Japan




https://www.dr.dk/nyheder/indland/landmand-har-ventet-aarevis-paa-eu-stoettekroner-det-er-dybt-frustrerende

IndlandLandmand har ventet årevis på EU-støttekroner: ’Det er dybt frustrerende’ Tre år efter tilsagn fra Landbrugsstyrelsen, er der endnu ingen støttekroner til landmand Klaus Kristiansen.
Landmand Klaus Kristiansen fra Nordjylland venter stadig på de 2,7 millioner kroner, han har ansøgt om i forbindelse med en ny stald og et nyt malkecenter.
Af Jørgen Jensen og Morten Søgård Volff22.
jan.
2019 kl.
15.
30Bemærk: artiklen er mere end 30 dage gammelLæs opTilbage i 2015 besluttede landmand Klaus Kristiansen fra Birkelse i Nordjylland at søge om penge til en ny stald og et nyt malkecenter til sine køer.
Klaus Kristiansen så nemlig en mulighed for at søge om penge fra EU's landdistriktsprogrammer, der gjorde det muligt for landets landmænd at søge penge til eksempelvis en ny stald, hvis det kunne skabe bedre forhold for dyrene, udlede mindre CO2 eller spare på energiregningen.
På baggrund af ansøgningen fik han også taget et lån i sin bank til nybyggeriet, og i november samme år fik han et tilsagn om 2,7 millioner kroner af Landbrugsstyrelsen, som varetager tilskudsordningen herhjemme, men her i begyndelsen af 2019 har han endnu ikke modtaget pengene.
- Det er dybt frustrerende.
Jeg har i over tre år gået i uvished og ventet på de her midler.
Pengene var jo en forudsætning for, at jeg kunne låne til projektet i banken, siger Klaus Kristiansen.
Han er i dag blevet færdig med både stald og malkecenter, men altså endnu ikke modtaget de midler, som skulle dække dele af det lån, han tog i banken.
Han har flere gange skrevet til styrelsen om, hvornår han kunne regne med at få pengene udbetalt, men styrelsen har ikke kunne give noget endeligt svar.
I stedet har Landbrugsstyrelsen svaret, at sagen stadig er under behandling, eller at der mangler yderligere oplysninger, før han kan få udbetalt pengene.
Penge som han altså i første omgang selv skulle hæfte for.
Jeg har i over tre år gået i uvished og gået og ventet på de her midler.
Pengene var jo en forudsætning for, at jeg kunne låne til projektet i banken.
Klaus Kristiansen, landmandDet er nemlig sådan, at de landmænd, der har fået tilsagn til støtte til for eksempel staldbyggeri, selv først skal finansiere projektet.
Når det er så færdigt, og landmændene har indsendt de nødvendige papirer, kan de få tilskudspengene udbetalt.
Klaus Kristiansen aner ikke, om han nogensinde får sine penge udbetalt:- Jeg har ikke hørt fra Landbrugsstyrelsen siden maj 2018, og når jeg skriver til dem, siger de, at sagen er i gang, og de er kede af den lange ventetid, men de kan ikke sige, hvornår den er færdigbehandlet.
Et problem for flere landmændRådgivningsvirksomheden KF-Miljø har hjulpet Klaus Kristiansen og andre landmænd med at ansøge om penge fra landdistriktsprogrammet,og her lyder meldingen, at Klaus Kristiansens sag ikke er enestående.
I en skrivelse til Folketingets miljø- og fødevareudvalg beskriver virksomheden, hvordan syv landmænd – heriblandt Klaus Kristiansen - stadig kæmper med at få støttekroner, som de havde fået tilsagn om.
I den forbindelse skal Karen Feddersen, ejer af KF-Miljø, foretræde for udvalget i næste måned for at beskrive de udfordringer, landmændene har haft med de manglende støttekroner.
- Man bliver utroværdig til sidst over for sin bank eller kreditorer, fordi man har jo det her tilsagn, som man bliver ved med at vise til sin bank, og hvis det gentagne gange trækker ud, og man ikke får svar, så er det jo frustrerende, siger hun.
Strenge krav giver lange ventetiderLandbrugsstyrelsen ønsker ikke at kommentere på Klaus Kristiansens sag, men siger, at det er strenge krav fra EU, der er en af årsagerne til, at mange landmænd kan komme til at vente lang tid, fra de har fået tilsagn om støtte, til pengene rent faktisk tikker ind på kontoen.
Jens Yde er enhedschef for projekttilskud i Landbrugsstyrelsen - og oplyser, at det tager tid at sørge for kontrol og dokumentation.
- Den primære årsag er, at når vi betaler støtte, skal vi sikre os, at projekterne er realiseret i forhold til de tilsagn, som landmændene har fået, siger Jens Yde.
Når EU skal punge ud med støttekroner, skal der nemlig ikke være tvivl om, at landmændene har brugt pengene til de, de har søgt om, understreger Jens Yde.
Han erkender, at der er nogle ansøgere, som har oplevet en alt for lang ventetid.
Derfor har Landbrugsstyrelsen indført en række tiltag, som skal sørge for, at landmændene ikke skal vente i flere år, før pengene bliver udbetalt:- Vi har blandt andet nedsat en taskforce, som skal supplere de sagsbehandlere, som vi allerede har på området, og de skal være med til at nedbringe antallet af sager, siger han.
FacebookTwitterKopier linkEmner:Landbrugsstyrelsen|EU|Landbrug|Økonomi|Jylland




https://www.dr.dk/sporten/tennis/debutanten-collins-er-klar-til-grand-slam-semifinale

TennisDebutanten Collins er klar til grand slam-semifinaleAmerikaneren Danielle Collins slog Anastasia Pavlyuchenkova og er semifinaleklar i Australian Open.
22.
jan.
2019 kl.
13.
51Bemærk: artiklen er mere end 30 dage gammelLæs opDen useedede amerikaner Danielle Collins fortsætter med at imponere ved grand slam-turneringen Australian Open.
Tirsdag spillede hun sig i semifinalen ved at besejre Anastasia Pavlyuchenkova i en lang dyst i Melbourne.
Collins vandt 2-6, 7-5, 6-1I første sæt var der ellers ikke meget, som tydede på, at Australian Open-debutanten skulle spille sig ind blandt turneringens fire bedste.
Collins halsede hele tiden efter og syntes at være på vej mod en tidlig weekend.
Læs ogsåGyldent dansk tennisår: Wozniacki baner vejen for sine danske afløsereI andet sæt kom hun bedre med, og i slutningen af sættet afværgede hun en tiebreak ved at vinde et maratonparti og fremtvang i stedet et tredje sæt.
Loading preview.
.
.
Her gik russeren helt kold.
Danielle Collins brød let to gange og var i løbet af cirka 20 minutter foran med 5-0.
På sin tredje matchbold afgjorde den 25-årige amerikaner kampen.
Kvitova venter i semifinalenDanielle Collins slog igennem i en i tennissammenhæng sen alder, da hun sidste år spillede sig op i top-50 i verden.
Tidligere er hun aldrig nået længere end første runde de fem gange, hun har kvalificeret sig til en grand slam-turnering.
Sidste år blev hun slået ud af Caroline Wozniacki i første runde af French Open.
I semifinalen venter Petra Kvitova, der gjorde det af med hjemmebanehåbet Ashleigh Barty efter en sejr i to sæt.
Hårdtslående Kvitova vandt 6-1, 6-4.
Collins og Kvitova mødtes tidligere i år i Brisbane.
Her vandt Kvitova efter tre tætte sæt.
/ritzau/FacebookTwitterKopier linkEmner:Caroline Wozniacki (tennisspiller)|Petra Kvitova (tennisspiller)|Australian Open|Tennis|Australien




https://www.dr.dk/nyheder/penge/2300-volvoer-tilbagekaldes-i-danmark-risikerer-laekke-braendstof

Penge2.
300 Volvoer tilbagekaldes i Danmark: Risikerer at lække brændstofI Sverige er der i alt tale om 37.
000 biler, som er i risiko for at lække diesel.
Der er ikke meldt om personskader på grund af fejlen, som påvirker Volvo-modeller fra årene 2015 og 2016.
Af Alexander Hecklen22.
jan.
2019 kl.
13.
41 | opdateret 22.
jan.
2019 kl.
14.
11Bemærk: artiklen er mere end 30 dage gammelLæs opDen svenske bilfabrikant Volvo har valgt at tilbagekalde tusindvis af biler på grund af risiko for brændstoflæk.
Også danske biler er påvirket, skriver Volvos talsperson, Stefan Elfström, i en mail til DR Nyheder.
- I Danmark påvirkes 2.
307 biler af denne foranstaltning, lyder det i mailen.
I Sverige er der i alt tale om 37.
000 dieselbiler, som vurderes at være i risiko for at lække brændstof.
- Det er et problem med en brændstofslange, hvor der kan opstå revner, og derfor er de pågældende biler tilbagekaldt som en sikkerhedsmæssig foranstaltning.
- I løbet af længere tid kan brændstof lække ud i motorrummet, skriver Volvos talsperson.
Ingen meldinger om personskaderDer er ikke meldt om personskader på grund af fejlen, som påvirker en række volvo-modeller fra årene 2015 og 2016.
- Vi har ikke modtaget meldinger om hændelser omkring dette, men kunderne bedes kontakte værkstedet, hvor brændstofslangen udskiftes gratis, skriver Stefan Elfström.
Disse dieselbiler fra 2015 og 2016 er ramt af fejlen:•V40•V 40 Cross Country•S60•V60•V60 Cross Country•XC60•V70•XC70•S80•XC90•Kilde: Volvo Car Denmark A/SHeller ikke i Danmark har der været alvorlige hændelser på grund af problemet, bekræfter Jan Larsen, der er Volvos danske talsmand.
- Vi har ikke fået informationer omkring ulykker, brand eller lignende.
Det er simpelthen bare konstateret ved, at nogle værksteder opdagede, at der var nogle slanger, der var utætte, siger han.
Bliver kontaktet gennem SkatDe 2.
307 danske bilejere, som nu skal have tilbagekaldt deres Volvo, vil få besked gennem Skat, oplyser Jan Larsen.
- Når vi får en liste ud fra fabrikken på de stelnumre, der er omfattet, så sender vi den liste til Skat - og via Skat udsender vi så indkaldelse til de kunder, som har de biler, siger han.
De berørte bilejere vil derefter blive indkaldt til kontrol hos Volvo, som skifter slangen ud, hvis den er defekt.
Den defekte del er fra en underleverandør, som kun har leveret slagen til dieselbiler, så ejere af benzindrevne Volvoer skal ikke være nervøse, siger Jan Larsen.
Er man nervøs for om ens dieselbil er omfattet af tilbagekadelsen, kan man også kontakte Volvo på egen hånd.
- Hvis man er nervøs, hvilket der ikke er nogen grund til, så kan man kontakte sin Volvo-forhandler, som så kan slå op i systemet og se, om den er med på den enkelte liste, siger han.
FacebookTwitterKopier linkEmner:Volvo|Biler|Skat|Sverige|Ulykker




https://www.dr.dk/nyheder/udland/forsker-om-brev-til-xi-jinping-der-er-god-grund-til-raabe-vagt-i-gevaer

UdlandForsker om brev til Xi Jinping: Der er god grund til at råbe vagt i gevær143 forskere og diplomater har opfordret Kinas præsident til at løslade to canadiske statsborgere.
Den canadiske statsborger, Michael Korvig, er sammen med forretningsmanden Michael Spavor tilbageholdt af kinesisk politi.
Af Louise Brodthagen Jensen22.
jan.
2019 kl.
14.
15Bemærk: artiklen er mere end 30 dage gammelLæs opDet handler først og fremmest om at udvise solidaritet med de to canadiske statsborgere, der i øjeblikket er tilbageholdt i Kina uden udsigt til foreløbig at blive løsladt.
Sådan lyder det fra Andreas Bøje Forsby, der er forsker i asiatisk sikkerhedspolitik ved Nordisk Institut for Asien Studier på Københavns Universitet.
Han er en af de over 100 forskere, tidligere diplomater og embedsmænd, som har skrevet under på et åbent brev direkte henvendt til den kinesiske præsident, Xi Jinping.
Læs også:Danske forskere i åbent brev: Præsident Xi, frigiv de to canadiske statsborgereHer opfordrer de i alt 143 underskrivere præsidenten til at løslade de to canadiske mænd, Michael Korvig og Michael Spavor, som har været tilbageholdt siden begyndelsen af december.
Det giver god grund til at råbe vagt i gevær og sørge for, at kineserne får at vide, at det er en utilstedelig form for magtanvendelse at tilbageholde de canadiske statsborgereAndreas Bøje Forsby, forsker i asiatisk sikkerhedspolitik- Brevet udtrykker bekymring over en mere selvhævdende kinesisk udenrigs- og sikkerhedspolitk og er samtidig et opråb om at udvise solidaritet med Canada, siger han og fortsætter- Det, kineserne er dygtige til, er at isolere og lægge pres på de stater, som træder Kinas interesser under fode, i det her tilfælde Canada.
Og derfor er det vigtigt at støtte op omkring og udvise solidaritet med dem, der bliver ofre for Kinas mere hårdhændede kurs, som vi har set flere eksempler på de senere år, siger han.
Den svenske forlægger Gui Minhai er tidligere blevet anholdt og løsladt for igen at blive tilbageholdt for et år siden.
Canada er blot ét land i rækken, påpeger han og nævner Norge, Sydkorea og Filippinerne som eksempler på lande, der de senere år har været en tur igennem den kinesiske vridemaskine.
I efteråret oplevede også Sverige et massivt pres fra Beijing oven på en relativ harmløs episode med nogle kinesiske turister, der blev smidt ud af deres hotel af det svenske politi.
- Det giver god grund til at råbe vagt i gevær og sørge for, at sige klart fra, når kineserne griber til urimelige former for magtanvendelser som eksempelvis at tilbageholde canadiske statsborgere på det, jeg vurderer, er et tvivlsomt grundlag.
Har afvist forbindelse til Huawei-direktørMichael Kovrig og Michael Spavor er henholdsvis en tidligere diplomat og forretningsmand og er af de kinesiske myndigheder blevet anklaget for at “skade den nationale sikkerhed”.
Den kinesiske regering har hidtil afvist, at tilbageholdelserne skulle være relateret til anholdelsen af den kinesiske techgigant Huaweis finansdirektør, Meng Wanzhou, som også er datter af firmaets grundlægger.
Finansdirektør for Huaweis Technologies Co.
, Meng Wanzhou, skal for retten i Vancouver 6.
februar.
Hun blev anholdt i den canadiske storby Vancouver i begyndelsen af december, foranlediget af amerikanerne, som vil have hende udleveret til USA.
Her er hun under mistanke for at have medvirket til at bryde landets sanktioner mod Iran.
Mere selvsikre end tidligereDet er ikke første gang, at der er skrevet åbne breve til den kinesiske regering, og den danske forsker erkender da også, at det måske ikke har den store effekt.
Og ikke meget tyder på, at de to canadiere står til at blive løsladt lige med det samme.
I sidste uge skærpede en domstol i al hast en 36-årig canadiers narkotikadom og idømte ham dødsstraf.
En dom, der omgående blev appelleret, og som er blevet kritiseret af den amerikanske udenrigsminister, Mike Pompeo, for at være "politisk motiveret".
Robert Schellenberg, der dømt for narkotikasmugling, fik i sidste uge skærpet sin dom.
Det betyder dog ikke, at den kinesiske regering er helt ubekymret over de internationale reaktioner, siger Andreas Bøje Forsby.
- Man skal være varsom med at udråbe kineserne til at være magtfuldkomne, for det er bestemt ikke tilfældet.
Men der er situationer, hvor kineserne føler sig mere selvsikre end tidligere og farer hårdere frem mod mindre stater, siger han.
Amerikanerne har til 30.
januar til formelt at anmode om at få udleveret Huaweis finansdirektør, og alt afhængig af, hvad canadierne beslutter, der skal ske med Meng Wanzhou, kan det skabe en meget anspændt relation.
- Det kan blive endnu en brik i en mere omfattende rivalisering mellem Kina og USA, som er under opsejling i disse år.
Kineserne føler, at en række vestlige lande går USA's ærinde - i det her tilfælde Canada - og vil forsøge at presse dem til ikke at være så lydhøre over for amerikanerne.
FacebookTwitterKopier linkEmner:Kina|Mike Pompeo (politiker)|Xi Jinping (politiker)|Huawei|Videnskab




https://www.dr.dk/sporten/fodbold/dansk-undertoejsmaerke-beholder-ronaldo-trods-dom-i-skattesag

FodboldDansk undertøjsmærke beholder Ronaldo trods dom i skattesagFodboldspilleren Cristiano Ronaldo og hans veltrænede krop vil fortsat kunne ses i danske undertøjsreklamer.
Det får ikke konsekvenser for Cristiano Ronaldos samarbejde med det danske undertøjsmærke JBS, at han i dag har fået en dom for skattefusk.
22.
jan.
2019 kl.
14.
26Bemærk: artiklen er mere end 30 dage gammelLæs opDen danske undertøjsproducent JBS fortsætter sit samarbejde med Cristiano Ronaldo, selv om fodboldstjernen har erkendt sin skyld i en sag om manglende skattebetalinger i Spanien.
Det oplyser JBS' direktør, Michael Alstrup.
JBS og Ronaldo har samarbejdet siden 2013.
Ronaldo har sin egen undertøjskollektion under JBS - CR7 - og optræder selv som model i reklamer for virksomheden, der har hovedkvarter i Herning.
Læs også:Ronaldo erklærer sig skyldig: Betinget fængsel og bøde på 140 millioner kroner- Vi har et rigtig godt og spændende samarbejde, og det fortsætter, ligesom hans ting med klubben Juventus og Nike etc.
gør, siger Michael Alstrup.
Han henviser til den italienske klub Juventus, som Ronaldo har spillet for siden 2018, hvor han satte et punktum for mange års engagement i Real Madrid.
Kæmpe bøde og betinget fængselRonaldo var sigtet for at have ført indkomst for cirka 110 millioner kroner uden om det spanske skattevæsen i perioden 2011 til 2014.
Det skulle han have gjort ved at benytte selskaber i skattely uden for Spanien.
Han har i dag erkendt sin skyld og har modtaget sin dom ved en domstol i den spanske hovedstad, Madrid.
Superstjernen Cristiano Ronaldo forlader retten i Madrid med sin kæreste, Georgina Rodriguez.
På forhånd havde Ronaldo indgået en aftale med de spanske skattemyndigheder om at betale 18,8 millioner euro (cirka 140 millioner kroner) tilbage for manglende skattebetaling.
I retten blev han idømt en bøde på næsten 24 millioner kroner.
Det er dog uklart, om bøden kommer oveni beløbet på cirka 140 millioner kroner, oplyser en talsmand for retten ifølge nyhedsbureauet Reuters.
Læs også:Ronaldo anklaget for voldtægt: 6 vigtige spørgsmål og svar om sagenUd over bøden blev stjernen, i overensstemmelse med aftalen han indgik med skattemyndighederne sidste år, idømt en betinget fængselsstraf på to år, men han slipper for en tur bag tremmer.
I Spanien er det udbredt, at man ikke afsoner fængselsstraffe på to år eller mindre, som er givet til personer, der ikke har begået kriminalitet før.
Og da Ronaldo derfor ikke skal i fængsel, er den betingede fængselsstraf blevet vekslet til en ekstra bøde på et beløb svarende til 2,75 millioner kroner.
Dermed ender Ronaldo med bøder for i underkanten af 27 millioner kroner.
/ritzau/FacebookTwitterKopier linkEmner:Cristiano Ronaldo (fodboldspiller)|Fodbold|JBS|Spanien|Juventus FC




https://www.dr.dk/nyheder/politik/finansminister-skyder-s-udspil-ned-fuldstaendig-ukonkret-og-luftig-finansiering

Længere til pensionSe temaPolitikFinansminister skyder S-udspil ned: Fuldstændig ukonkret og "luftig" finansieringProblematikken bør blive valgkampens hovedtema, mener SF.
Finansminister Kristian Jensen (V) mener, at S-udspillet "De mest nedslidte fortjener også en værdig pension" er ukonkret.
Af Thomas Klose Jensen22.
jan.
2019 kl.
15.
46Bemærk: artiklen er mere end 30 dage gammelLæs opSocialdemokratiet vil lade sosu-assistenten gå tidligere på pension end arkitekten.
Det er essensen i det udspil, som partiet i dag har præsenteret.
Heri fremgår det, at de borgere, som har været længst på arbejdsmarkedet, og som er nedslidte, skal have ret til at gå på folkepension tidligere.
Partiformand Mette Frederiksen har dog ikke formået at overbevise finansminister Kristian Jensen (V) om det holdbare i planen.
- Det her er så fuldstændig ukonkret, at man ikke kan se, hvem der egentlig vil få gavn af det, og finansieret så luftigt, at man må tro, at de ikke tør vise, hvad det reelt koster, siger han.
Ifølge Kristian Jensen vil det koste langt mere end de tre milliarder kroner, som Socialdemokratiet har afsat årligt i udspillet, at give alle ret til at trække sig tilbage tre år før tid.
S-udspils 7 principperSocialdemokratiets udspil til en ny ret til tidlig folkepension er bygget op omkring syv principper.
1.
Det skal gavne de nedslidte2.
Det skal gælde efter et langt arbejdsliv3.
Der skal være tale om en ­egentlig rettighed4.
Mænd og kvinder skal have reel lige adgang5.
Det skal være muligt at blive visiteret til tidlig folkepension6.
Modellen skal være simpel, overskuelig og varslet i god tid7.
Pengene skal passeIfølge Socialdemokratiet vil en ny ret til tidlig pension koste i omegnen af tre milliarder kroner årligt.
Den ene halvdel af det beløb skal finansieres ved at fjerne virksomheders mulighed for at trække "meget store lønninger" fra og rulle skattelettelser på "meget høje aktieindkomster" tilbage.
Den anden halvdel skal finansieres af den finansielle sektor ved eksempelvis at indføre en særlig skat på "meget store overskud som følge af overdreven spekulation".
Kilde: Socialdemokratiets udspil "De mest nedslidte fortjener også en værdig pension​​​​​​​".
Hvordan en differentieret pensionsalder skal strikkes sammen vil Mette Frederiksen diskutere med arbejdsmarkedets parter efter et valg, hvis hun ender med at sætte sig i statsministerstolen.
Den gradvise forøgelse af pensionsalderen stammer fra det såkaldte velfærdsforlig i 2006, hvor den daværende VK-regering sammen med Socialdemokratiet, Radikale Venstre og Dansk Folkeparti aftalte at lade pensionsalderen stige i takt med den højere gennemsnitslevealder.
DF savner detaljer i udspilletBent Bøgsted, der er beskæftigelsesordfører for Dansk Folkeparti, så også gerne, at Mette Frederiksen blev mere konkret, for eksempel med et svar på hvornår nedslidte så skal kunne gå på tidlig pension.
- Det er jo ikke rigtig noget, som man kan forholde sig til, før hun sætter lidt flere detaljer på.
Men det kommer jo sikkert nok i løbet af de næste dage, siger han.
Dansk Folkeparti er dog åben for at deltage i forhandlingerne, hvis de bliver inviteret.
Radikale vil have flere på seniorførtidspensionI Radikale Venstre anerkender næstformand Sofie Carsten Nielsen, at der er borgere på arbejdsmarkedet i dag, som er så nedslidte, at de ikke kan arbejde frem til pensionsalderen.
- Det har vi for længe siden foreslået at gøre noget ved ved markant at udvide retten til seniorførtidspension, forklarer hun.
- Hvis man rigtig er nedslidt, skal man have mulighed for at trække sig tilbage og ikke sendes rundt fra arbejdsprøvning til arbejdsprøvning.
Det har vist sig for svært i dag, og den gruppe skal vi tage os af.
SF vil gøre det til valgkampens hovedtemaPolitisk ordfører i SF, Karsten Hønge, er mere positivt stemt over udspillet.
Set fra hans stol flugter S-udspillet fint med de forslag, som SF også selv har fremlagt.
- Jeg synes, der er nogle rigtigt gode linjer i det, som Socialdemokratiet har lagt frem, og det skal være en opgave, som vi skal kunne løse med både fagbevægelsen og arbejdsgiverne, siger han.
- Der er al mulig grund til at gøre det her til et hovedtema i valgkampen, så en ny regering vil garantere, at alle får adgang til nogle gode værdige seniorår.
Enhedslistens politiske ordfører, Pernille Skipper, er glad for, at Socialdemokratiet har indset, at der er store problemer med nedslidning.
Desværre løser udspillet dem bare ikke, mener hun.
- Den store forhindring for at løse de problemer, som Socialdemokratiet selv peger på, er velfærdsforliget, som gradvist lader pensionsalderen stige.
Vi ender jo med verdens højeste pensionsalder, og det rokker Socialdemokratiets forslag ikke ved.
- Socialdemokratiet bør opsige forliget, hvis vi sammen skal kunne levere en reel løsning til de mange mennesker, der knokler og som også fortjener muligheden for et godt seniorliv, udtaler hun.
FacebookTwitterKopier linkEmner:Bent Bøgsted (politiker)|Karsten Hønge (politiker)|Socialdemokraterne|Venstre|Socialforhold




https://www.dr.dk/nyheder/indland/graensekontrol-stoppede-flere-personer-i-terrorsag

IndlandGrænsekontrol stoppede flere personer i terrorsagEn 31-årig syrisk statsborger er terrortiltalt for at ville bombe København.
Den 31-årige terrortiltalte syriske statsborger (midten) ved siden af sin forsvarer, Karin Svenningsen, (til venstre) og tolken.
Illustration: Dres SimonAf Emma Toft22.
jan.
2019 kl.
14.
06Bemærk: artiklen er mere end 30 dage gammelLæs opDet var ikke svært for politiet at anholde den 31-årige syriske mand, der i dag sidder på anklagebænken i Københavns Byret, tiltalt for at ville bombesprænge København og angribe folk med kniv.
For da politiet ville anholde ham for terrorplanerne, sad han allerede bag lås og slå i Vestre Fængsel.
Det har anklager Sonja Hedegaard i dag fortalt i retten, hvor hun har præsenteret terrorsagen for retten - en spektakulær sag, der blandt andet indeholder indkøb af 17.
460 tændstikker.
For selv om den 31-årige syrer var asylansøger i Sverige, blev han anholdt i Københavns Lufthavn den 7.
november 2017.
Her havde han ifølge anklagemyndigheden planer om at rejse til Tyrkiet og videre til Grækenland uden bagage.
Men han rejste også på et falsk syrisk pas, og det fandt paskontrollørerne i lufthavnen ud af.
Derfor blev manden anholdt.
Kort tid efter, i november 2017, blev han straffet med 40 dages fængsel.
På dette tidspunkt var manden i svensk politis søgelys.
Han var tidligere blevet frifundet i en sag om brandstiftelse og var nu under mistanke for at planlægge et terrorgreb i København.
Derfor ville svenskerne gerne afhøre manden i Danmark.
Men i december 2017 droppede svenskerne efterforskningen.
Læs også:Terrorsag begynder: Syrer anklaget for at ville angribe tilfældige med kniv i KøbenhavnHerefter gik dansk politi aktivt ind i sagen.
- Det har været en omfattende efterforskning.
Den har været langvarig, og den er ikke helt afsluttet endnu, siger anklager Sonja Hedegaard.
Omfattende efterforskningSagen bygger dels på dansk politis egen efterforskning, men også på efterforskning, som tysk og svensk politi har lavet.
For den 31-årige syriske mand blev nævnt i en terrorsag fra sommeren 2017, hvor en dengang 20-årig syrer fik seks et halvt års fængsel for at planlægge terror i København.
Han er i dag kendt som tændstikmanden.
Dansk politi tog i december 2017 til Tyskland for at tale med den dømte syrer i Tyskland for at få mere at vide om den 31-årige mand.
Efter den afhøring besluttede dansk politi at anholde den 31-årige syrer for at planlægge terror, mens han afsonede sin straf for at rejse på falsk pas i Vestre Fængsel.
Siden har han siddet varetægtsfængslet i Danmark.
Manden nægter sig skyldig i terroranklagerne.
Var i København 19.
november 2016På retsdagens første dag sidder den lave mand iført sort dynejakke og lyst, stribet halstørklæde i Københavns Byret.
Han har kort skæg på hagen og smiler flere gange til den tolk, der oversætter for ham.
Den 31-årige syriske mand er tiltalt for at planlægge at sprænge bomber i København og dræbe folk med kniv.
Det skal være sket i tiden op til 19.
november 2016 sammen med en ukendt gerningsmand og den dømte tysk-syriske mand.
Anklager Sonja Hedegaard har i dag fortalt, at det er anklagemyndighedens opfattelse, at den syriske mand rejste med tog fra Hässleholm til København den 19.
november 2016, og at han gjorde meget for at skjule sine timer i Danmark ved blandt andet at nulstille sin telefon på dagen.
Kvitteringer for togturen er blevet vist i retten.
Manden boede på det tidspunkt på asylcenter i Sydsverige.
I København skulle han ifølge anklager Sonja Hedegaard mødes med den nu dømte mand fra Tyskland, som skulle komme til Københavns Hovedbanegård med tændstikker, walkie talkies, batterier, fyrværkeri og knive til brug for fremstilling af bomber.
Mødet faldt dog til jorden, fordi den tyske mand blev stoppet ved grænsekontrollen i Rødby på vej fra Tyskland til Danmark.
Han manglede gyldige rejsedokumenter.
Senere samme dag fandt tysk politi de 17.
460 tændstikker i hans bagage, og han blev anholdt.
Selv har den tiltalte 31-årige mand fortalt, at han rejste til København den 19.
november 2016 ved en fejl, fordi han kørte for langt med toget og skulle have været af i Malmø.
Det ligger da også fast, at den syriske mand var i København 19.
november 2016.
For på vejen tilbage blev den 31-årige mand kontrolleret af svensk politi i grænsekontrollen ved Hyllie - stationen inden Malmø.
Svensk politi afhørte manden om hans tid i Sverige, men fandt ikke noget bemærkelsesværdigt i bagagen.
Videoer, chats og teleoplysningerSagen kører over flere retsdage med afhøringer af en række vidner - blandt andet den dømte 22-årige syrer fra Tyskland.
Retten har allerede i dag hørt om, hvordan manden ifølge anklagemyndigheden har chattet om at blive martyr og dø i kampen for islam, ligesom han skal have søgt efter manualer til bombesprængninger.
Derudover har retten set en video med den 31-årige mand, hvor han taler om jihad.
Videoen er uploaded dagen før, han rejste til København 19.
november 2016.
Retten skal senere se endnu en video.
Der forventes først dom i terrorsagen den 5.
marts.
Manden, der er syrisk statsborger, men som også har boet i Saudi-Arabien, risikerer fængsel på livstid.
FacebookTwitterKopier linkEmner:København|Tyskland|Terrorisme|Kriminalitet|Vestre Fængsel




https://www.dr.dk/nyheder/udland/taiwans-bikiniklatrer-dod-efter-styrt-fra-bjergside

UdlandTaiwans bikiniklatrer død efter styrt fra bjergsideDen 36-årige Gigi Wu har taget selfier iført bikini på over 100 bjergtinder.
22.
jan.
2019 kl.
11.
18Bemærk: artiklen er mere end 30 dage gammelLæs opRedningsmandskab i Taiwan arbejder på at bjærge liget af en omkommet klatrer, som blev berømt på sociale medier ved at tage selfier på bjergtoppe, mens hun var iført bikini.
Gigi Wu - som hendes fans omtalte som "Bikiniklatreren" - fortalte via en satellittelefon lørdag til venner, at hun var styrtet ned i en slugt i Taiwans Yushan nationalpark og var hårdt kvæstet.
Redningshelikoptere blev sat ind for at komme hende til undsætning, men dårligt vejr vanskeliggjorde operationen, og hun blev først lokaliseret mandag, da hun var død af sine kvæstelser.
- Vejrforholdene i bjergene er ikke gode, og vi har bedt redningsfolkene om at flytte den omkomne til et mere åbent sted.
Når vejret tillader det, vil en helikopter hente liget og bringe det ned, siger Lin Cheng-yi fra redningsmandskabet i nationalparken.
Poserede på 100 bjergtoppeEmbedsmænd siger, at den 36-årige Wu havde fortalt sine venner, at hun var ude af stand til at bevæge den nederste halvdel af kroppen efter et fald på 20-30 meter.
Hun kunne oplyse sine koordinater.
Wu var normalt iført almindeligt klatredragt, når hun besteg et bjerg, og skiftede først til bikini, når hun nåede toppen.
Selv om Taiwan overvejende er et tropisk land, så har det et væld af bjergtinder, hvor det om vinteren ofte er isnende koldt.
De fleste tinder er over 3000 meter høje.
/ritzau/FacebookTwitterKopier linkEmner:Taiwan|Ulykker|Californien|Vejret|Naturbeskyttelse




https://www.dr.dk/sporten/haandbold/vm-herrer/kroaterne-hudfletter-dansk-dommerpar-de-burde-ende-i-faengsel

VM herrerKroaterne hudfletter dansk dommerpar: ’De burde ende i fængsel’De danske dommere Mads Hansen og Martin Gjeding er ikke populære i Kroatien efter deres rolle i Balkan-holdets nederlag til Tyskland ved VM.
Kroatiens Domagoj Duvnjak brokker sig over det danske dommerpars afgørelse i kampen mod Tyskland.
Af Arnela Muminovic22.
jan.
2019 kl.
12.
44Bemærk: artiklen er mere end 30 dage gammelLæs opMads Hansen og Martin Gjeding skal nok ikke booke sommerferie på den kroatiske kyst i den nærmeste fremtid.
Det danske dommerpar er nemlig blevet genstand for meget kritiske røster i Balkan-landet, efter Kroatien i aftes tabte sin mellemrundekamp til værtsnationen Tyskland – og dermed missede en VM-semifinaleplads.
Og skylden for det nederlag bærer det danske dommerpar.
Det er man ikke i tvivl om i den kroatiske lejr eller i landets medier.
Læs også:Danmark vinder over Egypten ved VM i håndboldKroaternes karismatiske træner Lino Cervar var efter opgøret rasende og kom med store beskyldninger rettet mod danskerne.
- Det var ikke et lige opgør, for dommerne stjal sejren fra os.
Det skal straffes så hårdt som muligt.
De burde ikke dømme mere – de burde komme i fængsel for deres præstation.
Jeg ved ikke, hvor jeg skal starte, for der var så mange situationer, hvor vi blev snydt.
Det var tyveri ved højlys dag og hele verden så det, sagde Cervar til det kroatiske medie Vecernji List.
Kroatiens træner Lino Cervar var alt andet end tilfreds med de danske dommere.
Mens de fleste spillere holdt sig tilbage fra at kritisere det danske dommerpar i timerne efter kampen, var Kroatiens tidligere profil og nuværende assistent på holdet, Igor Vori, ikke bange for at sende en svada afsted mod Hansen og Gjesing.
- Det er en skændsel for sporten.
Når tyskernes målmand, Silvio Heinevetter, kommer hen til mig efter kampen og undskylder, så ved man jo, at der er noget helt galt.
Hvis man gerne vil have Tyskland i semifinalen, så burde man sørge for at gøre det inden kampen.
Det her cirkus har ingen brug for, sagde den tidligere stregspiller.
Dagen derpå fylder nederlaget stadig meget i de kroatiske medier, hvor man heller ikke lægger fingrene imellem, når talen falder på de danske dommere og deres præstation i aftes.
Læs også:VIDEO Værtsnationen Tyskland er semifinaleklar efter dramaI den store avis Jutarnji List postulerer man endda, de danske og tyske værter samt det internationale håndboldforbund har haft et ønske om at få Tyskland videre til semifinalen – og derfor endte det, som det gjorde.
- Selvfølgelig skulle det danske par dømme Tysklands afgørende kamp om en semifinaleplads.
Tyskland og Danmark er jo værter.
Det lyder nærmest bedre end et manuskript til en film.
- De, der stadig tror på ærlighed på det niveau, lever i en fantasiverden.
Vi mistede allerede troen, da vi så, at danskerne skulle dømme.
Og i anden halvleg var det tydeligt, hvor det bar henad, skriver avisens skribent Drazen Pinevic.
Det var især en situation ved stillingen 21-20 til Tyskland med et halvandet minut tilbage af kampen, som kroaterne var rasende over.
De danske dommere dømte angrebsfejl, mens kroaterne mente, at de blev snydt og minimum skulle have haft et frikast.
Se situationen herunder:Det internationale håndboldforbund har endnu ikke reageret på de kontroversielle udtalelser fra den kroatiske lejr, men i medierne på Balkan frygter man, at især træner Lino Cervar skal være bekymret for at modtage en hård straf fra forbundet efter sine beskyldninger.
Kroaterne spiller sidste kamp ved VM på onsdag mod de forsvarende verdensmestre fra Frankrig.
Selvom semifinale-billetten er ude af billedet, kæmper kroaterne stadig for en plads ved OL i Tokyo.
Og skal den drøm bevares, er en sejr nødvendig mod franskmændene.
FacebookTwitterKopier linkEmner:Tyskland|Kroatien|Håndbold|Frankrig




https://www.dr.dk/nyheder/regionale/nordjylland/et-overfloedighedshorn-af-info-paa-godt-og-ondt-delte-meninger-om

NordjyllandEt 'overflødighedshorn af info' på godt og ondt: Delte meninger om ForældreintraForældre kan se både fordele og ulemper i skole- og forældreportal, som nu foreslås lukket.
Forældrene på Gug Skole kan se både fordele og ulemper ved Forældreintra.
(© DR Nyheder)Af Klaus Videbæk og Jakob Skov Jakobsen22.
jan.
2019 kl.
12.
00Bemærk: artiklen er mere end 30 dage gammelLæs opEr Forældreintra galt eller genialt?
Mest galt, mener regeringens stresspanel, som i dag foreslår at lukke den digitale skole- og forældreportal, hvor både lærere og forældre kan sende beskeder til hinanden om livets gang i klassen og på skolen.
Forældreintra er præget af ’meddelelsesforurening’, mener panelet, og det stresser både forældre, lærere og elever, lyder det.
Men blandt forældrene på Gug Skole i udkanten af Aalborg er holdninger her til morgen delte.
- Der er både gode og dårlige ting ved Forældreintra, synes jeg, siger Anders Olesen, der har en datter i tredje og en dreng i nulte klasse.
- Det er jo rart at være opdateret omkring sine børn, men vi snakker tit om, at dengang vi var på mine børns alder - der var der jo ikke noget, der hed Forældreintra, og der var forældrene ikke så oplyste.
Og til tider kan det godt være lidt en stressfaktor, at man skal opdatere sig med det hele, fortsætter han.
900 elever giver meget informationAnders Olesen synes ikke, at portalen skal lukkes.
Det er nemlig godt, at lærerne har en effektiv kanal ud til forældrene, så de kan få mere tid til eleverne i klassen.
Men han så gerne, at specielt forældrene blev bedre til at bruge det.
- Det er os, der gerne vil være oplyste i alle mulige sammenhænge, siger han.
Heller ikke Britt Plambech-Nielsen, der har tre børn på skolen, er klar til at lukke Forældreintra.
- Det, synes jeg, er en rigtig dårlig ide.
Det er det eneste middel til at følge med i, hvad der sker både i klassen og på skolen generelt, siger hun.
Hun påpeger, at forældrene selv kan styre, hvor ofte de vil forstyrres af meddelelser på deres telefon eller computer.
- Med sådan en stor skole med 900 elever, så siger det sig selv, at der vil komme meget.
Men det kan man slå fra, siger Britt Plambech-Nielsen.
Slet ikke til at følge med iEn, der godt kunne tænke sig at få Forældreintra lukket, er til gengæld Morten Haugaard.
Har er ligeledes forælder til flere børn på skolen, og ofte drukner informationerne i hinanden, mener han.
- Det er selvfølgelig en fin kommunikationskanal, men det er også et overflødighedshorn af info.
Det er slet ikke til at følge med i, konstaterer han.
- Når det er skrevet ud, så er holdningen, at nu er forældrene informeret.
Men når man har tre børn i alt, så er det tre gange forældreintra, og det flyder med information både om relevante og ikke relevante ting på sådan et forum.
Han så gerne, at Forældreintra blev afløst af en anden og mere enkel platform, hvor det kun er de allermest nødvendige informationer, der deles.
- Når der kommer info om, at der er en teatertur for Frida i dag, så er det fint at vide.
Men hvis den er kommet for et par uger siden, og den er langt nede på listen, så kan man hurtigt have glemt det.
I en hverdag, hvor man har meget at se til – hvor meget er det så Forældreintra, der stresser dig?
- Det er ikke det, der tipper det hele.
Men i forhold til at få hverdagen til at hænge sammen, og om man nu har husket det hele, kan det være et irritationsmoment i hvert fald.
Kontaktbogen kom ikke op af taskenPå lærerværelset på Gug Skole er opbakning til Forældreintra anderledes entydig.
Her forstår man godt, at forældrene nogle gange kan føle sig mættet af informationer, men modsat oplever man også et stort behov.
Derfor vil man gerne holde fast i portalen.
- Jeg kan godt sætte mig ind i, at der kommer rigtig mange beskeder og opslag, og nogle er selvfølgelig vigtigere end andre.
Men jeg oplever også, at forældrene selv efterspørger information via Forældreintra, siger lærer Camilla Hardahl.
Hun kan godt forestille sig steder, hvor man kan skære ned på mængden af beskeder.
Men hun mener ikke, at der er godt alternativ.
- Det bekymrende ved kontaktbogen kan være, at den ikke bliver taget op af tasken, og at eleverne ikke får vist de beskeder, der eventuelt er.
Det var det, vi oplevede, før vi fik Forældreintra, siger hun.
Også lærer Lene Winther Mikkelsen er glad for at kommunikere med forældrene via portalen.
Hun oplever flere unge og travle forældre på skolen, men hun tvivler på, at det er Forældreintras skyld.
- Der er så mange andre ting, der må stresse i højere grad, end det samarbejde det jo i virkeligheden er at kommunikere på Forældreintra, siger hun.
FacebookTwitterKopier linkEmner:Grundskole|Uddannelse|Aalborg|Sygdomme og lidelser




https://www.dr.dk/nyheder/kultur/film/populaer-skuespiller-tilbage-efter-alvorlig-ulykke-havde-flammerne-ramt-mine

Film og serierPopulær skuespiller tilbage efter alvorlig ulykke: 'Havde flammerne ramt mine øjne, var jeg blind nu'Skuespilleren Jakob Oftebro blev alvorligt forbrændt i ansigtet under tv-indspilninger sidste år.
Nu er han tilbage.
Jakob Oftebro genoptager snart indspilningerne til tv-serien 'Hamilton', efter han var involveret i en ulykke sidste år.
Her er han fotograferet i efteråret på et pressemøde til TV2-serien 'Kriger'.
Af Morten Bjerregaard22.
jan.
2019 kl.
10.
42Bemærk: artiklen er mere end 30 dage gammelLæs opDen 33-årige norske skuespiller Jakob Oftebro måtte tilbage i maj sidste år hastes til hospitalet, efter han blev alvorligt forbrændt i ansigtet under indspilningerne til den svenske tv-serie 'Hamilton'.
Ulykken skete i en scene, hvor der blev kastet med en molotovcocktail i et sammenstød mellem politi og demonstranter.
Læs også:Skuespiller Jakob Oftebro i alvorlig ulykke under tv-indspilningerUheldigvis for Jakob Oftebro eksploderede molotovcocktailen i hans ansigt.
- Jeg fik brændt meget af huden af i ansigtet, men heldigvis var der ingen tredjegradsforbrænding, så jeg fik min hud tilbage.
Min læge sagde, at jeg havde været super heldig, for hvis flammerne havde ramt øjnene, så havde jeg været blind nu, fortæller han i Aftenshowet.
Hamilton-indspilninger genoptagesPå grund af den alvorlige ulykke blev indspilningerne af 'Hamilton', der er en spionthriller baseret på den svenske krimiforfatter Jan Guillous romanfigur af samme navn, indstillet.
Som følge af ulykken var Jakob Oftebro indlagt i flere dage med andengradsforbrændinger i ansigtet.
- Jeg havde forberedt mig i fem måneder, trænet op til rollen og var virkelig klar til at filme.
Vi skulle filme i otte måneder, men efter 14 dage skete ulykken, og så stoppede vi med at filme.
Det var virkelig ærgerligt, siger Jakob Oftebro.
Men nu er det op på hesten igen for Jakob Oftebro.
For til april genoptages optagelserne til 'Hamilton', hvor den dansktalende skuespiller spiller hovedrollen som agenten Carl Hamilton.
- Det glæder jeg mig virkelig til.
Det må være ligesom at være tilbage på fodboldbanen efter en langvarig skade, siger han.
Skuespilleren skal dog stadig være påpasselig, selvom ansigtshuden er helet flot.
På grund af andengradsforbrændingen skal han holde sig væk fra direkte sollys de næste par år.
Brandfarlig væske i rekvisitflaskeSvensk politi har siden maj efterforsket årsagen til ulykken, og først for få uger siden var politiets konklusion klar.
Til NRK fortalte svensk politi, at at det var en flaske med brandbar væske, der gav ham ansigtsskaderne.
Flasken skulle forestille en molotovcocktail, men det var ikke meningen, at den skulle være fyldt med brandfarlig væske.
- Vi ved nu, at man har brugt brandbar væske i en såkaldt 'sukkerflaske', som blev knust, skrev Maragareta Johnson, der har været en del af undersøgelseskommissionen hos politiet i Stockholm, i en e-mail til NRK.
Svensk politi har endnu ikke konkluderet, hvem der bærer skylden for ulykken, da efterforskningen stadig er i gang.
Den dansktalende nordmand er lige nu aktuel på det store lærred som Nico i 'Skammerens Datter 2: Slangens Gave', der har biografpremiere på torsdag.
Jakob Oftebro har medvirket i en lang række af film og tv-serier, og sidste år modtog han en Robert-statuette for sin birolle i filmen 'Mesteren'.
I denne uge er han aktuel i 'Skammerens Datter 2: Slangens gave'.
FacebookTwitterKopier linkEmner:Jakob Oftebro (skuespiller)|NRK|Teater|Ulykker|Stockholm




https://www.dr.dk/sporten/fodbold/ronaldo-erklaerer-sig-skyldig-betinget-faengsel-og-boede-paa-140-millioner-kroner

FodboldRonaldo erklærer sig skyldig: Betinget fængsel og bøde på 140 millioner kronerCristiano Ronaldo skal betale 140 millioner kroner tilbage i skat, men undgår formentlig en tur bag tremmer.
Cristiano Ronaldo forlader retten i den spanske hovedstad, Madrid, efter han har erklæret sig skyldig i skattefusk.
22.
jan.
2019 kl.
10.
45Bemærk: artiklen er mere end 30 dage gammelLæs opFodboldstjernen Cristiano Ronaldo erkendte sig tirsdag skyldig i den skattesag mod ham, der har verseret i flere år.
Det oplyser en talsmand ved retten i Madrid.
Det skriver Reuters.
På forhånd havde Ronaldo indgået en aftale med de spanske skattemyndigheder om at betale 18,8 millioner euro (cirka 140 millioner kroner) tilbage i en sag om manglende skattebetaling.
Ud over bøden blev stjernen, helt i overensstemmelse med aftalen han indgik med skattemyndighederne sidste år, idømt en betinget fængselsstraf på 23 måneder, men han slipper formentlig for en tur bag tremmer.
I Spanien er det udbredt, at man ikke afsoner fængselsstraffe på to år eller mindre, som er givet til personer, der ikke har begået kriminalitet før.
Læs også:Ronaldo afviser skattefusk og fremlægger dokumenterEn smilende Ronaldo ankom til retten iført en højhalset trøje, solbriller og store diamantøreringe.
Han gik forbi det store medieopbud uden at sige et ord.
Retten i Madrid havde afvist Ronaldos anmodning om at være til stede ved retsmødet via video fra sin bopæl i Italien.
Cristiano Ronaldo skiftede i juli 2018 fra spanske Real madrid til italienske Juventus.
Som ventet på forhånd var retssagen en formalitet.
Ronaldo var inde i retsbygningen i cirka 40 minutter.
- Jeg har det meget fint, sagde Ronaldo efter retssagen, imens han skrev et par autografer, før han satte sig ind i sin bil.
Læs også:Henrik Liniger om Ronaldo-skattely: Det tyder på en syg kulturRonaldo var sigtet for at have ført indkomst for cirka 110 millioner kroner uden om det spanske skattevæsen i perioden 2011 til 2014.
Det skulle han have gjort ved at benytte selskaber i skattely uden for Spanien.
Han er ikke den eneste fodboldspiller på topniveau, der har været lige lovlig kreativ i sin bogføring.
Også Xabi Alonso, som Cristiano Ronaldo spillede sammen med i Real Madrid, var i retten tirsdag.
Hans skattesag blev dog suspenderet.
Anklageren kræver fem års fængsel og en bøde fire millioner euro til den pensionerede fodboldspiller.
FC Barcelona-stjernen Lionel Messi blev i 2016 dømt for at have ført i omegnen af 30 millioner kroner uden om det spanske skattesystem.
Det kostede i første omgang en betinget fængselsstraf, men straffen blev i 2017 vekslet til en bøde.
/ritzau/FacebookTwitterKopier linkEmner:Cristiano Ronaldo (fodboldspiller)|Lionel Messi (fodboldspiller)|Fodbold|Spanien|FC Barcelona




https://www.dr.dk/sporten/fodbold/england/bekraeftet-premier-league-spiller-var-ombord-paa-forsvundet-fly

EnglandBekræftet: Premier League-spiller var ombord på forsvundet flyEt privatfly er forsvundet mellem Wales og Frankrig, og de franske luftfartsmyndigheder bekræfter, at den argentinske angriber Emiliano Sala var ombord.
Det er nu bekræftet, at den argentinske angriber Emiliano Sala var ombord på et fly, der er forsvundet.
22.
jan.
2019 kl.
11.
52Bemærk: artiklen er mere end 30 dage gammelLæs opDet er nu blevet bekræftet fra de franske luftfartsmyndigheder, at Cardiffs rekordindkøb, argentineren Emiliano Sala, var ombord på det fly, der mandag forsvandt på vej over Den Engelske Kanal.
Det skriver det engelske medie Sky Sports, der har fået bekræftelsen fra myndighederne.
Premier League-klubben Cardiff sagde tirsdag formiddag, at man frygtede, at nyindkøbet er ombord, og det er nu blevet bekræftet.
Flyet var mandag aften på vej fra Nantes til Cardiff, da det pludselig forsvandt på myndighedernes radar cirka 20 kilometer fra kanaløen Guernsey.
Ud over piloten var der kun Emiliano Sala ombord.
Politiet på Guernsey nær Frankrigs kyst sendte helikoptere og redningsbåde ud for at søge efter flyet, men måtte indstille jagten uden succes på grund af dårligt vejr.
Blå bogNavn: Emiliano SalaFødselsdato: 31.
oktober 1990 (28 år)Hjemland: ArgentinaPosition: AngriberEfter fire år i franske Nantes, hvor han nåede at spille 133 kampe og score 48 mål, blev han 19.
januar 2019 solgt til den walisiske Premier League-klub Cardiff, der slog sin transferrekord ved angiveligt at betale 17 millioner euro (cirka 127 millioner kroner) for angriberen.
28-årige Sala blev i lørdags købt fri af Nantes for et beløb svarende til cirka 127 millioner kroner.
Han underskrev en tre og et halvt år lang kontrakt med Cardiff.
Inden skiftet til den walisiske klub scorede Sala 12 mål i denne sæson i Ligue 1.
Det rækker aktuelt til en delt femteplads på ligaens topscorerliste.
/ritzau/FacebookTwitterKopier linkEmner:Cardiff|Frankrig|Sky Sport|Twitter|Flytrafik




https://www.dr.dk/nyheder/politik/banker-og-spekulativ-finanssektor-skal-betale-mette-frederiksens-pensionsplan

Længere til pensionSe temaPolitikBanker og 'spekulativ finanssektor' skal betale for Mette Frederiksens pensionsplanSocialdemokratiet forventer, at en differentieret pensionsalder vil koste tre milliarder kroner om året.
Socialdemokratiets formand Mette Frederiksen præsenterede i dag udspillet "De mest nedslidte fortjener også en værdig pension" på et pressemøde på Plejecenter Sølund i København.
 Af Nicolas S.
Nielsen22.
jan.
2019 kl.
13.
39Bemærk: artiklen er mere end 30 dage gammelLæs opDet vil koste i omegnen af tre milliarder kroner årligt at give nogle faggrupper ret til at på tidligere pension, sådan som Socialdemokratiet foreslår i dag.
Det vurderer partiformand Mette Frederiksen.
Halvdelen af det beløb skal findes ved at hive pengene ud af eksempelvis bankerne og finansiel spekulation i finanssektoren, siger Mette Frederiksen på et pressemøde her til middag.
- Vi har set nogle rigtigt store overskud, hvor man i mine øjne har forbrudt sig mod den almindelige kontrakt med resten af samfundet.
Derfor ønsker vi et selvstændigt bidrag fra den finansielle sektor, siger hun.
Den anden halvdel af finansieringen vil partiet finde ved at fjerne virksomhedernes mulighed for at fradrage lønninger på over 10 millioner kroner til en enkelt medarbejder og på at genindføre en øget beskatning på ”meget høje aktieindkomster”.
Fælles for den sidstnævnte pose penge er, at det er skattelettelser udstukket af et borgerligt flertal, som S-formanden nu vil rulle tilbage.
Vi sætter tre milliarder kroner af, fordi det er vores oplevelse, at der kan vi komme godt i gang med at løse opgaven.
Mette Frederiksen, formand, SocialdemokratietLæs også:Mette Frederiksen vil lade håndværkeren gå på pension før akademikerenFinansverden og virksomheder får regningDirekte adspurgt om, hvorvidt en øget beskatning af finansiel spekulation ikke blot vil føre til mindre spekulation i branchen, afviser Mette Frederiksen sammenhængen.
- Der er ikke rigtigt noget, der tyder på, at vi har en finansiel sektor, som kommer til at arbejde uden, at der er et spekulativt element i hvert fald i dele af sektorens arbejde.
Så jeg tror på, vi kan finansiere det med det, siger hun.
At partiet har afsat i første omgang tre milliarder kroner – og ikke mere eller mindre – er for at give en måske kommende pensionsreform en god start.
Men noget større regnestykke bag fremlægger den socialdemokratiske formand ikke på pressemødet.
Hvorfor ikke 5 eller 10 milliarder?
- Vi sætter tre milliarder kroner af, fordi det er vores oplevelse, at der kan vi komme godt i gang med at løse opgaven, svarer hun.
5.
000 lønmodtagere får retten - måskeSocialdemokratiets udspil skal give nedslidte muligheden og retten til at gå på pension tidligere end den almindelige lønmodtager, der ikke har haft et tilsvarende hårdt job.
Hvor længe før den officielle pensionsalder, det skal ske, har Socialdemokratiet endnu ikke lagt sig fast på, men Mette Frederiksen eksemplificerer selv udspillet ved at nævne to eller tre år.
Det vil også afhænge af en dialog med arbejdsmarkedets parter, siger hun.
Bliver det tre år før den officielle pensionsalder, forventer partiet, at der vil være tale om, at hver ottende lønmodtager vil kunne opnå retten.
Omregnet til tal vil det betyde, at godt 5.
000 lønmodtagere hvert år får mulighed for at gå på pension tidligere.
Hvilke objektive kriterier forestiller I jer?
- Vores bedste bud er antal år på arbejdsmarkedet, der er en af de stærkeste markører for, hvem der er nedslidte.
Men der er også andre hensyn at tage, og derfor vil vi gerne diskutere noget af det med arbejdsmarkedets parter for at se, om vi kan tune os ind på de brancher, der er mere udsat end andre.
Rettighed frem for visitationIfølge overvismand og professor i økonomi Michael Svarer er der ikke behov for en differentieret pensionsalder, hvis systemerne til førtidspension og seniorførtidspension fungerer efter hensigten.
De to ordninger sørger for at sikre ydelserne til personer, der ikke længere kan arbejde, fordi de for eksempel er slidt ned.
Hvad skal der ske med seniorførtidspensionen?
- Vores helt store udfordring er, at der næsten ikke er nogen, der er blevet visiteret til seniorførtidspension.
Dermed har den ikke løftet den opgave, den var tiltænkt, og det er også derfor, vi reagerer.
Hvorfor ikke få den til at virke?
- Jeg tror, der er én vigtig ting.
Det er, om du skal visiteres til en ordning eller ej.
Jeg kender mange lønmodtagere, der hellere vil have en ret til en tidlig folkepension, end de vil ned og skulle igennem et langt visitationsforløb.
Derfor tror jeg, at en objektiv ret vil gavne flere, svarer Mette Frederiksen.
Den gradvise forøgelse af pensionsalderen stammer fra det såkaldte velfærdsforlig i 2006, hvor den daværende VK-regering sammen med Socialdemokratiet, Radikale Venstre og Dansk Folkeparti aftalte at lade pensionsalderen stige i takt med den højere gennemsnitslevealder.
FacebookTwitterKopier linkEmner:Mette Frederiksen (politiker)|Michael Svarer (økonom)|Socialdemokraterne|Økonomi|Radikale Venstre




https://www.dr.dk/nyheder/penge/eu-giver-mastercard-en-milliardbode-gebyrer

PengeEU giver Mastercard en milliardbøde for gebyrerMastercard har fået en bøde på 4,3 milliarder kroner for kunstigt at hæve omkostningerne.
Bøden til Mastercard hører til i den høje ende.
Årsagen er, at forbrugere og butikker har betalt for meget.
)22.
jan.
2019 kl.
12.
32Bemærk: artiklen er mere end 30 dage gammelLæs opMastercard har i strid med EU-regler holdt omkostninger for kortbetalinger kunstigt høje, siger EU, og det koster virksomheden en bøde på 4.
3 milliarder kroner.
Konkurrencekommissær Margrethe Vestager skriver i en meddelelse, at Mastercards regler har kostet forbrugere og butikker ekstra.
- Ved at forhindre butiksindehaverne i at vælge de bedste betingelser tilbudt af banker i andre EU-medlemslande har Mastercard kunstigt hævet omkostninger for kortbetalinger til skade for forbrugere og butikker, siger hun.
Læs også:Derfor fik Google EU's største bøde nogensindeBøden til Mastercard hører til i den høje ende.
Vestager har dog tidligere udskrevet store bøder til andre amerikanske virksomheder.
Den største bøde er sendt til Google.
Den lød på 32 milliarder danske kroner.
Den danske konkurrencekommissær har også ført store sager mod Amazon, Apple, Disney, Facebook, McDonald's og Starbucks.
/ritzau/FacebookTwitterKopier linkEmner:Margrethe Vestager (politiker)|EU|Betalingsmidler|EU-forhold|Amazon.
com




https://www.dr.dk/nyheder/udland/danske-forskere-i-aabent-brev-praesident-xi-frigiv-de-canadiske-statsborgere

UdlandDanske forskere i åbent brev: Præsident Xi, frigiv de to canadiske statsborgere143 akademikere og tidligere diplomater opfordrer Kina til at løslade to canadiske mænd.
Den kinesiske præsident, Xi Jinping, opfordres til at frigive de to canadiske mænd, der har været tilbageholdt siden begyndelsen af december.
Af Louise Brodthagen Jensen22.
jan.
2019 kl.
09.
08Bemærk: artiklen er mere end 30 dage gammelLæs opBekymringen over en voksende mistillid og mindre dialog fremover er vokset frem blandt en række af verdens Kina-eksperter og tidligere diplomater.
I et åbent brev til Kinas præsident, Xi Jinping, advarer forskere og tidligere diplomater om, at anholdelsen af to canadiske statsborgere kan skade udvekslingen af viden og erfaringer med kinesere.
I sidste ende vil både Kina og verden være dårligere stillet, mener de 143, som har underskrevet brevet.
- Møder og udvekslinger er grundlaget for grundig forskning og diplomati over hele verden, inklusive for kinesiske akademikere og diplomater, står der i brevet.
Blandt dem, der har skrevet under er også danske akademikere, der har Kina som forskningsområde; professor Liselotte Odgaard fra Det Udenrigspolitiske Selskab og Andreas Bøje Forsby, der forsker i asiatisk sikkerhedspolitik ved Nordisk Institut for Asien Studier på Københavns Universitet.
Tilbageholdelsen af de to canadiere 'sender et signal om, at den type konstruktivt arbejde ikke er velkomment og endda risikabelt i Kina', står der videre.
Læs også:Kina svarer igen: Advarer sine statsborgere i Canada om anholdelserAnklaget for at have skadet national sikkerhedDe to canadiske mænd, Michael Kovrig og Michael Spavor har været tilbageholdt af kinesisk politi siden begyndelsen af december.
Michael Kovrig er en af de to canadiske mænd, der i øjeblikket er tilbageholdt i Kina.
(Foto: Handout .
© Scanpix)Michael Kovrig er tidligere diplomat og rådgiver for tænketanken International Crisis Group i Beijing, mens Michael Spavor er en forretningsmand, der har gjort det til sit speciale at sikre sig adgang og bygge relationer mellem Nordkorea og Kina, Canada og andre steder.
Ifølge den kinesiske regering er begge mænd mistænkt for at have “skadet den nationale sikkerhed”, mens mange ser det som et forsøg på at få løsladt Meng Wanzhou, finansdirektør i den kinesiske techgigant Huawei og datter af firmaets grundlægger.
Hun blev anholdt i Vancouver 1.
december, på foranledning af myndighederne i USA, der har hende mistænkt for at have medvirket til at bryde landets sanktioner mod Iran.
Anholdelsen har vakt opstand i Kina, hvor flere, heriblandt landets ambassadør i Canada, Lu Shaye, har kaldt den for grundløs.
Sagen kort•Kina har kaldt anholdelsen af Meng Wanzhou for et brud på menneskerettighederne og har forlangt, at hun bliver løsladt.
Hun afventer nu en retssag i Canada, hvor det ventes afgjort, om hun skal løslades eller udleveres.
•Efterfølgende er tre canadiere blevet tilbageholdt i Kina.
Alle er anklaget for at udgøre en trussel mod den nationale sikkerhed.
Den ene er igen blevet løsladt.
•Kina har derudover skærpet en dom til en canadier dømt for narkosmugling, så han nu er dømt til døden.
•Canadas premierminister, Justin Trudeau, kalder det "ekstremt bekymrende", at Kina er begyndt vilkårligt at afsige dødsdomme.
Kina afviser, at dommen har nogen forbindelse til Huawei-sagen.
•Begge lande har desuden advaret deres statsborgere om, at de uden videre kan risikere at blive anholdt i de to lande.
FacebookTwitterKopier linkEmner:Justin Trudeau (politiker)|Kina|Xi Jinping (politiker)|Huawei|Videnskab




https://www.dr.dk/nyheder/indland/foraeldreforening-det-giver-ikke-mening-lukke-foraeldreintra

IndlandForældreforening: Det giver ikke mening at lukke ForældreintraForslag om at gå tilbage til kontaktbogen mødes med skepsis.
Regeringens stresspanel foreslår, at det meget omtalte forum Forældreintra bliver lukket.
Af Nis Kielgast22.
jan.
2019 kl.
09.
15Bemærk: artiklen er mere end 30 dage gammelLæs opDet er ikke fornuftigt at lukke skolernes digitale platform Forældreintra, som regeringens stresspanel i dag foreslår.
Sådan lyder det både fra forældrenes og elevernes foreninger.
I stedet for at droppe systemet, handler det om at se på, hvordan det bliver brugt, mener formand for Skole og Forældre, Rasmus Edelberg.
ForældreintraForældreintra er den del af skolernes kommunikationssystem, Skoleintra, der henvender sig til forældrene.
De første forældre fik adgang til systemet i 2004.
I dag bruger næsten alle skoler systemet.
I august 2016 loggede forældrene til de ca.
600.
000 elever, der er registreret i systemet, ind 23.
234.
678 gange.
Kommunerne er i gang med at udvikle et nyt system, der skal overtage Forældreintras rolle på folkeskolerne.
Systemet skal hedde Aula.
- Forslaget viser jo, at mange forældre i dag føler et stort pres, fordi der er rigtig meget information, man skal forholde sig til i Forældreintra.
Den måde, man bruger systemet på, har fået lov til at udvikle sig, uden at nogen har sat gode grænser for det og lavet principper for kommunikationen mellem skole og hjem.
Det er dér, man bør gribe ind, siger han.
Antal beskeder er mangedobletForældreintra har de sidste 15 år været det elektroniske bindeled mellem forældre og skole.
Her sender lærerne beskeder og planer for, hvad eleverne skal lave hver uge.
Forældrene kan bruge systemet både til at skrive til skolen og til hinanden.
Det kan foregå på alle tider af døgnet ugen rundt.
Læs også:Regeringens stresspanel: Forældreintra bør lukkes og kontaktbogen genindføresMen al den kommunikation kan hurtigt blive overvældende at skulle forholde sig til, og meget af den kunne undgås, hvis der var ordentlige retningslinjer, mener forældreforeningen.
- Jeg kiggede for nylig i min egen kontaktbog fra dengang, jeg gik i skole.
I de 10 år, jeg gik i skole, havde mine forældre fået 104 beskeder.
Det svarer nogenlunde til, hvad jeg modtager på 3-4 måneder i dag.
Så mængden af information er mangedoblet.
Derfor tror jeg, vi er nødt til at gå ind og se på, hvad god kommunikation er, siger Rasmus Edelberg.
Han mener, at det er et problem, som forældre, skole og elever bør drøfte i for eksempel skolebestyrelsen.
- Måske er det ikke rimeligt at forvente, at forældrene hver dag skal ind og tjekke.
Måske kunne det være smartere at samle op i løbet af ugen, og at det så var nok, at forældrene i løbet af weekenden kunne forberede sig på den kommende uge, siger han.
- Det er vigtigt at vide, hvornår det er godt nok, for ellers bliver det meget grænseløst med denne her digitale kommunikation, siger han.
Skoleelever: Hvad med elevernes stress?
Hos elevernes forening kan man godt forstå, at der er et behov for at se på kommunikationen på Forældreintra, men det er ikke ensbetydende med, at man bør lukke det og gå tilbage til kontaktbogen.
I stedet bør man sikre, at det bliver tydeligt, hvad der er vigtige beskeder.
Noget, der allerede arbejdes på i den nye digitale platform Aula, som snart skal erstatte Forældreintra.
- Med Aula ser jeg rigtig mange muligheder for, at man kan gøre kommunikationen bedre, så det er de vigtige beskeder, der kommer igennem, siger Sarah Gruszow Bærentzen, formand for Danske Skolelever.
Hun havde håbet på, at regeringens stresspanel i stedet fokuserede på elevernes stress.
- Jeg forstår slet ikke deres prioritering.
Vi har blandt andet 50 procent af skoleeleverne i 8.
klasse, der føler sig presset over deres uddannelsesvalg, og hver tredje elev i udskolingen føler, at undervisningen er kedelig tit eller meget tit, siger hun.
- Alligevel er det forældrene, de vil bruge tid og energi på at beskytte, fordi de også bliver pressede, lyder det fra Sarah Gruszow Bærentzen.
Forslaget om at lukke Forældreintra er det første af 12 forslag fra stresspanelet.
Resten af forslagene er endnu ikke blevet fremlagt.
FacebookTwitterKopier linkEmner:Uddannelse|Grundskole|PR og kommunikationsbranchen|Skole og Forældre




https://www.dr.dk/nyheder/regionale/trekanten/forskere-bakker-op-om-kritik-af-naturstyrelsen-et-vaerdifuldt

TrekantområdetForskere bakker op om kritik af Naturstyrelsen: Et værdifuldt naturområde skal ikke maskinplejesGudenåens Kilder skal passes af græssende dyr og ikke af store maskiner, mener forskere.
Gudenåens udspring ligger i meget følsom og varieret natur.
Af Steffen Lübbert Terpling og Annette Jespersen22.
jan.
2019 kl.
10.
33Bemærk: artiklen er mere end 30 dage gammelLæs opFlere forskere bakker op om kritikken af, at Naturstyrelsen bruger store maskiner til at passe naturen ved Gudenåens Kilder.
En af dem er lektor ved Biologisk Institut på Københavns Universitet, Hans Henrik Bruun.
- Naturstyrelsen burde vide det her.
Vi har forsket i det her og fremsendt vores forskningsresultater til dem, siger han.
Diskussionen om pleje af naturen blussede op i sidste uge, hvor biolog Morten D.
D.
Hansen, der også er museumsinspektør på Naturhistorisk Museum i Aarhus, var en tur forbi Gudenåens Kilder ved Tørring ved Hedensted.
Naturstyrelsen plejer området ved at slå planter og pil med store maskiner.
De har pløjet dybe hjulspor i landskabet, og det fik Morten D.
D.
Hansen til at finde de store ord frem.
- Det svarer lidt til at sandblæse Jellingstenene.
Man tager noget af det bedste og mest uerstattelige, vi har, og så smider man en atombombe, sagde han.
Forskere: Græssende dyr skal pleje områdetGudenåens Kilder er er et meget stort, sammenhængende område med kær og kildevæld og mange sjældne arter, som kun har få levesteder her i landet.
Seniorforsker ved Institut for Bioscience ved Aarhus Universitet Rasmus Ejrnæs er enig i kritikken.
- Det er længe siden, vi gjorde det klart, at det er et værdifuldt naturområde, og så skal det ikke maskinplejes, siger han.
Det der med at vores forvaltning har været så forkert, den køber jeg ikke.
Inken Breum Larsen, skovridderHan mener i stedet, at vegetationen skal holdes nede af græssende dyr.
- Måden at løse det på, hvis man gerne vil gavne biodiversiteten, det er at sikre, at der er græssende dyr, som kan være med til at skabe den her variation, siger han.
Naturstyrelsens naturpleje er fuld lovlig, og Inken Breum Larsen, der er skovridder ved Naturstyrelsen Trekantsområdet, køber ikke umiddelbart forskernes holdning.
- Det der med at vores forvaltning har været så forkert, den køber jeg ikke.
Og inden jeg laver noget drastisk om, vil jeg studere, hvad har vi, og hvad kan vi miste, hvis vi gør noget anderledes, siger Inken Breum Larsen.
Gudenåens og Skjernåens kilderGudenåen springer som en kilde på den jyske højderygDen er næsten 160 kilometer lang og Danmarks længste vandløbÅen er populær til kanofart og laksefiskeriNaturen er varieret med egekrat, kilder, overdrev og vandløbMan kan se rovfuglen rød glente, løgfrø, sjældne planter og insekter100 meter fra Gudenåens udspring pibler Skjern Å frem og løber vestpåKilde: MiljøstyrelsenS-ordfører er vred og rystetMen forskerne får støtte fra Socialdemokratiets miljøordfører, Christian Rabjerg Madsen.
- Jeg er i virkeligheden rystet og vred over, at Naturstyrelsen benytter så voldsom en metode, som, forskerne meget klart siger, ikke er god for vores natur.
Heller ikke selv om det er fuldt lovligt, siger han.
Men Inken Breum Larsen er ikke sikker på, om græssende dyr er den rigtige metode.
- Indtil videre vurderer vi i alt fald, at det vil være rigtig svært at få dyrene til at gå ud i våde områder om vinteren uden at træde arealerne i stykker.
Det er ikke helt indlysende, at det er en mulighed, mener skovridderen.
Naturstyrelsen er ikke afvisende over for tanken om at bruge dyr i stedet for maskiner fremover.
Men om det sker allerede fra næste år, kan Inken Breum Larsen ikke sige noget om endnu.
- Hvis der kommer massivt med pil nu, så skal vi i alt fald finde ud af, om vi skal bekæmpe det på den ene eller anden måde, siger hun.
Minister vil ikke kommentereMiljø- og fødevareminister Jakob Ellemann-Jensen (V) ønsker ikke at kommentere sagen.
Han henviser til partikollegaen Anni Matthiesen (V), der er medlem af Folketingets miljøudvalg.
Hun siger, at man i mange år har ment, at det har været bedst for naturen at slå piletræer ned med maskiner.
- Men hvis der er andre, der mener noget andet, så synes jeg, at det er vigtigt at få det på bordet, så vi får en drøftelse.
I alt fald kan jeg tage tingene med til ministeren, og ministeren kan bringe nogle ting på bordet hos Naturstyrelsen, siger Anni Matthiesen.
Hvis ikke pil enten slås ned eller afgræsses af dyr, vil naturen springe i skov.
Tinnet Krat ved Gudenåens Kilder er udnævnt til at være noget af det fineste natur i Danmark, idet det netop er udpeget til at være et af de 15 naturkanonområder.
(Foto: Morten D.
D.
Hansen © Morten D.
D Hansen)FacebookTwitterKopier linkEmner:Anni Matthiesen (politiker)|Christian Rabjerg (politiker)|Naturstyrelsen|Videnskab|Hedensted




https://www.dr.dk/nyheder/politik/grafik-se-hvornaar-du-kan-gaa-paa-pension

Længere til pensionSe temaPolitikGRAFIK Se hvornår du kan gå på pensionPensionsalderen stiger gradvist i de kommende år.
Se hvor meget her.
Af Nicolas S.
Nielsen22.
jan.
2019 kl.
10.
31Bemærk: artiklen er mere end 30 dage gammelLæs opEt bredt flertal i Folketinget har besluttet gradvist at hæve pensionsalderen frem mod 2030, således at pensionsalderen til den tid lyder på 68 år mod 65 år i dag.
Det skal øge arbejdsstyrken og derigennem skabe luft i dansk økonomi.
Den gradvise forøgelse af pensionsalderen stammer fra det såkaldte velfærdsforlig i 2006, hvor den daværende VK-regering sammen med Socialdemokratiet, Radikale Venstre og Dansk Folkeparti aftalte at lade pensionsalderen stige i takt med den højere gennemsnitslevealder.
I grafikken herunder kan du se, hvornår du kan forvente at gå på pension med de nuværende regler.
Bemærk: Folkepensionsalderen fra 2035 og frem er skøn og skal først vedtages af Folketinget.
FacebookTwitterKopier linkEmner:Folketinget|Radikale Venstre|Socialforhold|Dansk Folkeparti|Socialdemokraterne




https://www.dr.dk/sporten/haandbold/vm-herrer/oeris-krydser-fingre-sverige-kamp-haaber-fysikken-tillader-det

VM herrerØris krydser fingre for Sverige-kamp: 'Håber fysikken tillader det'Nikolaj Øris, som ikke kunne spille i lørdagens kamp mod Ungarn, var tilbage på banen mod Egypten med succes.
Nikolaj Øris Nielsen var forsigtig i løbene mod bænken i opgøret mod Egypten.
22.
jan.
2019 kl.
08.
01Bemærk: artiklen er mere end 30 dage gammelLæs op11 minutter og 31 sekunder.
Så meget spilletid blev det til for Nikolaj Øris i mandagens sejr på 26-20 over Egypten ved håndbold-VM.
Muskelskaden i baglåret ser efterhånden ud til at være overstået for Øris, som alligevel skåner sig selv i løbene ud til udskiftningsbænken.
- Jeg vil sige, at når jeg skulle udskiftes, så var det nok kun i løb på 80 procent frem for 100.
Jeg skulle lige være sikker på, at det holdt hele vejen ud til bænken.
Læs også:Casper U.
om drilsk knæ: 'Nederen, men jeg er fortrøstningsfuld'- Det er i sprint, at baglåret bliver mest udfordret, så jeg mærkede lige lidt efter, hvad det kunne holde til.
Og jeg holdt lidt igen på nogle af løbene, siger Nikolaj Øris.
BSV-spilleren er lettet over, at skaden opstod i venstre ben, fordi han som venstrehåndet højre back springer med afsæt fra højre ben, når han skyder på mål.
Danmarks vej til semifinalen- Vej 1: Norge sætter point til mod Ungarn: I så fald kan Norge maksimalt nå syv point og slutter dermed efter Danmark.
- Vej 2: Danmark får point mod Sverige: Da vil Danmark holde både Sverige og Norge bag sig.
- Vej 3: Danmark taber med højst fire mål til Sverige: Hvis Danmark taber med enten tre eller fire mål, går både Danmark og Sverige videre.
Taber Danmark kun med et eller to mål, er det Norge, der følger med danskerne i semifinalen.
- Vej 4: Danmark taber med præcis fem mål til Sverige: Hvis Danmark laver mindst 27 mål, kan holdet tåle at tabe med fem overskydende mål.
/ritzau/- Nu sidder det heldigvis i venstre lår, og jeg hopper på højre ben, så jeg er ikke generet af spillet i angrebet.
Det er mere de hurtige løb frem og tilbage, jeg kan mærke, forklarer Nikolaj Øris.
Mærker fremgangI mandagens sejr over Egypten blev det til tre mål på fem forsøg samt tre assister fra Nikolaj Øris, der håber på mere spilletid i onsdagens kamp mod Sverige.
- Jeg håber, at fysikken giver lov til det.
Jeg synes, at der var stor fremgang i forhold til den anden dag, hvor jeg ikke kunne spille.
Læs også:Landstræner efter sløv omgang: ’Vi vidste, det ikke blev en nem opgave’- Jeg var glad for at kunne komme på banen, og at det egentlig føltes okay, lyder det fra Nikolaj Øris.
Samlet set har han spillet to og en halv time i de første syv kampe ved VM med 17 mål til følge.
Danmarks tredje og sidste kamp i mellemrunden mod Sverige spilles onsdag klokken 20.
30.
/ritzau/FacebookTwitterKopier linkEmner:Nikolaj Øris (håndboldspiller)|Egypten|Sverige|Bjerringbro-Silkeborg Elitehåndbold|Håndbold




https://www.dr.dk/nyheder/indland/en-person-dod-efter-spring-fra-braendende-lejlighed

IndlandEn person død efter spring fra brændende lejlighedEn person overlevede ikke et spring fra 4.
sal på Amager.
Fem er til behandling for røgforgiftning.
22.
jan.
2019 kl.
06.
41Bemærk: artiklen er mere end 30 dage gammelLæs opEn person har i nat mistet livet i et forsøg på at undslippe en brand i en lejlighed på Peder Lykkes Vej på Amager, oplyser Københavns Politi.
- Personen sprang ud fra et vindue i fjerde sals højde.
Ambulancefolk fandt vedkommende liggende i kritisk tilstand, og kort efter erklærede en læge personen for død, siger vagtchef Henrik Moll.
Personen sprang ud fra bagsiden af beboelsesejendommen, og politiet kan endnu ikke oplyse offerets køn og alder.
Branden, der blev anmeldt klokken 03.
52, er slukket, og årsagen kendes endnu ikke, siger vagtchefen.
Fem personer er bragt til behandling for røgforgiftning.
/ritzau/FacebookTwitterKopier linkEmner:Amager|Brande|Københavns Politi|Ulykker|København




https://www.dr.dk/nyheder/politik/mette-frederiksen-vil-lade-haandvaerkeren-gaa-paa-pension-foer-akademikeren

Længere til pensionSe temaPolitikMette Frederiksen vil lade håndværkeren gå på pension før akademikerenIntet behov for differentieret pensionsalder, hvis førtidspensioner virker efter hensigten, siger professor.
Socialdemokratiets formand Mette Frederiksen vil indføre en pensionsalder, der afhænger af den type job, man har haft.
Det skal sikre, at nedslidte personer ikke skal arbejde så længe som eksempelvis højtuddannede akademikere.
(Arkivfoto) Af Nicolas S.
Nielsen22.
jan.
2019 kl.
10.
29Bemærk: artiklen er mere end 30 dage gammelLæs opHåndværkere og sosu-assistenter skal ikke gå på pension samtidig med højtuddannede akademikere.
Det er hovedbudskabet i det udspil, som Socialdemokratiets formand, Mette Frederiksen, præsenterer her til middag.
Partiet har besluttet at gå til valg på en differentieret pensionsalder, der tager højde for antallet af år på arbejdsmarkedet og tilgodeser nedslidte personers behov for at gå tidligere på pension.
- Når vi foreslår det, så er det, fordi der er nogle grundlæggende problemer i vores pensionssystem.
Vi kan træde ud af arbejdsmarkedet på den samme dato – velvidende at vores arbejdsliv er utroligt forskelligt.
Især mange ufaglærte og faglærte har arbejdet mange flere år end andre, siger Mette Frederiksen.
Vi vil insistere på, at vi som samfund passer på dem, der har arbejdet i mange år og som ikke bare kan blive ved.
VI kalder det værdig tilbagetrækning.
Mette Frederiksen, formand, Socialdemokratiet.
Læs også:Mette F.
vil tage opgør med sin egen reform af førtidspensionPensionsalderen øges løbendeEt bredt flertal i Folketinget har besluttet gradvist at hæve pensionsalderen frem mod 2030, således at pensionsalderen til den tid lyder på 68 år mod 65 år i dag.
Det skal øge arbejdsstyrken og derigennem skabe luft i dansk økonomi.
Socialdemokratiets formand besøgte selv Læsø Fiskeindustri i sidste uge, hvor hun talte med ansatte, der igennem et langt arbejdsliv har svært ved at få udsigterne til en senere pensionsalder til at hænge sammen med et hårdt, fysisk arbejde.
- Vi vil insistere på, at vi som samfund passer på dem, der har arbejdet i mange år og som ikke bare kan blive ved.
VI kalder det værdig tilbagetrækning.
- Det er klart, at det her forslag retter sig primært mod de, der har flest år på arbejdsmarkedet og det hårdeste arbejdsmiljø.
Sosuassistenter, hjælpere, folk, der arbejder på slagterier, og bygningsarbejdere.
Men der vil også være nogle sygeplejersker og pædagoger, der kan blive omfattet af det her.
Hvis de systemer (førtids- og seniorførtidspension, red.
) virker hensigtsmæssigt, så bør der ikke være behov for en differentieret pensionsalder.
Michael Svarer, overvismand, Det Økonomiske Råd.
Kan ende med millardregningSocialdemokratiets udspil indeholder samlet syv principper for ”en nyt ret til tidlig folkepension,” som partiet formulerer det i udspillet.
Hvordan det i sidste ende skal strikkes sammen, vil Mette Frederiksen diskutere med arbejdsmarkedets parter efter et valg, hvis hun ender med at sætte sig i statsministerstolen.
Af samme grund er partiet ikke klar med en præcis regning for udspillet, der kan ende med en prisseddel på flere milliarder kroner afhængig af antallet af personer, der omfattes.
Den gradvise forøgelse af pensionsalderen stammer fra det såkaldte velfærdsforlig i 2006, hvor den daværende VK-regering sammen med Socialdemokratiet, Radikale Venstre og Dansk Folkeparti aftalte at lade pensionsalderen stige i takt med den højere gennemsnitslevealder.
Ingen plads til lavere pensionsalder på kort sigtFor et par måneder siden konkluderede Det Økonomiske Råd med overvismand Michael Svarer i spidsen, at der er plads til at lempe indfasningen af pensionsalderen på den lange bane.
Men overvismanden, der også er professor i økonomi ved Aarhus Universitet, advarer mod, at der på kort og mellemlangt sigt ikke er et råderum til at foretage ændringer uden at finde pengene et andet sted.
- Vi siger, at der er luft i dansk økonomi på langt sigt.
Man kan godt lave ændringer i pensionssystemet uden at sætte de offentlige finansers robusthed over styr, siger han og fortsætter:- På det korte sigte kører vi på grænserne af budgetloven.
Vi har små underskud, som, vi regner med, bliver til et lidt større overskud.
Men så begynder de store demografiske udviklinger i dansk økonomi.
- Frem mod 2040 er vi i demografisk modvind på de offentlige finanser.
Det vil sige, at hvis man laver noget, der lemper der, så skal der være et modtræk, som strammer, så de offentlige finanser har et fornuftigt forløb frem mod 2040, siger han.
Intet behov hvis førtidspension fungererDet vil med andre ord betyde, at ændringerne skal finansieres ved eksempelvis at få flere i arbejde på anden vis eller ved at hæve skatter og afgifter.
Derudover er differentieret pensionsalder ikke de eneste løsning, forklarer overvismand Michael Svarer.
Allerede i dag kan nedslidte personer lade sig pensionere, hvis de får tilkendt førtidspension eller seniorførtidspension.
- Det er klart, at hvis der er nogle grupper, som har svært ved at blive på arbejdsmarkedet, og at deres arbejdsevne er reduceret, så er det meningen, at de andre ordninger skal virke der og hjælpe de personer til at få en ordentlig alderdom, forklarer han.
- Hvis de systemer virker hensigtsmæssigt, så bør der ikke være behov for en differentieret pensionsalder.
Socialdemokratiet præsenterer sit udspil klokken 12.
00.
FacebookTwitterKopier linkEmner:Mette Frederiksen (politiker)|Michael Svarer (økonom)|Socialdemokraterne|Socialforhold|Arbejdsmarked




https://www.dr.dk/sporten/haandbold/vm-herrer/video-dansk-dommerpar-sender-kroatiske-temperamenter-i-kog

VM herrerVIDEO Dansk dommerpar sender kroatiske temperamenter i kogKroatien var ikke begejstret for det danske dommerpar i kampen mod Tyskland.
Af Michael Sten Jensen i Lyon22.
jan.
2019 kl.
07.
05Bemærk: artiklen er mere end 30 dage gammelLæs opDer manglede ikke drama, da Tyskland mandag aften spillede sig i semifinalerne ved VM i håndbold.
På hjemmebane slog tyskerne Kroatien med 22-21 efter en hektisk afslutning på kampen, hvor kampens danske dommerpar, Martin Gjeding og Mads Hansen, kom i fokus.
Læs også:VIDEO Værtsnationen Tyskland er semifinaleklar efter dramaHalvandet minut før tid fløjtede dommerparret nemlig for angrebsfejl på kroaterne i en situation, hvor de gerne ville have haft et straffekast.
Den kroatiske assistenttræner, Davor Dominikovic, var efter kampens afslutning da heller ikke sen til at give sit syn på sagen til TV2 Sport.
- Jeg kan ikke sige noget om de danske dommere.
Jeg kan ikke sige, at de dømte til Tysklands fordel fire gange.
Jeg kan ikke sige, at de havde direkte indflydelse på afgørelsen.
Jeg kan ikke sige alt det, jeg gerne vil sige.
Læs også:VM PÅ 3 MINUTTER Danmark hakker sig til sejr, mens Tyskland er semifinaleklar- Det her er grunden til, at vores sport går i graven.
Dette er en besked til alle folk, lød det fra den kroatiske assistent til TV2 Sport.
Tysklands sejr sendte også Frankrig i semifinalen, mens Kroatien ikke længere kan nå at avancere fra mellemrunden.
Du kan se episoden øverst i artiklen.
FacebookTwitterKopier linkEmner:Tyskland|Kroatien|TV 2 (tv-kanal)|TV 2 Sport|Håndbold




https://www.dr.dk/nyheder/indland/vejdirektoratet-pas-paa-taage-og-glatte-veje-i-morgentrafikken

IndlandVejdirektoratet: Pas på tåge og glatte veje i morgentrafikkenSkal du køre bil her til morgen, bør du være forsigtig.
Særligt i Sønderjylland og på Fyn og Sjælland kan der være glat og tåget.
Arkivfoto Af Nis Kielgast22.
jan.
2019 kl.
06.
42Bemærk: artiklen er mere end 30 dage gammelLæs opDet har været frost i nat, og det kan betyde glatte veje her til morgen mange steder i landet.
Derfor opfordrer Vejdirektoratet bilister til at køre forsigtigt.
- Man skal være opmærksom her til morgen.
Der ligger stadig is og sne mange steder fra snevejret i går, og når temperaturen er omkring frysepunktet, kan det godt give glatte veje mange steder, siger Camilla Eghøj, vagthavende i Vejdirektoratet.
Foreløbig har Vejdirektoratet fået meldinger om glatte veje på Midt- og Vestsjælland, Fyn, Sønderjylland og Østjylland.
Tågerisiko: Sigtbarhed ned til 100 meterDesuden advarer DMI om, at der frem til klokken 8.
00 kan være tåge i den sydlige del af landet med sigtbarhed ned til 100 meter.
Der er tågerisiko i Vest- og Sydsjælland, Lolland-Falster, Fyn, Køge Bugt, Lejre, Roskilde, Sønderjylland, Billund, Trekantområdet, Høje Taastrup og Vejen.
- Det vigtigste er selvfølgelig at holde rigtig god afstand til de andre bilister.
Både på grund af glatte veje og på grund af tågen.
Desuden skal man selvfølgelig tilpasse sin hastighed til omstændighederne, siger Camilla Eghøj fra Vejdirektoratet.
FacebookTwitterKopier linkEmner:Vejdirektoratet|Sjælland|Vejret|Jylland|Vejtrafik




https://www.dr.dk/nyheder/indland/terrorsag-begynder-syrer-anklaget-ville-angribe-tilfaeldige-med-kniv-i-koebenhavn

IndlandTerrorsag begynder: Syrer anklaget for at ville angribe tilfældige med kniv i København Manden ville lave bomber med 17.
460 tændstikker, 17 batterier, 6 walkie-talkies og fyrværkeri, lyder anklagen.
Den anklagede blev anholdt af tysk politi.
I hans taske blev der fundet tændstikker, fyrværkeri, batterier, walkie-talkies og køkkenknive.
Foto: Creative Commons.
Af Emma Toft22.
jan.
2019 kl.
07.
45Bemærk: artiklen er mere end 30 dage gammelLæs opEn 31-årige syrer havde tilbage i november 2016 planer om at overfalde tilfældige folk med kniv og sprænge én eller flere bomber på et ukendt sted i København.
Sådan lyder de alvorlige anklager i en terrorsag, som Københavns Byret i dag tager hul på.
Her sidder den 31-årige syrer på anklagebænken, hvor han er tiltalt for forsøg på terrorisme - noget der kan straffes med fængsel på livstid.
Den 31-årige syrer er asylansøger i Sverige, men blev anholdt af Københavns Politi i samarbejde med Politiets Efterretningstjeneste (PET) for lidt over et år siden, den 21.
december 2017.
Siden har han siddet varetægtsfængslet i Danmark.
I forbindelse med sagen kræver anklagemyndigheden manden udvist af Danmark for altid.
Manden selv nægter sig skyldig i anklagerne, oplyser hans forsvarer, advokat Karin Svenningsen, som ikke ønsker at udtale sig yderligere, inden sagen går i gang.
Sagen har indtil nu kørt bag lukkede døre.
Derfor har det været begrænset, hvad offentligheden har fået at vide om politiets efterforskning.
Bad om 17.
460 tændstikkerIfølge anklageskriftet forberedte den 31-årige syrer terrorhandlingen i tiden op til den 19.
november 2016 sammen med en ukendt medgerningsmand.
For at føre planerne ud i livet, bad den tiltalte syrer og den ukendte medgerningsmand om hjælp fra en dengang 21-årig syrer, lyder det ifølge anklagen.
Han skulle fremskaffe 17.
460 tændstikker, 17 batterier, 6 sæt walkie talkies og en æske fyrværkeri og tage remedierne med til Danmark, så der kunne fremstilles bomber.
Personen skulle også tage to køkkenknive med lange knivsblade med.
Mødetid og mødested var 19.
november 2016 på Hovedbanegården, står der i anklageskriftet.
Angrebet blev dog aldrig til noget, fordi den 21-årige blev afvist ved færgen i Rødby, da han hverken havde pas eller billed-id.
På vejen hjem blev han i stedet anholdt af tysk politi, der gjorde et opsigtsvækkende fund i hans taske.
For der lå nemlig omkring 17.
000 tændstikker, fyrværkeri, 17 batterier, seks walkie-talkies og to køkkenknive.
Den 21-årige syrer er allerede idømt seks et halvt års fængsel i Tyskland for planlægning af et terrorangreb.
Fordi han havde de mange tændstikker på sig ved anholdelsen, har han fået kaldenavnet "tændstikmanden".
Sagen kører over flere retsdage, og der forventes dom 5.
marts.
FacebookTwitterKopier linkEmner:København|Kriminalitet|Politiets Efterretningstjeneste|Terrorisme|Københavns Hovedbanegård




https://www.dr.dk/nyheder/regionale/hovedstadsomraadet/stressede-elever-banker-paa-hos-studenterpraesten-flere-har-en

KøbenhavnStressede elever banker på hos studenterpræsten: Flere har en 'grundangst' for, hvordan det skal gå dem i livetFlere studerende på videregående uddannelser tager kontakt til studenterpræsten.
"Uanset tro, ingen tro eller hvilken tro, så er man velkommen til at få en samtale," siger Charlotte Grunnet, der er studenterpræst på Frederiksberg.
Hun har mellem 6-12 samtaler med unge studerende hver uge.
Af Nanna Mortensen22.
jan.
2019 kl.
06.
30Bemærk: artiklen er mere end 30 dage gammelLæs opDet er ikke kun studievejledere og psykologer, der hjælper studerende, når livet er svært.
Studenterpræsterne på de videregående uddannelser har også kalenderen fyldt.
De oplever nemlig, at flere studerende banker på deres dør for at få en snak.
Det viser en rundringning til syv ud af otte studenterpræster på de videregående uddannelser, som DR P4 København har lavet.
En af dem er Søren Kjær Bruun, der er studenterpræst på Frederiksberg Campus.
Det skal ikke virke som om, at Bibelen løser problemerne.
Og jeg kan lige så vel citere Svend Brinkmann, Karen Blixen eller Winston Churchill.
Charlotte Grunnet, studenterpræst- Mange studerende står i et ingenmandsland på grund af ventelister til psykologer.
Og der kan man komme til os og dele sine bekymringer under tavshedspligt og i fortrolighed, siger han.
Charlotte Grunnet er også studenterpræst på Frederiksberg Campus, og hun mærker også et stigende behov for hjælp blandt de studerende.
- Der er flere, der søger om en samtale, og flere der har en form "grundangst" for, hvordan det skal gå dem i livet, siger hun.
Det samme oplever studenterpræsterne på Københavns Universitet.
En af dem er Nicolai Halvorsen, der har været studenterpræst siden 1999.
- De studerende er mere stressede i dag, og jeg tror også, at fremdriftsreformen øger presset på at gennemføre uddannelsen hurtigt og klare det godt, siger han.
Citerer både Biblen, Blixen og BrinkmannMen religion fylder ikke nødvendigvis i samtalerne, forklarer Charlotte Grunnet.
Hvad laver en studenterpræst?
Studenterpræsterne er tilknyttet de videregående uddannelser.
De er ansat og aflønnet af den danske folkekirke.
Jobbet indebærer blandt andet at tilbyde personlige samtaler for de studerende.
Samtalerne kan dreje sig om store og små eksistentielle spørgsmål.
Det kan for eksempel være sorg, angst, ensomhed, stress, udbrændthed, parforhold, tro, religion, skyld og skam.
Der er 18 studenterpræster i Danmark.
Studenterpræsten har tavshedspligt, og det er gratis at tale med vedkommende.
- Uanset tro, ingen tro eller hvilken tro, så er man velkommen.
Det er den medmenneskelige samtale, vi lægger vægt på, siger hun.
Alligevel kan kristendommen godt finde vej til nogle af samtalerne, hvis det giver mening.
- Hvis vi snakker om søskendeproblematikker, så kan jeg godt finde på at nævne Kein og Abel - det første søskendepar på jorden - for at almengøre situationen og konflikterne, siger hun.
Læs også:Studerende frygter at være 'unormale': Flere føler sig stressetEr der ikke nogle af de studerende, der stejler, når du drager sådan nogle paralleller til det, de føler?
- Nej, for jeg er enormt forsigtig med at nævne bibelske skrifter.
Det skal ikke virke som om, at Bibelen løser problemerne.
Og jeg kan lige så vel citere Svend Brinkmann, Karen Blixen eller Winston Churchill, siger Charlotte Grunnet.
Et andet synspynkt i de svære samtalerBlandt de studerende kan Sara Woldu, der læser på Københavns Universitet, godt se fordelene ved at have en præst på studiet.
- Hvis de har en tilgang, der ikke er så meget ‘præst’, der skal styrke din tro, men nærmere en form for psykisk og empatisk støtte, synes jeg, at det er fantastisk at kombinere det med et stresset studieliv, siger hun.
Det samme mener Frederik Abrahamsen, der læser på Copenhagen Business School (CBS).
- Jeg synes ikke udelukkende, at præster relaterer sig til religion, men også til sorg og dødsfald, hvor de kan have et andet syn på det end ens venner og familie, siger han.
Tobias Obel Hansen, der også studerer på CBS, er mere skeptisk.
- Det kan være fint at have nogen at snakke med.
Men jeg synes generelt ikke, at religion er så godt at have i et samfund.
Det er lidt gammeldags på en eller anden måde, siger han.
Godt tilbud - dog med forbeholdStudenterpræsterne er lønnet og ansat af den danske folkekirke, men det er op til de enkelte uddannelsessteder, om de vil facilitere lokaler til en studenterpræst.
På CBS mener uddannelseschef Wilbert Van Der Meer, at det er et godt tilbud til de studerende.
Dog med ét vigtigt forbehold.
- Vi har stillet den betingelse for samarbejdet, at der skal være tale om individulle samtaler.
Man må ikke gå ud og missionere.
Det vil vi ikke lægge lokaler til, siger han.
FacebookTwitterKopier linkEmner:Karen Blixen (forfatter)|Svend Brinkmann (professor)|Copenhagen Business School|Uddannelse|Frederiksberg




https://www.dr.dk/nyheder/udland/betlehems-kristne-frygter-fremtiden-vi-frygter-vores-kirker-bliver-kolde-museer

UdlandBetlehems kristne frygter for fremtiden: 'Vi frygter, at vores kirker bliver kolde museer'I Betlehem-området falder andelen af kristne år for år.
Præst frygter, at der til sidst ikke vil være flere tilbageFader Issa Musleh fra en ortodoks kirke i byen Beit Sahour.
Af DR’s mellemøstkorrespondent Michael S.
Lund22.
jan.
2019 kl.
07.
02Bemærk: artiklen er mere end 30 dage gammelLæs opKirkeklokkerne ringer, mens et kald til bøn fra en moske lyder i baggrunden.
Inde i kirken er præsten bekymret.
- Hvis de her svære betingelser fortsætter, så vil kirkerne blive til museer i fremtiden, for vi vil ikke være flere kristne her, siger fader Issa Musleh fra en ortodoks kirke i byen Beit Sahour lidt uden for Betlehem.
Det er en bekymring, som mange kristne deler her, hvor Biblen siger, at Jesus blev født for to årtusinder siden.
De kristne familier føder færre børn end muslimske palæstinensere, og en del kristne vælger at emigrere til udlandet.
'Alle har familie, der er emigreret’I selve byen Betlehem udgjorde de kristne for 70 år siden det store flertal.
I dag er kun 10-20 procent af byens indbyggere kristne, og samlet set udgør de kristne i dag kun en enkelt procent af befolkningen i de palæstinensiske områder.
Yasar Barham har en lille butik og et værksted, hvor han producerer kors, figurer og andre kristne symboler af oliventræ.
Yasar Barham lever af at lave kristne symboler i oliventræ og sælge dem til udlandet.
Flere af hans familiemedlemmer er emigreret fra Betlehem-området, og han frygter, at hans børn vil gøre det samme en dag.
(Foto: Foto: Michael S.
Lund) Den ortodokse præst Fader Issa Musleh oplever, at flere familier fra hans kirke hver måned forlader området.
(Foto: Foto: Michael S.
Lund) Turister strømmer dagligt til Fødselskirken i Betlehem, hvor kristne tror, Jesus blev født.
Men andelen af kristne i byen bliver stadig mindre.
(Foto: Foto: Michael S.
Lund)1 / 3Yasar Barham lever af at lave kristne symboler i oliventræ og sælge dem til udlandet.
Flere af hans familiemedlemmer er emigreret fra Betlehem-området, og han frygter, at hans børn vil gøre det samme en dag.
(Foto: Foto: Michael S.
Lund)1 / 3Den ortodokse præst Fader Issa Musleh oplever, at flere familier fra hans kirke hver måned forlader området.
(Foto: Foto: Michael S.
Lund)2 / 3Turister strømmer dagligt til Fødselskirken i Betlehem, hvor kristne tror, Jesus blev født.
Men andelen af kristne i byen bliver stadig mindre.
(Foto: Foto: Michael S.
Lund)3 / 3- All kristne her har familiemedlemmer, der er flyttet til udlandet.
Flere af mine onkler er emigreret, men jeg vil blive, fordi det er Jesu’ land, siger han.
- Jeg håber bare, at mine børn også vil blive, siger Yasar Barham, mens han viser, hvordan han skærer kors ud af det hårde træ.
DR’s mellemøstkorrespondent Michael S.
LundDRs mellemøstkorrespondent Michael S.
Lund dækker Mellemøsten med base i Istanbul i Tyrkiet.
Læs mereJournalist: ’Fremtid ser sort ud’Selve antallet af kristne i de palæstinensiske områder ligger sådan set nogenlunde stabilt på 40-50.
000 mennesker.
Men fordi antallet ikke vokser, bliver de kristne et mindre og mindre mindretal.
Og hvis migrationen fortsætter, ser fremtiden for de kristne sort ud, mener journalisten Samir Qumsieh, som driver den eneste kristne tv-station på Vestbredden.
- Jeg er oprigtigt bekymret, for jeg ønsker ikke, at Fødselskirken i Betlehem skal blive en kold turistattraktion i stedet for en kirke for et aktivt kristent samfund, siger han og tilføjer, at han både har en søn og flere andre familiemedlemmer, der er emigreret.
Enkelte kristne nævner frygten for ekstremistiske islamister som årsag til, at de kristne flytter.
Men det store flertal peger på Israels besættelse af Vestbredden og den lange konflikt mellem Israel og Palæstina som en hovedårsag.
Økonomien halter, og kontrolposter gør det besværligt at tage til for eksempel Jerusalem for mange palæstinensere.
Præst: Flere tager afstedFader Issa Musleh troede ikke, hans kirkegængere ville begynde at emigrere.
Men sidste måned rejste ti familier, og måneden før fire, fortæller han, mens han viser rundt i kirken.
- Det plejede ikke at være sådan i min kirke.
Men når du lever med kontrolposter og besættelse og uroligheder og ikke kan se en løsning, så vælger nogle at emigrere, hvis de har muligheden, siger han.
På sit værksted har Yasar Barham investeret i fremtiden.
Han har købt en laser-maskine, der kan skære små kors ud af oliventræ i massevis, og en anden maskine, der automatisk kan indgravere oliventræ.
- Konflikten mellem Israel og Palæstina er ikke god for den økonomiske situation her.
Men med de her maskiner kan jeg producere mere til udlandet, siger han og fortsætter:- Jeg håber, jeg kan lære mine børn det, så de vil blive.
Kristne på Vestbredden•Der lever 40-50.
000 kristne på Vestbredden.
•Området har været besat af Israel siden 1967.
•I 1950 menes Betlheem bys befolkning at have været 80 procent kristne.
•I dag er tallet mellem 10 og 20 procent i Betlehem by.
•I de palæstinensiske områder er kun en procent af befolkningen i dag kristne.
FacebookTwitterKopier linkEmner:Kristendom|Vestbredden|Israel|Palæstina|Museer




https://www.dr.dk/nyheder/indland/tysklands-svar-paa-uenige-sammen-vi-ville-lave-et-politisk-tinder

Uenige SammenSe temaIndlandTysklands svar på 'Uenige Sammen': 'Vi ville lave et politisk Tinder'- Vi ville have folk til at tale sammen igen, fortæller projektleder på den tyske udgave af 'Uenige Sammen'.
De to tyskere Martin Siegmund (til venstre) og Daniel Meng mødtes i sommeren 2017 til den tyske udgave af 'Uenige Sammen'.
Af Mark Lindved Norup22.
jan.
2019 kl.
06.
15Bemærk: artiklen er mere end 30 dage gammelLæs opDe to tyskere Martin Siegmund og Daniel Meng mødtes i sommeren 2017 på en café lidt uden for München uden at kende hinanden.
Det eneste, de vidste, var, at de på en række punkter var uenige.
Det gjaldt den tyske flygtningepolitik, euro-samarbejdet, forholdet til Rusland, homoægteskaber og atomkraft.
Frisk på en udfordring?
Hvornår har du sidst talt med en, du ikke er enig med?
DR samler danskerne til samtaler over hele landet under overskriften "Uenige Sammen".
Vil du være med?
Så læs mere om Uenige Sammen her.
De næste timer skulle de tale om deres uenigheder for at blive klogere på hinandens synspunkter.
Det møde gjorde den 27-årige it-konsulent og den 29-årige reserveofficer i den tyske hær til deltagere i projektet ’Deutschland Spricht (Tyskland taler)’, der var søsat af avisen Die Zeit.
Over hele landet mødtes 1.
200 tyskere, der havde meldt sig frivilligt, for at snakke med en fremmed, som de politisk og værdimæssigt var uenige med.
"Et politisk Tinder"En form for dating-portal for politiske modsætninger, der skulle bidrage til at genskabe den konstruktive samtale mellem borgerne.
En idé, DR nu også har taget til sig, og som bliver lanceret i dag under navnet ’Uenige Sammen’.
Ideen blev udtænkt i redaktionslokalerne hos Die Zeit i kølvandet på flere hændelser, der syntes at drive kiler ned mellem den vestlige verdens befolkninger såsom brexit, Donald Trumps valgsejr i USA og en hård politisk tone i Tyskland, fortæller projektleder Sebastian Horn.
- Vi overvejede, hvad vi kunne gøre for at få folk til at tale med hinanden igen udover at blive ved med at skrive flere artikler, og så kom vi op med ideen til et politisk Tinder, hvor folk matches ud fra deres uenighed.
- Det var fornemmelsen, at folk i deres dagligdag primært taler med venner og kolleger, der deler deres verdenssyn, men at man sjældent møder nogen, der har de stik modsatte holdninger af en selv, og den oplevelse ville vi gerne give folk, fortæller han.
Samtalen er måletDet har vist sig at være en oplevelse, som mange gerne vil have, og da ’Tyskland taler’ blev gentaget sidste år, mødtes 8.
000 tyskere for at tale politik og værdier med en fremmed.
En stor fremgang, men stadig langt fra at nå samtlige 83 millioner indbyggere i Tyskland.
Men mindre kan også gøre det, mener Sebastian Horn.
- Det ydmyge mål er i virkeligheden bare at få folk til at tale sammen og mødes med nogen, som de ellers ikke ville mødes med.
- Det løser helt sikkert ikke alle de problemer, vi har i samfundet, men i det mindste mødes man med en, som man ellers aldrig ville have udvekslet et ord med, siger han.
Deltagerne blev påvirketTilbagemeldingerne efter de tusindvis af samtaler var langt overvejende positiv, og 90 procent vurderede det til at have været en god oplevelse.
Sebastian Horn arbejder på Zeit Online og har været med til at arrangere den tyske udgave af 'Uenige Sammen'.
(© Die Zeit)Die Zeits undersøgelser blandt de deltagende viste også, at en stor del efter samtalerne genovervejede deres politiske holdninger.
- Dataene fra undersøgelserne, der blev lavet før og efter, viser, at deres politiske holdninger faktisk ændrede sig på grund af de samtaler, de lige havde haft, siger Sebastian Horn.
Møde gjorde stort indtrykSebastian Horn deltog også selv i 'Tyskland taler', men han peger på et familiemedlem, når han skal dele en god erfaring fra den forårsdag i 2017.
- Min far, der ellers ikke taler meget om politik, og som ikke ser mange andre end sine venner og kolleger, deltog.
Han mødte en socialdemokrat fra en nærliggende by, som han talte med i tre – fire timer, og stadigvæk i dag taler han om den samtale, som han havde dengang.
- Det fik ham til at se det hele fra et helt nyt perspektiv, siger han.
Efter succesen i 2017 valgte Die Zeit at brede projektet ud til resten af verden i samarbejde med en række mediesamarbejdspartnere i blandt andet USA, Italien og Skandinavien.
Hvis du vil være med, kan du klikke dig ind på Uenige Sammen-sitet herunder.
FacebookTwitterKopier linkEmner:Donald Trump (politiker)|Tyskland|Die Zeit|USA|Italien




https://www.dr.dk/sporten/haandbold/vm-herrer/casper-u-om-drilsk-knae-nederen-men-jeg-er-fortroestningsfuld

VM herrerCasper U.
om drilsk knæ: 'Nederen, men jeg er fortrøstningsfuld'Fløjspilleren Casper U.
Mortensen er klar på at give den gas resten af VM, selv om hans knæ giver problemer.
Af Kasper Aleksander Thrane22.
jan.
2019 kl.
06.
30Bemærk: artiklen er mere end 30 dage gammelLæs opDet var en Casper U.
Mortensen med en kæmpe isindpakning på knæet, der mødte pressen efter mandagens kamp mod Egypten.
Venstrefløjen kom slet ikke på banen i den danske sejr på 26-20, men han havde alligevel brug for at få kølet det knæ ned, som har truet Barcelona-spillerens videre deltagelse ved VM.
Læs også:KAMPEN PÅ 1 MIN Danmark slider sejren hjem over EgyptenEn situation der frustrerer ham, men knæet er i bedring, og Casper U.
Mortensen ser positivt frem mod den sidste del af turneringen.
- Det er selvfølgelig ikke optimalt, men jeg er sikker på, at det nok skal blive markant bedre.
Om 48 timer kan der være sket meget, og jeg vil sige, at jeg stadig er fortrøstningsfuld, men selvfølgelig er det altid lidt nederen, at jeg ikke er dér, hvor jeg gerne vil være.
- Men det er nu engang omstændighederne, at jeg er blevet knæskadet under turneringen, og så må den få fuld gas de sidste kampe.
Jeg glæder mig til dem, og jeg regner bestemt også med at spille, siger han til DR Sporten.
Onsdag får Casper U.
Mortensen en ny chance for at komme i aktion, når Danmark møder Sverige i en direkte kamp om at komme i VM-semifinalen.
En kamp man kan se direkte på TV 2 med kampstart kl.
20.
30Læs også:OVERBLIK Ingen hjælp fra Sverige: Danmark skal have point for at nå semifinalenFacebookTwitterKopier linkEmner:Casper U.
Mortensen (håndboldspiller)|TV 2 (tv-kanal)|Barcelona|Egypten|Sverige




https://www.dr.dk/nyheder/udland/fire-maend-risikerer-faengsel-og-millionbode-i-hestekodskandale

UdlandFire mænd risikerer fængsel og millionbøde i hestekødskandaleI 2013 blev det afsløret, at hestekød var solgt som oksekød i Europa.
Nu sidder fire mænd på anklagebænken.
Den tidligere Spanghero-chef Jacques Poujol risikerer både fængsel og kæmpebøde.
22.
jan.
2019 kl.
04.
41Bemærk: artiklen er mere end 30 dage gammelLæs opFrankrig har indledt en retssag mod fire mænd, der er anklaget for at sælge billigt hestekød skjult som oksekød.
Det drejer sig om to tidligere chefer i den franske kødvirksomhed Spanghero og to hollandske forhandlere.
Ifølge anklagemyndigheden i Paris har de bevidst solgt billigt hestekød som oksekød i færdigretter og burgere i adskillige lande på tværs af Europa.
Skandalen begyndte at rulle i januar 2013, da den irske fødevarestyrelse fandt dna fra heste i hamburgere, der var mærket "rent oksekød".
Efterfølgende kom det frem, at lasagne fra den svenske færdigrets-gigant Findus indeholdt op mod 100 procent hestekød.
I februar 2013 afslørede en fransk politiundersøgelse, at Spanghero bevidst havde videresolgt 750 ton hestekød som oksekød.
I alt var kødet endt i 4,5 millioner produkter, som var solgt videre til mindst 28 forskellige firmaer i 13 europæiske lande.
Der blev blandt andet fundet hestekød i oksekødsprodukter i Irland, Storbritannien, Frankrig, Schweiz, Sverige, Tyskland, Norge, Rusland og Danmark.
Hestekødet kom tilsyneladende fra Rumænien.
Chef nægter at kende til hestekødDet er tidligere Spanghero-chef Jacques Poujol og tidligere fabrikschef Patrice Monguillon, der nu sidder på anklagebænken i Paris.
Det gør de sammen med to forhandlere fra et hollandsk og et cypriotisk firma.
En advokat for Jacques Poujol oplyser i forbindelse med mandagens retsmøde, at hans klient ikke vidste, at der var tale om hestekød.
En noget anden forklaring lyder dog fra en af Poujols medtiltalte, Johannes Fasen, en hollandsk forhandler og direktør i virksomheden Draap Trading, der ligger i Cypern.
- Min klient solgte hestekødet til hr.
Poujol, fordi han havde bestilt hestekød.
Han solgte hestekødet til hr.
Poujol til prisen for hestekød, og så solgte hr.
Poujol det videre som oksekød for en højere pris.
Så hvem har tjent på denne forbrydelse, spørger Johannes Fasens advokat.
De fire mænd er sigtet for at have bedraget kunder og forbrugere.
Findes de skyldige, risikerer de op mod ti år i fængsel og en bøde på en million euro - knap 7,5 millioner kroner.
/ritzau/ReutersFacebookTwitterKopier linkEmner:Fødevarer|Frankrig|Paris|Erhverv|Anklagemyndigheden




https://www.dr.dk/nyheder/udland/27-soldater-anholdt-efter-mislykket-kupforsog-i-venezuela

Udland27 soldater anholdt efter mislykket kupforsøg i VenezuelaFlere soldater overtog i går kontrolposter i Venezuela og opfordrede borgerne til at komme ud i gaderne.
Kupforsøget i går blev hurtigt slået ned, men det lykkedes for oprørerne at få flere demonstranter ud på gaden.
22.
jan.
2019 kl.
06.
17Bemærk: artiklen er mere end 30 dage gammelLæs opKupforsøget i Venezuela i går mod præsident Nicolas Maduro blev afværget, og nu er 27 soldater fra Nationalgarden anholdt, oplyser forsvarsminister Vladimir Padrino.
Han siger, at de ansvarlige for 'mytteriet' vil få 'den fulde kraft af lovens lange arm at føle'.
Gruppen af soldater angreb først en kontrolpost i hovedstaden Caracas, hvor de tog fire soldater til fange og stjal deres våben.
Herefter fortsatte gruppen videre til en sikkerhedspost, hvorfra de i en video uploadet på de sociale medier opfordrede andre venezuelanere til at gå på gaden i protest.
Satte ild til containere og blokerede veje- Vi er professionelle soldater fra Nationalgarden, der går imod regimet, som vi tager afstand fra.
Jeg har brug for jeres hjælp til at indtage gaderne, lyder det i videoen fra en soldat, der præsenterer sig selv som gruppens leder.
Selv om kupforsøget mislykkedes, lykkedes det gruppen at samle en del demonstranter, og de satte ild til skraldecontainere og blokerede vejene i området for politiet.
Det er under to uger siden, at præsident Maduro blev taget i ed til endnu en embedsperiode.
Oppositionen og nationalforsamlingen beskylder Maduro og Socialistpartiet for at have kørt Venezuela i sænk og have forårsaget den omfattende politiske og økonomiske krise, landet befinder sig i.
/ritzau/FacebookTwitterKopier linkEmner:Nicolas Maduro (politiker)|Venezuela|Soldater|Militær|Caracas




https://www.dr.dk/nyheder/indland/hver-femte-faar-topkarakter-paa-disse-studier-er-antallet-af-12-taller-eksploderet

IndlandHver femte får topkarakter: På disse studier er antallet af 12-taller eksploderetPå flere af de store uddannelser er andelen af 12-taller næsten fordoblet på under 10 år.
Af Sean Coogan22.
jan.
2019 kl.
00.
07Bemærk: artiklen er mere end 30 dage gammelLæs opDa uddannelses- og forskningsminister Tommy Ahlers (V) i går annoncerede, at regeringen vil justere syv-trinsskalaen, var et af argumenterne, at skalaen har medført karakterinflation med for mange 10 og 12-taller.
Læs også:Karakterinflation: Universiteter giver langt flere 12-taller end gymnasierOverordnet set bliver der givet betydeligt flere topkarakterer på de videregående uddannelser end i både folkeskolen og på de gymnasiale uddannelser.
Men på nogle videregående uddannelser er forskellen i den grad til at få øje på.
Her er antallet af 12-taller nemlig næsten fordoblet siden de første år med den nye skala.
Det viser en særopgørelse på baggrund af tal fra Undervisningsministeriet.
Stor stigning i andelen af 12-tallerEt af de steder, hvor det er blevet langt mere udbredt at score et 12-tal, er hos de kommende bygningsingeniører.
Mellem 2007 og 2016 skete der næsten en fordobling af andelen af 12-taller, så det i 2016 var knap hver femte, der scorede en topkarakter.
Der er også stor fremgang at spore hos de kommende sygeplejersker, folkeskolelærere og pædagoger.
Her er det mere end hver femte, der snupper topkarakteren, der ifølge Karakterkommissionen bør gå til hver tiende.
De kemistuderende er ifølge tallene de bedste til at levere "den fremragende præstation", der skal til for at udløse en topkarakter.
Her er det knap hver fjerde, som får karakteren 12.
Uddannelse: Vi gør prøverne sværereMedicinuddannelsen er blandt de uddannelser, hvor stigningen ifølge data fra Undervisningsministeriet har været stor.
Fra 2007 til 2016 voksede andelen af topkarakteren 12 her fra 11,6 til 18,8 procent.
Studieleder på medicinstudiet ved Københavns Universitet, Jørgen Kurtzhals, genkender ikke udviklingen og kan derfor heller ikke give en forklaring uden en nærmere analyse.
Men han forklarer, at man på lægestudiet typisk har større fokus på dumpekaraktererne.
- Man kan i princippet blive læge, hvis man får karakteren 2 i alle fag, så sådan set er vores vigtigste karakter derfor 2-tallet.
Det skal være på et niveau, så vi kan være bekendt at sende en læge ud til en patient.
Bundniveauet skal have et tilstrækkeligt højt leje, så det giver en tilstrækkelig høj patientsikkerhed.
Faktisk er vi ret ligeglade med, om vores studerende får 7, 10 eller 12.
Det der betyder noget, er nogle helt andre ting, siger Jørgen Kurtzhals.
Hos Københavns Professionshøjskole forklarer Annegrete Juul, dekan for det pædagogiske og samfundsfaglige fakultet, at man allerede arbejder på at nedbringe antallet af topkarakterer.
- Vi har kunnet se, at der har været brug for at prøverne blev mere fagligt krævende og at vores bedømmelsesgrundlag skærpet, siger Annegrete Juul fra Københavns Professionshøjskole, der blandt andet uddanner pædagoger, hvor mere end hver femte ifølge ministeriets data får karakteren 12.
FacebookTwitterKopier linkEmner:Tommy Ahlers (politiker)|Venstre|Uddannelse|Københavns Universitet|København




https://www.dr.dk/sporten/haandbold/vm-herrer/video-vaertsnationen-tyskland-er-semifinaleklar-efter-drama

VM herrerVIDEO Værtsnationen Tyskland er semifinaleklar efter dramaMed en sejr over Kroatien spiller Tyskland både sig selv og Frankrig i VM-semifinalerne.
22.
jan.
2019 kl.
00.
01 | opdateret 22.
jan.
2019 kl.
00.
18Bemærk: artiklen er mere end 30 dage gammelLæs opTyskland og Frankrig er med i semifinalerne ved verdensmesterskaberne i herrehåndbold.
Det står klart, efter at de tyske VM-medværter mandag slog Kroatien med 22-21 i en intens kamp, der var under opsyn af det danske dommerpar Mads Hansen og Martin Gjeding.
Resultatet betyder, at ingen af de andre hold i mellemrundegruppe 1 kan nå hverken Tyskland eller Frankrig.
Drama til det sidsteDet er dog stadig uvist, hvilket af de to hold der går videre som nummer et og to, da de begge har syv point inden den sidste kamp i mellemrunden.
Der blev derfor gået til stålet indtil sidste sekund.
Den tyske profil Uwe Gensheimer lavede det afgørende mål til 22-20 for hjemmeholdet, der havde et entusiastisk publikum i ryggen i Lanxess Arena i Köln.
Andreas Wolff og Uwe Gensheimer jubler over sejren og semifinalepladsen.
Først med et lille halvt minut igen fik Kroatien reduceret, og så kunne Tyskland holde på bolden, indtil kampuret viste 60 minutter.
Dermed kan de forsvarende europamestre, Spanien, ikke nå semifinalerne.
De skulle håbe på, at Tyskland spillede uafgjort mod Kroatien.
Selv med det resultat var spaniernes VM-skæbne dog ikke i egne hænder.
Tidligere mandag vandt de 36-24 over Brasilien, der ikke kunne følge op på søndagens overraskende sejr over Kroatien.
Spanien var fra start sydamerikanerne overlegne, og kampen var reelt afgjort ved pausen, hvor spanierne var foran med seks mål.
Tættere på kom Brasilien ikke i anden halvleg.
/ritzau/FacebookTwitterKopier linkEmner:Tyskland|Kroatien|Frankrig|Brasilien|Spanien




https://www.dr.dk/sporten/haandbold/vm-herrer/landstraener-efter-sloev-omgang-vi-vidste-det-ikke-blev-en-nem-opgave

VM herrerLandstræner efter sløv omgang: ’Vi vidste, det ikke blev en nem opgave’Nikolaj Jacobsen var ikke imponeret over sit mandskab i dele af kampen mod Egypten.
Den danske landstræner, Nikolaj Jacobsen, var frustreret i kampen mod Egypten Af Rikke Smed Iversen22.
jan.
2019 kl.
00.
08Bemærk: artiklen er mere end 30 dage gammelLæs opDanmark er et skridt nærmere en plads i semifinalen ved VM efter holdets syvende sejr i træk.
Aftenens sejr var over et velspillende hold fra Egypten, der specielt i første halvleg skabte problemer for Danmark.
Læs også:KAMPEN PÅ 1 MIN Danmark slider sejren hjem over EgyptenDen danske landstræner Nikolaj Jacobsen var da heller ikke helt tilfreds efter kampen.
- Jeg synes ikke, vi er 100 procent klar, men der var også nogle mentale udfordringer, siger landstræneren.
- Vi var ikke ret gode til at løse vores opgave mod deres fem-et-forsvar.
Egypten formår at lukke godt ned for os, og vi formår omvendt ikke at få tempo ind i spillet.
Angrebsmæssigt haltede vi i lange perioder.
Solidt dansk forsvarAnderledes så det ud i forsvaret, hvor Henrik Møllgaard på trods af en flænge i kinden under kampen, havde godt styr på egypterne.
- Forsvaret står godt og dækker fremragende op.
Det er samtidig en kamp, hvor vi ikke har så mange redninger, men alligevel vinder vi med seks mål.
Det er der ikke mange hold, der har gjort i turneringen, fortæller Nikolaj Jacobsen.
Sverige venter i sidste mellemrundekampI næste og sidste mellemrundekamp venter Sverige.
En kamp, som Danmark kan tåle at tabe med fire mål og stadig gå videre til semifinalen.
Læs også:Ærlig Mikkel Hansen: 'Vi manglede måske 15 procent'- Vi skal have gang i os selv og gang i hallen, så svenskerne kommer under pres.
At vi kan tillade os at tabe med fire mål er ikke noget, vi sætter fokus på.
Selvfølgeskal skal vi vide, hvordan det ser ud.
Men fokus er at vinde kampen, siger landstræneren.
Kampen mod Sverige sendes onsdag klokken 20.
30 på TV2, du kan også lytte til kampen i LIGA på P3FacebookTwitterKopier linkEmner:Henrik Møllgaard (håndboldspiller)|Nikolaj Jacobsen (håndboldtræner)|Egypten|Sverige|TV 2 (tv-kanal)




