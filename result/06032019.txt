https://www.dr.dk/nyheder/udland/senator-og-kamppilot-jeg-blev-voldtaget-af-min-overordnede-officer

UdlandSenator og kamppilot: Jeg blev voldtaget af min overordnede officerMartha McSally, som var den første kvindelige jagerpilot i kamp for USA, siger, at hun blev voldtaget.
Den amerikanske Martha McSally siger i dag ved en høring i Senatet, at hun blev voldtaget, mens hun var pilot i luftvåbnet.
06.
mar.
2019 kl.
22.
55Bemærk: artiklen er mere end 30 dage gammelLæs opDen amerikanske senator Martha McSally, som var den første kvindelige jagerpilot, der blev sendt i kamp for USA, siger, at hun blev voldtaget af en overordnet i det amerikanske luftvåben.
- Gerningsmændene misbrugte deres magtpositioner på en raffineret måde, og i et tilfælde blev jeg udnyttet og derefter voldtaget af en overordnet officer, siger hun under en høring i Senatet om seksuelle overgreb i militæret.
Hun siger, at hun var skamfuld og forvirret efter voldtægten.
- Jeg gav mig selv skylden.
Jeg var flov, siger hun.
McSally, som i dag er 52 år, er medlem af det republikanske parti og valgt i Arizona.
- Jeg forholdt mig tavs om det i mange år, men senere i min karriere, da militæret kæmpede med skandaler og ikke reagerede tilstrækkeligt på dem, fandt jeg det nødvendigt at fortælle folk om det.
Jeg var også en overlever, sagde McSally ved høringen i senatsudvalget.
Hun tilføjede, at hun var rystet over, hvordan hendes forsøg på at fortælle om oplevelsen blev håndteret, og at hun på den baggrund var tæt på at forlade luftvåbnet efter 18 år.
- Som mange ofre, følte jeg, at systemet voldtog mig igen, sagde hun.
/ritzau/ReutersFacebookTwitterKopier linkEmner:USA|Voldtægt|United States Air Force|Luftvåben|Militær




https://www.dr.dk/sporten/fodbold/championsleague/united-chokerer-i-paris-diskutabelt-straffespark-i-overtiden-sender

Champions LeagueUnited chokerer i Paris: Diskutabelt straffespark i overtiden sender briterne viderePSG forærede Manchester United to mål og et straffespark og tabte 1-3 på eget græs og er dermed ude af CL.
Marcus Rashford sender Manchester United videre til kvartfinalen i Champions League med sin straffesparksscoring i overtiden.
06.
mar.
2019 kl.
23.
08Bemærk: artiklen er mere end 30 dage gammelLæs opManchester United er overraskende klar til kvartfinalen i Champions League.
I onsdagens højdramatiske returkamp udnyttede United tre gaver fra Paris Saint-Germain og vandt med 3-1 i den franske hovedstad.
Efter et 0-2-nederlag i den første ottendedelsfinale på hjemmebane er United derfor videre med samlet 3-3 på reglen om udebanemål.
Det intense drama blev afgjort i dommerens tillægstid.
Her fik Manchester United tilkendt et straffespark, og det udnyttede unge Marcus Rashford til at blive den helt store helt.
Afslutningen blev ikke mindre dramatisk af, at straffesparket blev dømt via videodommersystemet VAR.
Med det gode udgangspunkt fra den første kamp kunne PSG godt tåle at overlade initiativet til gæsterne, men det var formentlig ikke en del af planen ligefrem at forære mål væk på stribe.
Læs også:'Spektakulært': Medierne hylder Schöne og Ajax' sensationelle kongemordIkke desto mindre begyndte gaveuddelingen allerede i kampens andet minut, da PSG-forsvarsspilleren Thilo Kehrer endte med at spille United-angriber Romelu Lukaku fri.
Belgieren afdriblede Gianluigi Buffon i målet og sendte bolden over stregen.
Ti minutter efter Lukakus mål kom modsvaret fra den franske storklub.
Kylian Mbappé tog et klogt dybdeløb, modtog bolden og sendte den på tværs til spanieren Juan Bernat, der ubesværet kunne passere landsmanden David De Gea i Uniteds mål.
Udligningen sendte presset tilbage på Uniteds side, og den engelske storklub var tæt på at få det endelige dødsstød, men både Juan Bernat og Angel Di Marias afslutninger manglede den sidste skarphed.
Drop af BuffonI den anden ende manglede der også PSG-skarphed, da målmand Buffon skulle forsøge at redde et langskud fra Marcus Rashford efter en halv time.
Den rutinerede keeper kunne ikke finde håndtaget i bolden, og i stedet forærede han en gave til Romelu Lukaku, der var over den håbløse returbold og scorede sikkert.
Målet ændrede dog ikke på kampens overordnede billede, da PSG fortsat var klart mest i boldbesiddelse og hele tiden forsøgte at finde huller i et forholdsvist solidt United-forsvar.
Ti minutter inde i anden halvleg nåede PSG-fansene formentlig at tro, at de kunne stoppe med at bide negle, da Angel Di Maria chippede bolden i mål.
Helt korrekt blev scoringen dog annulleret for offside.
Læs også:Schönes lyn væltede Real Madrid: 'Det var en helt fantastisk aften'Som tiden gik, blev Ole Gunnar Solskjær nødt til at satse på sit holds vegne, og det gav blottelser bagude.
Mbappé løb fra forsvaret med syv minutter tilbage, men skvattede da han rundede De Gea, så bolden i stedet havnede for fødderne af Juan Bernat, der tordnede bolden på stolpen.
I tillægstiden endte PSG med at betale overpris for den manglende skarphed i begge felter.
Diogo Dalots skud på mål blev blokeret til hjørnespark, men efter nærmere eftersyn på en monitor pegede dommer Damir Skomina i stedet på straffesparkspletten, da PSG-stopperen Presnel Kimpembes blokering var med armen.
Fra pletten var 21-årige Rashford sikkerheden selv, og så kunne United-jublen bryde ud.
/ritzau/FacebookTwitterKopier link




https://www.dr.dk/sporten/fodbold/championsleague/straffespark-og-forlaenget-spilletid-porto-sender-roma-ud-i

Champions LeagueTo straffespark og forlænget spilletid: Porto sender Roma ud i underholdende affæreFC Porto sikrede den samlede 4-3-sejr på et VAR-dømt straffespark efter 117 minutter mod Roma i CL-drama.
06.
mar.
2019 kl.
23.
48Bemærk: artiklen er mere end 30 dage gammelLæs opFC Porto skulle langt ind i den forlængede spilletid, før et straffespark resulterede i en 3-1-sejr, der sendte AS Roma ud af Champions League.
Da det første opgør i Rom i ottendedelsfinalen var endt 2-1 til Roma, betød 3-1-sejren til Porto i returmødet avancement med 4-3 samlet.
Alex Telles scorede det afgørende mål efter 117 minutter på et straffespark, der blev dømt med hjælp fra videobilleder.
Porto svang taktstokken i indledningen og spillede offensivt, men opgøret var uden mål efter det første kvarter.
Det blev der ændret på efter 26 minutter.
Bolden blev erobret fra Romas Kostas Manolas, og så var gæsterne på hælene i det hurtige spil fra hjemmeholdet.
Moussa Marega fandt Tiquinho Soares, som sendte bolden over målstregen til 1-0 til Porto.
Føringen stod ved magt, efter at den tyrkiske dommer havde set situationen på video.
Det blev 1-1 syv minutter før pausen, da Porto-forsvarsspilleren Eder Militao begik et særdeles klodset straffespark og nedlagde Diego Perotti i feltet.
Sikker scoringMuligheden blev køligt omsat til scoring af Daniele De Rossi, og den vigtige udebanescoring betød, at det igen var Porto, der jagtede minimum en scoring til at tvinge opgøret ud i forlænget spilletid.
Daniele De Rossi måtte lade sig udskifte inden pausen, og anden halvleg var otte minutter gammel, da Porto udlignede det hele og bragte sig foran 2-1.
Jesús Manuel Corona sendte bolden ind i feltet i venstre side, og Moussa Marega sørgede for at flugte den i mål.
Der blev ikke scoret mere i den ordinære spilletid, og så skulle holdene ud i forlænget spilletid.
Et drøn fra Edin Dzeko efter 110 minutter kunne have afgjort opgøret, men bolden sejlede over målet, og minuttet efter tillod Dzeko at brænde en endnu større mulighed.
Pludselig måtte dommeren ud og kigge på video efter en episode i den anden ende, og derefter valgte han at dømme straffe til Porto for en situation, hvor Alessandro Florenzi ifølge VAR-billederne hev i trøjen på Portos Fernando.
Alex Telles løb til bolden efter 117 minutter og hamrede den i mål.
Dermed var Porto videre, mens Roma røg ud i ottendedelsfinalen, efter at holdet i sidste sæson nåede frem til semifinalen.
/ritzau/FacebookTwitterKopier link




https://www.dr.dk/nyheder/politik/danmarks-nordiske-naboer-lader-syrere-blive

PolitikDanmarks nordiske naboer lader syrere bliveI modsætning til Danmark afviser både Norge og Sverige at sende syriske flygtninge hjem.
Danmark arbejder på at sende nogle syriske flygtninge tilbage til hjemlandet.
I Norge og Sverige giver man fortsat beskyttelse til alle syriske flygtninge.
06.
mar.
2019 kl.
23.
50Bemærk: artiklen er mere end 30 dage gammelLæs opMens danske myndigheder vil forsøge at hjemsende visse grupper af syrere, giver Norge og Sverige fortsat beskyttelse til alle syriske flygtninge.
Det oplyser landenes udlændingemyndigheder i torsdagens udgave af Politiken.
- Vores bedømmelse er fortsat, at situationen er meget alvorlig, selv om sikkerhedssituationen varierer mellem de forskellige provinser.
Derfor står vores bedømmelse fra 2015 stadig ved magt.
Læs også:Syriske Ghassan taler dansk og har stillet op til byråd: Frygter ny lov kan sende ham ud af Danmark- Den indebærer, at alle syriske statsborgere stadig vurderes at have et beskyttelsesbehov i Sverige, så de ikke skal til Syrien, skriver Migrationsverket i Sverige i en mail, hvor det videre hedder:- Migrationsverket har med andre ord en anden bedømmelse af sikkerhedssituationen i Syrien, end Danmark har.
I Norge oplyser Utlendingsdirektoratet, der behandler ansøgninger og uddeler opholdstilladelser, at "syrere får ophold, og at de ikke returneres".
Direktoratet fortsætter:- Vi vurderer løbende situationen i Syrien, men der er foreløbig ingen ændringer i vores praksis.
Danmark ændrer praksisI årevis har det også været praksis i Danmark, at flygtninge fra Syrien fik opholdstilladelse.
Men i sidste uge meddelte Flygtningenævnet, at man anser den generelle situation i landet for at være ændret.
Det skyldes, at "antallet af kamphandlinger og civile tab er begrænset geografisk, og at antallet er reduceret markant i forhold til tidligere".
Derfor skal en række prøvesager nu afgøre, hvorvidt flygtninge med såkaldt midlertidig beskyttelsesstatus kan sendes retur.
At Danmark åbner for hjemsendelse, skyldes en lovændring fra 2015 under SR-regeringen.
Med den stilles der ikke længere krav om, at "der er sket fundamentale, stabile og varige ændringer i hjemlandet", for at man kan inddrage opholdstilladelser fra flygtninge med midlertidig beskyttelsesstatus.
I Socialdemokratiet forventer udlændingeordfører Mattias Tesfaye, at andre lande i de kommende måneder og år vil overveje, hvorvidt syriske flygtninge fortsat har beskyttelsesbehov.
- Den beslutning, der blev truffet, mens Mette Frederiksen var justitsminister, det er en af de vigtigste beslutninger, der er truffet i dansk udlændingepolitik i mange år, siger han til Politiken.
Han begrunder det med, at mennesker skal beskyttes, så længe de har brug for det, hvorefter de som hovedregel skal retur til hjemlandet.
Udlændinge- og integrationsminister Inger Støjberg (V) ønsker først at kommentere sagen, når Flygtningenævnet har behandlet prøvesagerne.
/ritzau/FacebookTwitterKopier linkEmner:Inger Støjberg (politiker)|Mattias Tesfaye (politiker)|Venstre|Sverige|Udlændingepolitik




https://www.dr.dk/nyheder/politik/ny-kraenkelsessag-rammer-ungdomsparti-tidligere-dsu-formand-erkender-loegn-om-exit

PolitikNy krænkelsessag rammer ungdomsparti: Tidligere DSU-formand erkender løgn om exitEn hidtil mørklagt sag om sexchikane i Danmarks Socialdemokratiske Ungdom er nu kommet frem.
Lasse Quvang Rasmussen trak sig for lidt over et år siden fra posten som formand for DSU.
Nu erkender han, at grunden var en anden, end han oplyste dengang.
Af Nicolas S.
Nielsen og Bjarne Steensbeck06.
mar.
2019 kl.
22.
15 | opdateret 07.
mar.
2019 kl.
00.
13Bemærk: artiklen er mere end 30 dage gammelLæs op"Overbelastet og udmattet".
Det var den officielle forklaring, da den daværende formand for Danmarks Socialdemokratiske Ungdom (DSU), Lasse Quvang Rasmussen, i november måned 2017 trak sig fra posten i utide.
Men den forklaring er ikke i overenstemmelse med sandheden, erkender han nu, efter at DR Nyheder i flere dage har forsøgt at få DSU til at forholde sig til sagen.
Forgæves indtil sent her til aften.
I et opslag på Facebook skriver Lasse Quvang Rasmussen nu, at han trak sig på baggrund af nogle sager i partiet, hvor han krænkede flere kvinder.
- Da jeg stoppede som DSU-formand for halvandet år siden, var det på grund af nogle episoder, som jeg dengang og i dag er uendeligt ked af, hvor jeg var grænseoverskridende i min adfærd over for nogle kvindelige medlemmer af DSU, skriver den nu tidligere formand for ungdomspartiet og fortsætter:- Det gør mig ondt og det var aldrig min mening.
Jeg havde ikke været mit personlige ansvar og mit formandsansvar bevidst, og derfor stoppede jeg som formand for DSU, skriver Lasse Quvang Rasmussen.
Samlet handler det om DSU-medlemmer, der henvendte sig til ungdomspartiets hovedbestyrelse og berettede om "grænseoverskridende bemærkninger og befamlinger " med den daværende partiformand, oplyser DSU.
Kvinderne henvendte sig til DSU’s hovedbestyrelse efter at Lasse Quvang Rasmussen gentagne gange ikke havde fulgt de sanktioner, der var lavet af den tidligere ledelse, og sagerne ikke var blevet taget alvorligt af det daværende forretningsudvalg, hedder det i en skriftlig pressemeddelelse fra DSU.
Mørklagt sagHvilke episoder, der er tale om, uddyber Lasse Quvang Rasmussen ikke, men han sender en undskyldning til dem, det er gået ud over.
- Jeg har ikke yderligere kommentarer til dette, jeg vil bare endnu engang på det dybeste undskylde overfor de pågældende kvinder, for mine nærmeste og for hele DSU.
Sagen kommer efter en række andre sager i ungdomspartiet Liberal Alliances Ungdom, hvor en række piger har anklaget ledende personer for at begå overgreb mod dem.
Sager, der er meldt til Københavns Politi.
Læs også:Flere medlemmer anklaget for overgreb: LA’s ungdomsparti får ny formandDR Nyheder har forsøgt at få en kommentar fra DSU-formand Frederik Vad Nielsen siden sidste uge.
Han er imidlertid ikke vendt tilbage på vores henvendelser.
I en pressemeddelelse sendt onsdag aften, skriver han dog:- Sagerne drejer sig om grænseoverskridende bemærkninger og befamlinger i forbindelse med aktiviteter i DSU.
For de involverede kvinder skabte det et utrygt rum i vores fællesskab, hvilket selvsagt er helt uacceptabelt skriver DSU’s nuværende forbundsformand, Frederik Vad Nielsen.
Heller ingen af de personer, der sidder i forretningsudvalget i ungdomspartiet, har haft lyst til at tale med DR Nyheder om sagen.
- Vi er meget kede af denne sag.
Det er vigtigt for os, at vores fællesskab er et trygt rum for alle medlemmer af foreningen.
Det har været et fokuspunkt for os i mange år, og det vil det fortsætte med at være, skriver DSU-formand Frederik Vad Nielsen.
Lasse Quvang Rasmussen har ikke ønsket at uddybe sagen.
FacebookTwitterKopier linkEmner:Danmarks Socialdemokratiske Ungdom|Liberal Alliances Ungdom|Facebook|Københavns Politi|København




https://www.dr.dk/nyheder/udland/theresa-may-blev-spurgt-i-parlamentet-kan-du-love-danske-tove-maa-blive-i

UdlandTheresa May blev spurgt i parlamentet: 'Kan du love, danske Tove må blive i Storbritannien?
'87-årige Tove MacDonald har boet i Skotland det meste af sit liv.
Nu skal hun registreres.
Af Simon Vincensen06.
mar.
2019 kl.
21.
15Bemærk: artiklen er mere end 30 dage gammelLæs opVil premierministeren love Tove - og alle andre EU-borgere, der er kommet til Storbritannien på grund af arbejde og kærlighed - at de kan blive her?
Sådan lød et spørgsmål i dag fra skotten Ian Blackford i det britiske parlament til premierminister Theresa May, efter at et interview med en dansk kvinde på 87 år er gået viralt.
Kvinden hedder Tove MacDonald og har boet i Skotland siden 1960.
Men på trods af at have boet 59 år i Skotland, skal Tove MacDonald nu registrere sig som udenlandsk EU-statsborger i forbindelse med Storbritanniens udtræden af EU, der efter planen træder i kraft 29.
marts i år.
Og det forstår hun ikke.
- Det får mig til at føle mig rigtig ked af det, fordi det her har været mit hjem i alle disse år.
Og jeg føler mig mere skotsk end dansk, siger Tove Macdonald til STV News.
Opmærksomhed fra skotsk førsteministerInterviewet med Tove MacDonald er faldet flere for brystet på sociale medier.
Blandt andre Skotlands førsteminister, Nicola Sturgeon.
- At se dette gør mig lige dele ked af det og vred.
Tove, der er dansk født, har boet i Skotland i 59 år, stiller det rimelige spørgsmål 'hvorfor skal jeg registreres?
'.
Svaret i et ord er: 'Brexit'.
- Tove, dette er dit hjem.
Skotland vil have dig her, skriver førsteministeren.
Tove MacDonald har aldrig fået et britisk pas eller et statsborgerskab i forbindelse med sit ægteskab.
- Det var bare ikke nødvendigt, siger hun til STV News.
FacebookTwitterKopier linkEmner:Nicola Sturgeon (politiker)|Skotland|Storbritannien|EU|EU-forhold




https://www.dr.dk/sporten/basketball/mere-succes-i-europa-bakken-bears-faar-flot-udgangspunkt-inden-returkamp

BasketballMere succes i Europa: Bakken Bears får flot udgangspunkt inden returkampBakken Bears har haft en flot sæson i Europa, og succesen fortsætter efter en sejr her til aften over Ironi Ness Ziona.
ARKIVBILLEDE Bakken Bears fik en god start her til aften i ottendedelsfinalen i FIBA Europe Cup.
Af Frederik Palle06.
mar.
2019 kl.
21.
25Bemærk: artiklen er mere end 30 dage gammelLæs opDer er kommet mange gode historier fra Bakken Bears i den europæiske turnering FIBA Europe Cup det seneste år.
I dag blev der føjet endnu en til bøgerne.
De slog nemlig på hjemmebane det israelske hold Ironi Ness Ziona.
Det er ottendedelsfinalen i FIBA Europe Cup, og det århusianske hold har dermed fået et perfekt udgangspunkt før returkampen om en uge i Israel.
Bakken Bears vandt nemlig 91-74.
Det startede ellers ikke som planlagt, da det danske hold kom bagud med 13-2, men langsomt kom de nærmere israelerne, og ved pausen var det næsten helt lige.
Læs også:Bakken Bears klar til at skrive dansk baskethistorieI anden halvleg stod der Bakken Bears på det hele, og cheftræner Steffen Wich er faktisk lidt bitter over, at sejren ikke blev større.
- Vi kom rigtig fint igen, men som den ’kone i muddergrøften’ jeg er, så synes jeg vi spillede tåbeligt til sidst og det kostede desværre et par point, forklarer han i en pressemeddelelse.
Bakken Bears kom sidste år helt frem til semifinalen i turneringen.
FacebookTwitterKopier linkEmner:Bakken Bears|Israel




https://www.dr.dk/nyheder/penge/forbrugerombudsmand-politianmelder-store-teleselskaber

PengeForbrugerombudsmand politianmelder store teleselskaberNogle af de største teleselskaber er blandt 12 virksomheder, som Forbrugerombudsmanden har meldt til politiet.
Forbrugerombudsmand Christina Toftegaard Nielsen har meldt TDC, Telia, Telenor og 3 til politiet.
06.
mar.
2019 kl.
22.
08Bemærk: artiklen er mere end 30 dage gammelLæs opForbrugerombudsmanden politianmelder fire af landets største teleselskaber for ulovligt telefonsalg.
Det skriver Jyllands-Posten.
- Vi ønsker at sende et klart budskab om, at virksomheder skal respektere forbrugernes privatliv, siger forbrugerombudsmand Christina Toftegaard Nielsen til avisen.
Flere energiselskaber og leadvirksomheder, som indsamler og videresælger telefonnumre, er også blevet politianmeldt.
Telia (Call Me), TDC (Fullrate og Telmore) og Telenor (CBB Mobil) anerkender overtrædelserne og vil betale de bøder på henholdsvis 225.
000 kr.
, 250.
000 kr.
og 400.
000 kr.
, som er indstillet af Forbrugerombudsmanden.
Også selskabet 3 er politianmeldt.
400 klager fra forbrugereIfølge Christina Toftegaard Nielsen er der tale om det hidtil største sagskompleks om ulovligt telefonsalg.
Hun slår fast, at telefonsalg er forbudt uden forbrugerens samtykke.
Forbrugerombudsmanden har rejst sagerne på baggrund af 400 klager fra forbrugere.
Sagerne er blevet gransket, og 160 af dem ligger til grund for politianmeldelserne.
De politianmeldte teleselskaber lægger sig fladt ned og undskylder.
Telia kalder det en fejl, Telenor har øget sin kontrol og strammet procedurerne, og hos TDC er man "enormt ked af sagen".
Jakob Willer, direktør i Teleindustrien, beklager over for de berørte forbrugere.
- En del af problemet er, at teleselskaberne har kontaktet forbrugerne på baggrund af urigtige oplysninger fra leadbureauer.
Det kan vi ikke bruge som undskyldning, men snarere en forklaring, som vi i telebranchen også kan lære meget af, siger han til Jyllands-Posten.
/ritzau/FacebookTwitterKopier linkEmner:Christina Toftegaard Nielsen (jurist)|Forbrug|Telebranchen|Forbrugerombudsmanden|TDC




https://www.dr.dk/nyheder/udland/bildsoees-brexit-klorkyllinger-knivdrab-og-kloge-maend

BrexitSe temaUdlandBildsøes Brexit: Klorkyllinger, knivdrab og kloge mændPremierminister Theresa May er klar til at servere sit hoved på et sølvfad for sine modstandere, forklarer DR Nyheders korrespondent i Storbritannien.
Senest den 12.
marts skal den britiske premierminister, Theresa May, forsøge at få stemt sin skilsmisseaftale med EU igennem.
Kim Bildsøe Lassen06.
mar.
2019 kl.
22.
30Bemærk: artiklen er mere end 30 dage gammelLæs opBaggrunden er dybt tragisk, men det seneste døgn har man næsten kunne høre avisredaktionernes lettelse.
To knivdrab på unge i henholdsvis London og Manchester i weekenden ryddede forsiderne.
I et døgn eller to har briterne diskuteret andet end brexit.
Et par døgn uden irske grænseproblemer og toldunion har givetvis været rart for alle, men det forsvinder problemerne jo ikke af.
Og nu begynder vi at tælle ned.
Om en uge, den 12.
marts, går det amok.
DR’s Storbritannien-korrespondent Kim Bildsøe LassenKim Bildsøe Lassen bor i London og følger dagligt Storbritanniens dramatiske vej ud af EU.
Bildsøes Brexit beskriver mange af de politiske forviklinger, udsagn og rygter, der præger brexit.
Og giver et overblik over de både komplicerede og forvirrende politiske trakasserier i det politiske liv i London.
Senest den dag - og alt tyder på at det bliver netop den 12.
- skal Theresa May forsøge at få sin skilsmisseplan igennem parlamentet.
Det er den reviderede udgave af den plan, der fuldkommen blev afvist, da hun i januar første gang sendte den til afstemning.
Hvis det igen mislykkes, skal parlamentet den 13.
marts stemme om, hvorvidt der er flertal for at nægte at forlade EU uden en aftale: I bekræftende fald skal parlamentet - dagen efter - den 14.
marts stemme om, hvorvidt man vil udskyde brexit.
Læs også:Bildsøes brexit: 29 dage tilbage – og ingen ved, hvad der kommer til at skeTre afstemninger på tre dage – alle afgørende for fremtiden.
I tre dage kommer jeg praktisk talt til at bo i parlamentet, og bortset fra arbejdsmængden, så bliver det dramatisk, spændende og uhyre vigtigt.
Det bliver tæt, og om det lykkes May og regeringen at få planen gennem parlamentet, er umuligt at afgøre.
De otte vise mændDer forhandles i Bruxelles i de her dage.
Regeringens plan er at kunne fremlægge noget for parlamentarikerne, som skal overbevise dem om, at det såkaldte ”back-stop” - den garanti der skal sikre mod en hård grænse mellem Nordirland og Irland - ikke permanent vil knytte briterne til EU.
Det er virkelig en rød klud for en masse af de mest entusiastiske brexit-tilhængere: Fornemmelsen af at EU stadig vil have alt for meget kontrol over, hvordan den britiske fremtid ser ud.
Læs også:Dårlig stemning på Brexitmøde i Bruxelles: Ingen løsning på 'det irske problem'De ivrigste ”brexiters” har sammensat en lille gruppe af otte tilsyneladende kyndige personer, som på deres vegne skal vurdere det, May får med hjem fra Bruxelles.
For det er kompliceret stof.
Gruppen, der af sine støtter har fået det smigrende og noget teatralske navn, ”The magnificent eight”, skal simpelthen trevle papirerne igennem og komme med en anbefaling til de øvrige brexit-ivrige.
Disse glorværdige otte mænd - ja, det er alle mænd - vil få en utrolig rolle at spille.
Det begynder at ligne noget for Theresa May, hvis de siger de god for aftalen.
Som en ekstra luns til dem, der gerne vil have hende ud ad døren, har den ramponerede May ladet sive til sine ministre, at hun kan forlade Downing Street til november.
Det er unægteligt opsigtsvækkende, at en politisk leder prøver at lokke partifæller til at stemme for sin politik ved at love dem, at hun nok skal smutte, hvis de giver hende opbakning nu.
Men det er der, britisk politik befinder sig.
Det er så tvivlsomt om det lykkes May og regeringen at få noget håndfast med hjem fra Bruxelles.
Noget får de naturligvis: Bruxelles vil også meget gerne undgå endnu et nederlag til premierministeren i parlamentet, men det bliver næppe så substantielt, som nogen ønsker sig.
Det vil kræve en masse fine ord og givetvis også en masse trusler, hvis regeringen skal have kritikerne ombord: At hvis man siger nej, så er selve brexit-beslutningen i fare.
Ja, som sagt, en interessant uge venter.
Upassende lønstigning og klorkyllingerDe britiske politikere har ikke rigtigt fremstået som hverken kompetente eller resultatsøgende i forhandlingerne om brexit.
Det har faktisk været overordentlig tåbeligt håndteret, og kritikken af politikernes manglende evner er måske det eneste, der har samlet befolkningen, eksperter og erhversliv.
Derfor er mange ganske forundrede over, at politikerne nu står til at få en lønforhøjelse på 2,7 procent - et godt stykke over inflationen.
"En belønning for hvad?
", som der stod på forsiden af en avis.
Da man samtidig kun har tildelt alle de politiske medarbejdere en lønstigning på mellem 1 og 1,5 procent - altså for de flestes vedkommende det halve af hvad politikerne synes, de selv fortjener - så har det ikke skortet på mindre pæne udtalelser (anonymt naturligvis) om medarbejdernes frustration, over at arbejde for dem de omtaler som ”snotdumme” politikere.
Læs også:Thulesen-Dahl om nej til folkeafstemning om EU: Patos-Løkke forsøger at puste sig lidt opI den forløbne uge har klorvaskede kyllinger også fået et par overskrifter med på vejen:Muligheden for at briterne efter brexit kan lave egne handelsaftaler, er en af de mest afgørende betingelser for brexit-tilhængernes tro på fremtidig økonomisk vækst.
Det har lydt, at briterne fremover for alvor kan rejse ud i verden, og genopstå som den globale handelsnation Storbritannien var engang.
Modargumentet, at det vil føre til løn-dumpning og fx dårligere fødevaresikkerhed, er blevet skudt ned som skræmmekampagner.
Derfor var det ikke en del af planen, hvad den amerikanske ambassadør i London i den forgangne uge gjorde helt klart: Hvis USA og Storbritannien fremover skal lave en ny handelsaftale, så vil amerikanerne gøre op med, hvad de betegner som "EU’s regler om at fastholde fødevareproduktion som et landbrugsmuseum".
Det betyder, at amerikanerne vil have adgang til de britiske kølediske med både klor-vaskede kyllinger og hormonbehandlede varer - især hormonbehandlet kød.
Varer, der i dag ikke er tilladt i EU.
Hmm, lød det fra regeringen.
- Jeg kan godt li' klorkyllinger, lød det fra en ivrig brexit-tilhænger.
Befolkningen står atter engang lidt forvirret tilbage – med masser af spørgsmål, der ikke umiddelbart er svar på.
Om kyllinger må vaskes i klor eller ej - det er måske ikke den største problem, men det fortæller om omfanget af omvæltninger, det britiske samfund står overfor.
Uanset om man er for eller imod at forlade EU.
Politisk selvmålLad os så lige vende tilbage til knivene og drabene.
For her har den i forvejen så ramponerede May formået at lave noget af et politisk selvmål.
Under den konservative regering er ca.
22.
000 politifolk forsvundet fra gaderne i Storbritannien.
Det har der gennem længere tid været en stor diskussion af konsekvenserne af.
Efter weekendens drab var premierministeren ude at sige, at antallet af politifolk intet havde med den voksende knivkriminalitet at gøre.
Uanset om det er rigtigt eller ej, så er det måske ikke lige det, en oprørt vælgerskare vil høre.
Især ikke, når samtlige landets politichefer svarer:- Vrøvl.
Selvfølgelig har det betydning.
Ellers var der jo ingen grund til at have politifolk på gaden overhovedet!
.
Ingen tvivl om, at der blandt Mays støtter blev rystet på hovedet og mumlet,”hvor politisk tonedøv kan man egentlig være”.
FacebookTwitterKopier linkEmner:Storbritannien|Theresa May (politiker)|EU|EU-forhold|Bruxelles




https://www.dr.dk/sporten/fodbold/championsleague/minut-minut-straffespark-sender-porto-og-united-videre-til






https://www.dr.dk/nyheder/penge/ingen-skat-til-dansk-statskasse-fortsat-massiv-svindel-med-udenlandsk-arbejdskraft

PengeIngen skat til dansk statskasse: Fortsat massiv svindel med udenlandsk arbejdskraftNæsten hver anden kontrol viste sidste år brud på skattereglerne.
Flere virksomheder bliver taget i social dumping.
Arkivfoto.
Af Nis Kielgast06.
mar.
2019 kl.
20.
27Bemærk: artiklen er mere end 30 dage gammelLæs opSidste uge var der endnu en gang bid.
På en større byggeplads i København fik fem udenlandske virksomheder besøg og blev tjekket for social dumping.
Da besøget var overstået, var konklusionen, at fire af virksomhederne og i alt 150 medarbejdere manglede at betale skat i Danmark.
Vi er ikke i stand til at vurdere, om der er tale om et generelt moralskred hos virksomhederne, men vi konstaterer, at banditterne er blevet flere, og deres kreativitet for at omgå reglerne er blevet større.
Henning Overgaard, forbundssekretær i 3F-Vi fattede mistanke, for vi kunne se, at der ikke var nogle indberetninger af løn fra medarbejderne.
Derfor syntes vi, det var en god idé at tage ud og kigge på stedet, fortæller Ernst O.
Nielsen, der er funktionsleder i Skattestyrelsen.
Sidste år blev der fundet regelbrud ved 1.
499 af de 3.
225 kontroller af social dumping, som Skattestyrelsen lavede i samarbejde med Arbejdstilsynet og politiet.
Det betød, at der kunne udskrives en ekstra skatteregning på 191 millioner kroner.
Og det sker oftere, der er problemer med skatten hos de virksomheder, der bliver kontrolleret.
Sidste år var der noget at komme efter ved 46 procent af kontrollerne - en stigning siden 2015, hvor der kun blev fundet noget i 32 procent af sagerne.
’Skaber unfair konkurrence’Hos fagforeningen 3F, der organiserer store dele af de danske håndværkere, er man vrede over, at der så tit findes social dumping ved kontrolbesøgene.
- Det er jo helt uacceptabelt, at der nu er snyd ved hver anden kontrol, og det bekræfter, at udfordringerne stiger og skaber unfair konkurrence over for de ordentlige virksomheder, siger forbundssekretær i 3F Henning Overgaard.
Det stigende antal tilfælde af social dumping er blevet opdaget, på trods af at der de seneste år er blevet lavet færre kontroller.
- Når vi er blevet så meget bedre til at ramme de steder, hvor der er problemer med social dumping, så er det ikke et udtryk for, at virksomhedernes skattemoral er blevet tilsvarende dårligere.
Det skyldes, at vi har fået erfaringer og viden, der gør, at vi er langt bedre til at udvælge de rigtige virksomheder til kontrol, siger selskabsskattedirektør i Skattestyrelsen, Kenneth Joensen.
Men ifølge 3F giver det ikke mening, at der er blevet skruet med for antallet af kontroller.
- Tallene er jo også udtryk for, at svindlen er stigende og grovere.
Vi er ikke i stand til at vurdere, om der er tale om et generelt moralskred hos virksomhederne, men vi konstaterer, at banditterne er blevet flere, og deres kreativitet for at omgå reglerne er blevet større, siger Henning Overgaard.
FacebookTwitterKopier linkEmner:Kenneth Joensen (erhvervsleder)|3F|Skattestyrelsen|Erhverv|København




https://www.dr.dk/nyheder/regionale/syd/mandoe-vil-leve-af-sit-moerke-ansoeger-om-blive-stjernepark






https://www.dr.dk/nyheder/politik/vaelgerne-siver-fra-df-lokalformaend-kritiserer-usynlig-thulesen-dahl

PolitikVælgerne siver fra DF: Lokalformænd kritiserer 'usynlig' Thulesen DahlPartiformanden skal være mere tydelig, mener flere DF-lokalformænd.
Kristian Thulesen Dahl skal være mere tydelig og have mere kant, lyder det fra flere DF-lokalformænd i kølvandet på partiets dalende vælgeropbakning.
Af Rikke Gjøl Mansø, Rasmus Lindegård Hansen og Morten Henriksen06.
mar.
2019 kl.
21.
31Bemærk: artiklen er mere end 30 dage gammelLæs opDet hører absolut til sjældenhederne, at kritiske røster rejser sig i Dansk Folkepartis bagland.
Endnu sjældnere sker det, at kritikken retter sig mod selveste partiformanden.
Men med meningsmålinger, der spår, at partiet står til at miste hver fjerde vælger ved det folketingsvalg, der er lige rundt om hjørnet, efterlyser flere lokalformænd landet over nu en mere markant partiformand i Kristian Thulesen Dahl.
I ordets bogstavelige forstand er han for usynlig.
Han skal markere sig mere.
Poul Rikardt Jørgensen, DF-lokalformand i Ishøj- I ordets bogstavelige forstand er han for usynlig.
Han skal markere sig mere, siger Poul Rikardt Jørgensen, der er lokalformand i Ishøj.
I den seneste Epinion-måling for DR står DF til 15,2 procent.
Der er en statistisk usikkerhed på +/- 1,8 procent, men samme billede tegner sig i de vægtede målinger på tværs af analyseinstitutterne.
Dermed står DF til at miste hver fjerde stemme siden folketingsvalget i 2015, hvor partiet fik sit hidtil bedste valgresultat på 21,1 procent.
Tilbagegangen skyldes blandt andet de uklare signaler fra partiformanden, mener Poul Rikardt Jørgensen:- Det nærmer sig et katastrofalt valgnederlag.
Man kan lige så godt se sandheden i øjnene.
Hvis vi ender med at miste en fjerdedel af stemmerne, så vil det være en gevaldig øretæve.
- Han (Thulesen Dahl, red.
) skal altså fra nu af markere DF meget skarpere i forhold til, hvad vi står for.
Der skal markeres meget kraftigere.
DF-lokalformand Peter Wulff fra Stevns savner også en mere synlig partiformand:Han skal simpelthen ud og finde ud af, hvad der rør sig i befolkningen.
Han skal være mere synlig.
Peter Wulff, DF-lokalformand i Stevns- Han skal simpelthen ud og finde ud af, hvad der rør sig i befolkningen.
Han skal være mere synlig.
Nu havde Mette Frederiksen sit pensionsudspil, og der mangler vi at finde et eller andet helt konkret, som kan sætte dagsordenen, siger han og drager en parallel tilbage partiets første formand, Pia Kjærsgaard:- Pia Kjærsgaard var helt utrolig dygtig til at vide, hvad der rørte sig hos den enkelte.
Er Kristian Thulesen Dahl ikke det?
- Jeg synes ikke, han har været det på det sidste, siger Peter Wullf.
Kristian Thulesen Dahl "mangler at sætte en dagsorden", istemmer Claus Jørgen Bendtsen fra Faaborg-Midtfyn.
- Lars Løkke har spillet ud på sundhed, Mette Frederiksen kom jo med pensionsudspillet.
Vi mangler også en ting, siger han.
DR Nyheder har i en rundringning spurgt DF's lokalformænd landet over, hvad de ser som årsag til den dalende vælgeropbakning.
Mange bakker fuldtonet op om formandens linje, en del ønsker ikke at udtale sig - og andre igen henviser til, at meningsmålinger før har undervurderet tilslutningen til partiet.
Men en række lokalformænd fra flere egne af landet sår både tvivl om formandens gennemslagskraft og hans strategi om at samarbejde med Socialdemokratiet, selvom DF fortsat peger på Lars Løkke Rasmussen (V) som statsminister.
'Han kunne godt få lidt mere kant'Flere af lokalformændene påpeger, at Kristian Thulesen Dahl ikke har den samme kant som sin forgænger i formandsstolen, Pia Kjærsgaard.
Nu er Kristian en ualmindelig høflig, pæn og korrekt mand, men han kunne godt få lidt mere kant, lidt mere som Pia - dét var klar tale.
Peter von der Wehle, DF-lokalformand i Rudersdal- Nu er Kristian en ualmindelig høflig, pæn og korrekt mand, men han kunne godt få lidt mere kant, lidt mere som Pia - dét var klar tale.
Det kunne godt være, at nogen ikke kunne lide det, hun sagde, men man kunne altid forstå det, siger lokalformand Peter von der Wehle fra Rudersdal.
- Jeg ville personligt være glad for mere klare signaler, det kunne jeg godt ønske mig.
Der er afgjort forskel på den personlige stil hos den forhenværende og nuværende formand, istemmer lokalformand Hans Simmelsgaard fra Struer.
- Kristian er nok mere en strategi-spiller.
Han tænker meget over det, han siger, før det kommer ud.
Der var Pia mere spontan og talte direkte fra hjertet.
- Men man skal huske, at Kristian jo også var formand ved folketingsvalget i 2015, hvor vi fik det bedste resultat nogensinde, understreger han.
Lokalformænd: Flirten med S koster vælgereEn del af lokalformændene sætter også spørgsmålstegn ved Thulesen Dahls tætte parløb med Socialdemokratiet.
Det skaber tvivl hos de traditionelle borgerlige vælgere, at han stiller op til fælles interviews og billeder med S-formand Mette Frederiksen, lyder advarslen.
En del af forklaringen på DF's faldende meningsmålinger skal findes i utilfredshed med det tætte parløb mellem DF-formand Kristian Thulesen Dahl og S-formand Mette Frederiksen, vurderer en række DF-lokalformænd.
- Jeg tror, det har kostet, at vi flirter med Socialdemokratiet, siger Claus Jørgen Bendtsen, der kommer med en opfordring til sin partiformand:- Han bliver nok nødt til at melde ud, at vi er til blå politik – mange er jo blå indeni.
DF's plan A er klar: Lars Løkke skal fortsætte som statsminister.
Det går partiet også til valg på.
Men hvis vælgernes dom på valgdagen punkterer plan A - og flertallet i stedet bliver rødt - er Kristian Thulesen Dahl parat til at tale med Socialdemokratiet om et samarbejde.
- Så kender du mit telefonnummer, Mette, sagde Thulesen Dahl direkte henvendt til S-formanden fra scenen på DF's årsmøde i efteråret.
Læs også:Kristian Thulesen Dahl: 'Mette Frederiksen - du kender mit telefonnummer'Men samarbejdet med oppositionspartiet er decideret utroværdigt, mener Jens Anders Dueholm, der er lokalformand i Fredericia.
Han bliver nok nødt til at melde ud, at vi er til blå politik – mange er jo blå indeni.
Claus Jørgen Bendtsen, DF-lokalformand i Faaborg-Midtfyn- Socialdemokraterne siger ét den ene dag og gør noget andet den anden dag.
Det synes jeg ikke om.
Vi samarbejder for tæt med Socialdemokratiet, og jeg synes, vi skal køle samarbejdet lidt ned og satse udelukkende på den borgerlige front, siger han.
Samarbejdet sender "forvirrede og uklare signaler" til vælgerne, mener også Poul Rikardt Jørgensen:- På den ene side har vi meldt ud, at vi støtter Lars Løkke som statsminister, men alligevel er vi ved at være næsten ringforlovet med Mette Frederiksen.
Nu nærmer vi os altså valget, og så må man være meget skarpere i sin markering, siger lokalformanden fra Ishøj.
Lokalformand: Vi skal lægge afstand til SDet ville være "klogt med lidt afstand til Socialdemokratiet", istemmer Peter von der Wehle fra Rudersdal:- Der ligger jo et forvirrende signal i, at vi kører parløb med Mette Frederiksen, og så går vi til valg og peger på Lars Løkke Rasmussen, siger han.
Der ligger jo et forvirrende signal i, at vi kører parløb med Mette Frederiksen, og så går vi til valg og peger på Lars Løkke.
Peter von der Wehle, DF-lokalformand i RudersdalI Lemvig mener lokalformand Henning Holmgård imidlertid, at det er den rigtige strategi at søge indflydelse til begge sider i Folketinget.
- Men jeg tror, at der er mange af vores vælgere, der synes, at det ikke helt kan passe.
De synes ikke, DF skal være røde, siger han.
Lokalformand i Skanderborg Aksel Nielsen tror også, at samarbejdet med Socialdemokratiet er en del af forklaringen på den dalende vælgeropbakning i målingerne.
- Der er en del DF-vælgere, der mener, at man har været lidt for tæt med Socialdemokratiet.
Måske der kan være nogen, der kan være i tvivl om, i hvilken lejr DF står, siger han og tilføjer:- Min egen personlige holdning er, at vi skal melde mere klart blåt ud.
Læs også:Fra fjender til venner: S og DF er Borgens magtfulde makkerparThulesen: Jeg skal måske være mere synligKristian Thulesen Dahl er i disse dage på rundtur i det sønderjyske, hvor han er opstillet.
Han kalder de "ringe" meningsmålinger for "hammer-træls" og erkender, at han kan blive bedre.
Vi kan altid gøre det bedre og det skal vi også.
Jeg skal også være bedre.
Jeg skal måske også være mere synlig.
Kristian Thulesen Dahl, DF-formand- Vi kan altid gøre det bedre, og det skal vi også.
Jeg skal også være bedre.
Jeg skal måske også være mere synlig.
Men det er jo ikke sådan, at jeg kan bestille tid i hverken TV Avisen og TV2 Nyhederne, siger DF-formanden.
Derimod afviser han at lægge stilen om i forhold til samarbejdet med Socialdemokratiet.
- I den periode, hvor vi har haft den erklærede strategi om både lave flertal med Venstre og med Socialdemokratiet, der har vi haft målinger, hvor vi har ligget bragende godt.
Nu ligger vi så knap så godt.
Men hvis det var årsagen, så havde vi set det over de sidste par år.
Og det er ikke tilfældet, siger Kristian Thulesen Dahl.
I den periode, jeg har været formand, der har vi haft en meget større opbakning, end da Pia var formand.
Kristian Thulesen Dahl, DF-formandHan lægger op til at "holde kursen".
Både den politiske kurs og kursen med at samarbejde til både højre og venstre i Folketinget.
For det har i hans optik været en succes.
- Det er business as usual.
Men vi skal være dygtigere til at komme ud, så danskerne kan mærke os og kan mærke, at vi brænder for det, som vi kæmper for.
Til gengæld afviser Kristian Thulesen Dahl al snak om at forsøge lægge sig op ad Pia Kjærsgaards formandsstil:- Vi er to forskellige personer.
Vi står for den samme politik, men gør tingene forskelligt.
Og i den periode, jeg har været formand, der har vi haft en meget større opbakning, end da Pia var formand, siger han.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Valg og folkeafstemninger|Ishøj|Sjælland




https://www.dr.dk/nyheder/udland/ekspert-om-sabelraslen-nordkorea-og-usa-kridter-banen-op

UdlandEkspert om sabelraslen: Nordkorea og USA kridter banen opNordkoreas genopbygning af raketfacilitet og USA's trusler om øgede sanktioner viser, at vi stadig er langt fra en atomaftale.
Nordkorea har været mere åbne end nogensinde før om landets fødevarekrise.
Det passer godt sammen med Kim Jong-uns ønske om at få lempet sanktionerne mod landet.
Af Sally Frydenlund Larsen06.
mar.
2019 kl.
21.
55Bemærk: artiklen er mere end 30 dage gammelLæs opNyhedshistorierne om og fra Nordkorea ligger i kø i disse dage.
Inden for et døgn er der blevet rapporteret om ny aktivitet på en nordkoreansk raketbase, om trusler fra USA om øgede sanktioner mod Nordkorea og om, at fødevarekrisen i Nordkorea nu når et kritisk højdepunkt.
Og historiestrømmen er ikke tilfældig, men snarere et symptom på, at Nordkorea og USA er i gang med at kridte banen op efter det forfejlede topmøde i Hanoi.
Det vurderer Camilla Nørup Sørensen, som er lektor ved Forsvarsakademiet.
- Man er nødt til at se de her historier som led i efterspillet på Hanoi og som tegn på, at man nu skal til at gøre sine positioner klar forud for næste runde af forhandlingerne, siger hun og tilføjer:- Efter Hanoi skal begge parter lige finde tilbage til deres styrkepositioner og have samlet lejrene bag sig.
For os, der arbejder med Nordkorea, er der ingen tvivl om, at de bliver ved med at styrke deres atomvåben og missilprogram.
Camilla Nørup Sørensen, lektor ved forsvarsakademiet.
Alle kort på håndenHvis Nordkorea og USA genoptager forhandlingerne om en nordkoreansk atomafrustning til gengæld for en lempelse af de økonomiske sanktioner mod Nordkorea, så gælder det for begge parter om at have gode kort på hånden.
Og her har Nordkorea brug for at holde landets atomprogram i live.
Det siger Camilla Nørup Sørensen.
- Så længe, der ikke ligger nogen aftale, så vil Nordkorea jo ikke svække sig selv ved at spille deres bedste og nærmest eneste forhandlingskort af hånden.
For det eneste, de har at forhandle med, det er jo deres atomvåben og missilprogram – det er det, der får Trump til at holde topmøder, og det er det, der gør, at vi hele tiden snakker om Nordkorea.
(Arkivfoto) Sohae-basen ved Tongchang-ri bliver blandt andet brugt til at teste missil- og raketmotorer.
Nordkorea lukkede dele af basen ned efter det første topmøde mellem USA og Nordkorea, men nu er der igen aktivitet.
Derfor fortsætter landet med at forbedre og udvikle deres atomprogram lige indtil det øjeblik, der ligger en aftale med USA, vurderer Camilla Nørup Sørensen.
- For os, der arbejder med Nordkorea, er der ingen tvivl om, at de bliver ved med at styrke deres atomvåben og missilprogram.
Vi er stadig meget langt fra en aftale.
Der er tilsyneladende ingen, der tør satse hele butikken på en forhandlingsløsning.
Camilla Nørup Sørensen, lektor ved forsvarsakademiet.
Langt fra en aftaleDet er den samme tankegang, der ligger til grund for USA's nye udmelding om, at Donald Trump overvejer, at øge sanktionerne mod Nordkorea.
Det varslede USA's nationale sikkerhedsrådgiver, John Bolton, i nat dansk tid til Fox News.
Sanktionerne mod Nordkorea er nemlig USA's bedste forhandlingskort, og var også - ifølge landet selv - det, der betød, at topmødet i Hanoi endte uden en aftale.
- De skal begge have noget at forhandle med, siger Camilla Nørup Sørensen, som dog forklarer, at det kan blive svært for USA at få støtte til at stramme sanktionerne yderligere, fordi Nordkorea er ramt af en humanitær sultkrise.
- Nordkorea har tidligere ikke været villige til at tale åbent om, hvor skidt det stod til, men det er de tilsyneladende nu.
USA's udenrigsminister, Mike Pompeo, udtalte for nylig, at man vil sende en delegation til Nordkorea snarest.
Alligevel tror Camilla Nørup Sørensen ikke, at man er tæt på en aftale.
- Vi er stadig meget langt fra en aftale.
Der er tilsyneladende ingen, der tør satse hele butikken på en forhandlingsløsning.
Topmødet mellem USA og Nordkorea i Hanoi startede lovende, men endte uden en aftale om afrustning af Den Koreanske Halvø.
FacebookTwitterKopier linkEmner:Donald Trump (politiker)|Mike Pompeo (politiker)|Nordkorea|Forsvarsakademiet|Militærudstyr




https://www.dr.dk/sporten/oevrig/blev-taget-med-dopingnaalen-i-armen-det-var-en-forloesning

Øvrig sportBlev taget med dopingnålen i armen: ’Det var en forløsning’Max Hauke indrømmer i et interview, at det var både et chok og en forløsning, da politiet fangede ham med en nål i armen.
Max Hauke blev taget med nålen i armen, og det fortæller ham om i et interview.
Af Frederik Palle06.
mar.
2019 kl.
20.
34Bemærk: artiklen er mere end 30 dage gammelLæs opEn lille kort video på 15 sekunder har været et kæmpe samtaleemne den seneste uges tid.
I videoen sidder et for rigtig mange ukendt ansigt og bloddoper sig, mens politiet træder ind af døren og anholder ham.
Manden er den østrigske langrendsløber Max Hauke, der var en del af den store østrigske dopingskandale, der kom frem i forbindelse med VM i langrend i slutningen af februar.
Nu fortæller Max Hauke selv om hele episoden i et længere interview til Kronen Zeitung.
-- Det lyder måske usandsynligt, men efter det første chok, var det en forløsning, at alt kom ud, og jeg endelig ikke havde flere hemmeligheder over for min familie og min kæreste.
At lyve er ikke en fed følelse, forklarer Max Hauke om episoden.
Hovedpersonerne i sagenHar indrømmetMax Hauke, Østrig – langrendDominik Baldauf, Østrig - langrendGeorg Preidler, Østrig – cyklingStefan Denifl, Østrig – cyklingAleksej Poltoranin, Kasakhstan – langrendKarel Tammjärv, Estland – langrendAndreas Veerpalu, Estland – langrendAlgo Kärp, Estland – langrendMark Schmidt, lægeMistænktJohannes Dürr, Østrig - langrendI interviewet sidder han sammen med sin ven og landsmand Dominik Baldauf, der ligeledes blev anholdt samme dag som Max Hauke.
De to har sammen taget den forkerte beslutning at prøve bloddoping af.
Læs også:Taget på fersk gerning: Video viser bloddoper blive afsløret med nål i armenDe talte nemlig for nogle år siden med Johannes Dürr, der er et tredje navn i den her sag.
Han er ligeledes langrendsløber, og han sagde til dem, at hvis de skulle frem i langrend, var de nødt til at tage doping.
Derfor henviste han dem til lægen Mark Schmidt.
- Dominik og jeg havde konstant muligheden i hovedet.
Til sidst beslutter vi at kontakte lægen.
Det var starten på nedturen, forklarer Max Hauke.
- Alt var ekstremt professionelt organiseret.
Vi kommunikerede via telefoner med taletidskort med lægen og hans hold.
Hvis vi havde brug for en indsprøjtning, var der faglært personale ved et hotel tæt på, der kunne give os den, lyder det fra ham.
Brutale dageFra at være relativt ukendte navne i skisporten, er de nu blandt de mest kendte, men det er også fordi de to navne er røget direkte på den sorte liste.
- Vi kan stadig ikke rigtig fatte, hvad der er sket, siger Dominik Baldauf.
- Hvis vi gør det på et tidspunkt, så falder vi nok ned i et dybt emotionelt hul.
Det bliver virkelig svært at komme op igen.
Men de seneste dage har også været meget brutale og emotionelle, forklarer Max Hauke.
Hvad er bloddoping?
Bloddoping er en dopingmetode som består af tilførsel af enten røde blodlegemer eller blod.
Derved øges kroppens mængde af røde blodlegemer uden brug af medikamenter.
Man kan enten bruge sit eget blod, som tidligere er tappet og nedkølet eller frosset, eller man kan bruge blod fra en anden person.
Kilde: WikipediaMen hvordan er det lige, at man kan dope sig, deltage i verdens største konkurrencer og så ikke blive testet positiv.
Af de to udøvere er kun Dominik Baldauf blevet testet en enkelt gang i perioden, hvor de brugte bloddoping, og den test var negativ.
Han siger, at det er nemt at komme rundt om testen.
Læs også:Ny doping-skandale ruller: Men hvad er op og ned i bloddoping?
- Ja, selvfølgelig.
Det er nok at drikke et glas med saltvand efter løbet.
Det fortynder blodet så meget, at dine værdier er normale.
Hvis dine værdier er virkelig høje under et normalt tjek, hvis du bloddoper dig, så er du et fjols, forklarer Dominik Baldauf.
Udover de to østrigere blev også to udøvere fra Estland og en enkelt fra Kazakhstan anholdt den dag.
Siden har cykelrytterne Stefan Denifl og Georg Preidler erkendt deres brug.
Hovedlægen i den her dopingsag er den førnævnte Mark Schmidt, der blev anholdt på sin lægepraksis i Erfurt.
Her opbevarede han angiveligt 40 blodposer, og politiet vil nu finde ud af, hvem poserne tilhører.
FacebookTwitterKopier linkEmner:Doping|Skisport|Politi|Estland|Kasakhstan




https://www.dr.dk/nyheder/kultur/gaming/glem-fortnite-ultrapopulaer-konkurrent-smadrer-vild-rekord

GamingGlem Fortnite!
Ultrapopulær konkurrent smadrer vild rekord50 millioner gamere kan ikke tage fejl: Nyt spil skubber 'Fortnite' af tronen.
'Apex Legends' har på kort tid overgået 'Fortnite' i umiddelbar popularitet.
Det tog blot 'Apex: Legends' én måned at samle 50 millioner spillere.
(© EA Games / Epic Games)Af Christian Mejdahl Buhl06.
mar.
2019 kl.
20.
03Bemærk: artiklen er mere end 30 dage gammelLæs opHvad kan man nå på årets korteste måned?
'Fortnite'-dræberen 'Apex Legends' udkom 4.
februar og brugte blot 28 dage på at samle 50 millioner spillere.
Spillet er den største konkurrent til det populære 'Fortnite', der til sammenligning var mere end fire måneder om at indsamle samme mængde spillere.
Begge spil er gratis og baseret det populære batte royale-format, hvor en kæmpe flok skydegale spillere lander på en bane - og hvor det i al sin enkelthed gælder om at være sidste overlevende.
I 'Apex Legends' spiller man sammen på et hold bestående af tre spillere.
Inden hver runde starter, skal man vælge én af disse figurer at spille med.
(© EA Games)Og Palle Havshøi-Jensen, der er spilekspert og chefredaktør på spilmediet PSLife.
dk, mener, at Epic Games, der står bag 'Fortnite', i dén grad bør holde nøje øje med deres konkurrent, der tonser afsted.
- Epic Games skal være bekymrede for, om deres guldkalv forsvinder lige så hurtigt, som den kom.
'Apex Legends' har meget fart på, og det er kæmpestudiet EA Games, der står bag, så hvis de kan lugte, at deres spil kan slå 'Fortnite', så vil de smide alle mandetimer i dét projekt, fortæller han.
- Hvis jeg kender dem ret, er de ikke tilfredse med andet end førstepladsen, lyder vurderingen af EA Games' ambitioner fra Palle Havshøi-Jensen.
De flygtige gamer-sindSkal man tro Palle Havshøi-Jensen, så er det typisk for gamere at have et flygtigt sindelag og en relativt illoyal tilgang til spil.
Og det er også derfor, 'Fortnite' ikke kan være sikre på evig succes, nu når det går så godt for 'Apex Legends'.
- Hvis der kommer et spil, der er bedre, rykker spillerne bare.
De rykker over, hvor deres venner er.
Og så betyder det også meget for spillere, hvordan udviklerne behandler deres spil.
Hvis spillerne synes, det bliver ubalanceret eller noget i den dur, så smutter de, siger Palle Havshøi-Jensen og fortsætter:- Man har ikke et loyalt forhold til spilstudierne.
Man kan se, at de gamere der tidligere har streamet 'Fortnite' til tusindvis af seere, nu også er begyndt at streame 'Apex Legends', lyder det fra Palle Havshøi-Jensen.
Hver figur i 'Apex Legends' har forskellige evner.
Karakteren Caustic (t.
v.
) kan f.
eks.
bruge specielle gasangreb mens Lifeline (i midten) kan genoplive holdkammeraterne.
(© EA)Ifølge spileksperten, så er det da også kun et spørgsmål om tid, før 'Fortnite' må overlade tronen som det førende spil i verden til 'Apex Legends'.
- Med det momentum de har nu, så vil det vippe 'Fortnite' af pinden.
De næste 50 millioner brugere når de nok ikke på 28 dage, men 'Fortnites' succes varer ikke ved evigt.
Det er der ikke noget, der gør i denne branche, siger Palle Havshøi-Jensen.
FacebookTwitterKopier linkEmner:Computerspil




https://www.dr.dk/sporten/haandbold/kvindeligaen/ramponeret-odense-hold-faar-taesk-i-topkamp-mod-esbjerg

KvindeligaenRamponeret Odense-hold får tæsk i topkamp mod EsbjergTeam Esbjerg var suveræne i onsdagens topopgør mod Odense Håndbold.
Vestjyderne vandt 29-18 på hjemmebane.
Team Esbjerg slog her til aften Odense Håndbold i topkampen i dameligaen.
Af Frederik Palle06.
mar.
2019 kl.
20.
34Bemærk: artiklen er mere end 30 dage gammelLæs opOdenses håndbolddamer har efter et nærmest suverænt grundspil ramt en kedelig stime, før slutspillet går i gang.
Onsdag aften tabte fynboerne for anden ligakamp i træk, da det på udebane blev til et klart 18-29-nederlag mod HTH Ligaens nummer to, Team Esbjerg.
Jan Pytlicks mandskab vandt ellers sæsonens første 21 ligakampe, men i de seneste fire ligakampe er det blot blevet til en sejr.
Læs også:Odense-profil er gravid og ude resten af sæsonenTrods onsdagens nederlag til den nærmeste konkurrent kan fynboerne finde trøst i, at sejren i grundspillet er sikret.
Det må dog alligevel bekymre Pytlick og co.
en smule, at forskellen onsdag var så stor.
Odense tabte de sidste otte minutter af første halvleg med 1-8 som følge af gentagne fejl i angrebsspillet.
Derfor kunne Esbjerg gå til pause med en føring på 14-7, og forspringet vokset yderligere i anden halvleg og nåede op på hele 13 mål.
Efter de første 50 minutter havde Odense kun scoret 11 gange på en velspillende Sandra Toft i Esbjerg-målet.
Fynsk skarphed i de sidste ti minutter medførte dog, at målvogterens redningsprocent akkurat blev skudt ned under 50.
Læs også:VERDENS BEDSTE DANSKERE Barcelona-keeper stjal billedet i pragtkampFynboerne led blandt andet af at måtte se bort fra målmand Althea Reinhardt og langtidsskadede Mette Tranborg, mens Stine Jørgensen var tilbage efter at have siddet ude i weekendens Champions League-kamp.
Silkeborg-Voel tabte endnu et skridt i kampen om at nå slutspillet, da holdet på hjemmebane tabte med 28-31 til Viborg HK.
/ritzau/FacebookTwitterKopier linkEmner:Althea Reinhardt (håndboldspiller)|Mette Tranborg (håndboldspiller)|Odense|Silkeborg-Voel KFUM|Håndbold




https://www.dr.dk/nyheder/indland/laes-svarene-jan-dal-lehrmann-var-ny-i-loevens-hule-det-har-vaeret-en-fest-vaere-med






https://www.dr.dk/nyheder/viden/klima/slut-med-danske-torsk-fisk-svoemmer-i-daarligt-nyt

KlimaSlut med danske torsk?
Fisk svømmer i dårligt nytVerdens fiskebestande er under alvorligt pres fra stigende havtemperaturer og marine hedebølger.
I Danmark skal vi måske vinke farvel til torsken, siger forskere.
Stigende havtemperaturer tvinger mange fiskearter til at søge mod koldere vande.
Torsken er en af de danske danske arter, som vi formentlig kan forvente færre af i fremtiden.
Af Maria Lise Behrendt06.
mar.
2019 kl.
20.
01Bemærk: artiklen er mere end 30 dage gammelLæs opDen seneste uge har været oversvømmet med dårligt nyt for havets fisk og de mennesker, som lever af dem.
Havet er klodens varmelagerStørstedelen af den energi, der opstår i atmosfæren på grund af udledning af drivhusgasser, går til at varme havene.
Ifølge FNs klimapanel, IPCC, blev mere end 90 procent af energi fra drivhusgasser i årene fra 1971-2010 absorberet af havet.
Først viste en undersøgelse foretaget af forskere fra det amerikanske Rutgers University, at den globale, bæredygtige fangst af fisk er faldet med 4,1 procent fra 1930 til 2010 på grund af opvarmning af havene.
I nogle områder er udbyttet skrumpet med helt op til 35 procent.
På de hjemlige fronter går fiskeriet efter småfisk som tobis formentlig en lavvandet sæson i møde, efter det Internationale Havforskningsråd, ICES, har anbefalet, at der kun må fanges omkring 90.
000 tons af den vigtige industrifisk på Doggerbanke i Nordsøen i år.
I 2017 var kvoten på 255.
000 tons.
Læs også:Vigtigste danske industrifisk er presset: Klimaforandringer kan have skyldenTobisen nemlig i tilbagegang.
Det kan blandt andet skyldes klimaforandringer, som påvirker de vandlopper, fiskene spiser, vurderer forskerne.
Sidst - men ikke mindst - offentliggjorde australske forskere tirsdag en undersøgelse, der viser, at antallet af dage med såkaldte ‘marine hedebølger’ er steget med 50 procent, når man sammenligner perioden 1987-2016 med perioden 1925-1954.
Vandlopper er zooplankton.
I de nordlige egne går vandlopperne i dvale om vinteren og opholder sig i havets dyb.
hvor de tærer på deres fedtholdige CO2-depoter.
(© DTU Aqua)Marine hedebølger - hvor vandtemperaturen stiger voldsomt - udgør en stor trussel.
Ikke bare for fiskebestanden, men for hele økosystemet i et område, og hvad dertil hører af fx koraller, ålegræs og havfugle.
Jo varmere havet bliver som følge af klimaforandringer, desto flere intense marine hedebølger kommer vi til at opleve.
Fisk flytter til koldere områderLigesom de fleste mennesker har fisk en temperaturpræference.
Men i modsætning til os har fiskene hverken termostater, tøj eller aircondition til at regulere temperaturen.
Så når havet bliver for varmt i et område, migrerer fiskene til koldere vande.
Det forklarer Brian MacKenzie, der er professor på DTU Aqua, hvor han forsker i fiskepopulationers dynamik i forhold til klimaforandringer.
- Hvis temperaturen stiger mere, end fisk fysiologisk kan tilpasse sig, kan det påvirke deres vækst, gydning og deres efterkommeres overlevelsesrate, siger han.
- Derfor flytter de sig til koldere områder enten geografisk eller nedad i andet.
De stigende havtemperaturer påvirker i nogle tilfælde også fiskenes fødegrundlag.
For eksempel er de vandlopper, som tobisen og mange andre dyr lever af, meget skrøbelige overfor klimaforandringer.
I dag er torsken en kommercielt vigtig art i Danmark.
Det er ikke sikkert, at det forbliver sådan ind i fremtiden.
Farvel til den danske torsk?
I Danmark er det ikke kun tobisen, der mærker, at temperaturen i havet ændrer sig.
Også den stolte, danske torsk er under pres.
Særligt i Østersøen.
Danmarks fiske-biodiversitet er faktisk steget, fordi vi har modtaget flere arter fra sydligere egne, end vi har afgivet til koldere vande.
Katherine Richardson, klimaprofessor.
- Nogle af de gydeområder i Østersøen, som historisk set har været produktive, bliver mindre i fremtiden, fortæller Brian MacKenzie.
Det skyldes, at Østersøen både bliver varmere og mere fersk på grund af klimaforandringer, som blandt andet forventes at bringe mere nedbør til Danmark.
- Torsk i Østersøen er afhængige af vand, som har en bestemt koncentration af salt og ilt og en bestemt temperatur.
Når én eller flere af de faktorer, ændrer sig, vil det gå ud over torskens evne til at reproducere sig, forklarer Brian MacKenzie.
Læs også:Ny forskning: Havet har slugt langt mere global opvarmning, end vi hidtil har troetMens færre torsk i fremtiden vil svømme rundt i farvandene omkring Danmark, kan havene længere mod nord til gengæld få gavn af de stigende temperaturer.
I undersøgelsen fra Rutgers University anslår forskerne, at produktiviteten i fiskeriet omkring Grønland vil stige med 51 procent for hver grad, havet bliver varmere.
Det er blandt andet torsken, der rykker nordpå.
Men alting har en ende.
- Hvis temperaturen fortsætter med at stige i de kommende årtier og århundreder, hvis vi kigger endnu længere frem, kan det være, at torsken må rykke endnu længere nordpå, siger Brian MacKenzie.
Flere nye arter til DanmarkMens torsken ikke bryder sig om, at temperaturen stiger i danske farvande, har andre fisk øjnet muligheden for at rykke hertil.
Det kommer til at gå stærkt tilbage for de arter, som er meget afhængige af koralrevene.
Brian MacKenzie, professor.
- Vores fiske-biodiversitet er faktisk steget, fordi vi har modtaget flere arter fra sydligere egne, end vi har afgivet til koldere vande, siger Katherine Richardson, der er professor biologisk oceanografi ved Københavns Universitet.
I Danmark er vi altså så heldige - i hvert fald for indeværende - at nye arter svømmer til, mens andre falder i population eller måske forsvinder helt.
Går hårdt ud over tropiske områderBilledet her er fra Great Barrier Reef i Australien, hvor korallerne i flere områder har været ramt af såkaldt koralblegning flere år i træk.
Blegning sker, når korallerne udsættes for stresspåvirkninger - bl.
a.
når havtemperaturen stiger gennem en længere periode som under en marin hedebølge.
Andre steder i verden ser det langt fra så lyst ud.
Især de tropiske områder bliver hårdt ramt, fortæller Brian Mackenzie.
Læs også:Forskere: CO2 i verdenshave får konsekvenser for alt liv- Havtemperaturen i troperne er allerede høj, og når den stiger yderligere vil nogle arter bevæge sig væk, men der kommer altså ikke nye til.
Han suppleres af Katherine Richardson, der påpeger, at mange mennesker i tropiske områder er afhængige af fisk som fødekilde.
- Er du afhængig af protein (I form af fisk og andre dyr red.
) fra koralrev, ser det skidt ud, siger hun.
Koralrevene er nemlig særligt sårbare overfor både generelle havtemperaturstigninger, forsuring af havene og marine hedebølger.
Og i takt med at koralrevene dør, mister mange fisk deres levesteder.
© ScanpixHavene syrer tilJordens have regulerer CO2-indholdet i atmosfæren ved at opsuge drivhusgassen.
Normalt er det ikke noget problem.
CO2-en sænker godt nok PH-værdien i havene, men helt naturligt leverer mineraler og klipper stoffer, som trækker i den anden retning.
Det giver balance.
I nyere tid er balancen dog blevet forskubbet.
Der udledes for meget CO2, som ikke kan udlignes af naturlige processer.
Og det betyder, at havet bliver mere surt.
Man kan sammenligne det lidt med en elkedel, som langsomt kalker til.
For at afkalke den giver man den en tur med eddike, der er en syre.
Det samme sker i havene, bare for organismer, der delvist består af kalk.
Forsuring går blandt andet ud over koralreve, muslinger, snegle, små krebsdyr og fiskeyngel.
- Det kommer til at gå stærkt tilbage for de arter, som er meget afhængige af koralrevene, siger Brian MacKenzie.
Også arter som ålegræs, søgræs og tang, der ligeledes udgør levesteder for fisk og deres afkom, er særligt udsatte overfor hedebølger og forsuring.
Vi skal begrænse CO2-udslip og stoppe overfiskeriOverordnet set får klimaforandringer havets arter til at forskyde sig mod polerne.
Det gavner naturligvis fiskeriet ved fx Grønland og Island.
Men overordnet set er tendensen, som undersøgelsen fra Rutgers University viser, at den globale, bæredygtige fangst af fisk falder.
Så hvad gør vi?
Først og fremmest er der, ifølge Brian MacKenzie, to løsninger.
Den første kommer næppe som en overraskelse: Vi skal styrke indsatsen for at reducere vores udslip af CO2, så vi får begrænset de menneskabte klimaforandringer i så vid udstrækning som muligt.
- Og så skal vi sørge for, at de fiskebestande vi har, ikke overfiskes, men udnyttes på den mest bæredygtige måde, siger Brian MacKenzie.
Overfiskeri er i sig selv en afgørende faktor i forhold til fiskebestandenes størrelse, og samtidig gør det dem langt mere udsatte over for klimaforandringer.
Læs også:Ny forskning: Fiskere trawler mere i beskyttede end i ubeskyttede havområderDerfor er fiskekvoter nødt til at tage hensyn til både de betingelser, der er i havet nu, og de betingelser, der forventes i fremtiden, ifølge Brian MacKenzie.
- Hvis vi kan se, at en fiskebestand - fx i Nordsøen - ikke producerer efterkommere eller vokser på samme niveau som tidligere, skal vi tilpasse den mængde fisk, vi fanger, så bestanden ikke skrumper hurtigere, end den skal, siger han.
FacebookTwitterKopier linkEmner:Fisk|Erhvervsfiskeri|Københavns Universitet|Grønland|Institut for Akvatiske Ressourcer




https://www.dr.dk/nyheder/regionale/nordjylland/marian-roeg-20-smoeger-om-dagen-et-forbud-paa-jobbet-fik-hende-til

NordjyllandMarian røg 20 smøger om dagen – et forbud på jobbet fik hende til at stoppeFlere kommuner har sagt nej til rygning i arbejdstiden.
Også når man arbejder hjemme.
Selv på en hjemmearbejdsdag er det ikke tilladt at ryge.
Heldigvis er det ikke længere noget problem for Marian Alberg.
Af Klaus Videbæk og Christine Nørgaard06.
mar.
2019 kl.
20.
00Bemærk: artiklen er mere end 30 dage gammelLæs opHun er ikke meget for at erkende det.
- Men hvis man ser det fra min egen personlige vinkel, så har det hjulpet mig til at tage det her skridt og få stoppet, fortæller Marian Alberg.
Hun er 56 år gammel og har røget siden starten af 20’erne.
I perioder 20 smøger om dagen.
Fra nytår indførte hendes arbejdsplads Rebild Kommune røgfri arbejdstid for alle ansatte, og nu har Marian Alberg skoddet den sidste cigaret.
Det er hun er glad for, selvom hun egentlig er imod den slags forbud.
- Det skal ikke være nogen hemmelighed, at jeg tænkte: 'Øv, hvad det er for noget', da jeg hørte det.
Men det har simpelthen givet en anledning til at stoppe, fortæller hun.
Skal alle så også spise kikærter?
Marian Alberg arbejder i dag hjemmefra, som det er tilfældet cirka en gang om ugen.
Men selv her gælder rygeforbuddet faktisk i arbejdstiden.
28 kommuner har indført røgfri arbejdstid de seneste år, og flere er på vej.
Principielt mener Marian Alberg, at det skal være folks eget frie valg, om de ønsker at ryge i en pause eller ej.
Hun er meget bevidst om sine egne forbrugsvaner.
Hun undgår at flyve og er vegetar, og hun bryder sig ikke om, hvis hendes kolleger skulle tvinges til at leve som hende og for eksempel ikke måtte spise kød.
- Skal alle mine kolleger så også til at spise kikærter, ligesom jeg gør?
spørger hun.
- Tidligere måtte man ryge på kontoret, i flyet og på restauranter.
Det ville vi ikke have fundet os i i dag.
Men det bliver lidt presset, når man også skal bestemme, om folk må ryge på arbejdet.
For man skal jo have et arbejde, siger hun.
Definitivt stop for røgTidligere har Marian Alberg forsøgt at kvitte tobakken.
Men selvom hun sagde til sig selv, at hun ikke var afhængig længere, skulle der ikke meget til at få hende i gang igen, hvis hun først fik tændt en enkelt.
Forbuddet i arbejdstiden blev derfor et definitivt stop for hende.
- Men jeg er ikke i tvivl om, at nogen af mine kolleger lige stopper på en rasteplads på vej på arbejde for at få en smøg, inden de skal møde, siger Marian Alberg.
Folk har tænkt, det er vi trætte af, men faktisk har man slået hælene sammen og accepteret det.
Det er ikke noget, der bliver snakket om nu.
Marian Alberg, tidligere rygerFolk har accepteret detEn af de ting, der har holdt hende ved røgen gennem årene, er det sociale, fordi man hurtigt kan få en sludder i gang med andre rygere.
Inden rygeforbuddet blev indført, var det tilladt for medarbejderne i Rebild Kommune at ryge i formiddags- og frokostpausen, og her var de en lille gruppe, der mødtes hver dag for at vende stort og småt.
Nu håber Marian Alberg, at gruppen kan finde noget andet at være sociale om.
Læs også:Margrethe blev gladere for sit job: Sådan fik arbejdspladsen bugt med stressI det hele taget synes hun, at den røgfri arbejdstid er blevet taget godt imod blandt medarbejderne.
- Der er ikke nogen, der har været sure eller noget.
Folk har tænkt, det er vi trætte af, men faktisk har man slået hælene sammen og accepteret det.
Det er ikke noget, der bliver snakket om nu.
En undersøgelse fra Aarhus Kommune blandt 7.
000 ansatte viste i 2015, at hver fjerde af de rygende var stoppet med at ryge som følge af røgfri arbejdstid.
FacebookTwitterKopier linkEmner:Rygning|Rebild Kommune|Ansættelsesforhold|Aarhus Kommune|Arbejdsmarked




https://www.dr.dk/nyheder/udland/de-gule-veste-demoer-fn-vil-have-frankrig-til-undersoege-politivold

Udland'De Gule Veste-demoer': FN vil have Frankrig til at undersøge politivoldFrankrig har længe debatteret politiets våben i forbindelse med demonstrationerne, fortæller Stéphanie Surrugue.
2.
100 demonstranter er indtil videre blevet såret i kampe mod politiet.
Af Simon Vincensen06.
mar.
2019 kl.
19.
15Bemærk: artiklen er mere end 30 dage gammelLæs op'De Gule Veste' vil være taknemmelige, og politiet vil være frustreret.
Sådan lyder det fra DR's internationale korrespondent Stéphanie Surrugue, efter at FN's menneskerettighedsråd nu opfordrer Frankrig til at iværksætte en 'tilbundsgående undersøgelse' af politivold i forbindelse med 'De Gule Vestes' demonstrationer, der har præget Frankrig de sidste fire måneder.
- I Frankrig har der længe hersket en massiv debat om politiets metoder og brug af gummikugler, gaspatroner og tåregas - og først og fremmest er opfordringen fra FN en anerkendelse af kritikken af netop disse metoder, siger hun.
Det franske politi har på nuværende tidspunkt iværksat 140 undersøgelser af politiets metoder i forbindelse med demonstrationerne, der har beskadiget 146 offentlige bygninger - heriblandt regeringskontorer og Triumfbuen.
På et møde i menneskerettighedsrådet sagde FN's højkommisær Michelle Bachelat, at 'De Gule Veste' protesterer mod det, de føler, er en ekslusion fra økonomiske rettigheder og fra samfundet.
Demonstrationerne i tal1.
400 betjente og 2.
100 demonstranter er blevet såret.
11 har mistet livet i trafikuheld i forbindelse med De Gule Vestes blokeringer af veje og rundkørsler.
Der er foretaget flere end 8.
700 anholdelser og flere end 7.
700 varetægtsfængslinger.
146 offentlige bygninger - bl.
a.
regeringskontorer og Triumfbuen - er blevet beskadiget.
Kilder: Det franske indenrigsministerium og avisen Le Journal du Dimanche- Vi opfordrer den franske regering til at fortsætte dialogen samt indlede en tilbundsgående undersøgelse af alle anmeldelser af overdreven magtanvendelse af politiet, siger hun.
Voldsomt antal sårede på begge siderSærligt politiets brug af gummikugler og gaspatroner har været genstand for kritik.
Ifølge franske Mediapart har anvendelsen af gaspatroner indtil videre betydet, at 21 har mistet synet, 204 er blevet såret i hovedet, 13 i hænderne, 16 i ryggen og fem har mistet hånden.
En kørestolsbruger iklædt en gul vest bliver udsat for tåregas af politiet.
 En tidligere boksemester har fået et års fængsel for vold mod betjente under demonstrationer med "De Gule Veste".
 I de seneste fire måneder er der foretaget flere end 8.
700 anholdelser og flere end 7.
700 varetægtsfængslinger.
1 / 3En kørestolsbruger iklædt en gul vest bliver udsat for tåregas af politiet.
1 / 3En tidligere boksemester har fået et års fængsel for vold mod betjente under demonstrationer med "De Gule Veste".
2 / 3I de seneste fire måneder er der foretaget flere end 8.
700 anholdelser og flere end 7.
700 varetægtsfængslinger.
3 / 3Læs også:Franskmændene er blevet trætte af De gule vesteDet er dog ikke blot demonstranter, der er kommet til skade under urolighederne.
Tal fra det franske indenrigsministerium viser, at mens 2.
100 demonstranter er blevet såret, er 1.
400 betjente kommet til skade i kampene.
- Omfanget af volden på begge sider er massiv - det viser tallene også tydeligt, siger Stéphanie Surrugue.
Et udmattet politikorpsMens kritikken fra FN naturligt vil vække glæde blandt de franske demonstranter, vil den omvendt være endnu et frustrationselement for det hårdtprøvede politikorps, vurderer Stéphanie Surrugue.
De franske politibetjente arbejder nemlig over i stor stil og er trætte og udmattede.
- Det er en hård opgave at dæmme op for demonstrationerne, men omvendt skal man huske på, at det er en lille kerne der er ekstremt voldelige, siger Stéphanie Surrugue.
FacebookTwitterKopier linkEmner:Stéphanie Surrugue (journalist)|Forenede Nationer|Frankrig|Politi|Vold




https://www.dr.dk/nyheder/kultur/ane-laver-jokes-om-doeden-folk-kan-jo-doe-paa-utroligt-sjove-maader

KulturAne laver jokes om døden: 'Folk kan jo dø på utroligt sjove måder' Komiker Ane Høgsberg håber at få danskerne til at tale mere åbent om de svære ting.
Standupkomiker Ane Høgsberg har tidligere tacklet emner som feminisme og depression i sine shows.
Nu gælder det døden i showet 'Døden har en årsag'.
Af Marie Ravn Nielsen06.
mar.
2019 kl.
18.
32Bemærk: artiklen er mere end 30 dage gammelLæs opVi kan sikkert hurtigt blive enige om, at døden – på papiret – slet ikke er sjov.
Den er mest af alt bare skræmmende og trist at tænke på.
Alligevel vil komiker Ane Høgsberg gerne have os til at grine af døden.
Og det kan man altså sagtens, siger hun.
Derfor tager hun nu hul på en større danmarksturné med sit nye show, der hedder 'Døden har en årsag'.
- Jeg har altid været fascineret af de mørke sider – alt det, der gør lidt ondt.
Der blev lavet en undersøgelse på et tidspunkt om, hvad danskerne syntes var mindst sjovt, og det var netop døden, så det er jo perfekt for mig, siger komikeren.
Kort om Ane Høgsberg30-årig standupkomiker, tekstforfatter og podcaster.
Opvokset i Tønder i Sønderjylland.
Har blandt andet lavet showet 'Dårlig Feminist' og 'Det store depressionsshow'.
Sidstnævnte lavede hun sammen med kollegaen Mads Holm.
Fik prisen Årets Talent ved Zulu Comedy Galla i 2016.
Er aktuel med showet 'Døden har en årsag' og er lige nu på danmarksturné.
Taler også om samme emne i 'Døden har en årsag – the podcast'.
Vi møder komikeren på Danmarks største begravelsesplads, Vestre Kirkegård i København, som Ane Høgsberg kender ud og ind.
Hun ved, hvor man kan sidde og nyde stilheden.
Hun ved, hvor de flotteste gamle gravsteder er, og hvor træerne står flottest om efteråret.
Næsten hver eftermiddag går hun over på kirkegården med sin hund Niels i en times tid – uden at kigge på sin mobiltelefon eller tale med andre end sin krøllede krydsning af en kongepuddel og labrador.
Det er her, hun giver sig selv lov til at lade tankerne flyde, og faktisk er det her, hun har fået mange af ideerne til sit nye show.
Den store, grønne Vestre Kirkegård i København rummer mange forskellige gravstedstyper.
man kan derfor både finde en katolsk, muslimsk, færøsk og grønlandsk afdeling.
Frygt for brystkræft satte tanker igangIdeen til 'Døden har en årsag' opstod, da hendes daværende kæreste mærkede en knude i komikerens ene bryst sidste år, og i de tre uger, hvor hun gik og ventede på at få en mammografi-undersøgelse, dukkede alle mulige tanker op.
- Jeg nåede at tænke, at hvis det var noget alvorligt, ville jeg nok bruge standuppen til at bearbejde det, siger hun og tilføjer:- Og hvis det ikke var noget, så var jeg nok ikke den eneste kvinde, der havde været igennem det forløb, hvor man tænker: 'Fuck, skal jeg måske have fjernet mine bryster?
Og hvis det er noget grimt, hvor aggressivt er det så?
'Det hele var så bizart, og jeg blev nødt til at sige det højt på scenen.
Ane Høgsberg, komikerKnuden i Ane Høgsbergs bryst var heldigvis ikke farlig.
Men usikkerheden satte noget i gang, og ønsket om at bearbejde oplevelsen gennem komikken opstod med det samme.
- Dagen efter, at min ekskæreste fandt en knude i mit bryst, var jeg på scenen og snakke om det.
Det var ikke sjovt endnu på det tidspunkt, men han mærkede knuden i en meget intim situation…, lægger Ane Høgsberg ud og tilføjer så:- Det hele var så bizart, og jeg blev nødt til at sige det højt på scenen.
Jeg vidste jo ikke, hvad der ventede mig, for der var tre uger til min mammografi, så det var min terapi at sige det højt.
- Og så var det jo en vanvittig situation, som andre også vil kunne se de sjove i, og hvis der bare er en enkelt dame, der husker at tjekke sit bryst den aften, så vil det jo være fantastisk.
'Folk kan jo dø på utroligt sjove måder'Da vi har krydset et par kirkegårdsstier og når frem til området med de gamle gravsteder, som Ane Høgsberg holder så meget af, dukker et stort, hvidt monument op.
- Er det ikke flot?
Jeg synes, det ligner lidt Dumbledores gravsted i Harry Potter.
Det er et fælles familiegravsted – og man kan sidde derinde, siger hun og viser vej til to indbyggede bænke.
Dette familiegravsted på Vestre Kirkegård er fra 2014.
Kvinden Gerda Edel Jørgensen testamenterede dette hvide mausoleum til sig selv og sin afdøde slægt.
Her kan Ane Høgsberg godt kan lide at sidde og få ideer.
Vi sætter os på de kolde bænke, hvor Ane Høgsberg fortæller, at hun op til sin turné har nydt at lave sin nye podcast, der hedder 'Døden har en årsag – the podcast'.
Her taler hun med mennesker, der har haft døden tæt inde på livet.
- Der er flere, der har skrevet til mig efterfølgende, at den har været med til at starte nogle samtaler og tanker.
Og hvis mit show også kan det, så vil jeg kunne dø lykkeligt.
Men altså, folk kan jo dø på utroligt sjove måder.
Ham, der ejede Segway, døde ved at køre ud over en kløft på en Segway.
Det er jo bizart morsomt.
Ane Høgsberg, komikerHar du selv grint af døden?
- Ja, men ikke lige, når man står midt i det, og folk ligger der og ånder ud, som heldigvis er en situation, jeg ikke har oplevet særligt mange gange.
Men altså, folk kan jo dø på utroligt sjove måder.
Ham, der ejede Segway, døde ved at køre ud over en kløft på en Segway.
Det er jo bizart morsomt, siger Ane Høgsberg.
Hun får pludselig øje på et kinesisk gravsted, hvor et lille, ovalt billede af den afdøde mand pryder den mørke granitsten.
- Det er lidt uhyggeligt, når der er ansigter på gravstenen, synes du ikke?
Det er lidt skørt.
Man vil jo gerne have, at ens familie vælger et ordentligt billede.
Så skal man da vedlægge en JPEG-fil i testamentet.
- Ja, man skal lave en mappe: Det er de her otte billeder, I kan vælge imellem.
Og der skal et ordentligt filter på, tak!
- Jeg kunne godt finde på at lave et par afsnit mere af min podcast, for folk har været så glade for det.
Men så tror jeg også, at jeg bagefter skal lave noget om livet, siger Ane Høgsberg.
(Foto: Seth Nicolas © sethnicolas.
com)Jokes om depression, abort og voldtægtDet er langt fra første gang, at Ane Høgsberg tager et alvorligt emne op, og hun er ikke bleg for at lave jokes om alt det, der i andre sammenhænge overhovedet ikke er sjovt.
- Hvis man belyser en problematik eller udstiller noget i samfundet, synes jeg sagtens, man kan lave jokes om for eksempel voldtægt – så længe præmissen aldrig nogensinde er på ofrets bekostning, men på alt det, der er udenom, understreger komikeren.
Derudover har hun blandt andet lavet 'Det store depressionsshow' sammen med kollegaen Mads Holm.
Min mor spurgte mig engang, hvorfor det altid skulle være sådan noget voldsomt noget, jeg tog op i mine shows.
Ane Høgsberg, komiker- Min mor spurgte mig engang, hvorfor det altid skulle være sådan noget voldsomt noget, jeg tog op i mine shows.
Jeg har lavet et show om depression, og jeg har lavet jokes om abort, voldtægt og ret voldsomme emner.
- Min mor synes godt, at jeg kunne lave noget, der er mere hyggeligt, men så prøver jeg at forklare hende, at det jo er det, jeg går op i.
Aj, det lyder lidt sært, men det er jo det, jeg selv synes, der er mest interessant, siger komikeren.
'Dejligt, hvis folk går derfra mindre bange for at dø'Ane Høgsberg griber pludselig ud efter sin mobiltelefon i jakkelommen.
- Nu tager jeg faktisk lige en note om det med billeder på gravsten.
Det er da meget sjovt, siger hun og noterer en linje ned på mobilen.
Hvordan håber du, at folk vil tage imod dit show?
- Det vil være dejligt, hvis folk går derfra mindre bange for at dø – men det er måske også at hive det op på den helt store klinge.
Allerhelst vil jeg jo bare gerne have, at de griner.
Men det ville da være fantastisk, hvis man kunne få noget mere med hjem, siger Ane Høgsberg.
- Jeg tror, at det er igennem samtale og diskussion, at vi lærer noget om os selv og hinanden, siger hun og fortsætter:- Jeg kan godt forstå, at der er berøringsangst, når det kommer til døden, for det gør så ondt og er så modbydeligt, men jo mere vi taler om det, jo mindre farligt bliver det.
Ane Høgsberg tager hul på sit show 'Døden har en årsag' i København og drager derefter videre til byer som Odense, Sønderborg, Aalborg og Viborg i marts.
FacebookTwitterKopier linkEmner:Humor|København|Kræft|Voldtægt|Aalborg




https://www.dr.dk/nyheder/indland/dagen-foer-terminsproeven-elever-behoever-ikke-installere-snydekontrol

IndlandDagen før terminsprøven: Elever behøver ikke at installere snydekontrol'Den Digitale Prøvevagt' bliver ikke en obligatorisk del af gymnasiernes terminsprøver i morgen.
Adskillige gymnasieelever har udtrykt bekymring over, om Den Digitale Prøvevagt beskytter deres data godt nok.
Af Anna Sol Jørgensen og Jakob Andresen06.
mar.
2019 kl.
19.
50Bemærk: artiklen er mere end 30 dage gammelLæs opDet kan blive en noget amputeret generalprøve, når Undervisningsministeriets nye snydekontrol-software i de kommende uger skal testes på omkring 50.
000 elever på landets gymnasieskoler.
Programmet 'Den Digitale Prøvevagt' har været udsat for flere dages kritik.
Både elever og it-eksperter er bekymrede over, om elevernes data bliver beskyttet godt nok, når programmet indsamler data fra elevernes computere.
Men i dag har Undervisningsministeriet præciseret, at eleverne ikke vil blive tvunget til at installere det ved terminsprøverne, der starter i morgen.
Den digitale prøvevagtDen Digitale Prøvevagt er et program, der kan overvåge elevers computere under skriftlige prøver, som gymnasierne skal anvende.
Programmet skal bruges til at undersøge mistanke om snyd i forbindelse med skriftlige prøver i de gymnasielle uddannelser.
Det skal anvendes fra og med sommerterminen 2019.
Den Digitale Prøvevagt vil kunne dokumentere en række af de handlinger, som eleven foretager på sin computer under prøverne.
Efter prøven kan skolen undersøge mistanker om eksamenssnyd ved at gennemgå de data, som programmet har indsamlet.
Kilde: UndervisningsministerietDet fremgår af en mail sendt fra Undervisningsministeriet til landets gymnasieskoler.
- Skulle der være nogen elever, der ikke ønsker at være med i generalprøven i morgen, er der mulighed for, at den prøveansvarlige lader dem undlade at aktivere Den Digitale Prøvevagt, lyder det i mailen.
Landets gymnasieskoler havde ellers forstået det sådan, at programmet skulle være installeret og aktiveret ved prøverne, der starter i morgen.
- Der er rigtig mange skoler, som har opfattet det her som, at det naturligvis var en pligt for eleverne, at de skulle benytte sig af Den Digitale Prøvevagt, ligesom at det vil være det til sommereksamen, siger Birgitte Vedersø, formand for Danske Gymnasier og rektor på Gefion Gymnasium.
Hun har opfordret rektorerne på gymnasieskolerne til tydeligt at gøre eleverne opmærksomme på, at brugen af Den Digitale Prøvevagt er frivillig i morgen.
- Det skal eleverne have at vide.
Jeg har holdt møde med eleverne på min egen skole og skrevet til dem, at det er frivilligt, og så må vi se, hvor mange der kommer til at benytte den, fortsætter hun.
Frygt for sikkerhedsproblemerEn gymnasieelev, der også er web-udvikler, opdagede i sidste uge, at der kan være risiko for overvågning ude fra, og at programmet henter flere personoplysninger, end ministeriet har fortalt.
Som udgangspunkt tror jeg ikke, at du kommer til at se en eneste elev installere det her program.
Claes Kirkeeby Theilgaard, elev i 3.
g på Gefion GymnasiumOg selvom ministeriet allerede har rettet fejl i systemet, er elever stadig i tvivl om, hvor meget data programmet indsamler på hvilke tidspunkter, og om deres privatliv er sikret, når programmet er installeret.
Det har fået adskillige elever til at protestere højlydt over, at programmet skulle testes ved terminsprøver i morgen.
I en begivenhed på Facebook har flere initiativtagere opfordret til, at elever boykottede Den Digitale Prøvevagt, hvilket ville betyde, at de ville dumpe prøverne.
Her til aften har flere end 4000 elever landet over tilkendegivet, at de vil deltage i den protest.
- Som udgangspunkt tror jeg ikke, at du kommer til at se en eneste elev installere det her program.
Nu er det heldigvis blevet frivilligt, men folk er også blevet bevidste om, hvad det er programmet går ud på, siger Claes Kirkeby Theilgaard, der går i 3.
g på Gefion Gymnasium, og som har været med til at tage initiativet til boykottet.
Datatilsynet vil kulegrave snydespionenHistorierne om de potentielle sikkerhedsbrister i Undervisningsministeriet snydekontrol har ifølge Ekstra Bladet fået Datatilsynet til at sætte en undersøgelse af programmet i gang.
Den undersøgelse vil betyde, at ministeriet skal svare på en række spørgsmål, så Datatilsynet kan vurdere, om programmet beskytter elevernes data godt nok.
I den mail, som Undervisningsminsiteriet i dag sendte ud til uddannelsesstederne, forholder ministeriet kun ganske kort til kritikken af systemet:- Det er derfor, vi laver en generalprøve på torsdag.
Undervisningsministeriet står naturligvis inde for sikkerheden i programmet, lyder det.
Samtidig understreges det, at det stadig vil være et krav, at Den Digitale Prøvevagt bliver brugt til de skriftlige eksamener i maj og juni.
Læs også:'Den digitale prøvevagt': Overvågnings-kritiske elever får ministeriet til at rette fejlMen programmet heller ikke i brug til sommer, hvis det står til gymnasieeleven Claes Kirkeby Theilgaard, der er medlem af Liberal Alliance Ungdom.
- Nu skal vi så blive ved med at stå fast og kæmpe imod Den Digitale Prøvevagt, for den er ikke i orden.
Den her type overvågning skal vi ikke tillade i gymnasiet.
Så vi skal sørge for, at den ikke findes til sommer, siger han.
FacebookTwitterKopier linkEmner:Uddannelse|Undervisningsministeriet|Ministeriet for Børn og undervisning|Gymnasiale uddannelser|Datatilsynet




https://www.dr.dk/nyheder/regionale/oestjylland/fagforening-ansaetter-pepper-som-en-stor-ipad-med-arme-og-ben

ØstjyllandFagforening ansætter Pepper: 'Som en stor ipad med arme og ben'HK Østjylland har de næste uger Pepper i receptionen for at sætte fokus på fremtidens digitale udvikling.
Butiksassistent Marianne Mølle gør et tålmodigt forsøg på at tale med Pepper.
Af Christina Ankerhus og Sarah Friis Elkjær06.
mar.
2019 kl.
20.
00Bemærk: artiklen er mere end 30 dage gammelLæs op- Robotterne kan bare komme an.
Vi er ikke bange.
Det siger receptionisterne hos fagforeningen HK Østjylland, som de næste to uger har fået en noget anderledes kollega.
Det er robotten Pepper, som skal arbejde i receptionen de kommende to uger.
Men kontorelev Daniel Bording er ikke umiddelbart nervøs for, at Pepper gør ham arbejdsløs i fremtiden.
- Nu har vi haft Pebber et par dage og har set, hvad den kan og ikke kan, og der er i hvert fald langt til, at den kan overtage et job, som jeg har, siger han.
Receptionist Tine Sørensen forklarer, at fagforeningen har hyret Pepper ind for at vise at robotter ikke er farlige.
- De kan være sjove, som Pepper er, men alt i alt er de ikke farlige, og det er ikke andet end en stor ipad med arme og ben, siger hun.
Læs også:Sig hej til Pepper og Sælen: Her er en række robotter du skal kendePepper skal også være med til at skabe dialog om fremtidens digitale udvikling, når medlemmerne kommer til møde i fagforeningen.
Det fortæller formand for HK Privat Østjylland Søren Sørensen.
- Vi går tit og siger, at robotterne kommer og tager vores job, men når vi kan se, hvad de kan, så kan vi måske se på den positive side af det, siger han.
Pepper skal sige velkommen til gæster og guide til toilettet, garderoben eller mødelokaler.
På længere sigt skal Pepper kunne rådgive om simple faglige spørgsmål som lønsatser.
FacebookTwitterKopier linkEmner:HK|Teknologi|Apple Inc.
|Fagforeninger|Jylland




https://www.dr.dk/nyheder/regionale/nordjylland/regeringen-vil-give-kortere-skoledage-til-de-yngste-elever-men-hvem

NordjyllandRegeringen vil give kortere skoledage til de yngste elever: Men hvem skal betale for en ekstra skolebus?
KL vil have Folketinget til at betale for ekstra transport som følge af kortere skoledage for nogle elever.
Det er ikke billigt at sende en ekstra skolebus på vejene.
Af Klaus Videbæk og Magnus Munk Kristiansen06.
mar.
2019 kl.
19.
30Bemærk: artiklen er mere end 30 dage gammelLæs opDe mindste børn får mere tid til leg og fritidsaktiviteter efter skole.
Det står klart efter regeringen har indgået en aftale med Dansk Folkeparti, Socialdemokratiet, SF og Radikale Venstre om at forkorte skoledagen for elever i folkeskolens 0.
-3.
klasse.
Spørgsmålet er imidlertid, hvem der skal betale for at få børnene bragt hjem.
Når de yngste elever ikke skal have fri samme tid som de ældste, kan det nemlig betyde, at der må indsættes ekstra skolebusser, hvilket især er vigtigt i landområderne.
På Haverslev Skole i Rebild Kommune kører skolebussen med mellem ti og 20 børn, når der er flest.
Men det er vigtigt, at alle børnene har mulighed for at komme hurtigt hjem, mener skoleleder Henrik Heindorf.
- Her kommer de ikke til at vente mere end fem minutter.
Mange af børnene går til fritidsinteresser, nogle af dem har en forholdsvis lang transporttid, inden de kommer hjem, og nogle har også forældre, der arbejder på skift, forklarer han.
Der er ikke penge i hjørnerne til at betale sådan en regning med.
Thøger Elmelund Kristensen (S), Rebild KommuneIfølge folkeskoleloven må der også maksimalt gå 60 minutter fra skoledagen er slut, til børnene kan blive hentet af skolebussen.
Penge kommer fra undervisningenI Rebild Kommune vurderer Nordjyllands Trafikselskab, at det vil koste mellem 350.
000 og 500.
000 kroner årligt, hvis der skal sættes ekstra busser ind.
Den regning skal helst ikke lande hos skolerne selv, siger Henrik Heindorf.
- Vi har et budget, vi godt kan drive skole for, men det er ikke prangende.
- I yderste konsekvens kan det jo betyde, at der bliver færre voksne til børnene i undervisningstiden og dermed en forringelse af kvaliteten i undervisningen, lyder det.
Ikke penge gemt i hjørnetHeller ikke formanden for børne- og familieudvalget i Rebild Kommune, Thøger Elmelund Kristensen (S), er begejstret ved udsigten til en ekstraudgift.
- Der er ikke penge i hjørnerne til at betale sådan en regning med, siger han.
Inden skolereformen blev indført for omkring fem år siden, var det vel samme situation med yngre elever, der fik tidligere fri end de ældre, hvor der derfor skulle køre flere skolebusser.
Så har I vel kunnet spare nogle penge der, som I så kan bruge nu?
- Der ligger ikke nogen hengemte besparelser.
Vi skulle finansiere skolereformen, og det holdt rigtig hårdt dengang, vi skulle det.
De penge er for længst brugt, siger Thøger Elmelund Kristensen (S).
KL vil se på regningenKommunernes Landsforening vil nu tage sagen op.
- Det er noget, vi skal hav rejst over for regeringen og Folketinget, siger Thomas Gyldal Petersen, formand for børne- og undervisningsudvalget i Kommunernes Landsforening.
Han ønsker nu at få set beregningerne for Rebild Kommune igennem og at kigge på, om der kan blive lignende udgifter i andre kommuner.
- Når Folketinget træffer beslutninger, der har den direkte konsekvens, at kommunerne har en udgift, så må Folketinget komme med de penge, det koster.
Konsekvenserne af Folketingets beslutninger, må Folketinget selv betale for, siger Thomas Gyldal Petersen.
Socialdemokratiet på Christiansborg er klar til at kigge på økonomien, siger partiets uddannelsesordfører Anette Lind.
- Jeg synes, vi skal prøve at få en oversigt over, hvor mange penge, det drejer sig om ude i kommunerne, og så er vi villige til at kigge på, om tingene skal ændres.
Samme melding kommer fra Venstres undervisningsordfører Anni Matthiesen.
- Jeg husker ikke, vi hørte om, at de pludselig havde for mange penge til busruter, da skoledagen blev længere.
Når det er sagt, så tror jeg da helt bestemt, at vi også vil se med alvor på det her.
For selvfølgelig skal vi have tingene til at hænge sammen.
Andre nordjyske kommuner fortæller også, at de kortere dage kan give større udgifter til bustransport.
De har dog ikke regnet på tallene endnu.
Læs også:3.
a: God idé med kortere skoledageFacebookTwitterKopier linkEmner:Folketinget|Kommunernes Landsforening|Uddannelse|Thøger Kristensen (politiker)|Jylland




https://www.dr.dk/nyheder/indland/test-dig-selv-hvor-afhaengig-er-du-af-din-smartphone

Sover du godt?
Se temaIndlandTest dig selv: Hvor afhængig er du af din smartphone?
En 2.
klasse har i dag givet deres forældre en opsang for at bruge for meget tid på telefonerne.
Mobilen er med over alt.
I testen kan du se, om du har et usundt forhold til den.
Af Mads Korsager Nielsen og Cecilie Rosenkvist Dam06.
mar.
2019 kl.
19.
29Bemærk: artiklen er mere end 30 dage gammelLæs opNæste gang du er i toget, i supermarkedet eller på cykelstien, så kig dig omkring.
Hvor mange er opslugt af skærmene på telefonerne?
I dag har en 2.
klasse på Fynlundskolen sagt fra.
De er med egne ord er 'trætte, lede og kede af, at forældrene ofte er fraværende, fordi de sidder med telefonen i hånden'.
De synes blandt andet, at de skal lægge den fra sig ved spisetid, under lektielæsningen og filmaftenerne.
Læs også:Har mobiltelefonen taget styringen i familien?
Sådan får I mere tid sammenI quizzen her kan du teste, om du er så afhængig af din smartphone, at du skal lytte til 2.
klasses elevernes råd.
FacebookTwitterKopier link




https://www.dr.dk/nyheder/indland/landbrugsmekanikeren-henrik-er-udvalgt-til-ungeklimaraad-min-profil-stikker-ud-fra

IndlandLandbrugsmekanikeren Henrik er udvalgt til Ungeklimaråd: 'Min profil stikker ud fra de andres'10 forskellige unge på tværs af landet er blevet udpeget til det nationale Ungeklimaråd.
Henrik Schneider, maskinmesterstuderende og medlem af Ungeklimarådet, blev i dag præsenteret sammen med de ni andre unge.
(© (C) DR Nyheder)Af Julie Johanne Knudsen06.
mar.
2019 kl.
18.
50Bemærk: artiklen er mere end 30 dage gammelLæs opDu behøver ikke være akademiker, politisk aktiv eller miljøaktivist for at kunne bidrage til klimadebatten.
27-årige Henrik Schneider er ingen af delene.
Til gengæld har han lagt mange timer i landbrugsmaskiner og æglæggende høns.
Og fremover skal vestjyden bringe sin erhvervsfaglige viden med til bordet, når politikerne diskuterer klimaløsninger.
I dag præsenterede klimaministeret Lars Chr.
Lilleholt nemlig det nyoprettede Ungeklimaråd, som skal komme med input til klimaløsninger.
Ud af 383 ansøgere er ti unge blevet valgt til at komme med idéer til at klimaforbedringer - heriblandt den 27-årige Henrik Schneider.
Og da landbrugssønnen modtog den glædelige nyhed, kom det som en stor overraskelse.
- Min profil stikker meget ud fra de andre ansøgere.
Jeg er en vestjyde, der er meget nede på jorden.
Og det er jo ikke det, du normalt ser blandt klimaforkæmpere, siger han.
'For mange urealistiske klimaløsninger'Når han ikke tænker i bæredygtige løsninger, roder han med traktorer på maskinmesteruddannelsen eller hjælper til med farens planteavlsbedrift og fritgående høns.
Og netop den praktiske erfaring har han ambitioner om at bringe med ind i rådet.
- Jeg kan bidrage med mine tekniske færdigheder på energiområdet og på landbrug- og fødevareområdet.
Og så har jeg en masse kontakter til det lokale erhvervsliv.
På den måde har jeg noget af arbejdernes tankegang, hvorimod de andre deltagere har en mere akademisk tankegang, siger Henrik Schneider.
Min profil stikker meget ud fra de andre ansøgere.
Henrik Schneider, maskinmesterstuderende og medlem af UngeklimarådetHenrik Schneider byder enhver form for CO2-besparelse eller klimaforbedring kært velkommen.
Men generelt er der for mange urealistiske forslag i klimadebatten, mener han.
- Der er mange gode ambitioner.
Men man ser bare et vist bureaukrati inden for det offentlige, som sætter en stopper for det.
Det samme sker med erhvervslivet.
Medlemmer af Ungeklimarådet Monika Skadborg, 25 år fra København, formand (Dansk Ungdoms Fællesråd)Birk Skyum, 26 år fra Aarhus (Den Grønne Studenterbevægelse)Sofie Winge-Petersen, 20 år fra Silkeborg (Iværksætter og miljøaktivist)Nina Möger Bengtsson, 23 år fra København (Studerer International Business and Politics, CBS)Iben Krog Rasmussen, 26 år fra København (Medstifter for den fødevarepolitiske tænktetank Frej)Henrik Schneider Jensen, 27 år fra Fredericia (Mekaniker og læser til maskinmester)Nikolaj Bang Høfler, 17 år fra Frederikshavn (Medlem af Ungeklimarådet, Frederikshavn)Martin Collignon, 26 år fra København (Teknologisk erfaring)Mads Raastrup Søndergaard, 24 år fra Odense (Læser jura)Mathias Hansen, 21 år fra Bagsværd (Læser bæredygtig Energidesign, DTU)Men med den brogede blanding af medlemmer i Ungeklimarådet, forventer erhvervsmanden, at der fremover vil lande løsninger, som både ministre og erhvervslivet kan tage til sig i målet om at reducere klimabelastningen.
Medlemmerne af Ungeklimarådet er som udgangspunkt udpeget for et år ad gangen.
Energi-, Forsynings- og Klimaministeriet holdt et pressemøde i dag, hvor Ungeklimarådets 10 medlemmer bliver præsenteret.
Læs også:Unge kæmper i Katowice for et ungepanel: 'Vi har rigtig meget at bidrage med'FacebookTwitterKopier linkEmner:Energi-, Forsynings- og Klimaministeriet|Erhverv|Landbrug|Klimaændringer|Venstre




https://www.dr.dk/nyheder/regionale/midtvest/se-kortet-mere-end-hver-fjerde-kommune-har-gjort-det-forbudt-ryge-i

Midt- og VestjyllandSe kortet: Mere end hver fjerde kommune har gjort det forbudt at ryge i arbejdstidenI 28 kommuner er det forbudt at ryge i arbejdstiden, og flere er på vej.
24 kommuner har siden 2012 indført rygeforbud.
Yderligere 11 kommuner er i løbet af de næste par år på vej med forbud.
Af Natacha Tjørnholm og Mona Aaberg06.
mar.
2019 kl.
17.
40Bemærk: artiklen er mere end 30 dage gammelLæs opNår Louise Primdahl tænder en cigaret, stempler hun ud, så hun ikke bruger arbejdstid på at ryge.
- Jeg synes, det er fint, at hvis jeg skal ryge, så skal jeg selv betale for det.
Det forventer jeg ikke, at kommunen betaler for mig, siger Louise Primdahl, der er indkøbskonsulent i Struer Kommune.
Louise Primdahl oplever, at færre af hendes kolleger holder rygepause efter rygeforbuddet blev indført.
Det er fem år siden, Struer Kommune indførte rygeforbud, og den er dermed en af de 28 kommuner, som ikke længere tillader rygning.
Yderligere 12 kommuner er ifølge Hjerteforeningen på vej med et forbud.
Louise Primdahl kan mærke, at færre kolleger holder rygepause efter forbuddet.
Og de færre rygepauser glæder kommunaldirektør Mads Gammelmark.
- Vi er her for at være på arbejde, og det handler om, og hvordan vi er på arbejde for skatteborgernes penge, siger han og uddyber:- Det stemmer efter vores opfattelse utrolig dårligt overens med en god professionel kontakt med borgerne (at bruge arbejdstiden på rygepauser, red.
), siger han.
Jeg finder det naturligt, at man ikke bare sidder med hænderne i skødet og ser på, at 13.
500 mennesker hvert år dør af den her forgiftning.
Jette Skive, Kommunernes LandsforeningKL: Kommunerne bør tage ansvarKommunernes Landsforening er en del af ’Røgfri Fremtid’, hvor målet er en røgfri generation i 2030.
Derfor opfordrer den kommunerne til at tage stilling til en rygepolitik for deres ansatte.
Formand for sundheds- og ældreområdet i Kommunernes Landsforening, Jette Skive (DF), understreger, at KL hverken kan eller vil tvinge den enkelte kommune til at indføre rygeforbud.
Men opfordringen er klar – man bør som kommunal ansat ikke ryge i arbejdstiden.
- Som kommune sender man det signal, at man kerer sig om sine medarbejdere, og jeg finder det naturligt, at man ikke bare sidder med hænderne i skødet og ser på, at 13.
500 mennesker hvert år dør af den her forgiftning, siger Jette Skive.
Glæde hos Kræftens BekæmpelseSkive Kommune er en af de kommuner, som i øjeblikket diskuterer, hvordan et rygeforbud kan strikkes sammen, og om det skal være for alle ansatte i kommunen eller målrettes for eksempel ældre-, børn- og ungeområdet.
- Jeg ved godt, at nogle vil sige, at ’vi selv har ansvaret for vores eget liv’, men jeg synes, det er vigtigt, at vi som kommune tager hånd om, at medarbejderne ikke gør det, siger Niels Ole Nielsen (A), der er formand for sundhed social- og forebyggelsesudvalget i Skive Kommune.
FAKTAKræftens Bekæmpelse og Trygfonden har en fælles vision om et røgfrit Danmark i 2030.
Målet er et samfund, hvor ingen børn og unge ryger, og hvor færre end fem procent af den voksne befolkning ryger.
Kræftens Bekæmpelse har et mål om den første røgfri generationer i 2030.
Kilde: Kræftens BekæmpelseHan peger blandt andet på, at det kan være en hjælpende hånd til dem, som ønsker at stoppe, men også at det kan spare kommunekassen for blandt andet indlæggelser.
At flere kommuner tilslutter sig rygeforbuddene, glæder Kræftens Bekæmpelse.
Det siger projektleder Niels Them.
- Hvis vi skal bruge billedet med ketchupflasken, så føler jeg, at ketchuppen kommer væltende ud af flasken i øjeblikket.
Der er stort set ikke en uge, uden at der er byråd, som diskuterer røgfri arbejdstid, siger han.
Der er ikke lavet større undersøgelser på, om rygeforbuddene i kommunerne virker.
Men ifølge Kræftens Bekæmpelse har næsten hver fjerde i Aarhus Kommune kvittet smøgerne efter rygeforbuddet.
- Der er ingen tvivl om, at en røgfri arbejdsplads, hvor kollegerne ikke ryger, gør, at det er meget lettere at komme i mål med ens ønske om at blive røgfri, siger Niels Them.
Struer overvejer at stramme igenI Struer Kommune overvejer man at stramme rygereglerne fra 2014, så det også bliver forbudt at stemple ud i arbejdstiden i forbindelse med rygning.
- Vi har erkendt, at det er tid til at revitalisere vores rygepolitik, og at den slags ting har brug for et spark bagi engang imellem, siger Mads Gammelmark.
Den melding ærgrer indkøbskonsulent Louise Primdahl.
- Så må jeg jo lade være med at ryge.
Men jeg synes da, det er træls, og jeg synes, det er en skam, hvis det er sådan, at man ingenting må, siger Louise Primdahl.
FacebookTwitterKopier linkEmner:Dansk Folkeparti|Jette Skive (politiker)|Kommunernes Landsforening|Rygning|Them




https://www.dr.dk/nyheder/regionale/hovedstadsomraadet/syge-borgere-slipper-turen-til-hospitalet-her-koerer

KøbenhavnSyge borgere slipper for turen til hospitalet: Her kører sygeplejerskerne udFlere kommuner har succes med at sende sygeplejersker ud til syge borgere.
Akutsygeplejerske Lena Halberg er en af de sygeplejersker, der kører ud til syge borgere i Gentofte, Gladsaxe og Rudersdal kommuner.
Af Kristoffer Poulsen og Line Gudnitz Baun06.
mar.
2019 kl.
17.
31Bemærk: artiklen er mere end 30 dage gammelLæs opNår syge ældre skal have lagt et kateter eller taget en blodprøve, bliver det oftere gjort i deres eget hjem.
Det er tilfældet i flere kommuner i hovedstadsområdet, hvor man på tværs af kommunegrænser samarbejder om såkaldte akutteams.
De består af sygeplejersker, der efter aftale med den praktiserende læge og Region Hovedstadens Akuttelefon 1813 bliver sendt hjem til syge borgere.
På den måde slipper patienterne for en tur til hospitalet eller lægen.
Det giver en bedre behandling af borgerne og færre hospitalsbesøg, og det vil vi gerne understøtte mere af.
Sophie Hæstorp Andersen (A), regionsrådsformandDet en stor fordel, mener 94-årige Alis Henny Pedersen, der har haft besøg af akutteamets sygeplejersker efter symptomer på en blodprop.
- Jeg er ikke i stand til selv at tage ned til lægen, og jeg kan ikke lide at komme på hospitalet, for dér taler de hen over hovedet på en.
Så det her er en meget stor hjælp for mig, siger hun.
Akutsygeplejerske Lena Halberg er en af de sygeplejersker, der bliver sendt hjem til syge borgere.
En del er ikke klar over, at det ikke længere er vagtlægen, der kommer hjem til dem.
- Jeg oplever tit, at borgerne spørger: 'Hvem er du' og 'hvor kommer du fra', fordi vi er en ny afdeling, som borgerne ikke er bevidst om endnu.
Men det betyder ikke noget for dem, for de er bare glade for, at vi kommer, siger hun.
Evaluering bakker opI Gentofte, Gladsaxe og Rudersdal kommuner har man siden april sidste år har haft et fælles akutteam som del af et frikommuneforsøg, og de foreløbige erfaringer er gode, viser en status fra Vive, Det Nationale Forsknings- og Analysecenter For Velfærd.
FrikommuneAt være frikommune handler om at gøre tingene på en anden måde i et forsøg på at finde mere effektive løsninger, der kan sikre mere kvalitet for pengene og bedre velfærd til borgerne.
Hvis forsøgene i de enkelte kommuner er en succes, kan de være inspiration til forenkling og forbedring af de statslige regler til glæde for alle kommuner.
Eksempelvis har nogle frikommuner i en periode fået lov til at overvåge demente borgere om natten uden tilladelse fra den demente selv.
Frikommunerne skal først ansøge om at få lov til at omgå de eksisterende regler.
I sidste runde frikommuneforsøg blev der udvalgt 44 kommuner, der blev organiseret i otte netværk.
Kilde: Økonomi- og indenrigsministerietIkke bare for borgerne, men også for sygeplejerskerne, siger Margret Bjarnadottir, som er leder af akutteamet.
- Mit personale kan faktisk arbejde, få opkald og tilse borgere uden at skulle ringe til den pågældende kommune og få lov til at tilse borgeren først.
Politikere roser forsøgOg de færre unødvendige ture på hospitalet og flere behandlinger i eget hjem glæder Jens Ive (V), som er borgmester i Rudersdal Kommune.
- Vi er glade for, at vores idé kan udføres positivt i hverdagen, for det giver meget meningen for de ældre, som vi nu i højere grad kan tage hånd om ude i deres egne hjem.
Ifølge Jens Ive er der flere fordele ved, at akutteamet er et fælles projekt mellem de tre kommuner.
- Det giver kommunerne et fagligt fællesskab, og det giver en rubusthed, når vi lige pludselig har 100.
000 borgere i en fællesindsats, og så giver det også mulighed for at dele viden, siger borgmesteren.
Læs også:Hanne sparer tid for patienter og læger: Randers er på forkant med Løkkes sundhedsudspilOgså regionsrådsformand i Region Hovedstaden Sophie Hæstorp Andersen (A) har ros tilovers for kommunernes samarbejde om akutteams.
- Det giver en bedre behandling af borgerne og færre hospitalsbesøg, og det vil vi gerne understøtte mere af.
Det er også til gavn for vores akutmodtagelser og personalet på hospitalerne, at vi ikke skal se patienter, der lynhurtigt bliver sendt hjem igen.
Forsøget i de tre kommuner har kørt siden april og evalueres i 2020.
Også Herlev, Furesø og Ballerup har et fælles akutteam.
FacebookTwitterKopier linkEmner:Jens Ive (politiker)|Venstre|Rudersdal Kommune|Lokalpolitik|Sjælland




https://www.dr.dk/mitliv/thormod-er-ansigtsloes-jeg-joker-med-jeg-har-verdens-bedste-pokerfjaes

Noget på hjerteSe temaMit LivThormod er 'ansigtsløs': 'Jeg joker med, at jeg har verdens bedste pokerfjæs'Han var 12, før han kunne gengælde et smil, men han har aldrig ladet handicappet sætte grænser.
Af Palle Herløv, Carsten Bundgaard (foto) og Signe Heiredal (grafik)06.
mar.
2019 kl.
19.
14Læs opThormod hørte godt, hvad de sagde.
Alle i togkupeen på vej mod Odense hørte det.
De to knægte på 15-16 år gjorde heller ikke noget for at dæmpe sig, da de kommenterede på hans udseende og kaldte ham for handicappet.
Først ignorerede han det, men da de prøvede at snuppe hans høretelefoner, fik han nok.
Så brugte han den taktik, han lærte som ti-årig:- Ja, jeg er handicappet.
I kan bare spørge mig, hvis der er mere, I vil vide.
Så forklarer jeg det hele i detaljer.
Det lukkede munden på dem.
Det sker tit, når han tilbyder folk, som glor eller peger fingre, at forklare, hvad der er i vejen med hans ansigt.
23-årige Thormod Kamban er født med det sjældne Möbius syndrom, hvor dele af ansigtet er lammet.
Det begrænser hans mimik, og det kan gøre det svært for andre at afkode hans følelser.
- Nogle har instinktivt den tanke, at hvis man ser anderledes ud, er man også anderledes i hovedet.
Det har jeg gjort til skamme mange gange, siger han.
Han gik blandt ud af hf'en i Svendborg med karakterer et stykke over gennemsnittet, og han får ros for de teateranmeldelser, han bruger det meste af sin fritid på.
Det vender vi tilbage til i denne fortælling.
Griner eller græder han?
Som spæd var det kun Thormods forældre, der kunne se, om han græd eller grinede, og han var teenager, før han lærte at smile og bevæge sine øjenbryn.
Han husker, hvordan hans mor kunne sende et dræbende blik i retning af folk, når de gloede efter hendes dreng.
"Kig dog den anden vej.
"Det griner han lidt af i dag, men dengang var det ufedt.
Det er i børnehaven, han selv begynder at bemærke, at han ikke ser ud som alle andre.
Hans øjenlåg ser tunge ud og giver ham et træt udtryk.
Overlæben hænger på midten, så hans smalle mund får en nedadgående - næsten bedrøvet - v-form, og man kan ikke se hans tænder.
Tungen er så kort, at den kun lige kan nå ud mellem læberne.
Den kan ikke nå op i hans forhøjede ganebue, der også er en følge af Möbius.
Det var det, han så, når han kiggede sig i spejlet og sammenlignede med børnene omkring sig.
Möbius syndromPersoner med Möbius syndrom mangler nogle af kranienerverne, eller de er ikke udviklet normalt.
Det giver lammelser, som specielt påvirker områderne omkring øjne og mund.
Nogle opfatter folk med Möbius som 'ansigtsløse', hvilket kan medføre sociale udfordringer.
Syndromet kan også give mangelfuld udvikling af tungen, risiko for mellemørebetændelse, uensartet tandstilling, vejrtrækningsproblemer, klumpfod, svømmehud, sammenvoksede fingre og andre misdannelser af hænder og fødder.
Der er cirka 50 danskere med Möbius syndrom.
Det var svært for andre at tolke hans humør, fordi hans ansigt ikke afspejlede det.
Det er ikke tilfældigt, at nogle kalder folk med Möbius for "ansigtsløse" eller "udtryksløse".
Thormod kunne ikke gengælde et smil, og han havde en tendens til at slå blikket ned, når han var sammen med andre, selv om hans forældre bad ham om at holde øjenkontakt.
- Du skal se ordentligt på folk, når du snakker med dem, sagde de altid, og han kunne mærke, det var vigtigt for dem, at han forstod det.
De har en stor del af æren for, at han har lært at leve med sit handicap.
Man kan, hvad man vilThormod har aldrig ladet sig begrænse.
Det er der flere eksempler på.
Hans korte tunge gør, at han indimellem mumler, så folk beder ham gentage, og han kløjes i bestemte bogstaver og ordstillinger.
Alligevel har han sunget med et kor i to år.
Han havde svært ved at lave de samme opvarmningsøvelser som de andre, fordi tungen ikke kunne nå rundt i mundhulen, men han havde lyst til at synge.
Han har brug for at have et fremmedsprog mere på cv'et, hvis han skal studere dramaturgi på universitetet i Aarhus.
Derfor lærer han spansk på VUC, og han accepterer, at han ikke kan rulle rigtigt på r'erne på grund af tungens ringe størrelse.
Så må det bare lyde lidt forkert.
Thormod har en tendens til at mumle, når han snakker.
Når han synger, sker det ikke, fordi han kan forstærke vokalerne.
Her jammer han med sin roomie Johannes Høstrup.
De to har kendt hinanden siden barndommen.
Thormod har en tendens til at mumle, når han snakker.
Når han synger, sker det ikke, fordi han kan forstærke vokalerne.
Her jammer han med sin roomie Johannes Høstrup.
De to har kendt hinanden siden barndommen.
Han bliver aldrig den perfekte kysserThormod husker stadig følelsen, da han som 12-årig lærte at smile.
- Det føltes fantastisk!
Han havde øvet sig på det længe, og nu lykkedes det pludselig.
Når han kigger på gamle billeder af sig selv, kan han se, at det altid var samme ansigtsudtryk uanset situationen.
"Verdens bedste pokerface" eller "steneren fjæs", kalder han det selv med den ironi, der er blevet en stor del af hans personlighed.
Han kunne lære at smile, fordi hans syvende kranienerve "kun" er underudviklet.
Hvis den var helt væk, som den er hos andre med Möbius, havde det været umuligt.
Senere lærte han at bevæge øjenbrynene, da en fysioterapeut masserede ham på en særligt stimulerende måde omkring øjnene.
Det gav ham helt nye muligheder for at ændre ansigtsudtryk.
Nu kunne han lige akkurat vise, om han var glad, trist, overrasket eller sur.
Han fik nemmere ved at indgå i sociale relationer, og han fik sit første kys af Maja fra folkeskoleklassen.
De var blevet kærester, og den dag sad de og kiggede på hinanden i et frikvarter, da kysset faldt.
Han havde ikke før været intim med en pige på den måde.
Han tænkte på, hvordan det føltes for hende at kysse hans lille mund.
Mon hun kan mærke det?
Er det underligt for hende?
Er det et problem, at min tunge er så kort?
Det var det ikke.
Maja fik sit kys, og det blev ikke det sidste mellem de to.
Han har kysset med andre piger siden hende.
Særligt på efterskolen.
Så lever han med, at han aldrig bliver den perfekte kysser.
Pigerne må tage ham, som han er.
Thormod læser spansk på VUC, og han bruger det meste af sin fritid på at anmelde teater for sitet ungtteaterblod.
dk.
Han drømmer om at læse dramaturgi på universitetet i Aarhus, når han engang vil videre.
Thormod læser spansk på VUC, og han bruger det meste af sin fritid på at anmelde teater for sitet ungtteaterblod.
dk.
Han drømmer om at læse dramaturgi på universitetet i Aarhus, når han engang vil videre.
Fløjt og fremtidsdrømmeThormod er glad for sit liv, selv om han har udfordringer.
Han har det godt i den forstadsvilla uden for Odense, hvor han bor sammen med to kammerater.
De deler hans store interesse for musik og skæve samtaleemner over et par øl.
Thormod anmelder desuden teater og nørder med tekster og poesi i sin fritid, og han drømmer om at læse dramaturgi på universitetet i Aarhus, når han har papir på at have bestået den spanskundervisning, der er et krav for at blive optaget.
Han var tidligere fast inventar på stolerækkerne i Svendborg Teater.
Så sad han dér og blev betaget af de historier, der udspillede sig foran ham, hvor ansigtsmimikken paradoksalt nok har stor betydning for, om budskabet når ud over scenekanten.
Thormod ved, hvad der er god ansigtsmimik.
Han har observeret det hos andre gennem livet.
Sådan noget lægger man måske mere mærke til, når man selv mangler det.
Nu står han her i sit køkken med ryggen til spisebordet og kigger ud ad vinduet på trafikken langs Faaborgvej.
Han skyller munden i et glas vand og vender sig om.
Han vil demonstrere, at han også har lært at fløjte, selv om overlæben er i vejen, og tungen er for kort og svær at folde.
Det er ikke nemt for ham.
Man kan se og høre, at han anstrenger sig.
- Kan du høre det, spørger han.
- Ja.
Den er god nok.
Du fløjter.
Ikke ret højt - men alligevel.
Thormod trækker på smilebåndet, og øjenbrynene bevæger sig op og ned.
Han ved godt, at det langtfra lyder perfekt.
Men han er ligeglad.
- Livet er røvkedeligt, hvis man ikke kan grine af sig selv.
Jeg er født med det her handicap, og det accepterer jeg, siger han.
FacebookTwitterKopier linkEmner:Aarhus|Odense|Teater|Svendborg Teater|Handicaps




https://www.dr.dk/nyheder/penge/facebook-skrinlaegger-projekt-med-datacenter-i-esbjerg

PengeFacebook skrinlægger projekt med datacenter i EsbjergFacebook oplyser, at virksomheden efter 12 måneder skrinlægger projekt med at bygge et datacenter i Esbjerg.
Facebook dropper at bygge datacenter i Esbjerg.
Facebook er allerede i gang med at bygge datacenter i Odense.
(Arkivfoto).
06.
mar.
2019 kl.
18.
01Bemærk: artiklen er mere end 30 dage gammelLæs opEfter et år med undersøgelser har Facebook valgt at droppe at bygge et datacenter i Esbjerg.
Det oplyser Facebook til Ritzau.
- Vi har besluttet at skrinlægge vores projekt vedrørende et datacenter i Esbjerg.
Efter 12 måneder med omfattende undersøgelser af projektet, inklusive væsentlige investeringer i den konkrete grund, er vi nu nået til et punkt, hvor vi kan træffe en fuldt oplyst beslutning, skriver Facebook i en mail, der fortsætter:- På trods af de mange åbenlyse fordele, heriblandt den fordelagtige adgang til højhastighedsfiber og vedvarende energi samt stærk støtte fra Esbjerg Kommune, har vi alligevel måttet konkludere, at grunden - samlet set - ikke er den rette placering for vores næste datacenter i Europa.
It-giganten har i forvejen et kæmpebyggeri i gang i Odense, hvor det bygger et datacenter.
Lagt op til kæmpe datacenterDet var i oktober, at Avisen Danmark kunne afsløre, at Facebook også havde gang i et projekt med et datacenter med Esbjerg.
Og der var ifølge avisen lagt op til et kæmpe datacenter.
Men de planer er altså nu droppet.
Facebook skriver yderligere i sin begrundelse, at det har været en "kompleks proces".
- At sætte fingeren på et enkelt forhold som årsag til beslutningen vil ikke give et retvisende billede af, hvordan vi arbejder med denne type beslutninger, skriver Facebook blandt andet om beslutningen.
Facebook oplyste tidligere onsdag, at det udvider sit datacenter i Clonee i Irland.
De to beslutninger har ifølge Facebooks kommunikationschef i Norden, Peter Münster, dog ikke nogen direkte forbindelse.
Borgmester ærgrer sigEsbjergs borgmester, Jesper Frost Rasmussen (V), er ærgerlig over, at planerne droppes.
- Jeg er selvfølgelig rigtig ærgerlig over, at de stopper processen.
Men jeg er glad for, at de roser samarbejdet med os og de øvrige parter.
Men det er desværre en ringe trøst, når de stopper samarbejdet, siger han.
Han håber, at området nu kan bruges af andre interesserede.
- Kablerne tværs over atlanten rammer jo stadig Esbjerg om lidt.
Så strategien hos os ændres ikke af det her, siger han.
Han fortæller, at kommunen allerede er i dialog med andre mindre datacentre, som er interesserede i at etablere sig i området.
- Arealet er forberedt til et hyperscale-datacenter.
Det er de helt store spillere, der vil have en mulighed her.
Det er sådan nogle som Apple, Google og Amazon.
Men der er også mindre co-location-datacentre, siger borgmesteren.
/ritzau/FacebookTwitterKopier linkEmner:Facebook|Jesper Frost Rasmussen (politiker)|Venstre|Esbjerg|Lokalpolitik




https://www.dr.dk/nyheder/udland/venezuela-udviser-tysklands-ambassador

UdlandVenezuela udviser Tysklands ambassadørDet sydamerikanske land udviser ambassadøren, fordi han ifølge landet har blandet sig i interne anliggender.
Tysklands ambassadør i Venezuela er blevet bedt om at forlade landet.
Daniel Martin Kriener har tidligere optrådt side om side med landets oppositionsleder, Juan Guaidó (Arkivfoto).
06.
mar.
2019 kl.
17.
12 | opdateret 06.
mar.
2019 kl.
18.
10Bemærk: artiklen er mere end 30 dage gammelLæs opVenezuela udviser Tysklands ambassadør for at "blande sig i interne affærer".
Det skriver nyhedsbureauet dpa.
Meldingen fra landet er, at ambassadøren, Daniel Martin Kriener, er "persona non grata", fordi han har blandet sig i landets interne anliggender.
Han har fået 48 timer til at forlade landet.
Læs også:EU skal lede gruppe der skal løse konflikt i Venezuela- Venezuela finder det uacceptabelt, at en udenlandsk diplomat på dets territorium er tæt på en politisk leder, som er med i en konspiratorisk bevægelse med tilknytning til ekstremistiske sektorer i Venezuelas opposition, hedder det i en erklæring fra landets regering.
Kriener tog sammen med andre ambassadører og diplomater mandag ud til lufthavnen for at støtte Guaido, som risikerede at blive anholdt ved sin hjemkomst fra en rundrejse i andre latinamerikanske lande.
Oppositionslederen havde brudt et rejseforbud, da han forlod landet.
Tyskland snakker med allieredeEn talskvinde for det tyske udenrigsministerium i Berlin siger, at den tyske regering har konsulteret sine allierede om, hvordan det skal reagere.
Udmeldingen fra Venezuela kommer, efter at sanktioner har forværret landets økonomiske og politiske krise.
Oppositionslederen Juan Guaidó svor tirsdag, at han vil øge presset mod præsident Nicolas Maduro ved at give millioner af offentligt ansatte en chance for at vise deres frustration over regeringen, som har ført Venezuela ind i en dyb, økonomisk krise.
Den 35-årige Guaidó leder nationalforsamlingen og har udnævnt sig selv til fungerende præsident i Venezuela.
En lang række vestlige lande anerkender ham som præsident.
Heriblandt Tyskland og flere andre EU-lande, herunder Danmark, samt USA.
Guaidó forlod Venezuela 23.
februar trods et forbud mod at forlade landet.
Han besøgte en række sydamerikanske lande i et forsøg på at samle støtte til sin kamp for at vælte præsident Maduro.
Tirsdag sagde USA's nationale sikkerhedsrådgiver, John Bolton, at USA overvejer at indføre nye sanktioner mod Venezuela for at øge presset på Maduro og få ham til at opgive magten.
/ritzau/dpaFacebookTwitterKopier linkEmner:Nicolas Maduro (politiker)|Venezuela|Tyskland|Udenrigspolitik|EU




https://www.dr.dk/nyheder/udland/usa-godkender-hestebedoevelse-mod-depression-nu-skal-det-ogsaa-proeves-i-danmark

UdlandUSA godkender hestebedøvelse mod depression: Nu skal det også prøves i DanmarkDer er nyt håb for de mange depressionsramte, der ikke oplever bedring af traditionel medicin.
Nu kommer der ny medicin til folk med depression.
Af Oliver Fruergaard06.
mar.
2019 kl.
17.
15Bemærk: artiklen er mere end 30 dage gammelLæs opSundhedsstyrelsen i USA, FDA, har godkendt bedøvelsesmidlet ketamin til behandling af depression.
Det skriver blandt andre New York Times.
Godkendelsen kommer ovenpå flere års forskning, der viser, at ketamin i flere tilfælde kan kurere depression hurtigere og mere effektivt end traditionel antidepressiv.
Hvad er ketamin?
Ketamin er et lægemiddel, der længe har været brugt til at bedøve både mennesker og dyr - blandt andet heste.
I USA bruger læger det hyppigt til patienter, der skal have foretaget smertefulde behandlinger som at få drænet en byld eller rykket en skulder, der er gået af led, på plads.
Stoffet fremkalder en tilstand kendt som "dissociativ anæstesi", der karakteriseres ved en følelse af afkobling fra den fysiske krop.
Ved højere doser fremkalder stoffet også hallucinationer.
Derfor har ketamin været hyppigt anvendt som rusmiddel.
Forskere har undersøgt effekterne af ketamin på depression i snart 20 år, og i Danmark er man ved at undersøge mulighederne for at bruge det til at behandle lidelsen, ligesom man nu er begyndt på i USA.
Kilder: Wikipedia, ViceStoffet, der vil blive lanceret i USA som en næsespray under navnet ’Sprovato’, er traditionelt kendt som et bedøvelsesmiddel til heste og er samtidig et populært rusmiddel i forskellige undergrundsmiljøer på grund af dets stærkt hallucinogene effekt.
Men det kan altså repræsentere et gennembrud i kampen mod depression, siger professor ved Columbia Universitys psykiatriske afdeling John Mann til nyhedsbureauet AP.
Han understreger, at ketamin virker "helt anderledes end alle andre antidepressiver".
Kickstarter hjernens udvikling- De fleste andre midler tager uger eller måneder om at virke.
Ketamin virker i løbet af timer.
Og man ved allerede efter første eller anden dosis, om patienten får noget ud af medicinen, siger professoren, der har været dybt involveret i studiet af ketamin som medicin mod depression.
Han forklarer, at dele af hjernen skrumper ind, når mennesker bliver deprimeret, og at ketamin kan få den til at vokse tilbage til sådan, som den var før.
Man bruger det til patienter, der har været deprimerede i årevis, og hvor psykoterapi, elektrochok og traditionel medicin ikke har virket.
De mennesker kan få deres liv tilbage med ketamin.
Poul Videbech, overlægeOg det er ikke nye opdagelser, understreger overlæge og leder på Center for Neuropsykiatrisk Depressionsforskning, Poul Videbech, der er meget positiv over for USA's beslutning om at godkende stoffet.
- Det bygger på forskning, der er 18 år gammel.
Man har igen og igen vist, at ketamin har en hurtig og effektiv effekt over for depressioner, hvor alt andet har været forsøgt uden held, siger Poul Videbech.
Danmark undersøger mulighederneAf samme grund indleder han med en række kollegaer i år et landsdækkende forskningsprojekt, der "forhåbentlig baner vejen for, at ketamin kan bruges herhjemme", siger han.
- Lige nu vurderer vi, at 30 procent af alle depressionsramte får en kronisk depression, uanset hvilken af de traditionelle behandlinger de får.
Derfor er der i høj grad brug for, at vi går nye veje, siger Poul Videbech.
Der er dog det åbenlyse problem ved ketamin, at man kan blive høj af det, og derfor bliver misbrugt af mange, siger han.
Derfor er det vigtigt, at der kommer stærk kontrol med præparatet, der kun skal gives til patienter, der er nøje udvalgt af specialister, mener han.
- Man bruger ikke ketamin til almindeligt deprimerede patienter.
Man bruger det til patienter, der har været deprimerede i årevis, og hvor psykoterapi, elektrochok og traditionel medicin ikke har virket.
De mennesker kan få deres liv tilbage med ketamin.
Lykkepiller ikke effektiveBåde danske og udenlandske undersøgelser har sået tvivl om brugen af traditionelle antidepressiver til at kurere depression.
I USA er 16 millioner mennesker ramt af depression, men op mod 25 procent af dem oplever ikke bedring af nuværende behandlingstilbud.
En gruppe danske forskere konkluderede meget omdiskuteret i 2017, at noget af det mest anvendte antidepressive medicin - såkaldte SSRI'er - ingen effekt har på hverken lette eller svære depressioner.
Prozac var et af de første midler mod antidepressiv af den type, der bliver brugt meget i dag.
Medicinen regulerer mængden af lykkestof i hjernen, - Vi står med noget medicin, som påvirker vigtige signalstoffer i hjernen og har svære bivirkninger.
For at forsvare at give det til folk, skal vi være sikre på, at det virker mod depression.
Men det gør det ikke, sagde overlæge og førsteforfatter på undersøgelsen Janus Christian Jakobsen dengang til Videnskab.
dk.
Der er senere kommet større studier, der tegner et mere nuanceret billede, påpeger Poul Videbech, men han vedholder, at piller, psykoterapi og elektrochok ikke virker på 20-30 % af patienterne - og derfor mener han, at forskning i ketamin er vigtigt.
I USA skal præparatet i første omgang tages to gange om ugen hos lægen, der derefter skal overvåge patienten i to timer for at undersøge bivirkningerne.
FacebookTwitterKopier linkEmner:Depressioner|Brug af euforiserende stoffer|USA|Columbia University|New York Times




https://www.dr.dk/nyheder/indland/har-mobiltelefonen-taget-styringen-i-familien-saadan-faar-i-mere-tid-sammen

Sover du godt?
Se temaIndlandHar mobiltelefonen taget styringen i familien?
Sådan får I mere tid sammenDu kan printe dit eget regelsæt for, hvornår mobiltelefonen må bruges derhjemme.
Af Maja Lærke Maach og Tobias Sydradal (video)06.
mar.
2019 kl.
17.
21Bemærk: artiklen er mere end 30 dage gammelLæs opEleverne fra 2.
klasse på Fynslundskolen i Kolding har sendt et opråb til forældrene om at lægge mobiltelefonen væk, når den står på familietid.
Det er for eksempel under aftensmaden, når der skal laves lektier, og når familien skal se film eller tv.
- Alle elever fortalte, at det også er irriterende derhjemme, når forældrene sidder med mobiltelefonen og er fraværende, når man skal hygge sig sammen.
De havde alle sammen en historie, så vi skrev ned, hvornår forældrene ifølge børnene skal lægge mobilen fra sig, fortæller klassens matematiklærer Hanne Holm Johansen.
Hun har hjulpet eleverne med at skrive seks konkrete regler ned, så forældrene kan blive bedre til at lægge mobiltelefonen fra sig.
Læs også:Elever sender opsang til far og mor: 'Vi er lede og kede af jeres mobiltelefoner'DR Nyheder har lavet en familiekontrakt med udgangspunkt i elevernes mobilregler, som du kan printe ud og hænge op derhjemme.
Der er plads til, at du kan tilføje netop jeres families egne regler, så I kan få mest mulig tid sammen.
Print din egen familiekontraktKlik på pdf-filen og print ud.
Familiens mobilkontraktmobilkontrakt_96781e82.
pdfAndreas Lieberoth, der er adjunkt i pædagogisk psykologi på Danmarks Pædagogiske Universitetsskole, DPU, fortæller til DR Nyheder, at klassens initiativ er et godt eksempel på en problemstilling, som foregår i mange danske hjem.
Han mener, at budskabet har en særlig gennemslagskraft, fordi det kommer direkte fra børnene, fremfor hvis det eksempelvis havde været skoleledelsen eller skolebestyrelsen, der kom med opfordringen at lægge mobilen væk.
- Det kan være en rigtig god idé at have nogle faste små regler, som både børn og voksne kan pege på, når mor eksempelvis begynder at arbejde under middagsmaden.
Så kan barnet sige 'det kan godt være, at dit arbejde er vigtigt, men det er jeg også', siger Andreas Lieberoth.
GODE RÅD Lær at lægge mobilen væk•Fjern farver fra skærmen og skru ned for lyset, så det bliver mindre interessant at tjekke telefonen.
•Fjern apps, der stjæler din opmærksomhed•Slå ligegyldige notifikationer fra.
•Brug 'forstyr ikke-funktionen, så din telefon ikke kalder på dig.
•Læg telefonen helt væk, når du er i selskab med andre mennesker.
•Vær bevidst om dit forbrug.
Hvornår bruger du din telefon, og hvornår bruger den dig.
•Prioriter, hvem der skal have adgang til dig, så du ikke er tilgængelig for alle hele tiden.
•Husk, hver gang du tænder skærmen, risikerer du at slukke for nærværet.
•Kilde: Bogen 'Sluk - kunsten at overleve i en digital verden af Imran Rashid.
FacebookTwitterKopier linkEmner:Uddannelse|Kolding




https://www.dr.dk/nyheder/indland/byret-frifinder-hjemlos-far-og-son-sla-lejr-pa-stroget

Hjemløse-lejreSe temaIndlandByret frifinder hjemløs far og søn for at slå lejr på StrøgetKøbenhavns Byret afviser, at to hjemløse havde etableret en lejr, da de lå og sov på Strøget.
Ny lovgivning har gjort det muligt at dømme personer for at slå lejr.
I dag har Københavns Byret afvist, at to mænd slog lejr ved at sove på gade (arkivfoto).
06.
mar.
2019 kl.
17.
01Bemærk: artiklen er mere end 30 dage gammelLæs opDer var ikke tale om en utryghedsskabende lejr, da en hjemløs far og hans søn lå og sov på Strøget i København.
Det har Københavns Byret i dag slået fast, da den frikendte de to mænd, der er rumænske statsborgere.
Mændenes forsvarer, Asser Lyngs Gregersen, er ikke overraskende glad for frifindelsen.
- Det er en vigtig og principiel afgørelse, og det er første gang, at der er sket frifindelse i en sådan sag, siger han.
Ny lov har gjort lejre strafbareMændene blev en morgen klokken 05.
20 kontaktet af politiet, da de lå og sov på Frederiksberggade, som er en del af Strøget.
De indrømmede, at de havde ligget og sovet et par timer flere dage i træk.
- I andre sager har retten sagt, at man så kan dømmes for de perioder, der ligger forud, men det afviser den i denne sag.
Desuden var omfanget af deres ejendele ikke stort nok til, at man kunne tale om en lejr, fortæller Asser Lyngs Gregersen.
Siden foråret 2017 har det været strafbart at skabe lejre, som kan give utryghed.
Det står i ordensbekendtgørelsen, og Københavns Politi har meget ivrigt brugt bestemmelsen.
Læs også:Færre udenlandske tiggere kommer til Danmark389 personer er blevet sigtet, fortalte politiet sidste sommer.
Godt 300 af disse er fra Rumænien.
Seks har dansk nationalitet.
I en anden sag blev en rumænsk mand i Københavns Byret dømt for at have etableret en lejr på Købmagergade, selv om han lå og sov alene.
Den sag er anket til Østre Landsret.
Asser Lyngs Gregersen forventer, at det også vil ske med sagen mod den rumænske far og søn.
- Det er en vigtig principiel afgørelse i forhold til retspraksis, og området har stor politisk bevågenhed, så jeg vil tro, at anklagemyndigheden vil have sagen for landsretten, siger advokaten.
/ritzau/FacebookTwitterKopier linkEmner:Københavns Byret|København|Københavns Politi|Politi|Retsvæsen




https://www.dr.dk/sporten/fodbold/kvindelandsholdet/kvindelandsholdet-slutter-algarve-cup-med-et-nederlag

KvindelandsholdetKvindelandsholdet slutter Algarve Cup med et nederlagDe danske fodboldkvinder fik ikke den afslutning, de havde håbet, ved Algarve Cup og slutter som nummer seks.
(ARKIV) Danmarks Nadia Nadim var med for kvindelandsholdet, da de i dag tabte til Skotland.
Af Frederik Palle06.
mar.
2019 kl.
16.
32 | opdateret 06.
mar.
2019 kl.
16.
35Bemærk: artiklen er mere end 30 dage gammelLæs opDet er nok med blandede følelser, at det danske kvindelandshold forlader den store træningsturnering Algarve Cup.
Danmark slutter på en sjetteplads efter et nederlag her til eftermiddag mod Skotland på 1-0.
Dermed blev det til to nederlag og en enkelt sejr ved turneringen, hvor man startede med at tabe til Norge på et mål i overtiden.
Efterfølgende blev Kina slået takket være et mål på straffespark af Pernille Harder.
Men i dag tabte Danmark så kampen om femte- og sjettepladsen.
Skotland scorede kampens enlige mål efter 34 minutter, hvor West Ham-spilleren Jane Ross fik prikket bolden i nettet.
Læs også:Harder nyder at være ledestjerne: ’De unge elsker at lære’Det var en kamp, hvor landstræner Lars Søndergaard havde valgt at holde anfører Pernille Harder på bænken fra start for at prøve nogle nye spillere, så angrebet bestod i stedet af de to Paris Saint-Germain-angribere Nadia Nadim og Signe Bruun.
Desuden havde Lars Søndergaard tvillingerne Sara og Karen Holmgaard med fra start.
Men det var altså ikke nok til en sejr.
Danmark er blevet nummer to i den årligt tilbagevendende turnering fem gange siden den første udgave i 1994, men har aldrig formået at vinde den.
Som det ser ud lige nu er kvindelandsholdets næste kamp mod Frankrig den 8.
april i Strasbourg.
Det er en venskabskamp.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Paris Saint-Germain|Portugal|Fodbold




https://www.dr.dk/musik/kanye-west-sagsoeger-sit-pladeselskab-jeg-kan-aldrig-gaa-paa-pension

MusikKanye West sagsøger sit pladeselskab: 'Jeg kan aldrig gå på pension'Rapperen Kanye West er endt i en bitter strid med sit pladeselskab.
Kanye West udgav sidste år sit ottende soloalbum 'Ye'.
Af Christian Ellegaard06.
mar.
2019 kl.
17.
00Bemærk: artiklen er mere end 30 dage gammelLæs opSidder du nogle gange på jobbet, når det hele bliver lidt for surt og trist, og drømmer dig væk, til du engang kan gå på pension?
Så forestil dig, at det aldrig kunne blive aktuelt.
Det er den situation Kanye West - ifølge ham selv - lige nu befinder sig i.
Den populære rapper og sangskriver har lagt sag an mod sit amerikanske pladeskab, EMI, da han ønsker at bryde fri fra den kontrakt, han har skrevet med selskabet.
Det skriver The Hollywood Reporter og flere andre medier.
Læs også:Kanye West bryder sammen og undskylder for slave-kommentar: Jeg er ked af detDen 41-årige musiker mener nemlig, at kontrakten, som han indgik med selskabet tilbage i 2003, hindrer ham i på noget tidspunkt at holde en længerevarende pause fra sit virke som musiker eller helt at trække sig fra musikbranchen - det vil altså i grove træk sige, at han ikke kan gå på pension.
- 'På intet tidspunkt under løbetiden vil du forsøge at pensionere dig som sangskriver, sanger eller producer eller tage nogen længervarende pause, hvorunder du ikke aktivt forfølger din musikalske karriere på samme måde, som du har forfulgt en sådan karriere til dato', lyder det blandt andet i kontrakten ifølge The Hollywood Reporter.
Hør nummeret 'Stronger' fra 2007 her, mens du læser videre:Kanye West - StrongerHar pladeselskab brudt loven?
I søgsmålet, som du kan læse her, kæmper Kanye West med egne ord for at 'få sin frihed' tilbage og henviser til en særlig paragraf i statens Californiens arbejdslovgivning, der siger, at såkaldte 'personlige servicekontrakter' maksimalt kan strække sig over syv år.
Derfor påstår West, der har været bundet af kontrakten i 16 år, at EMI har brudt loven, da han har arbejdet otte år mere på den samme kontrakt for selskabet, end han må ifølge loven.
Læs også:Kanye West smadrer internettet og slår verdensrekord med syret musikvideoThe Hollywood Reporter skriver, at grunden til, Kanye West har været bundet af kontrakten i så mange år, er, at den er blevet fornyet flere gange, fordi EMI mener, at selskabet har krav på et bestemt antal numre, som man ikke mener, at Kanye West ikke har leveret.
Derfor har han angiveligt ikke levet op til kontrakten, der dermed kunne forlænges ud over de syv år.
Pladeselskab: Det handler om noget helt andetI sit søgsmål ønsker Kanye West også at få overdraget ejerskabet over den musik, han har lavet efter 2010 - altså syv år efter den oprindelige kontrakt blev indgået.
Og det er netop den del af søgsmålet, som EMI har hæftet sig ved.
Læs også:'Det er en kæmpe bombe': Beyonce og Kanye West kan have fået hjælp på hitlisterPladeselskabet mener nemlig, at sagen i så fald slet ikke handler om Kanye Wests ansættelsesforhold, men nærmere er en sag om rettigheder til musikken - og så er 'syv års-reglen' slet ikke relevant i denne sag.
Derfor har selskabet nu ansøgt om at få flyttet sagen fra den californiske domstol til den føderale domstol, hvor de amerikanske love om ophavsrettigheder hører hjemme.
Selvom Kanye West altså lige nu har næsen i jurabøgerne, så har han også tid til at lave musik.
Eftersigende barsler rapperen nemlig med et nyt album, som han allerede teasede for sidste år.
FacebookTwitterKopier linkEmner:Kanye West (musiker)|EMI Music|Californien




https://www.dr.dk/nyheder/indland/pressenaevnet-kritiserer-dr

IndlandPressenævnet kritiserer DRPressenævnet har udtalt kritik af DR for ikke at tage hensyn til mindreårige i artikel om skjult reklame.
06.
mar.
2019 kl.
16.
12Bemærk: artiklen er mere end 30 dage gammelLæs opDR bragte i maj 2018 en artikel på dr.
dk, som omhandlede skjult reklame på medieplatforme henvendt til børn og unge.
I den forbindelse omtalte og viste DR en video af to mindreårige piger fra pigernes profil på børneplatformen Musical.
ly.
DR problematiserede, at videoen indeholdt skjult reklame.
Pigernes forældre har klaget til Pressenævnet over artiklen og et nyhedsindslag i TV-Avisen.
De mener, at det var krænkende ikke at anonymisere pigerne i en situation, hvor de blev beskyldt for at overtræde markedsføringslovgivningen.
Pressenævnet er enig med pigernes forældre i, at det var krænkende, at pigerne kunne identificeres i en omtale, hvor de blev beskyldt for at have overtrådt lovgivningen.
Nævnet udtaler derfor kritik af DR.
Hele Pressenævnets kendelse kan ses på Pressenævnets hjemmeside: www.
pressenaevnet.
dk.
FacebookTwitterKopier linkEmner:Pressenævnet




https://www.dr.dk/nyheder/indland/offer-soger-erstatning-trods-aflyst-sag-om-drabsforsog-i-greve

IndlandOffer søger erstatning trods aflyst sag om drabsforsøg i GreveRetsmøde måtte aflyses, da tiltalt blev fundet død.
Ifølge advokat søger offer fortsat erstatning.
06.
mar.
2019 kl.
15.
23Bemærk: artiklen er mere end 30 dage gammelLæs opSelv om en straffesag mod en nu afdød lokalpolitiker fra Greve er aflyst, vil det kvindelige offer i sagen fortsat søge erstatning i det omfang, det er muligt.
Det oplyser hendes bistandsadvokat, Lars Ulrich.
- Vi har tænkt os at søge erstatning i sagen, i det omfang det ender med, at der er grundlag for det, siger han.
Læs også:Kommunalpolitiker fundet død i sin celleDe næste måneder er fokus dog på, at kvinden skal fortsætte sin behandling, tilføjer bistandsadvokaten.
Først derefter vil Lars Ulrich og hans klient, der tidligere har været kæreste med René Michael Fløe Kauland, der var tiltalt i sagen, se på erstatningsmulighederne.
Blev fundet død i sin celleTidligere i dag skulle retssagen mod den 41-årige politiker begynde ved Retten i Roskilde.
Men retsmødet blev aflyst, efter at den tidligere Venstre-politiker var fundet død i sin celle i Slagelse Arresthus.
Ifølge Lars Ulrich vil den uafsluttede straffesag formentlig ikke få betydning for kvindens muligheder i en erstatningssag, der skal behandles i Erstatningsnævnet.
- Jeg forventer ikke, at det kommer til at gøre den store forskel, siger han og tilføjer:- Det er Erstatningsnævnet, der skal tage stilling til, om det gør en forskel.
Advokaten fortæller, at kvinden fortsat har fysiske og psykiske men efter det drabsforsøg, som hun ifølge tiltalen mod manden blev udsat for natten til 11.
maj 2018.
/ritzau/FacebookTwitterKopier linkEmner:Venstre|Greve|Retten i Roskilde|Slagelse|Roskilde




https://www.dr.dk/nyheder/politik/advokaten-og-konsulenterne-moed-tre-af-riskaers-nye-folketingskandidater

PolitikAdvokaten og konsulenterne: Mød tre af Riskærs nye folketingskandidaterDer er behov for noget nyt i dansk politik, mener en af kandidaterne.
Mogens Birkelund (t.
v.
), Martin Nordstjerne Rasmussen (midten) og Anette Prang (t.
h.
) er blandt de nye navne på Klaus Riskær Pedersens liste over kandidater.
Af Thomas Klose Jensen06.
mar.
2019 kl.
15.
25Bemærk: artiklen er mere end 30 dage gammelLæs opKlaus Riskær Pedersen har i dag præsenteret seks nye kandidater, som skal være med til at tegne hans parti frem mod det kommende folketingsvalg.
Dermed er partiet nu repræsenteret i seks ud af ti valgkredse, og der er flere på bedding, lyder det.
DR Nyheder har talt med tre af de seks nye kandidater.
Mød dem her.
1KonsulentenMogens Birkelunds komptenceområde er energi- og miljø.
Mogens Birkelund stiller op i Østjyllands Storkreds og arbejder som selvstændig energikonsulent.
Han har tidligere været aktiv i de tidlige dage omkring Liberal Alliance.
I Klaus Riskær Pedersen har han fået udpeget kompetenceområdet energi- og miljø.
Hvorfor har du valgt at stille op for Klaus Riskær Pedersen?
- Jeg har været inde og kigge i det politiske program og kan genkende mange af de ting, han siger.
Og så føler jeg, at der er et behov for noget nyt i dansk politik.
Hvad er dine mærkesager?
- Jeg synes, det generelle program er interessant, men jeg er en energimand, så det er jo tiltagene omkring den grønne omstilling, elbilerne og alle de der ting, som jeg kan identificere mig med.
At man ligesom siger, det skal være nu, der skal gøres noget.
2ØkonomenMartin Nordstjerne Rasmussens kompetenceområde er job og arbejdsmarked.
(© dr)Martin Nordstjerne Rasmussen er partiets kandidat i Sjælland Storkreds.
Med erfaring som konsulent fra rekrutteringsbranchen er han blevet udpeget som partiets ordfører for job og arbejdsmarkedsområdet.
Hvorfor har du valgt at stille op for Klaus Riskær Pedersen?
- Jeg så jo et opslag, som så mange andre også har set, om at han søgte kandidater på forskellige områder, og jeg syntes, at det her med job og arbejdsmarked lød rigtig interessant, for det er noget, som jeg har arbejdet med i rigtig mange år.
Hvad er dine mærkesager?
- Vi vil arbejde for, at offentligt ansatte skal have mere selvstyre i forhold til kooperative arbejdsfællesskaber i det offentlige, hvor det er muligt.
- Og så skal beskæftigelsespolitik adskilles fra socialpolitik i praksis.
- Dem, som arbejder målrettet på at finde et job, skal man gøre noget for.
Der skal vi effektivisere jobcentrene, som der er rapporter, der peger på, godt kunne køre bedre.
Og i forhold til dem, som er uarbejdsdygtige, der skal vi se på, om de skal visiteres til borgerløn.
3AdvokatenAnette Prangs kompetenceområde er borgerrettigheder.
(© PRIVATFOTO)Anette Prang er uddannet jurist og har siden 2009 arbejdet som advokat.
Hendes kompetenceområde i Klaus Riskær Pedersen er borgerrettigheder.
Hvorfor har du valgt at stille op for Klaus Riskær Pedersen?
- Det har jeg fordi, jeg ved gennemlæsning af partiets program kan se, at det ligger meget i tråd med mine holdning til samfundet og det at være borger i Danmark.
Hvad er dine mærkesager?
- Primært vil jeg jo sige, at partiets mærkesager er de ting, som jeg vil gå til valg på.
Det vil sige ikke kun én ting, men flere områder.
Jeg synes, der er så mange gode områder, som kan understøtte, at man som borger i Danmark kan få det bedre.
- Der er blandt andet den her underliggende holdning, som fremgår af hele partiprogrammet om, at der skal være mere borger og mindre stat.
FacebookTwitterKopier linkEmner:Klaus Riskær Pedersen (erhvervsleder)|Valg og folkeafstemninger|Liberal Alliance|Konsulentvirksomhed|Sjælland




https://www.dr.dk/nyheder/indland/109-laederveste-indgaar-i-sag-mod-ltf-lagde-stor-bestilling-hos-jysk-firma

BandekonfliktSe temaIndland109 læderveste indgår i sag mod LTF: Lagde stor bestilling hos jysk firmaDen forbudte bande - Loyal to Familia - drømte om veste som rockerne: De er nu bevis i historisk sag om opløsning af LTF.
Sådan cirka så de veste ud, som LTF bestilte, inden banden blev midlertidigt forbudt af politiet.
Foto: IllustrationAf Louise Dalsgaard06.
mar.
2019 kl.
15.
41Bemærk: artiklen er mere end 30 dage gammelLæs opFlere læderveste fra banden Loyal to Familia (LTF) blev i dag vist frem i Københavns Byret.
Vestene er et vigtigt bevis i retssagen, hvor det skal afgøres om nørrebrobanden Loyal to Familia skal forbydes for altid.
Politiet mener, at vestene viser LTF som en forening med en fast struktur, fordi de har mærker med titler som ”præsident”, ”kaptajn” og ”sergeant".
Vestene blev konfiskeret i februar 2018 hos en midtjysk broderivirksomhed, som havde fået ordren fra den daværende krigsminister i Loyal to Familia.
I dag fortalte ejeren af virksomheden, at LTF-medlemmerne ønskede broderi og mærker til flere hundrede læderveste, og at han holdt flere møder med ledende bandemedlemmer.
- Der har været snakket om 250 veste.
I første omgang var det 90-100, men tallene ændrede sig hele tiden opad.
Så skulle der laves noget til Spanien og veste til Sverige, forklarede indehaveren af broderivirksomheden i retten.
'Mærkerne skal ligne rockernes'Broderivirksomheden havde flere gange besøg af medlemmer fra LTF.
De kom for at tegne skitser til vestene og for at godkende broderiet.
En af dem var bandens leder, Shuaib Khan.
- Jeg kan huske, at han hed Khan, for vi grinede af det, for det hedder min tante også, forklarede han med reference til, at navnet Khan på dansk lyder som ”Karen”.
Fik du indtryk af en rollefordeling for dem, der kom?
ville anklageren vide.
- Ja, det var Khan, der bestemte.
”Mærkerne skal være lige så store, som dem rockerne bruger,” sagde han til mig.
Broderivirksomheden begyndte arbejdet med vestene i foråret 2017.
Indehaveren forklarede også, at han fik et depositum på 9.
000 kroner for at sætte produktionen i gang, men at han mener at have omkring 80.
000 kroner til gode for broderiarbejdet.
Lædervestene havde bandegrupperingen skaffet fra en producent i København.
Det er uvist, hvad de har kostet.
Veste vist frem i rettenRettens medlemmer kunne i dag ved selvsyn se og mærke lædervestene og de store mærkater, der blev produceret til dem.
Tre store flyttekasser med vestene blev nemlig kørt ind i retten.
Den første vest, der blev vist frem, havde titlen "El Presidente" og mærkatet "LTF World" på sig.
Den var størrelse "Small" og tilhørte ifølge anklagerne i sagen Shuaib Khan, der var den øverste i banden - og den eneste med denne rang.
Mærkerne på vestene viste, hvilken rang medlemmerne havde i LTF, eller hvor de kom fra.
Der var produceret mærker med flere danske bynavne, hvor LTF har haft afdelinger, men også ”Marbella” i Spanien samt ”Malmø” og ”Helsingborg” i Sverige.
Læs også:Anklager: Banden LTF har overført over en million kroner til fængslede bandemedlemmerNæsten 100 vidnerI sagen mod banden skal næsten 100 personer vidne – heriblandt flere betjente og ledende medlemmer fra banden.
En bandebetjent, der i flere år har arbejdet på Nørrebro, kunne i dag fortælle, at han i foråret 2017 havde en samtale med LTF’s leder Shuaib Khan om netop læderveste.
- Shuaib Khan fortalte, at nogen medlemmer i LTF havde overvejet at skaffe sig læderveste som i rockermiljøet, men at det ikke var ensbetydende med, at de skulle til at køre på motorcykler.
Flere andre betjente kunne også fortælle, at politiet i samme periode så antallet af bandemedlemmer tilknyttet LTF stige markant, og at banden åbnede flere nye lokalafdelinger.
I midten af 2017 var bandens medlemmer ifølge politiet 243, hvilket gjorde LTF til den største bande i Danmark.
Ved indgangen til 2019 var tallet 135.
Den historiske retssag om opløsning af banden LTF kører over mere end 30 dage.
Der forventes først dom i august.
FacebookTwitterKopier linkEmner:Loyal To Familia|Organiseret kriminalitet|Sverige|København|Københavns Byret




https://www.dr.dk/nyheder/regionale/oestjylland/staa-viking-gaa-viking-raadmand-vil-have-trafiklys-med-groenne-og

ØstjyllandStå viking - gå viking?
Rådmand vil have trafiklys med grønne og røde vikingerRådmand vil have vikinger som trafiklys i fodgængerovergangene i historiske områder i Aarhus.
Symbolerne er et bud, men det endelige design er ikke fastlagt.
- De er i en eller anden form også kønsneutrale, hvis man skal trække en tråd til debatten, mener rådmanden.
Af Frederik Dupont og Sarah Friis Elkjær06.
mar.
2019 kl.
15.
43Bemærk: artiklen er mere end 30 dage gammelLæs opRøde og grønne vikinger skal være en del af det aarhusianske bybillede.
Det mener rådmand for Teknik og Miljø i Aarhus Bünyamin Simsek (V), der foreslår at lave en særlig vikingerute i Aarhus, hvor lyssignalernes nuværende røde og grønne mænd bliver skiftet ud med vikinger.
Forslaget kommer efter, at flere partier vil lave kønsneutrale trafiklys.
- Vi er en by, der er opstået i kraft af, at vikingerne har slået sig ned og kæmpet mange kampe, da de skabte Aros, Aarhus.
Vi har også bevaret vores geografiske beliggenhed efterfølgende.
Der er en god fortælling, og jeg vil gerne skærpe og styrke aarhusianernes identitet og forståelse af, at vi er en vikingeby, forklarer han.
Skal tiltrække turisterHan vil derfor udpege en rute, som kan brande Aarhus som en vikingeby også over for turister.
- Vi har mange tusind turister hver år, så jeg vil gerne lave en rute sammen med Moesgaard Museum, hvor vi udskifter lyssignaler med vikingetegn, som fortæller historien om, at vi er en vikingeby sammen med information på skilte, siger han.
Sådan ser forslaget ud.
Projektet er spændende, synes Lars Krants, der er overinspektør hos Moesgaard Museum.
- Det specielle ved Aarhus er, at nogle centrale gader ligger oven på gader fra vikingetiden.
Det er lidt vildt.
I andre vikingebyer er der sket en slags forskydning i den moderne by.
Ribe ligger for eksempel forskudt på den anden side af åen, siger han.
Desuden er der spor fra vikingerne i byen som gadenavne og en vold fra vikingetiden.
Trafiklysene skal kun udskiftes på en bestemt rute modsat forslaget om kønsneutrale lyskryds, hvor alle skal udskiftes.
Det koster omkring 1.
000 kroner per lysanlæg.
Desuden vil der også være en udgift til at fortælle historien med skilte og andet kommunikation til for eksempel smartphones.
De præcise områder med vikingesignaler er fortsat ved at blive planlagtFacebookTwitterKopier linkEmner:Bünyamin Simsek (politiker)|Venstre|Aarhus|Moesgård Museum|Lokalpolitik




https://www.dr.dk/nyheder/penge/ansatte-far-lov-til-smide-slipset-hos-goldman-sachs

PengeAnsatte får lov til at smide slipset hos Goldman SachsInvesteringsbanken slækker på sin dresscode for at tiltrække unge ansatte.
Goldman Sachs indfører en afslappet dresscode, også på hovedkvarteret på Manhattan.
(Arkivfoto) 06.
mar.
2019 kl.
12.
31Bemærk: artiklen er mere end 30 dage gammelLæs opArketypen på Wall Street og investeringsbanker, Goldman Sachs, har for første gang nogensinde indført en mere afslappet dresscode.
Og selskabets ansatte kan nu gå i andet end jakkesæt.
Det skriver flere medier baseret på en mail sendt til alle ansatte fra Goldman Sachs nye administrerende direktør David Solomon.
- Vi mener, at tiden er inde til at gå mod en mere fleksibel dresscode i hele firmaet, står der i memoet, der dog ifølge nyhedsbureauet Reuters ikke kommer nærmere, hvad der nu er acceptabelt:- Vi ved alle sammen, hvad der er passende tøj på arbejdspladsen.
Og selvfølgelig er afslappet tøj ikke passende hver dag.
I alle interaktioner stoler vi på, at du vil udvise god dømmekraft.
DJ D-Sol som direktørReuters skriver, at trækket kommer for at fastholde og tiltrække unge talenter, der ellers kan blive taget af teknologiselskaber og kapitalfonde med flere frynsegoder og et mere afslappet arbejdsmiljø.
David Solomon er selv et stort skifte fra bankens tidligere mangeårige administrerende direktør Lloyd Blankfein.
Solomon er betydeligt yngre og arbejder som DJ under navnet D-Sol i sin fritid.
Goldman Sachs er i Danmark nok mest kendt for sin rolle i forbindelse med statens salg af Dong Energy, der i dag går under navnet Ørsted.
Goldman Sachs er blevet symbolet på Wall Street oven på finanskrisen, hvor det kom frem, at banken blandt andet havde haft fingrene dybt nede i problemramte værdipapirer.
/ritzau/FacebookTwitterKopier linkEmner:Goldman Sachs|DONG Energy|Tøj|Pengeinstitutter|USA




https://www.dr.dk/nyheder/politik/ejeraftale-om-gronlandske-lufthavne-er-underskrevet

PolitikEjeraftale om grønlandske lufthavne er underskrevetDanmark og Grønland er enige om vilkårene for fælles ejerskab af lufthavnsselskabet Kalaallit Airports.
Statsminister Lars Løkke Rasmussen (V), landsstyreformand Kim Kielsen og bestyrelsesformand for Kalaallit Airports Johannus Egholm Hansen har i dag underskrevet en tillægsaftale til lufthavnsprojekt.
06.
mar.
2019 kl.
14.
28Bemærk: artiklen er mere end 30 dage gammelLæs opUdvidelsen af de grønlandske lufthavne i Nuuk og Ilulissat er kommet et skridt nærmere.
Statsminister Lars Løkke Rasmussen (V) og formanden for det grønlandske landsstyre, Kim Kielsen, har underskrevet en aftale om det fælles ejerskab af selskabet Kalaallit Airports.
Læs også:USA undersøger muligheden for at investere i grønlandske lufthavneSelskabet skal stå for de omfattende anlægsarbejder, og ejes for to tredjedeles vedkommende af Grønland, mens Danmark har købt de resterende aktier for 700 millioner kroner.
Løkke: Vi vil have et stærkt rigsfællesskabParterne mødtes i sidste uge for at forhandle detaljerne på plads, men først nu er dokumenterne underskrevet.
- Jeg ønsker et stærkt rigsfællesskab i udvikling og fremgang.
Det understreger min underskrift på dagens aftale også.
- Om få år kan man flyve direkte til Grønlands hovedstad, Nuuk, og isfjeldenes by Ilulissat, siger statsministeren.
- Det her bliver vigtige skridt på vejen mod et stærkere og mere selvbærende Grønland, lyder det fra Lars Løkke Rasmussen (V), der har opbakning fra et enigt Folketing.
Foruden det direkte kapitalindskud stiller den danske stat også garanti for et lån på 450 millioner kroner igennem Den Nordiske Investeringsbank, ligesom den også er klar til at låne det grønlandske selvstyre yderligere 450 millioner kroner.
Lånene har en mere fordelagtig rente, end man ellers ville kunne opnå, og de forbedrer dermed økonomien i lufthavnsprojektet.
/ritzau/FacebookTwitterKopier linkEmner:Kim Kielsen (politiker)|Lars Løkke Rasmussen (politiker)|Venstre|Grønland|Økonomi




https://www.dr.dk/nyheder/indland/elever-sender-opsang-til-far-og-mor-vi-er-lede-og-kede-af-jeres-mobiltelefoner

Sover du godt?
Se temaIndlandElever sender opsang til far og mor: 'Vi er lede og kede af jeres mobiltelefoner'En 2.
klasse i Kolding har seks enkle regler til et bedre familieliv.
Stærkt budskab, siger ekspert.
Lærer Hanne Holm Johansen sammen med to af eleverne fra 2.
klassen, der har sendt en opsang til klassens forældre omkring deres mobiltelefonbrug.
Af Maja Lærke Maach06.
mar.
2019 kl.
13.
17Bemærk: artiklen er mere end 30 dage gammelLæs op- Vi, i 2.
klasse, er trætte, lede og kede af, at I ofte er fraværende på grund af, at I har gang i jeres telefon.
Sådan lyder det i en opsang fra 23 elever fra 2.
klasse på Fynslundskolen i Kolding.
Eleverne opfordrer blandt andet forældrene til at lægge telefonen væk, når der skal læses lektier, spises aftensmad og ses film sammen i familien.
Klassens opråb er blevet til seks konkrete regler for, hvornår forældrene gerne må lægge mobiltelefonen væk, skriver JydskeVestkysten.
- Næsten alle i klassen synes, at det er rigtig irriterende, for det går ud over fællesskabet i familien, siger eleven Alberte fra klassen til avisen.
Så sent som i går oplevede eleven Smilla Hindbo, at hun ikke kunne få ordentlig kontakt til sin far, da de to lavede aftensmad.
Faren var optaget af sin mobiltelefon, fortæller hun til DR Nyheder.
- Mig og min far skulle lave guacamole til mexicanske pandekager.
Jeg spurgte ham, om tre avocadoer var nok.
Han sagde ikke noget.
Så spurgte jeg ham igen.
Så sagde han 'hvad', fordi han sad med sin mobiltelefon, og det var meget irriterende, siger Smilla.
Nederst i artiklen kan du stemme om, hvilke af klassens mobilregler der er gode at have derhjemme.
Send et billede.
Har I mobilregler derhjemme?
Hvordan er I sammen derhjemme som familie?
Send et foto af en familiestund, fortæl om den og beskriv, om I har regler for mobilforbruget.
Det kan inspirere andre.
Send din historieBedre end opsang fra vuggestuerHanne Holm Johansen er klassens matematiklærer og har hjulpet eleverne med at nedskrive mobilreglerne.
Hun fortæller til DR Nyheder, at idéen om at sende opsangen til forældrene opstod, da klassen i forbindelse med en morgensamling tilfældigvis kom til at tale om mobilforbrug.
- Det udviklede sig til, at alle elever fortalte, at det også er irriterende derhjemme, når forældrene sidder med mobiltelefonen og er fraværende, når man skal hygge sig sammen.
De havde alle sammen en historie, så vi skrev ned, hvornår forældrene ifølge børnene skal lægge mobilen fra sig, siger hun.
Opsangen til forældrene.
Her ses de tidspunkter, som eleverne mener, at forældrene skal lægge mobilen væk.
(© (c) DR)Klassens initiativ kommer i en tid, hvor mange vuggestuer og børnehaver landet over har hængt et opslag på hoveddøren, hvori forældrene opfordres til at droppe mobilen, når børnene skal afleveres eller hentes.
'Du skal nu ind til et livsvigtigt møde.
Mødet med dit barn.
Sluk venligst mobiltelefonen', kan der eksempelvis stå.
Sådanne opslag kan dog godt opfattes anmassende og irriterende for nogle forældre, vurderer Andreas Lieberoth, der er adjunkt i pædagogisk psykologi på Danmarks Pædagogiske Universitetsskole, DPU.
Det kan være en rigtig god idé at have nogle klare små regler, som både børn og voksne kan pege på, når mor eksempelvis begynder at arbejde under middagsmadenAdjunkt og forsker fra DPU, Andreas LieberothBudskabet fra 2.
klassen virker stærkere og har en større gennemslagskraft, fordi børnene selv går ud og sætter fokus på forældrenes omgang med deres telefoner, siger Andreas Lieberoth.
- Det gør en ret stor forskel, at det kommer fra en klasse i samlet flok, så eleverne viser, at det ikke bare er et problem hjemme hos den enkelte, men noget som mange børn kan nikke genkendende til.
Når børn og lærer i samlet flok sender et signal, viser det forældrene, at det er værd at gøre noget ved.
Dobbeltmoralske og dårlige rollemodellerInitiativet er blevet taget godt imod af forældrene, fortæller matematiklæreren.
- Det her skal jo ses med et glimt i øjet.
Mange af eleverne har regler for mobiltelefoner derhjemme, men mor og far overholder dem alligevel ikke.
Vi voksne har derfor en opgave, hvis vi vil have nogle gode årgange, der ikke bare sidder hovedløst og kigger ned i deres mobiltelefon, siger Hanne Holm Johansen.
Sådan slipper du telefonenFjern farver fra skærmen og skru ned for lyset, så det bliver mindre interessant at tjekke telefonen.
Fjern apps, der stjæler din opmærksomhedSlå ligegyldige notifikationer fra.
Brug 'forstyr ikke-funktionen, så din telefon ikke kalder på dig.
Læg telefonen helt væk, når du er i selskab med andre mennesker.
Vær bevidst om dit forbrug.
Hvornår bruger du din telefon, og hvornår bruger den dig.
Prioriter, hvem der skal have adgang til dig, så du ikke er tilgængelig for alle hele tiden.
Husk, hver gang du tænder skærmen, risikerer du at slukke for nærværet.
Kilde: Bogen 'Sluk - kunsten at overleve i en digital verden af Imran Rashid.
Ifølge Andreas Lieberoth skammer mange af nutidens forældre sig faktisk over, at de hele tiden bliver draget af telefonen i stedet for at være nærværende.
Og børn fortæller, at forældrene er dobbeltmoralske og prøver at være strenge med mobilregler, men samtidig er rigtig dårlige digitale rollemodeller, når de ikke selv kan lade deres telefoner ligge.
Derfor giver det mening at prøve at løse det i fællesskab, som klassen her gør det.
Børn har kun gavn af, at telefonen bliver lagt væk for en stund, fordi de derved lærer, at skærmtid kan styres, forklarer Andreas Lieberoth.
- Vænner man sig til at være sammen uden telefonen, vil det være nemmere at opsøge den slags samvær, end hvis man ikke har en klar model for det.
Det kan være en rigtig god idé at have nogle faste små regler, som både børn og voksne kan pege på, når mor eksempelvis begynder at arbejde under middagsmaden.
Så kan barnet sige 'det kan godt være, at dit arbejde er vigtigt, men det er jeg også', siger Andreas Lieberoth.
Har børnene på Fynslundskolen fat i den lange ende med deres seks bud på mobil-regler?
Giv dit besyv med her.
Afstemning - Hvornår bør mobiltelefonen lægges væk?
1.
Spisning2.
Efter skole3.
Lektie-tid4.
Film/tv i fællesskab5.
Læselektier (Mange børn skal læse et vist antal minutter om dagen)6.
Efter aftensmadenFacebookTwitterKopier linkEmner:Uddannelse|Kolding|JydskeVestkysten|Børnepasning




https://www.dr.dk/nyheder/indland/kommunalpolitiker-fundet-doed-i-sin-celle

IndlandKommunalpolitiker fundet død i sin celleRené Kauland var anklaget for drabsforsøg.
Sagen skulle være begyndt i dag.
Af Emma Toft06.
mar.
2019 kl.
11.
03Bemærk: artiklen er mere end 30 dage gammelLæs opGreve-byrådsmedlemmet René Kauland er afgået ved døden.
Det oplyser Midt- og Vestsjællands Politi.
René Kauland var anklaget i en sag om drabsforsøg mod en kvinde og grov vold mod et barn.
Han skulle have været for retten i dag, men retsmødet blev aflyst.
- Årsagen til aflysningen skyldes, at den tiltalte kommunalpolitiker onsdag morgen blev fundet død i sin celle i Slagelse Arresthus, skriver politiet i en pressemeddelelse.
Overfaldet skete i maj sidste år midt om natten, hvor René Kauland ifølge anklagen trængte ind i kvindens hjem, mens han var maskeret.
Her slog han kvinden, formentlig med en økse, og hun overlevede kun, fordi hun værgede for sig, hedder det i anklageskriftet.
Selv nægtede han sig skyldig i anklagerne, har hans forsvarsadvokat Henrik Stagetorn tidligere oplyst.
- Dødsfaldet bliver nu undersøgt nærmere af Sydsjællands og Lolland-Falsters Politi i samarbejde med kriminalforsorgen, oplyser Midt- og Vestsjællands Politi.
- De pårørende er underrettet om dødsfaldet, ligesom parterne i straffesagen også er informeret, lyder det videre.
René Kauland blev anholdt kort efter overfaldet og har siddet varetægtsfængslet siden.
Imens har han haft orlov fra byrådet i Greve, hvor han var valgt ind for Venstre og også havde posten som formand for Skole- og Børneudvalget.
FacebookTwitterKopier linkEmner:Henrik Stagetorn (advokat)|Midt- og Vestsjællands Politi|Sjælland|Lokalpolitik|Sydsjællands og Lolland-Falsters Politi




https://www.dr.dk/sporten/badminton/all-england-dag-1-gemke-laver-sensation-mod-chen-long

BadmintonAll England dag 1: Gemke laver sensation mod Chen LongDer er danskere i aktion 12 gange på All Englands førstedag.
Følg resultaterne her.
(ARKIV) Rasmus Gemke leverede en vaskeægte sensation her til aften i All England, da han slog Chen Long.
Af Peter Kobbersmed og Frederik Palle06.
mar.
2019 kl.
11.
00 | opdateret 07.
mar.
2019 kl.
09.
11Bemærk: artiklen er mere end 30 dage gammelLæs opARTIKLEN OPDATERES LØBENDEAll England er ét af de største sæsonmål for mange af verdens bedste badmintonspillere.
Onsdag starter den legendariske turnering, og en lang række af danske spillere skal i aktion.
Danskere i All EnglandDisse danskere skal i kamp ved dette års All England:Herresingle:Viktor AxelsenAnders AntonsenHans-Kristian VittinghusJan Ø.
JørgensenRasmus GemkeDamesingle:Mia BlichfeldtLine KjærsfeldtHerredouble:Kim Astrup og Anders Skaarup RasmussenMathias Boe og Carsten MogensenDamdouble:Maiken Fruergaard og Sara ThygesenMixeddouble:Niclas Nøhr og Sara ThygesenMathias Christiansen og Christinna PedersenFølg danskernes resultater herunder.
Boe og Mogensen får god start på farvel (kl.
11.
00)Den erfarne danske herredouble med Mathias Boe og Carsten Mogensen fik en god start på All England, som bliver parrets sidste turnering sammen.
Danskerne sejrede sikkert i to sæt over det sydkoreanske par Choi/Seo - 21-16 og 21-11.
Dermed er Boe og Mogensen videre til anden runde af All England, som duoen vandt i 2011 og 2015.
Sidste år nåede de to også finalen ved All England, men tabte.
Efter årets turnering får begge spillere nye makkere.
Mathias Boe skal spille med Mads Conrad, hvis gamle partner, Mads Kolding, fortsætter i en konstellation med Carsten Mogensen.
Ny herredouble er videre (kl.
14.
11)Onsdag eftermiddag fulgte Danmarks anden herredobule ved All England trop.
Anders Skaarup Rasmussen (th) og Kim Astrup i aktion ved årets All England mod Wahyu Nayaka og Ade Yusuf.
I et tæt opgør lykkedes det Kim Astrup og Anders Skaarup Rasmussen at spille sig videre til anden runde ved at besejre det indonesiske par Nayaka/Yusuf i tre sæt - 21-18, 15-21 og 22-20.
I anden runde møder de femteseedede danskere det malaysiske par Aaron Chia og Soh Wooi Yik.
Dansk mixeddouble må trække sig med skade (kl.
14.
20)Det blev en meget meget kort fornøjelse for Niclas Nøhr og Sara Thygesen ved All England.
Ved stillingen 7-3 til deres japanske modstandere Kohei Gondo og Ayane Kurihara måtte det danske par nemlig trække sig med en skade.
Det var Niclas Nøhr, der kunne mærke, at det ikke ville fungere at spille videre.
Sara Thygesen har også døjet med en knæskade, men er stadig med i turneringen i damedouble, hvor hun spiller sammen med Maiken Fruergaard.
Antonsen taber til andenseedet kineser (kl.
14.
29)21-årige Anders Antonsen var på forhånd ikke levnet de store chancer mod den andenseedede kineser Shi Yuqi.
Og selvom danskeren undervejs viste prøver på sit store talent, var han oppe mod overmagten.
Kinerseren vandt i to sæt: 21-17 og 21-16.
Anders Antonsen tabte sin kamp.
Shi Yuqi, der er nummer 2 på verdensranglisten, er forsvarende mester ved All England og avancerer med sejren over Antonsen til anden runde.
Anders Antonsen er i øjeblikket nummer 13 på verdensranglisten.
Vittinghus taber tæt kamp mod kineser (kl.
15.
53)Det så ellers rigtig godt ud efter første sæt for Hans-Kristian Vittinghus mod kinesiske Guangzu Lu, som han vandt 22-20, men derefter gik det den forkerte vej for danskeren.
Guangzu Lu er i skrivende stund nummer 20 på verdensranglisten, og han var i kontrol i resten af kampen.
Han vandt de efterfølgende to sæt med 21-15, 21-11.
Vittinghus fortæller til TV 2 Sport, at han var plaget af sygdom op til turneringen og følte det også gennem kampen.
Blichfeldt lever op til favoritværdighed (kl.
18.
04)Efter et par nederlag i træk sørger Mia Blichfeldt for at vende den dårlige danske stime til succes med en sejr over Pui Yin Yip fra Hong Kong.
Læs også:Landstræner er forsigtig før All England: 'Én dansk semifinale er målet'De to fulgtes ad i det meste af kampen, og det første sæt kom i danske hænder efter nogle tætte dueller med cifrene 22-20.
I andet sæt var der også kontakt mellem de to det meste af tiden, men til sidst rykkede Blichfeldt fra modstanderen.
Blichfeldt ligger nummer 17 i verden, mens Pui Yin Yip ligger nummer 37.
Axelsen sejrer efter store problemer (kl.
20.
42)Det holdt virkelig hårdt for den danske topspiller Viktor Axelsen i kampen mod den stærke indiske spiller Sameer Verma, der ligger nummer 14 i verden.
Danskeren kom virkelig dårligt fra start, og selvom han kommer tilbage mod slutningen af første sæt, så taber Axelsen 21-16.
Det var ikke meget bedre i andet sæt, men der viste han alligevel til tider sin klasse og vandt sættet 21-18.
I tredje sæt var han dog den klart stærkeste.
Her vandt han 21-12.
Nu skal han møde Guangzu Lu, der sendte Vittinghus ud af turneringen.
Flere skadesproblemer stopper damedouble (kl.
22.
10)Ligesom tidligere måtte et dansk par igen trække sig med en skade, og igen er det omhandlende Sara Thygesen.
Denne gang spillede hun sammen med Maiken Fruergaard.
De var ellers foran 12-11 mod Istarani og Pradipta fra Indonesien, men så kunne de ikke længere.
Kæmpe dansk sensation i herresingle (kl.
22.
17)Rasmus Gemke leverede en af turneringens største sensationer her til aften, da han slog badmintonstjernen Chen Long.
Og det gjorde han endda i to sæt.
Han kom flyvende fra start og spillet uimponeret mod kineseren, hvor han også tog første sæt 21-15.
I andet sæt lignede det længe, at det var Chen Longs tur til at folde sig ud, og han var foran stort i en lang periode.
Men det var Gemke fuldstændig ligeglad med.
Han kom tilbage og vandt sættet og dermed kampen 21-17.
Chen Long er nummer fire i verden, mens Gemke er nummer 32.
Jan Ø.
Jørgensen får god start på turneringen (kl.
22.
37)Det var svært at sætte en finger på Jan Ø.
Jørgensens indsats her til aften i All England.
Mod japaneren Kazumasa Sakai var danskeren dominerende igennem hele kampen og vandt sikkert.
Han vandt første sæt 21-10, og selvom det andet sæt blev mere tæt, så gik det også danskerens vej med 21-17.
I næste runde bliver det så et rent dansk opgør, når han skal op imod Rasmus Gemke, som chokerede tidligere på aftenen med en imponerende sejr over Chen Long.
Tidligt exit for stærk dansk mixeddouble (kl.
22.
42)Christinna Pedersen og Mathias Christiansen havde fået en meget svær lodtrækning i første runde, da de skulle op imod det japanske par Yuta Watanabe og Arisa Higashino, der ligger nummer tre i verden.
Danskerne trak ellers kampen i tre sæt, men efter to meget tætte sæt, så kom danskerne for langt bagefter i det sidste og afgørende og tabte derfor kampen.
Det blev 22-20, 21-23, 21-14 i japanernes favør.
Line Kjærsfeldt runder dagen af med manér (kl.
23.
16)Det blev lidt en blandet pose bolsjer for de danske spillere ved All England, men Line Kjærsfeldt fik sørget for, at dagen blev lukket godt med en sejr over kinesiske Yanyan Kai.
Danskeren slog hende i to tætte sæt, hvor 25-23, 21-15 og er dermed klar til anden runde i turneringen ligesom landsmandinden Mia Blichfeldt også er videre i damesingle.
ARTIKLEN OPDATERES LØBENDEFacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Badminton|TV 2 (tv-kanal)|England




https://www.dr.dk/sporten/badminton/ny-uro-i-dansk-badminton-ketsjerfirma-vil-politianmelde-forbundsdirektoer

BadmintonNy uro i dansk badminton: Ketsjerfirma vil politianmelde forbundsdirektørUdstyrsproducenten Yonex planlægger at anmelde Bo Jensen til politiet for dokumentfalsk.
Bo Jensen, direktør for Badminton Danmark, bliver formentlig af Yonex anmeldt til politiet.
Af Michael Sten Jensen i Lyon06.
mar.
2019 kl.
15.
05 | opdateret 06.
mar.
2019 kl.
17.
01Bemærk: artiklen er mere end 30 dage gammelLæs opBalladen i den danske badmintonverden er langt fra overstået, selv om der i januar kom en ny landsholdsaftale på plads.
Læs også:Konflikten er afsluttet: Badminton Danmark og spillere indgår ny aftaleYonex planlægger at anmelde Badminton Danmarks direktør, Bo Jensen, til politiet for dokumentfalsk.
I over en måned har Yonex udbedt sig svar fra Badminton Danmark på den henvendelse, som de rettede til forbundet i slutningen af januar.
Yonex bad dengang Badminton Danmark om at forholde sig til, at Bo Jensen skulle have manipuleret med e-mails under konflikten mellem de danske badmintonspillere og forbundet.
Og nu er tålmodigheden fra Yonex’ side altså sluppet op, fortæller Benni Holst Andersen, direktør for Scansport A/S, der er Yonex-direktør i Norden, i en mail.
- Vi har siden 23 januar 2019 afventet et svar fra enten Badminton Danmarks formand eller Badminton Danmarks hovedbestyrelse, men vi har desværre ikke fået nogen tilbagemelding.
- Vi sendte på vegne af Yonex Japan og Scansport A/S den 23.
januar 2019 et brev til Badminton Danmarks hovedbestyrelse vedrørende en konstrueret mail, som blev præsenteret af Bo Jensen (direktør i badminton Danmark) for de forhandlende parter som værende fra Yonex´s hoved kontor.
En sådan mail er imidlertid aldrig afsendt af Yonex´s hovedkontor.
- Da vi beklageligvis ikke har modtaget nogen tilbagemelding eller reaktion fra Badminton Danmark har vi i samråd med vores advokat vurderet, at vi nu vil overlade sagen til politiet med henblik på, at politiet herefter må vurdere om der er sket noget strafbart, herunder om den omtalte mail er dokument falsk.
Scansport A/S skriver, at de forventer at sende sagen videre til politiet inden for de næste ti dage.
Baggrund for anmeldelsenDet var på et møde den 22.
november i Idrættens Hus i Brøndby, at badmintonspillernes forhandlingsudvalg fik overleveret den ifølge Yonex sammenklippede mail, som nu kan føre til en politianmeldelse af Badminton Danmarks direktør, Bo Jensen.
Danskere sponseret af YonexViktor AxelsenChristinna PedersenMathias BoeCarsten MogensenJan Ø.
JørgensenKilde: www.
yonex.
dkTil stede på mødet var flere af spillerne fra forhandlingsudvalget samt spillernes repræsentant, Mads Øland, mens Badminton Danmark stillede op med sportschef Jens Maibom og direktør Bo Jensen samt en advokat.
I oplægget til en ny landsholdsaftale var der indhentet erklæringer fra en række af de udstyrsfirmaer, som kunne komme i klemme ved en ny landsholdsaftale, hvis spillernes individuelle sponsorater blev misligholdt.
Udstyrsfirmaerne Victor, Forza, Babolat, Li-Ning og RSL havde ingen problemer med oplægget til en ny aftale, og deres positive svar blev sat ind i samme mail, som svaret fra Yonex.
Yonex’ svar var underskrevet Taiji Suzuki, manager for internationale salg, men det er her, at forløbet tager en drejning.
Herunder kan du læse det brudstykke af mailen, som Bo Jensen ifølge Yonex har sat sammen fra en ældre mail-korrespondance.
Svarene fra Taiji Suzuki er nemlig, ifølge Yonex, klippet ud af en sammenhæng fra gamle mails, der går helt tilbage til efteråret i 2017 sendt mellem Bo Jensen og Taiji Suzuki.
I brevet til Badminton Danmark gør Yonex det klart, at Taiji Suzuki aldrig har sendt en mail af den karakter, som det blev udlagt for spillerne til forhandlingsmødet den 22.
november.
I brevet til Badminton Danmark står der således:- Vi har desværre konstateret, at mailen ser ud til at være sendt af Taiji Suzuki, men blandt andet indeholder detaljer fra en korrespondance mellem Bo Jensen, direktør for Badminton Danmark, Yonex Japan og Scansport A/S fra blandt andet efteråret 2017.
Disse detaljer er blevet klippet og klistret, og vigtige aspekter og krav fra den korrespondance er blevet fjernet.
- Yderligere har vi været i stand til at slå fast, at Taiji Suzuki aldrig har sendt en mail med det indhold, som fremgår af dokumentet, selv om det det ser sådan ud i dokumentet, der har Taiji Suzukis signatur som afsender.
Badminton Danmark siger, at de ikke har nogen kommentarer til sagen udover, hvad de har sagt tidligere i forhold til anklagerne fra Yonex.
FacebookTwitterKopier linkEmner:Badminton Danmark|Mads Øland (idrætsleder)|Suzuki|Badminton|Japan




https://www.dr.dk/nyheder/kultur/film/anmelder-fuldstaendig-forgabt-i-ny-kvindelig-superhelt-edderhyleme-en-befrielse

FilmlandSe temaAf Filmanmelder og vært på FilmlandPer Juul CarlsenFilm og serierAnmelder fuldstændig forgabt i ny, kvindelig superhelt: Edderhyleme en befrielse!
Brie Larson får med humor og charme følelseslivet i 'Captain Marvel' til at fremstå sjældent nuanceret, mener anmelder.
- Brie Larson er en fremragende skuespiller, der formår at give 'Captain Marvel' en skarp personlighed, skriver DR's anmelder.
(© Marvel Studios 2019)06.
mar.
2019 kl.
11.
01Bemærk: artiklen er mere end 30 dage gammelLæs opEgentlig burde fans af Marvel-forlagets tegneserier være ekstatiske af glæde.
Filmene om deres helte sidder jo mere eller mindre på al flæsket for tiden.
Der er ikke plads til mange andre store, effektbuldrende film i biograferne; især ikke når den evige superheltekonkurrent, forlaget DC, halser bagefter og forsøger æde noget af succesen med præcis samme slags film.
Selv en sikker blockbuster-klippe som 'Star Wars' har trukket sig tilbage.
Pladsen ved siden af Marvel er blevet for trang.
'Captain Marvel'Instruktør: Anna Boden & Ryan FleckMedvirkende: Brie Larson, Samuel L.
Jackson, Jude LawPremiere: 6.
marts 2019Fans vrede over kvindelig Captain MarvelAlligevel har rigtig mange Marvel-fans ondt et vist sted i de her dage.
Én af deres gamle helte har nemlig fået en kønskorrigerende operation.
Det vil sige, egentlig har 'Captain Marvel'-figuren en temmelig fortumlet fortid på forskellige forlag og med diverse personligheder, også som kvinde.
Og hvis ret skal være ret i de her fake news-tider, er det måske ikke så meget Marvel-fans som højresnoede trolls, der har smerter i rumpetten.
Brie Larson vandt i 2016 både en Oscar-, Bafta- og Golden Globe-pris for sin rolle i filmen 'Room'.
Nu er hun aktuel i en noget anden type film.
(© Marvel Studios 2019)I hvert fald har filmsiden Rotten Tomatoes været nødt til at lukke dele af deres features ned, fordi de er blevet bombarderet med hadefulde ytringer fra folk, der ikke vil se 'Captain Marvel'.
Det er en fast del af spillet på de amerikanske filmsites, når Hollywood strækker sig i den politiske korrektheds navn.
Også den nye 'Ghostbusters'-film, med fire kvinder i stedet for de oprindelige fire mænd, og Marvel-filmen 'Black Panther', der finder sted i Afrika, blev udsat for hadske troldeangreb.
Det virker pænt sagt som en besynderlig reaktionær tilgang til superhelteuniverset, der jo aldrig ligefrem har været bundet op på rationel tænkning og logik.
Altså, hvis en mand i blå trikot og med røde underbukser uden på kan få tiden til at gå baglæns ved at flyve lynhurtigt rundt om Jorden, er der vel ikke nogen logik, der forhindrer en kvinde i at være røvstærk.
Ét eller andet sted handler det vel om menneskets evolution.
Vi har brug for at flytte og forandre os.
© drPer Juul CarlsenFilmtossen Per Juul Carlsen er vært for Filmland Podcast samt anmelder på Kulturen på P1.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Brie Larson er fremragendeOg desuden er kvindelige superhelte edderhyleme en befriende fornyelse til et superhelteunivers, der gentager sig selv om og om igen.
Der er kort sagt rigtig mange gode grunde til at gøre 'Captain Marvel' til en kvinde.
Og her er én til: Brie Larson er en fremragende skuespiller, der formår at give 'Captain Marvel' en skarp personlighed, ikke nødvendigvis som superhelt – det sørger effektafdelingen for – men som det menneske, der er blevet en superhelt.
Det er Larson, der gør det til en oplevelse at følge hendes rejse i 'Captain Marvel' – fra en ung heltekriger af den stolte race Kree, der forsøger at bekæmpe sin ærkefjende (den onde Skrull'er), til det væsen, hun efterhånden indser, hun var, før hun endte som Kree.
Det er Larson, der med humor, charme, gåpåmod og følsomhed får følelseslivet inde i 'Captain Marvel' til at fremstå sjældent nuanceret.
Kun galleriet i de to 'Guardians of the Galaxy'-film – et par af Marvels bedste film – har en lige så levende og rørende baggrund.
Og så fungerer USA i 1990'erne i øvrigt glimrende som bagtæppe for historien i 'Captain Marvel'.
Især alle de tørre kommentarer til computerverdenens langsommelighed i 1990'erne går rent ind.
Brie Larson spiller over for blandt andre Jude Law i filmen, der også har stjerner som Samuel L.
Jackson og Annette Bening på rollelisten.
Filmen er kun opvarmningTil gengæld hæmmer det filmen, at den så tydeligt er et mellemlægspapir, der varmer op til forårets helt store Marvel-film, den fjerde Avengers-film, 'Endgame', hvor Captain Marvel formentlig skal gå forrest i kampen for at besejre skurken Thanos og redde Jorden.
Det havde været smukkere at give 'Captain Marvel' sit eget univers, sin egen personlige historie, i stedet for hele tiden at flette Marvel-filmene på kryds og tværs.
Men okay, nogle af os glæder os allerede til at se Brie Larsons hår blæse smukt i vinden, mens hun giver Thanos et los i bollerne.
Hvornår får en transkønnet superhelt i øvrigt sin egen film?
Læs også:Glem 'Twilight' og 'Hunger Games': Hollywood-stjerne stråler i ny film om teenage-kærlighed(© Marvel Studios 2019)FacebookTwitterKopier linkEmner:Fødevarer|Afrika|USA




https://www.dr.dk/sporten/fodbold/superliga/rumaensk-mestertraener-skal-redde-vejle-fra-nedrykning

SuperligaRumænsk mestertræner skal redde Vejle fra nedrykningVejle har udnævnt rumæneren Constantin Galca som cheftræner.
Constantin Galca har tidligere ført Steaua Bukarest til det rumænske mesterskab.
06.
mar.
2019 kl.
12.
47Bemærk: artiklen er mere end 30 dage gammelLæs opDet bliver den 46-årige rumæner Constantin Gâlcă, som skal forsøge at sikre Vejle Boldklub endnu en sæson i Superligaen.
Den jyske klub har onsdag på sin hjemmeside offentliggjort Gâlcă som ny cheftræner, efter at italieneren Rodolfo Sormani efter eget ønske blev løst fra kontrakten tirsdag.
Rumæneren har fået en etårig kontrakt.
Læs også:Trænerbombe i Superligaen: Sormani stopper øjeblikkeligt i Vejle– Vi får en træner ind, der er kendt som en stor motivator, og som kender til presset omkring nødvendigheden af kontinuerlige præstationer på banen, og ikke mindst er Constantin Gâlcă vant til at arbejde med en international trup, siger Vejles bestyrelsesformand, Andrew Zolotko.
Gâlcă har senest været træner i Saudi-Arabien, hvor han i november 2017 forlod Al-Fayha efter knap et halvt år.
Forinden var han i et lille halvt års tid hos Al-Taawoun.
Hans største bedrift som træner var i sæsonen 2014/2015, hvor han i hjemlandet førte Steaua Bukarest til mesterskabet og to pokaltriumfer.
Han har også været cheftræner i en halv sæson for spanske Espanyol.
Læs også:Vejle-assistent om Sormani-ballade: 'Tv-billederne er klippet godt'Gâlcă har angiveligt holdt øje med klubben i et par år og har gode minder om især en ikonisk spiller fra klubben.
- Jeg så Vejle Boldklub spille i efteråret 1985, da jeg var dreng.
Her mødte de Steaua Bukarest, og Allan Simonsen scorede i Bukarest, siger den nye Vejle-træner til klubbens hjemmeside.
- Allan Simonsen gjorde stort indtryk på mig.
Den lille tekniker og den røde trøje satte aftryk i mig.
- Da Vejle Boldklub fik sin nye ejerkreds i 2016, begyndte jeg at holde øje med klubben igen, og derfor er jeg også klædt på til opgaven.
Som spiller brød Gâlcă igennem hos Steaua Bukarest i starten af 1990'erne og tog siden turen til Spanien, hvor han nåede at tørne ud for Mallorca, Espanyol, Villarreal, Zaragoza og Almeria.
Han nåede 68 landskampe for Rumænien, med hvem han deltog ved VM i 1994 og 1998 samt EM i 1996 og 2000.
Adolfo Sormani valgte tirsdag at trække sig fra cheftrænerposten.
Italienske Adolfo Sormani valgte tirsdag at trække sig fra cheftrænerposten, da han følte, at der skulle friske kræfter til at for hjælpe holdet i kampen for overlevelse i Superligaen.
Vejle rykkede op i landets bedste række i sommer, men oprykkerne har haft det svært og indtager sidstepladsen med to runder tilbage af grundspillet.
Det er blot blevet til fire sejre i sæsonens hidtidige 24 ligakampe.
Sormani kom til klubben i sommeren 2017.
I første forsøg lykkedes det ham at sikre holdet oprykning til Superligaen.
/ritzau/FacebookTwitterKopier linkEmner:Vejle|Vejle Boldklub|Bukarest|Fodbold|Allan Simonsen (fodboldspiller)




https://www.dr.dk/nyheder/indland/indisk-oberstloejtnant-med-cowboy-skaeg-fik-danske-f16-piloter-til-spaerre-oejnene

IndlandIndisk oberstløjtnant med cowboy-skæg fik danske F16-piloter til at spærre øjnene opKonfrontationen mellem Indien og Pakistan blev på et splitsekund aktuel for det danske flyvevåben.
Den indiske jagerpilot Abhinandan Varthaman blev en helteskikkelse i sit hjemland, efter han angiveligt blev den første til at nedskyde et F16-jagerfly i luftkamp.
Samme type fly, som det danske flyvevåben benytter.
Af Mads Korsager Nielsen06.
mar.
2019 kl.
10.
48Bemærk: artiklen er mere end 30 dage gammelLæs opI sidste uge blev Abhinandan Varthaman symbolet på konfrontationen mellem atommagterne Indien og Pakistan.
Siden da er den indiske jagerpilot, der blev skudt ned i sit kampfly under stridighederne, blevet symbol på noget helt andet.
Senere har det indiske militær meddelt, at det angiveligt lykkedes ham at nedkæmpe en pakistansk F16-jager i luftkamp over den omstridte Kashmir-region.
Kampfly af to generationerMIG 21 Bison (60 år)Flytypen så dagens lys i 1959 i det daværende Sovjetunionen.
I dag benytter det indiske flyvevåben en moderniseret version, der kaldes 'Bison'.
Flyets rolle er at komme hurtigt i luften og tage kampen op med angribende fly.
F16 Fighting Falcon (41 år)Siden 1978 har F16 udgjort rygraden i store dele af den vestlige verdens luftforsvar.
Det danske flyvevåben benytter flyet, der er blevet moderniseret mange gange.
Pakistan har en version, der svarer til de fly, som Danmark tidligere sendte ud på missioner i Kosovo og Irak.
Hvis det passer, er det første gang i verdenshistorien, at kampfly-bestselleren F16 er blevet uskadeliggjort af en flyvende modstander.
Oven i købet en aldrende en af slagsen.
Det har fået jagerpiloter i hele Nato-alliancen til at spærre øjnene op.
Heriblandt også i Danmark, hvor F16 har været trumfen i flyvevåbnets arsenal siden 1980'erne.
- Jeg tror, at de danske F16-piloter følger den her episode med interesse.
Hvis det er rigtigt, er det første gang nogensinde, at en F16 er blevet skudt ned i 'air-to-air-luftkamp' og efter det, jeg har kunnet analysere mig frem til, så er det sandsynligt, at det er sket, forklarer militæranalytiker Jakob Asmund fra Forsvarsakademiets Center for Luftoperationer.
Stridigheder over Kashmir-regionenOberstløjtnant Abhinandan Varthaman med det karakteristiske gunslinger cowboy-overskæg, der siden er blevet kult i Indien, var en del af konfrontationerne, der i sidste uge fandt sted mellem Indien og Pakistan over Kashmir-regionen.
En kunde i en barbersalon i Ahmedabad, Indien, får trimmet sit overskæg på samme måde, som jagerpiloten Abhinandan Varthaman.
 Arbejdere i New Delhi bærer masker, der forestiller Abhinandan Varthama og premierminister Narendra Modi, for at fejre pilotens frigivelse.
 Arbejdere i New Delhi bærer masker, der forestiller Abhinandan Varthama, for at fejre pilotens frigivelse.
 Skoleelever i Ahmedabad, Indien, med påmalede overskæg a la jagerpilotens.
1 / 4En kunde i en barbersalon i Ahmedabad, Indien, får trimmet sit overskæg på samme måde, som jagerpiloten Abhinandan Varthaman.
1 / 4Arbejdere i New Delhi bærer masker, der forestiller Abhinandan Varthama og premierminister Narendra Modi, for at fejre pilotens frigivelse.
2 / 4Arbejdere i New Delhi bærer masker, der forestiller Abhinandan Varthama, for at fejre pilotens frigivelse.
3 / 4Skoleelever i Ahmedabad, Indien, med påmalede overskæg a la jagerpilotens.
4 / 4Regionen er delt mellem Indien og Pakistan og har siden 1947 været genstand for adskillige stridigheder.
Denne gang primært i luften, hvor både Indien og Pakistan gennemførte luftangreb på modpartens side af regionsgrænsen.
Fly med 60 år på bagenUnder en af konfrontationerne blev Abhinandan Varthaman sendt i luften i sin sovjetisk udviklede MIG 21 Bison-jager, der er en flytype med 60 år på bagen.
Her skulle han dæmme op for pakistanske fly - heriblandt angiveligt amerikansk byggede Lockheed Martin F16-kampfly, som også Danmark benytter - der angreb mål på den indiske side af regionsgrænsen.
Under kampene blev han selv skudt ned, men forinden lykkedes det ham angiveligt at nedskyde en F16, oplyste indiske myndigheder efterfølgende.
En påstand som det pakistanske militær dog har afvist.
Episoden har efterfølgende udviklet sig til en ophedet informationskrig mellem de stridende nabolande, hvor påstand står mod påstand.
Indisk udviklet taktikIfølge Jakob Asmund fra Forsvarsakademiet er det sandsynligt, at nedskydningen kan have fundet sted.
Forklaringen på det kan være, at Indien har udviklet og forfinet en taktik, der bringer den aldrende sovjet-veteran i spil nøjagtigt dér, hvor den er bedst.
- Der er sandsynligvis sket det, at nogle af Indiens nyere fly-typer holdt de pakistanske F16 beskæftigede.
Først til sidst har man nok sendt MIG21’erne afsted, og hvis de i høj fart fløj tæt ved jorden og først i sidste øjeblik steg stejlt op mod fjenden, har de teoretisk haft overraskelsesmomentet.
På den måde ville de pakistanske fly have svært ved at se dem på en radar, hvilket gav de hurtige MIG'ere endnu en fordel, siger militæranalytikeren.
Episode afslører sprækkeEpisoden har afsløret en potentielt blød sprække i de traditionelt usårlige Nato-luftvåben, hvor F16-flyet længe har udgjort rygraden.
- Der er så mange aspekter i det, der er sket, så det ikke kan overføres direkte til danske F16-operationer.
Derfor forestiller jeg mig ikke, at det vækker bekymring.
Men der er ingen tvivl om, at vestlige lande er opmærksomme og klar på trusler som denne nu, hvis man skulle komme op mod lande med lignende teknologi, konstaterer Jakob Asmund, der også understreger, at der næppe er tale om en svaghed hos F16-kampflyet, men snarere forskelle mellem de indiske og pakistanske piloter.
Piben får anden lyd i nyt flyUnder alle omstændigheder kan de danske piloter glæde sig over, at den nyfundne sprække bliver lukket, når F16 inden længe bliver afløst af F35 herhjemme.
- Teknologisk vil F35 have en stor fordel mod taktikker som den, der formentlig er anvendt her.
Den har en bedre radar, der kan opdage fjenden, før de går i luften, så en dansk pilot i en F35 vil være overlegen i sådan et scenarie, hvis det skulle komme dertil, forklarer Jakob Asmund.
Det er meningen, at de danske F35-kampfly skal være klar til at deltage i internationale operationer i 2025.
Artiklen er blevet opdateret med oplysningen om, at den påståede nedskydning ikke er blevet bekræftet af det pakistanske militær og affæren har senere udviklet sig til en form for informationskrig mellem de to lande.
En indisk MIG-21 Bison af samme type, som den oberstløjtnant Abhinandan Varthama fløj.
 F-16 kampfly fra Pakistan under en flyopvisning i Karachi i 2017.
1 / 2En indisk MIG-21 Bison af samme type, som den oberstløjtnant Abhinandan Varthama fløj.
1 / 2F-16 kampfly fra Pakistan under en flyopvisning i Karachi i 2017.
2 / 2FacebookTwitterKopier linkEmner:Indien|Flyvevåbnet (Danmark)|Pakistan|Luftvåben|Militær




https://www.dr.dk/nyheder/kultur/film/kvinderne-giver-maendene-smaek-de-mest-raa-superhelte-er-faktisk-kvinder

TroldspejletSe temaFilm og serierKvinderne giver mændene smæk: De mest rå superhelte er faktisk kvinderDet er en misforståelse, at superhelte skal være mænd.
Nogle af de mest rå er nemlig kvinder som Captain Marvel, der har filmpremiere i dag.
Green Lantern, Batwoman og Superwoman er nogle af de kvindelige superhelte, der har banket løs på skurke.
(© DC Comics)Af Jakob Stegelmann / Troldspejlet06.
mar.
2019 kl.
14.
31Bemærk: artiklen er mere end 30 dage gammelLæs opHvis man tror, at superhelte er for drenge, og at superhelte kun kan være mænd - så er man helt galt på den.
Og når det vækker opsigt, at Marvel som noget nyt kalder den kvindelige superhelt Captain Marvel, er det måske i virkeligheden et forsøg på at give den nye film reklame ved at gøre det kontroversielt, at helten er en kvinde.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Mange er hoppet på limpinden, og nørder, der ikke er så tjekkede, som de tror, vrøvler på sociale medier om, at det skulle være et udslag af rabiat feminisme, som Marvel dermed lefler for, og at superheltehvervet skulle være forbeholdt mænd.
Men hvis de havde tjekket tegneseriehistorien, ville de have opdaget, at kvinderne har været med helt fra starten.
Faktisk er nogle af de sejeste superhelte fra de allerførste år kvinder.
Wonder-Woman kom tre år efter SupermanSuperman kom i 1938, men da der dengang var lige så mange piger som drenge, der læste tegneserier, dukkede der hurtigt kvinder med superkræfter op i kioskerne.
Woman in red.
(© Nedor Comics)Wonder-Woman kom allerede tre år efter, og hun har bevaret sin position som en af de største.
Men før Wonder-Woman kom i 1940 Woman in Red.
En politikvinde, der var træt af manglende beføjelser i politiet og derfor ordnede forbrydere efter arbejdstid - klædt i rødt.
Der var mange i samme periode: Lady Satan myrdede nazister under Anden Verdenskrig, Black Widow var udsendt for helvede for at hente forbrydere, og Ghost Woman var superhelt fra det hinsides.
Miss Fury er en kat, Namora er halvt fisk, og Moon Girl får superkræfter med en månesten.
Alle sammen kvindelige superhelte, man kunne læse om - for 75 år siden.
Wonder Woman i 1968.
(© DC Comics)Wonder-Woman åbnede tøjbutikDet gik dog tilbage for de kvindelige helte 50'erne.
Wonder-Woman åbnede en tøjbutik, og Catwoman var mest bekymret for sit udseende.
Det var en skidt periode for alle superhelte: Tegneserier blev kaldt skadelige for børn, og superheltebladene lukkede på stribe.
Men i 70'erne kom de seje superheltekvinder tilbage, og nu skruede de bissen på.
Supergirl blev hårdkogt, og Storm og Phoenix fra 'X-Men' var de nye.
De var rå og ofte meget brutale over for skurkene.
Elektra var tilmed lejemorder, og Phoenix blev til Dark Phoenix, der endte med at udslette hele planeter.
Black Widow fra 'Avengers' er heller ikke ligefrem blid over for sine modstandere.
Miss Marvel opstod i 60'erneDet var i den seje og rå ånd, at Miss Marvel opstod.
Vi skal faktisk helt tilbage til 1968 for at finde den første version, men den endelige udgave er fra 1977 - og det er hende, Brie Larson spiller i den nye film.
Oscar-vinderen Brie Larson spiller Captain Marvel i den aktuelle film af samme navn.
(© Chuck Zlotnick/Marvel Studios 2019)Tilnavnet Captain overtog hun fra en mandlig helt, der blev dræbt i 1982.
Der er derfor intet nyt i en kvindelig superhelt - og superhelte har aldrig været forbeholdt drenge.
Læs også:Anmelder fuldstændig forgabt i ny, kvindelig superhelt: En befriende fornyelseFacebookTwitterKopier linkEmner:Kriminalitet|Detailhandel




https://www.dr.dk/nyheder/indland/havorn-fundet-dod-med-hagl-i-kroppen

IndlandHavørn fundet død med hagl i kroppen Miljøstyrelsen vurderer, at den er blevet skudt og har meldt sagen til politiet.
Den ørn, der efterfølgende er fundet død, er den til venstre på billedet.
(Foto: Dansk Ornitologisk Forenings Ørnetv www.
ørnetv.
dk © DOF)06.
mar.
2019 kl.
10.
27Bemærk: artiklen er mere end 30 dage gammelLæs opRETTELSE: Der er redigeret i denne artikel, da det tidligere fremstod som om, at man med 100 procents sikkerhed kunne konkludere, at en jæger stod bag drabet på ørnen.
Det var der ikke belæg for på det tidspunkt, hvor artiklen blev publiceret, og det afsnit er derfor fjernet.
En havørn er fundet død ved et reservat ved Saksfjed-Hyllekrog på Lolland.
Miljøstyrelsen vurderer, at den er blevet skudt og har nu politianmeldt sagen.
Det oplyser Miljøstyrelsen på sin hjemmeside.
Havørnen er blevet undersøgt af DTU Vildtundersøgelser, og her er der påvist to hagl i fuglen.
Forgiftede og skuddræbte fugleIfølge Dansk Ornitologisk Forening har der været 27 tilfælde om forgiftning eller forsøg på det i perioden fra 2008 til 2017.
Det er blandt andet gået ud over 11 glenter, otte havørne, otte musvåger, seks tårnfalke, én fjeldvåge og én kongeørn.
Det er blandt andet nervegiften carbofuran, der er blevet anvendt ved forgiftning af fuglene.
Tidligere sager om skuddræbte ørne omfatter bl.
a.
en kongeørn ved Limfjorden i 2016 og en havørn ved Saltbækvig i 2009.
- Det er overvejende sandsynligt, at fuglen er død som følge af skud, skriver DTU ifølge Miljøstyrelsen.
Egon Østergaard, formand for DOF Birdlife Danmark, kalder det en "forfærdelig" hændelse.
Ikke første gangI marts 2016 blev en kongeørn fundet skudt nær Limfjorden.
Den syv år gamle rovfugl havde mindst 20 hagl i kroppen.
Den døde havørn på Lolland blev fundet 15.
februar cirka et par kilometer fra reden.
Få dage før fundet af den døde ørn, blev ørnen, der er en hun, set på reden sammen med hannen på webkameraet.
Her var parret i gang med at forberede sig på at yngle i år.
Havørnen var op til midten af 1800-tallet udbredt i det meste af Danmark.
Men i 1911 forsvandt den som ynglefugl herhjemme grundet intensiv jagt.
Havørnen genindvandrede først til Danmark i 1995 og har siden været i langsom fremgang.
Rovfugle, herunder havørne, har siden 1967 været fredede i Danmark.
/ritzau/FacebookTwitterKopier linkEmner:Miljøstyrelsen|Danmarks Tekniske Universitet|Fugle|Lolland|Jylland




https://www.dr.dk/nyheder/kultur/r-kelly-staar-frem-efter-paedofilianklager-jeg-kaemper-mit-fucking-liv

KulturR.
Kelly står frem efter pædofilianklager: Jeg kæmper for mit fucking livI det første tv-interview efter nye anklager afviser R&B-sangeren alt.
Af Jens Andersen og Tobias Sydradal (video)06.
mar.
2019 kl.
09.
29 | opdateret 06.
mar.
2019 kl.
09.
39Bemærk: artiklen er mere end 30 dage gammelLæs opI sidste måned blev den amerikanske sanger og producer R.
Kelly sigtet for ti tilfælde af seksuelle overgreb mod fire forskellige ofre – tre af dem var mindreårige, da overgrebene angiveligt fandt sted.
R.
Kelly står nu frem i et interview med den amerikanske tv-station CBS.
Her benægter han alle anklager.
- Er det kamera rettet mod mig?
spørger R.
Kelly, inden han henvender sig direkte til seerne.
- Brug jeres sunde fornuft.
Glem, hvad I mener om mig.
Had mig, hvis I ønsker det.
Elsk mig, hvis I ønsker det.
Men brug jeres sunde fornuft.
Hvor dumt ville det være af mig – med min vanvittige fortid og de ting, jeg har været igennem?
siger en tydeligt påvirket R.
Kelly blandt andet.
- Stop det.
Jeg har ikke gjort det her.
Det er ikke, hvem jeg er.
Jeg kæmper for mit fucking liv!
Læs også:Ukendt kvinde betaler: Overgrebssigtet R.
Kelly ud af fængsel mod kautionR.
Kelly har siden starten af 1990'erne flere gange været beskyldt for seksuelle overgreb mod mindreårige, men er aldrig blevet dømt.
I 1994 giftede han sig som 27-årig med den dengang blot 15-årige sangerinde Aaliyah.
Det ægteskab blev senere annulleret.
I 2002 blev R.
Kelly anklaget for 21 tilfælde af børnepornografi, der inkluderer samleje, oralsex, urinering og andre seksuelle handlinger.
Politiet i Chicago anklager ham for at filme hver akt og at lokke en mindreårig til at deltage i dem.
I 2008 blev han frikendt, da juryen ikke mente at kunne påvise, at kvinden i filmen var mindreårig.
R.
Kelly bliver i interviewet spurgt ind til, om han på intet tidspunkt har været sammen med mindreårige.
- Jeg sidder her og siger dette: Jeg har haft to sager førhen, som jeg tidligere har sagt, at jeg ikke vil tale om på grund af den igangværende sag.
Men jeg vil sige dig dette: Folk dykker ned i min fortid, det er præcis, hvad de gør, og de prøver at lægge alt det sammen med det, der sker nu.
For at få alt det, der sker nu, til at fremstå som sandheden, siger R.
Kelly, der risikerer op til 70 års fængsel, hvis han bliver kendt skyldig for de seneste anklager.
Idiotisk at drive sexkultI 2002 blev R.
Kelly anklaget for 21 tilfælde af børnepornografi, men blev frikendt seks år senere.
Dengang var en del af bevismaterialet en videooptagelse med R.
Kelly, der havde sex med og urinerede på en mindreårig.
Pigen på videooptagelsen kunne dog ikke identificeres, selvom anklagerne havde en klar idé om, hvem hun var.
Flere vidner bekræftede pigens identitet.
Pigen selv og hendes nærmeste familie nægtede dog, at det var hende, der optrådte på videoptagelsen.
Hendes identitet og dermed alder kunne derfor ikke fastslås.
R.
Kelly blev frikendt.
- Når du vinder en sag, så kan du ikke blive dømt for det på et andet tidspunkt.
Det er ikke fair.
Vinder du en sag, så har du vundet en sag, siger R.
Kelly i interviewet om de tidligere anklager.
R.
Kelly meldte sig selv til politiet i Chicago den 22.
februar og er siden blevet løsladt, efter at en kaution på 100.
000 dollar er blevet betalt af en kvindelig bekendt.
R.
Kelly må ikke have kontakt med kvinder under 18 år, mens han er på fri fod.
Centralt i de nyeste anklager mod den 52-årige sanger er en anden videooptagelse, hvor R.
Kelly udfører diverse seksuelle handlinger med en blot 14-årig pige.
I videoen refererer både R.
Kelly og pigen selv til pigens kropsdele som '14-årige'.
Den aktuelle retssag mod R.
Kelly kommer efter en meget omdiskuteret dokumentar 'Surviving R.
Kelly', hvor adskillige kvinder er stået frem og har fortalt om overgreb begået mod dem af R.
Kelly.
I flere af tilfældene skulle overgrebene været begået, da kvinderne var mindreårige.
R.
Kelly bliver i dokumentaren beskyldt for at drive en form for sexkult, hvor han hjernevasker unge kvinder og fastholder dem i sit harem mod deres vilje.
Også de påstande afviser R.
Kelly i interviewet.
- Hvorfor skulle jeg gøre det?
Hvor dumt ville det være for R.
Kelly med tanke på alt det, som jeg har været igennem i min meget fjerne fortid.
At holde nogen tilfangetagen?
Hvor dum ville jeg lige være?
siger R.
Kelly.
Du kan se en bid af interviewet med R.
Kelly øverst.
Den bid er samtidigt foreløbigt det eneste, der er offentliggjort.
CBS sender hele interviewet i to dele over de næste par dage.
FacebookTwitterKopier linkEmner:R.
Kelly (musiker)|CBS Corporation|Radikale Venstre|Copenhagen Business School




https://www.dr.dk/nyheder/viden/klima/danmark-har-faaet-11-nye-oeer-paa-bare-tre-aar

KlimaDanmark har fået 11 nye øer på bare tre årSærligt fuglene kan glæde sig over, at der er kommet 11 nye øer til syne i de danske farvande siden 2015.
Splitterne på en af to kunstige øer i Harboøre Fjord, som Naturstyrelsen anlagde i 2017.
De 11 nye øer er i modsætning til øerne i Harboøre Fjord opstået naturligt.
(© Naturstyrelsen)06.
mar.
2019 kl.
09.
48 | opdateret 11.
mar.
2019 kl.
09.
08Bemærk: artiklen er mere end 30 dage gammelLæs opHavet nord for Møn forandrer sig.
Siden 2015 er der dukket hele seks nye øer op i området.
Og det er især godt nyt for de fugle, der yngler i området.
De har nemlig fået mere plads.
Ved Nissum Fjord i Vestjylland er der også kommet fem nye øer - men de er noget mindre end dem ved Møn.
- Nye øer opstår ved, at der sker en erosion fra vores landområder og ud i havet.
Det sker oftest fra høje skrænter, hvor materiale skrider ned, og det bliver så transporteret af havstrømmene, fortæller Jes Aagaard, naturvejleder ved Naturstyrelsen.
Men det er nu ikke, fordi vi skal forvente, at Danmark får decideret vokseværk.
De 11 øer består hovedsageligt af sand og har tilsammen et areal på 63 hektar.
Det er omtrent det samme areal som Danmarks 78.
største ø, Hjelm.
Den største ø ligger ved øen Sækkesand nord for Møn og er på 36 hektar.
De fem øer i Nissum Fjord er til sammen 0,6 hektar.
Det oplyser Miljø- og Fødevareministeriet i en pressemeddelelse.
Havstrømme afgør øernes placering- Når havstrømmen aftager et sted, så aflejres materialet, og der vil over tid kunne skabes en ø.
Aflejringerne sker ofte omkring næs og lignende, og der kan man få øer, der ligger som perler på en snor, siger Jes Aagaard.
Nogle øer opstår altså, mens andre forsvinder, og det er en hel central del af naturen.
- Vand og strøm ændrer vores landskab, og sådan har det været altid.
Danmark er et istidslandskab, der er skabt af ismasser, der har møbleret rundt på sand- og lermaterialer.
- Efterfølgende har havet eroderet kyster nogle steder og aflejret det materiale et andet sted.
Men hvis havstrømmene ændrer sig, så risikerer man også, at en lavvandet ø eroderer væk igen, siger Jes Aagaard.
Nye øer er gode ynglestederDe små nye øer er helt centrale for naturen, fortæller naturvejlederen.
- De her isolerede øer, der ligger kystnært, har en kolossal betydning for mange af vores kystfugle og vadefugle.
De er sikre reservat at yngle på, for her kommer ikke en ræv ud og plyndrer æggene, siger Jes Aagaard.
I mange år har øerne nord for Møn været defineret som holme, da man kun kunne sejle omkring dem, når der var højvande.
Det er nu ændret, og derfor kan man officielt betegne dem som øer.
På grund af øernes store betydning for fuglelivet er det forbudt at færdes på øerne omkring Sækkesand i yngletiden fra 1.
marts til 31.
juli.
/ Ritzau /FacebookTwitterKopier linkEmner:Miljø- og Fødevareministeriet|Møn|Jylland|Miljø og natur|Havmiljø




https://www.dr.dk/nyheder/politik/seks-nye-kandidater-er-klar-klaus-riskaer-pedersen

PolitikSeks nye kandidater er klar for Klaus Riskær PedersenPartiet arbejder fortsat på at kunne stille op i alle storkredse.
Klaus Riskær Pedersen forbereder sit parti til det kommende folketingsvalg.
Seks nye kandidater er kommet til.
(Arkivfoto).
06.
mar.
2019 kl.
09.
03Bemærk: artiklen er mere end 30 dage gammelLæs opFørst var de fire, så var de tre.
Nu er de ni.
Klaus Riskær Pedersen har fundet yderligere seks folketingskandidater, fremgår det af partiet Klaus Riskær Pedersens hjemmeside.
Den tidligere finansmand annoncerede midt i februar tre kandidater for partiet udover sig selv til det kommende folketingsvalg ved navn Peter Hjort, Rolf David Gøtze og Christina Asklund.
De to førstnævnte er stadig kandidater, og partiet er dermed oppe på i alt ni folketingskandidater inklusiv formanden.
Christina Asklund blev fyret som kandidat af Klaus Riskær bare to dage efter sit annoncerede kandidatur.
Over for pressen begrundede Riskær fyringen med, at Asklund "vil få problemer med at klare mediepresset".
Klaus Riskær Pedersen udtalte i februar, at partiet planlagde at stille op i alle ti storkredse.
De nye folketingskandidater er Søren Sølfeldt, Morten Pihl-Andersen, Martin Nordstjerne Rasmussen, Anette Prang, Gert Dyrn og Mogens Birkelund.
/ritzau/FacebookTwitterKopier linkEmner:Klaus Riskær Pedersen (erhvervsleder)|Valg og folkeafstemninger




https://www.dr.dk/nyheder/indland/bornehavebarn-havde-tasken-fuld-af-hash-far-straffet-med-faengsel

IndlandBørnehavebarn havde tasken fuld af hash - far straffet med fængselBarnets far indrømmede at have placeret stofferne i børnehaven.
En mand gemte stoffer i sit barns børnehave, og han er nu blevet straffet med fængsel i et år og ni måneder.
06.
mar.
2019 kl.
09.
26 | opdateret 06.
mar.
2019 kl.
15.
22Bemærk: artiklen er mere end 30 dage gammelLæs opDa en pædagog i november ville hente et barns madkasse i børnehavens garderobe, gjorde den ansatte et foruroligende fund.
I stedet for madpakken fik pædagogen øje på en pose, med hvad der viste sig at være 3640,7 gram hash, i barnets taske.
Det skabte stort postyr i børnehaven i Kolding, hvor politiet blev tilkaldt, og barnets far, som var til møde i børnehaven, blev visiteret.
På ham fandt politiet 80 gram kokain.
Sådan forklarer anklager Bjørn Dahl Larsen, som mødte ved Retten i Kolding, hvor den nu 40-årige far har tilstået hændelsesforløbet.
For forbrydelsen valgte retten tirsdag at straffe faren med fængsel i et år og ni måneder.
Tæt på at blive fanget tidligereDen 40-årige mand valgte at modtage dommen og blev kørt direkte til afsoning efter domsafsigelsen.
Inden pædagogen fandt de flere kilo hash i drengens garderobe, havde faren været tæt på at blive snuppet af politiet.
Det skete, da han fik et lift af en kammerat på vej til børnehaven, fortæller anklageren.
- Han (faren, red.
) sad på passagersædet, mens bilen blev stoppet af politiet i et rutinetjek.
Politiet var interesseret i at tjekke føreren af bilen, så passageren fik lov at gå, og da han gik, tog han så en pose med sig.
- Så skulle han til møde, og han har forklaret, at meningen var ikke, at han skulle have haft posen med i børnehaven, men han ville stikke af med den for ikke at blive opdaget, siger Bjørn Dahl Larsen.
Artiklen er opdateret, da vi tidligere havde skrevet, at hashen var fundet i barnets madkasse.
Det var ikke tilfældet.
/ritzau/FacebookTwitterKopier linkEmner:Kolding|Kriminalitet|Retsvæsen|Retten i Kolding|Politi




https://www.dr.dk/sporten/badminton/landstraener-er-forsigtig-foer-all-england-en-dansk-semifinale-er-maalet

BadmintonLandstræner er forsigtig før All England: 'Én dansk semifinale er målet'Den danske badmintonlandstræner spår ikke danskerne store medaljechancer ved All England, der starter onsdag.
Kenneth Jonassen spår ikke Anders Antonsen og de andre danskere de store vinderchancer ved årets All England.
06.
mar.
2019 kl.
09.
47Bemærk: artiklen er mere end 30 dage gammelLæs opEt af årets absolutte højdepunkter for verdens bedste badmintonspillere går onsdag i gang i Birmingham.
Den prestigefyldte All England-turnering har i mere end 100 år dannet ramme om nogle af historiens bedste badmintonkampe, og i år skal i alt skal 16 danskere i kamp i Birmingham.
Men de får det svært, vurderer landstræner Kenneth Jonassen.
- Vi har nogle rigtig hårde lodtrækninger hele vejen rundt, så derfor bliver det her All England en svær størrelse at bedømme på forhånd.
- På baggrund af de lodtrækninger så er målsætningen nok bare, at vi får én single eller double med i semifinalen, siger han.
Danskere i All EnglandDisse danskere skal i kamp ved dette års All England:Herresingle:Viktor AxelsenAnders AntonsenHans-Kristian VittinghusJan Ø.
JørgensenRasmus GemkeDamesingle:Mia BlichfeldtLine KjærsfeldtHerredouble:Kim Astrup og Anders Skaarup RasmussenMathias Boe og Carsten MogensenDamdouble:Maiken Fruergaard og Sara ThygesenMixeddouble:Niclas Nøhr og Sara ThygesenMathias Christiansen og Christinna PedersenDanmarks for tiden bedste herresingler, Viktor Axelsen og Anders Antonsen, har begge udsigt til hård modstand.
Jeg kommer på rigtig hårdt arbejde lige fra startAnders AntonsenAxelsen, der er seedet sekser i turneringen, skal møde verdens nummer fire, Chen Long, i en potentiel kvartfinale, og Antonsen møder verdens nummer to og sidste års All England-mester, Shi Yuqi, allerede i første runde.
- Jeg kommer på rigtig hårdt arbejde lige fra start.
Det er svært at se længere frem end den kamp, men jeg elsker udfordringer og vil selvfølgelig gerne lave en mindre overraskelse og slå ham, siger Antonsen.
Han håber, at rollen som underdog kan give ham den fordel, at han kan spille mere frit.
Og så forsøger han ikke at lade sig påvirke af, at den stjernespækkede turnering også har besøg af flere legender på tilskuerpladserne.
- Jeg prøver at tage toppen af og ikke gøre det vildere, end det er.
Men det er klart, at turneringen betyder rigtig meget, og hvis jeg kan vinde den i løbet af min karriere, vil det være helt sindssygt, siger 21-årige Antonsen.
Hør Viktor Axelsen sætte ord på de sidste forberedelser til turneringen:Sidste år vandt Christinna Pedersen sammen med Kamilla Rytter Juhl turneringen i damedouble.
Siden har Kamilla Rytter Juhl født et barn, og i år stiller Christinna Pedersen kun op i mixeddouble med Mathias Christiansen.
De skal op mod det tredjeseedede par fra Japan i første runde.
De højst seedede danskere er herredoublen med Kim Astrup og Anders Skaarup Rasmussen, der er seedet femmer i turneringen.
All England løber frem til søndag, hvor der spilles finaler.
/ritzau/FacebookTwitterKopier linkEmner:Kamilla Rytter Juhl (badmintonspiller)|Viktor Axelsen (badmintonspiller)|Badminton|Birmingham|Japan




https://www.dr.dk/nyheder/udland/satellitfotos-afsloerer-aktivitet-ved-nordkoreansk-raketbase

UdlandSatellitfotos afslører aktivitet ved nordkoreansk raketbaseDele af affyringsanlægget blev nedlagt som en gestus efter det første topmøde mellem USA og Nordkorea.
Satellitbillederne viser to kraner, som for nylig har påbegyndt genopbyggelsen af blandt andet en testrampe og en bygning til test af motorer.
Af Sally Frydenlund Larsen06.
mar.
2019 kl.
08.
06 | opdateret 06.
mar.
2019 kl.
10.
02Bemærk: artiklen er mere end 30 dage gammelLæs opNyligt offentliggjorte satellitfotos viser aktivitet ved en nordkoreansk base - den såkaldte Sohae-base ved Tongchang-ri.
På billederne ses blandt andet kraner, og aktiviteten kan betyde, at Nordkorea er i gang med at genopbygge dele af basen, som bruges til at sende raketter og satellitter op samt til at teste motorer.
Det meddeler tænketankene Center for Strategic Studies' Beyond Parallel project og 38 North, som begge overvåger udviklingen i Nordkorea.
Nyheden kommer få timer efter, USA meddelte, at de overvejer at øge sanktionerne mod Nordkorea for at lægge pres på landet til at afruste.
Kim Jong-un har besøgt Sohae-basen flere gange.
Her er han i 2016, hvor han overværer en demonstration af en ny raketmotor.
Der har aldrig været affyret ballistiske missiler fra basen, men der har været testet missilmotorer (arkivfoto).
Samtidig med topmødetDe to monitorerings-hjemmesider baserer deres vurderinger på satellitfotos som det, der ses i toppen af artiklen.
Her ses blandt andet to høje kraner og generelt øget aktivitet på anlægget.
Det er uklart, præcis hvornår konstruktionsarbejdet påbegyndte, men 38 North skønner ifølge CNN, at arbejdet begyndte mellem 16.
februar og 2.
marts - altså enten lige før, under eller lige efter topmødet i Hanoi.
Efter det første topmøde mellem Donald Trump og Kim Jong-un i juni sidste år, nedlagde Nordkorea ifølge The Guardian dele af anlægget som en gestus til USA.
Ifølge USA brød forhandlingerne om atomafrustning sammen i Hanoi, netop fordi Nordkorea ikke var villig til at lukke alle sine atomfaciliteter.
I nat dansk tid udtalte USA's nationale sikkerhedsrådgiver, John Bolton, til Fox News, at præsident Trump er klar til at øge sanktionerne mod Nordkorea.
- De ødelæggende økonomiske sanktioner mod dem vil ikke blive lettet, og vi vil rent faktisk se på at øge disse sanktioner, siger Bolton ifølge Ritzau.
En langdistanceraket bliver affyret fra Sohae-basen i 2016 (arkivfoto).
Provokation eller rum-ambitioner?
Anlægget har aldrig været brugt til opsendelse af ballistiske missiler, men er ifølge Nordkorea bygget til at sende satellitter og raketter ud i rummet.
Basen huser dog mange af de samme teknologier, som der bruges til at affyre atommissiler.
Derfor har FN ifølge The Guardian forbudt Nordkorea at udføre raketopsendelser fra stedet.
Nordkoreas motiver for genopbygningen af basen er fortsat uklare.
Det kan være nærliggende at se genopbygningen som et signal til USA efter de forfejlede atomforhandlinger i sidste uge, men det er slet ikke sikkert, at aktiviteten på basen har noget med landets atomprogram at gøre.
Det siger Jenny Town, som er redaktør på 38 North, til BBC.
- Nordkoreanerne ser formentlig genopbygningen som en del af deres civile rumprogram og ikke som en aktiv del af deres missilprogram - en forskel de har understreget mange gange tidligere.
Den amerikanske udenrigsminister, Mike Pompeo, sagde tidligere på ugen ifølge The Guardian, at USA håbede at kunne sende en delegation til Nordkorea i løbet af de kommende uger.
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|The Guardian|Militærudstyr




https://www.dr.dk/nyheder/politik/riskaer-saetter-navn-paa-nye-kandidater-desvaerre-er-der-kun-en-kvinde

PolitikRiskær sætter navn på nye kandidater: 'Desværre er der kun én kvinde'Klaus Riskær Pedersen har nu kandidater klar til valg i seks ud af ti storkredse.
Klaus Riskær Pedersen har fået 325 ansøgere til at blive folketingskandidat for hans parti.
Af Thomas Klose Jensen06.
mar.
2019 kl.
09.
46Bemærk: artiklen er mere end 30 dage gammelLæs opKlaus Riskær Pedersen - altså partiet - har netop sat navn på seks nye kandidater til det kommende folketingsvalg.
De er blevet fundet i et felt på 325 ansøgere, som ifølge partilederen selv har været igennem en "meget, meget kompliceret gennemgang".
- Det afgørende er, at de er troværdige, at de er uafhængige, at de ikke er levebrødspolitikere, og at de har erfaringer, har en vis alder og har "walked the walk", som man siger – har været ude i det virkelige liv, siger Klaus Riskær Pedersen, hvis parti nu har i alt ni kandidater.
- Desværre er der kun én kvinde ud af de ni, fordi jeg har fået for få kvindelige ansøgere, og jeg kan jo ikke ændre på virkeligheden - af de 325 ansøgere, var der kun 15 kvinder, så det er et kæmpe problem.
Jeg ville gerne have haft 50/50, så vi håber på, at vi kan rette det op, når vi kommer med det næste hold kandidater om et par uger.
FAKTA: Klaus Riskær Pedersens ni kandidaterKlaus Riskær Pedersen – Københavns StorkredsPeter Hjorth – Københavns Omegns StorkredsSøren Sølfeldt – Nordsjællands StorkredsMorten Pihl-Andersen – Nordsjællands StorkredsMartin Nordstjerne Rasmussen – Sjælland StorkredsAnette Prang – Sjælland StorkredsRolf David Gøtze – Fyns StorkredsGert Dyrn – Fyns StorkredsMogens Birkelund – Østjyllands StorkredsKilde: www.
klausriskaerpedersen.
dkVil ikke afvise at fjerne kandidater igenDa Klaus Riskær Pedersen præsenterede de første tre kandidater for sit parti tilbage i midten af februar, gik der ikke mere end to dage, før den ene af dem - Christina Asklund - var pillet af plakaten igen.
Meldingen var, at hun ville få svært ved at klare "mediepresset".
Klaus Riskær Pedersen vil ikke garantere, at der ikke også i denne ombæring kan være kandidater, som efterfølgende må vrages igen.
- Nej, det gør jeg ikke, for vi ved aldrig, hvordan folk agerer, når de ikke har været politikere og været i det offentlige rum, og vi ved ikke, hvordan de reagerer i forhold til massemedier, så det kan være meget, meget svært at forudsige, forklarer han.
Læs også:Seks nye kandidater er klar for Klaus Riskær PedersenAlligevel ser han sine kandidaters manglende erfaring med at agere i det offentlige rum og i forhold til medier som en fordel.
- Min vurdering er, at dem, som er kommet her, kan gøre det, men det er ikke professionelle politikere med spindoktorer omkring dem, som er filet af og tilpasset.
Det er borgere, som taler et almindeligt sprog, og egentlig tror jeg også, at det er meget sundt for folkestyret, at vi får en debat, der er baseret på folk, som taler med hinanden, i stedet for folk, der taler til folk.
Har Nord- og Sydjylland i sigtekornetMed de seks nye kandidater er Klaus Riskær Pedersen nu repræsenteret i seks storkredse, og mangler derfor kun fire for at kunne stille op i hele landet.
Partiet har valgt at lancere sine kandidater løbende for at kunne sætte gang i arbejdet ude i storkredsene med det samme.
Ifølge Klaus Riskær Pedersen selv er der dog allerede fundet kandidater til de resterende kredse også.
- Vi har allerede sigtekornet på de næste opstillinger – i både Nordjylland og Sydjylland er vi sådan set klar med kandidater.
Processen er bare ikke afsluttet.
Vi vil ikke sjuske med dem, for vi vil gerne undgå det her med, at man kommer ud med en kandidat, og så pludselig ombestemmer vi os eller kandidaten sig.
Det skal vi helst ikke have engang til, siger han.
- Vi lærer af vores fejl, det er da altid noget, ikke?
FacebookTwitterKopier linkEmner:Klaus Riskær Pedersen (erhvervsleder)|Jylland|Valg og folkeafstemninger




https://www.dr.dk/nyheder/indland/daginstitutioner-er-lige-saa-forurenede-med-ultrafine-partikler-som-en-indfaldsvej-i

IndlandDaginstitutioner er lige så forurenede med ultrafine partikler som en indfaldsvej i myldretidenBål, stearinlys og mados i børnehaver øger risikoen for astma hos små børn.
Ultrafine partikler stammer blandt andet fra bål og stearinlys.
Ifølge Steffen Loft, professor i miljømedicin, kan det give problemer med astma og dårlig lungefunktion senere i livet hos børnene.
Af Christina Nordvang Jensen06.
mar.
2019 kl.
07.
57Bemærk: artiklen er mere end 30 dage gammelLæs opStore mængder af ultrafine partikler findes ikke kun ved befærdede veje, brændeovne i hjemmet eller dieseltog.
Det findes også i daginstitutioner, viser en ny stikprøveundersøgelse fra interesseorganisationen Det Økologiske Råd.
Undersøgelsen foretaget blandt 20 daginstitutioner viser, at der i næsten halvdelen af institutionerne er lige så store mængder ultrafine partikler som ved en befærdet vej.
Partiklerne stammer fra stearinlys, mados og bål.
Fakta om ultrafine partiklerUltrafine partikler i indeklimaet stammer fra forbrændingsprocesser.
De primære forureningskilder inde i institutioner er mados og stearinlys.
Derudover kan man blive udsat for partiklerne via bål.
Ultrafine partikler er partikler med en diameter på under 0,1 mikrometer (100 nanometer), og de anses for at være særlig sundhedsskadelige.
Dels fordi partiklerne har en størrelse, der gør, at de afsættes i lungernes fineste forgreninger (alveolerne) og kan overføres direkte til blodet.
Men også fordi partiklerne har et relativt højt indhold af giftigt sod og kræftfremkaldende tjærestoffer.
Partikelforurening øger risikoen for hjertesygdomme, blodpropper, luftvejslidelser og kræft.
Børn har dog primært risiko for luftvejslidelser og forværring af eksisterende luftvejslidelser.
Kilde: Det Økologiske Råd.
- Det er rigtig ærgerligt, at børnene skal udsættes for så høje niveauer af ultrafine partikler, som man ved kan være skadelige.
Ultrafine partikler er især et problem for de børn, der lider af luftvejslidelser, og det, mener man, er omkring 20 procent af alle børn i danske daginstitutioner, siger Lone Mikkelsen, der er seniorrådgiver i Det Økologiske Råd.
Sluk bål og stearinlysUltrafine partikler stammer fra forbrændingsprocesser, og de primære forureningskilder i institutioner er stearinlys, mados og bålpladser.
Og det kan give problemer med astma og dårlig lungefunktion senere i livet hos børnene, mener Steffen Loft, der er professor i miljømedicin ved Københavns Universitet.
- De helt små har særligt sarte lunger, fordi lungernes dimensioner er små.
Så hvis der kommer en lille irritation med lidt hævet slimhinde, så påvirker det deres lungefunktion meget mere, end det gør hos voksne, siger han og fortsætter:Råd til at undgå store mængder ultrafine partiklerStearinlysErstat stearinlys i institutionen med virkelighedsnære batterilys.
Brug stearinlys sjældent og luft ud med gennemtræk efterfølgende.
BålpladserBrug kun bålpladsen sjældent.
Undgå at bruge en bålhytte, da det opkoncentrerer koncentrationen og dermed i højere grad udsætter børnene for de høje niveauer af ultrafine partikler.
Tjek at børn ved bålpladsen ikke har luftvejslidelser (astma, hoste m.
v.
).
Og lad ikke børnene sidde i længere tid omkring bålet.
MadosBrug altid industriemhætte på højt udsug, når det laves mad.
Luk døre og andre indgange til køkken, når der laves mad, så det ikke spredes til opholdsrum i institutionen.
Luft grundigt ud med gennemtræk i køkkenet efter madlavning.
Kilde: Det Økologiske Råd.
- Der er da en grund til at frygte, at det vil påvirke deres lungeudvikling, og at der vil være flere af dem, der udvikler astma og får lungesygdomme med tiden.
Ifølge Steffen Loft bør bål begrænses til særlige lejligheder, og stearinlys bør slet ikke være i institutioner.
- Jeg synes i hvert fald, man skal tænke meget over, om det nu også er nødvendigt i en børneinstitution.
Det er stearinlys, vi har begrundet mistanke om, er betydeligt skadeligt for børnenes lunger.
Bål gemt til særlige stunderI mange institutioner er bål en stor del af udelivet.
Og det har det også været for den fynske daginstitution Søstjernen, der har været en del af undersøgelsen.
Her blev det påvist, at der var en høj koncentration af ultrafine partikler, når der blev lavet bål.
Efter konklusionerne i den nye rapport vil man skære ned på brugen af bålpladsen.
- Vi har et medansvar, og derfor er vi nødt til at lave nogle procedurer for, hvornår vi bruger bålet.
Det skal ikke være hver dag eller en gang om ugen, men til særlige stunder.
Og så vil vi sikre, at vinduerne er lukkede, og der ikke sidder børn og voksne med dårlige luftveje, der bliver generet, når vi endelig laver bål, siger daginstitutionsleder i Søstjernen Mette Buus.
Nogle vil måske synes, at det er synd for børnene, at de ikke kan få lov til at lave bål så ofte?
- Det kan jeg godt forstå.
Når vi får fokus på nogle områder, går vi på kompromis med noget andet i vores daglige pædagogik.
Vi skal finde en balance i det her.
Vi er en udebørnehave, hvor vi gerne vil lave fisk og suppe over bål.
Men det skal så ikke være en gang om ugen, siger hun.
Om undersøgelsen•Undersøgelsen er ikke repræsentativ.
Den er udført i 20 daginstitutioner på Sjælland og Fyn i 2018.
•I undersøgelsen blev ultrafine partikler målt med P-Traks (Model 8525 Ultrafine Particle Counter).
Måleudstyret blev kalibreret før målingerne og kontrolkalibreret efter målingerne.
Der blev foretaget en måling hvert sekund, men et minutsnit blev anvendt ved databehandling.
En time repræsenterer således 3.
600 målinger.
•Undersøgelsen er lavet med støtte fra Realdania og bidrag fra Energifonden, Rockwool, Velux og Veltek.
FacebookTwitterKopier linkEmner:Det Økologiske Råd|Københavns Universitet|Børnepasning|Økologi|Fyn




https://www.dr.dk/nyheder/politik/alternativet-ude-af-sundhedsforhandlinger-trist-mener-df

SundhedsreformSe temaPolitikAlternativet ude af sundhedsforhandlinger: Trist, mener DFDF undrer sig over, at Alternativet ser for lidt demokrati i sundhedsreformen.
Rene Christensen, finansordfører for Dansk Folkeparti, kan ikke forstå logikken i Alternativets afsked med forhandlingerne om en ny sundhedsreform.
Af Thomas Klose Jensen06.
mar.
2019 kl.
08.
49Bemærk: artiklen er mere end 30 dage gammelLæs opNår regeringen i dag fortsætter forhandlingerne om en ny sundhedsreform, bliver eneste anden deltager Dansk Folkeparti.
I aftes valgte Alternativet nemlig at træde ud af forhandlingerne.
Og den udvikling ærgrer Dansk Folkepartis finansordfører Rene Christensen, der har siddet med til de samme forhandlinger med Alternativet.
- Det, synes jeg, er ærgerligt.
Vi kan selvfølgelig sagtens lave en aftale uden Alternativet, men det ville have været med til at sikre, at der ville være et større flertal bag den måde, som vi styrer vores sundhedsvæsen på, så det er trist, siger han.
Læs også:Alternativet forlader forhandlinger - vil ikke haste sundhedsreform igennemForstår ikke kritik om for lidt demokratiFor usikker økonomi, for lidt demokrati og for meget hastværk var de begrundelser, som Alternativet i aftes forklarede, lå bag afskeden med forhandlingerne.
Ingen af de kritikpunkter kan Rene Christensen dog nikke genkendende til.
For eksempel er økonomien ifølge ham nemlig slet ikke forhandlet endeligt på plads endnu, og der diskuteres fortsat, om der er behov for at tilføre flere penge til reformen.
Forhandlingerne har også haft et klart fokus på at skabe mere demokrati, siger han.
- Med den dialog, der har været, kan jeg slet ikke forstå, at det er et af argumenterne for at gå, siger han og peger på de foreslåede sundhedsfællesskaber, hvor hver kommune vil blive repræsenteret af borgmesteren og udvalgsformanden.
Derudover har partierne også drøftet, hvordan patient- og pårørendeorganisationer og andre faglige grupper omkring sundhedsvæsenet kunne bringes mere i spil.
- Jeg synes egentligt, at Alternativet har spillet rigtig godt med, og man har også haft nogle gode idéer til, hvordan man kunne få borgerne, organisationerne og demokratiet meget tættere på, og det har vi været meget lydhøre overfor, siger Rene Christensen.
Hvorfor vente til efter valget?
Endelig argumenterer Alternativet for, at forhandlingerne bærer for meget præg af hastværk for at få en aftale på plads før et folketingsvalg.
I stedet opfordrer partiet regeringen og Dansk Folkeparti til at udsætte forhandlingerne til efter valget, så der kan landes en bred aftale i stedet.
- Jeg synes, det er mærkeligt, at rød blok vil gemme alting til efter valget.
Når vi snakker om pensionsalder, skal vi snakke om det efter valget, når vi snakker om sundhed - noget af det allervigtigste, vi har - skal vi tale om det efter valget.
Hvorfor i alverden skal danskerne ikke vide, hvad det er, de får efter valget?
spørger Rene Christensen.
- Vi synes, det er meget fair over for danskerne at sige, at vi gerne vil organisere vores sundhedsvæsen sådan her, og det skal I blandt andet kunne stemme om, når I går til urnerne.
Det, mener jeg, er meget mere demokratisk end at sige til danskerne: Nu skal I bare stemme på os, og når I så har stemt os ind, så skal vi nok lave om på tingene.
Dagens forhandlinger om sundhedsreformen begynder klokken 9.
FacebookTwitterKopier linkEmner:Alternativet (parti)|Dansk Folkeparti|Sundhedspolitik|Sundhedsvæsen|René Christensen (politiker)




https://www.dr.dk/sporten/oevrig/fransk-superstjerne-foeler-sig-ensom-i-aerligheden-jeg-stoler-ikke-paa-dopingdoemte

Øvrig sportFransk superstjerne føler sig ensom i ærligheden: ’Jeg stoler ikke på dopingdømte udøvere’Martin Fourcade bruger mange kræfter på skiskydning, men meget tid bliver også brugt på at diskutere doping.
© ScanpixAf Frederik Palle06.
mar.
2019 kl.
07.
55Læs opHvis man ellers føler, at der havde været ro i en periode uden store dopingsager, så er der for alvor gang i snakken igen.
I sidste uge anholdt det østrigske politi fem langrendsløbere i forbindelse med en større bloddopingsag, hvor man også anholdt den tyske læge Mark Schmidt på sin lægepraksis i Erfurt.
Så doping er selvfølgelig også et samtaleemne i Östersund i Sverige, når der i de kommende dage er VM i skiskydning.
Det er nemlig en sportsgren, der selv har haft sine problemer med doping over de senere år båret an af sagen om statsorganiseret brug af doping i Rusland, som McLaren-rapporten afslørede.
Læs også:VIDEO Magtdemonstration af familien Bø ved skiskydning i TysklandMen det der med at tale om doping er ikke noget nyt for den franske superstjerne Martin Fourcade.
Han er kendt, nogle vil også sige berygtet, for at sige, hvad han mener.
Og det gør han nu igen op til VM.
- Jeg stoler ikke på nogen, som kommer tilbage, når de har været dømt for doping, siger Martin Fourcade i et længere interview.
Martin Fourcade er aldrig bleg for at sige sin holdning, uanset om det er på de sociale medier eller i interviews.
Men han er ked af at være den eneste, fordi han ved, at der er mange derude, som har de samme holdninger som ham.
Og når han er den eneste, føler han ofte, at han bliver fremstillet som skyldig.
- Nogle gange har jeg følt mig alene.
Jeg er en af de fremtrædende i skiskydning, og når jeg har talt højt omkring doping, er det ofte blevet fremstillet som: ’Fourcade udfordrer doping’.
Og jeg har ofte følt mig ensom i den kamp, forklarer han.
Martin Fourcades største sejre:5 OL-guldmedaljer11 VM-guldmedaljer7 World Cup-titler70 World Cup-afdelingssejre- Jeg forstår, at folk vil spare energien til andre ting på grund af kontroverserne, men jeg føler, at det ikke koster mange kræfter at komme med holdningerne til offentligheden, siger Martin Fourcade.
Tager kampen mod RuslandFranskmandens hårde angreb tog specielt til i den periode, da det kom frem, at Rusland havde udøvet statsorganiseret doping.
Så du kan være sikker på, at hvis Rusland har en sort liste over personer, som de ikke er særlig vilde med, så er Martin Fourcades navn er på den.
Den mest bemærkelsesværdige situation skete ved det seneste VM for to år siden.
Frankrig og Martin Fourcade vandt sølv i mixed-stafetten, mens Rusland hentede bronze.
Ved præmieoverraskelsen nægtede russerne at give hånd til Martin Fourcade, og da alle stod oppe på podiet, valgte franskmanden at udvandre midt i ceremonien.
- Vores hold er en stor familie, og når nogen opfører sig på en måde, som ikke er politisk korrekt over for en af mine holdkammerater, så bliver jeg såret, sagde den russiske stjerne Anton Shipulin efterfølgende.
Holdkammeraten, som Shipulin omtaler, er den tidligere dopingdømte Alexander Loginov.
Det er en person, som Martin Fourcade har haft flere indirekte og direkte opgør med.
Det seneste opgør var for to måneder siden.
Her vandt Loginov sprinten i World Cup-afdelingen i Oberhof, og efterfølgende viste Martin Fourcade sin utilfredshed med, at det skete.
Læs også:Fourcade-triumf efter norsk sammenbrud- Jeg er ikke glad for, at Loginov vandt.
Jeg har det okay med, at han har fået lov til at deltage igen.
Men han får ikke min respekt, fordi han har aldrig undskyldt for at have brugt doping.
Vi er nødt til at være fair.
Hans sejr er en skændsel, sagde franskmanden efter konkurrencen.
Den situation er heller ikke glemt endnu på trods af udtalelsen, siger Martin Fourcade i dag.
Han er ked af, at han var den eneste, som turde sige sandheden.
- Jeg føler mig alene, fordi jeg er sikker på, at I andre heller ikke stoler på ham.
Han tog EPO før, og han kommer nu tilbage og er stærkere.
Men jeg er den eneste, som siger det højt.
Måske siger jeg for meget, men jeg tror helt sikkert på, at jeg ikke er den eneste, som ikke stoler på ham, forklarer Martin Fourcade.
Armstrong ændrede billedetSom enhver anden franskmand, så har Martin Fourcade selvfølgelig også fulgt cykelsporten gennem tiderne, og han så Lance Armstrong vinde den ene Tour de France efter den anden.
Og franskmanden stolede faktisk på amerikaneren.
Det viste sig jo så at være en naiv ting, da Armstrong som bekendt senere gik til erkendelse.
Og netop den erkendelse fik indflydelse på Martin Fourcade, og det ændrede hans måde at gribe beskyldninger an på.
Læs også:Norsk skiskytte får anden World Cup-sejr i træk: Vinder tæt løb på målstregen- Jeg troede virkelig på, at han var ren, fordi han blev testet så utrolig meget.
Da vi fandt ud af, at Armstrong brugte doping i sin karriere, følte jeg mig forrådt.
Både som en dreng, men også som en atlet, fordi indtil det moment kunne man sige til folk, at man blev testet mere end 30 gange på et år, når de ikke stolede på en, forklarer Fourcade.
- Det er ikke et godt nok svar i dag, fordi nu ved folk godt, at man kan snyde, selvom man bliver testet.
Derfor begyndte jeg at bruge det at tale højt om kampen mod doping som mit forsvar.
Det var det eneste, jeg kunne sige og vise for at bevise, at jeg ikke bruger doping, forklarer den franske stjerne.
Martin Fourcade har oplevet mange forskellige former for angreb på grund af sine udtalelser.
Det russiske skiforbund var efter ham i forbindelse med VM i 2017, og de sociale medier har også været efter ham.
Det påvirker ikke skiskydningsstjernen, når angrebene kommer fra ”hans modstandere”, men nogle angreb fra andre parter kan godt ramme ham.
- I de ti år med skiskydning har jeg aldrig været bange for at sige noget, når jeg følte, at det var vigtigt.
Jeg har aldrig været bange for at miste energi på det, fordi det er en vigtig kamp.
Jeg respekterer, at alle ikke har det på samme måde, men nogle gange føler jeg mig såret, når jeg hører, at jeg ikke er respektfuld eller er vred, bare fordi jeg taler imod doping.
Jeg burde ikke være den skyldige, siger Martin Fourcade.
VM i skiskydning starter torsdag med mixed-stafetten, som du kan følge direkte på DR3 fra klokken 16.
15.
VM afvikles frem til den 17.
marts og kan følges på DR's kanaler og TV2 Sport.
VM i skiskydning - SendeplanTorsdag 7/3 kl.
16.
15: Mix Stafet DR3Fredag 8/3 kl.
16.
15: Sprint (K) TV2 SportLørdag 9/3 kl.
16.
30: Sprint (M) TV2 SportSøndag 10/3 13.
45: Jagtstart (K) DR1Søndag 10/3 16.
30: Jagtstart (M) DR1Mandag 11/3: HviledagTirsdag 12/3 kl.
15.
30: Individuel (K) TV2 SportOnsdag 13/3 kl.
16.
10: Individuel (M) TV2 SportTorsdag 14/3 kl.
17.
10: Single mix stafet TV2 SportFredag 15/3: HviledagLørdag 16/3 kl.
13.
15: Stafet (K) DR1Lørdag 16/3 kl.
16.
30: Stafet (M) DR1Søndag 17/3 kl.
13.
15: Fællesstart (K) TV2 SportSøndag 17/3 kl.
16.
00: Fællesstart (M) DR1FacebookTwitterKopier linkEmner:Lance Armstrong (cykelrytter)|Martin Fourcade (skiløber)|Doping|Rusland|DR3




https://www.dr.dk/nyheder/udland/fn-nordkoreas-foedevareproduktion-er-den-laveste-i-et-aarti

Topmøde mellem Trump og KimSe temaUdlandFN: Nordkoreas fødevareproduktion er den laveste i et årtiMens nordkoreanerne sulter, overvejer Trump flere sanktioner mod landet.
Tørre marker på tværs af Nordkorea, hvor 43 procent af befolkningen i fjor havde brug for humanitær nødhjælp.
(Arkivfoto).
06.
mar.
2019 kl.
07.
56Bemærk: artiklen er mere end 30 dage gammelLæs opSidste år var et katastrofeår på fødevarefronten i Nordkorea, for landet havde sin dårligste høst i de seneste ti år.
Det viser en FN-rapport, der udkommer i dag.
Årsagen er en kombination af naturkatastrofer, mangel på dyrkbar jord og et ineffektivt landbrug, lyder vurderingen ifølge Ritzau.
Det nordkoreanske styre har længe haft problemer med at producere fødevarer nok til landets befolkning og har bedt FN om akut fødevarehjælp.
Sidste års dårlige høst har forværret den generelle sultkrise i landet - en krise, som også er spidset til på grund af de økonomiske sanktioner mod landet.
Sanktioner, som USA nu overvejer at øge - alt imens Nordkorea er gået i gang med at genopbygge et anlæg til affyring af raketter.
Læs også:Imens Kim Jong-Un rejser til møde med Trump, sulter nordkoreanerneEn kvinde kigger ind i en købmand på en gade i Pyongyang.
(Arkivfoto) 11 millioner måtte hjælpesI 2018 nåede fødevareproduktionen op på 4,95 millioner ton, hvilket er 500.
000 ton mindre end året før, viser FN's rapport.
- Det er den laveste produktion i mere end et årti, siger Tapan Mishra, der er FN's udsendte i Nordkorea, i en pressemeddelelse.
Fødevaremanglen betyder, at næsten 11 millioner mennesker sidste år havde brug for humanitær nødhjælp i Nordkorea.
Det er en stigning på 600.
000 fra året før og svarer i alt til omkring 43 procent af landets befolkning, konkluderer FN's rapport.
Tapan Mishra tilføjer, at sanktionerne mod Nordkorea har medført utilsigtede udfordringer for humanitære programmer i landet.
Sådan så de tørre marker ud, da DR's Asien-korrespondent Philip Khokhar besøgte Nordkorea for nylig:Øgede sanktionerNetop sanktionerne mod Nordkorea var angiveligt årsagen til, at sidste uges topmøde mellem USA og Nordkorea endte uden en atomafrustningsaftale.
Nu overvejer den amerikanske præsident at indføre flere sanktioner for at lægge pres på Nordkorea og få landet til at afvikle sit atomprogram.
Det siger USA's nationale sikkerhedsrådgiver, John Bolton, natten til onsdag dansk tid til det amerikanske medie Fox News ifølge Ritzau.
- Hvis ikke de er villige til det (atomnedrustningen, red.
), så har præsident Trump været meget tydelig (om konsekvenserne, red.
), siger Bolton.
- De ødelæggende økonomiske sanktioner mod dem vil ikke blive lettet, og vi vil rent faktisk se på at øge disse sanktioner.
/DR Nyheder/FacebookTwitterKopier linkEmner:Donald Trump (politiker)|Forenede Nationer|Kim Jong-un (politiker)|Nordkorea|Landbrug




https://www.dr.dk/nyheder/kultur/kylie-jenner-slaar-mark-zuckerberg-saadan-er-hun-blevet-verdens-yngste-milliardaer

KulturKylie Jenner slår Mark Zuckerberg: Sådan er hun blevet verdens yngste milliardær21-årige Jenner har blandt andet spundet guld på salg af egne skønhedsprodukter.
Kylie Jenner er blevet verdensberømt igennem realityprogrammet 'Keeping Up with The Kardashians' og har mere end 175 millioner følgere på sociale medier.
06.
mar.
2019 kl.
07.
38Bemærk: artiklen er mere end 30 dage gammelLæs opKylie Jenner er den yngste nogensinde til at skabe sin egen milliardformue i dollar.
Det skriver det amerikanske magasin Forbes, der tirsdag har udgivet sin årlige liste over verdens rigeste personer.
Forbes Magazine vurderer, at den 21-årige amerikanske kvinde har en formue på en milliard dollar eller omkring 6,6 milliarder danske kroner.
Dermed slår Kylie Jenner Facebook-stifter Mark Zuckerberg, der først opnåede titlen i en alder af 23 år.
- Jeg havde ikke forventet noget.
Jeg har ikke forudset fremtiden.
Men anerkendelsen føles virkelig god.
Det er et rart klap på skulderen, siger Kylie Jenner til Forbes.
Kylie Jenner, som blev verdensberømt igennem realityprogrammet 'Keeping Up with The Kardashians', har spundet guld på sin berømmelse samt salg af egne skønhedsprodukter.
Fire af Kardashian-klanens medlemmer.
Fra venstre: Kris Jenner, Kendall Jenner, Kylie Jenner og Kim Kardashian.
Hendes makeup-virksomhed, Kylie Cosmetics, vurderes alene at være mindst 900 millioner dollar værd.
Virksomheden stiftede hun i 2015.
Kylie Jenner bruger aktivt sociale medier som Snapchat, Instagram, Facebook og Twitter som en del af sin markedsføring af produkterne, hvor mere end 175 millioner personer verden over følger medie-personligheden.
Læs også:Kylie Jenner væltet af tronen: Et æg er nu det mest likede billede på InstagramSelv om Kylie Jenner topper listen som den yngste milliardær, så lander hun som nummer 2.
057 på Forbes' samlede liste over verdens milliardærer.
Verdens rigeste person i 2019 er igen Amazons stifter og leder, Jeff Bezos, med en formue på 131 milliarder dollar.
Dernæst følger Bill Gates, grundlægger af Microsoft, der er god for 96 milliarder dollar.
Ti danskere har ifølge Børsen også en plads på den eksklusive liste.
Højest på listen står Anders Holch Povlsen, stifter og ejer af Bestseller, på en plads som nummer 252 med omkring 42 milliarder kroner.
Niels Peter Louis-Hansen, næstformand i danske Coloplast, Lego-familien med Kjeld Kirk Kristiansen, Sofie Kirk Kristiansen, Thomas Kirk Kristiansen og Agnete Kirk Thinggaard samt Lars Larsen fra Jysk er også blandt verdens rigeste.
/ritzau/FacebookTwitterKopier linkEmner:Anders Holch Povlsen (erhvervsleder)|Bill Gates (erhvervsleder)|Lego Group|Skønheds- og sundhedsprodukter|Microsoft




https://www.dr.dk/sporten/fodbold/championsleague/spektakulaert-medierne-hylder-schone-og-ajax-sensationelle-kongemord

Champions League'Spektakulært': Medierne hylder Schöne og Ajax' sensationelle kongemordDe internationale medier flyder over med hyldest af Ajax' overraskende sejr over mægtige Real Madrid.
Lasse Schöne havde en mindeværdig aften, da han med sin scoring var med til at sende de forsvarende mestre fra Real Madrid ud af Champions League.
Af Peter Kobbersmed06.
mar.
2019 kl.
08.
36Bemærk: artiklen er mere end 30 dage gammelLæs opDet var på alle måder en bemærkelsesværdig aften, da de seneste tre års Champions League-mestre Real Madrid tirsdag blev kylet ud af turneringen af danskerklubben Ajax Amsterdam.
Hollændernes danske midtbanestyrmand Lasse Schöne scorede et flot frisparksmål undervejs i udklasseringen af den spanske kongeklub, og både Ajax' sensationelle 4-1-sejr og Schönes overrumplende scoring bliver bemærket i de internationale medier.
Læs også:Schönes lyn væltede Real Madrid: 'Det var en helt fantastisk aften'I den spanske sportsavis Marca fylder tirsdagens opgør alt.
- Ajax river Reals krone væk, lyder det.
Avisen bringer en lang række reaktioner og kalder Real Madrids exit for "århundredets fiasko".
Samtidig bemærker Marca i en særskilt artikel, at Schönes frisparksperle minder om en scoring, selveste Lionel Messi lavede mod Real Madrids belgiske målmand Thibaut Courtois, da han spillede i Atletico Madrid i 2012.
Læs også:Champions League-kongerne er faldet: Schönes drømmetræf og Ajax tæsker Real MadridHos britiske The Guardian fremhæver avisens berømte fodboldskribent Sid Lowe Ajax' serbiske kreatør Dusan Tadic, som med både kongemål og to målgivende afleveringer stjal rampelyset på Santiago Bernabéu i Madrid.
Kasper Dolberg kom også i aktion i opgøret mod Real Madrid og gav i flere situationer prøver på sin fine teknik uden dog at komme på måltavlen.
 Lasse Schöne overrumplede den belgiske keeper Thibaut Courtois med et sublimt frisparksmål.
 Den danske midtbanestyrmand spillede generelt en flot kamp sammen med kollegerne Frenkie de Jong og Donny van de Beek på den centrale del af banen.
 Efter opgøret kunne Ajax' spillere juble sammen med de medrejsende fans.
1 / 4Kasper Dolberg kom også i aktion i opgøret mod Real Madrid og gav i flere situationer prøver på sin fine teknik uden dog at komme på måltavlen.
1 / 4Lasse Schöne overrumplede den belgiske keeper Thibaut Courtois med et sublimt frisparksmål.
2 / 4Den danske midtbanestyrmand spillede generelt en flot kamp sammen med kollegerne Frenkie de Jong og Donny van de Beek på den centrale del af banen.
3 / 4Efter opgøret kunne Ajax' spillere juble sammen med de medrejsende fans.
4 / 4Samtidig hæfter Sid Lowe sig ved Lasse Schöne og midtbanekollegerne Frenkie de Jong og Donny van de Beeks evner til at skille Real Madrid ad.
- Ajax var dominerende, Madrid desperate, skriver han.
Læs også:Tottenham gør arbejdet færdigt i danskeropgøret - går videre til kvartfinalenI Tyskland er Real Madrids royale status omdrejningspunktet for flere af mediernes tilgang til det overraskende resultat.
Bild skriver, at den spanske hovedstadsklub fik "kongelige prygl", mens sportsmediet Kicker omtaler fadæsen som "kongelig korrosion" med henvisning til den proces, hvor metaller kemisk nedbrydes.
Engelske BBC kalder Ajax' præstation for "strålende", mens Lasse Schönes mål bliver kaldt "spektakulært".
Også den danske angriber Kasper Dolberg kom på banen i nedsablingen af Real Madrid uden dog at komme på scoringstavlen.
FacebookTwitterKopier linkEmner:Kasper Dolberg (fodboldspiller)|Lasse Schöne (fodboldspiller)|Real Madrid|Fodbold|Madrid




https://www.dr.dk/nyheder/udland/oppositionsleder-i-venezuela-varsler-strejke-i-den-offentlige-sektor

UdlandOppositionsleder i Venezuela varsler strejke i den offentlige sektorSamtidig oplyser USA, at landet overvejer nye sanktioner mod Venezuela for at indskrænke præsidentens midler.
)06.
mar.
2019 kl.
03.
46Bemærk: artiklen er mere end 30 dage gammelLæs opOppositionsleder i Venezuela Juan Guaidó varsler strejke blandt offentligt ansatte i landet for at lægge pres på præsident Nicolas Maduro.
Oppositionslederen mødtes således med en række fagforeninger tirsdag.
- Ansatte i den offentlige sektor, arbejdere og fagforeninger ønsker ikke længere at samarbejde med et regime, som fængsler og forfølger dem, sagde Guaidó på et fagforeningsmøde i hovedstaden Caracas.
En strejke vil øge presset på præsident Nicolas Maduro ved at give millioner af offentligt ansatte en chance for at vise deres frustration over regeringen, som har ført Venezuela ind i en dyb, økonomisk krise.
- De (regeringen, red.
) troede, at presset allerede havde nået sit maksimum.
Men vi er først lige begyndt, siger Juan Guaidó, der af de fleste vestlige lande anses som Venezuelas legitime statsoverhoved.
Derudover skal Venezuelas oppositionskontrollerede nationalforsamling holde møder med ansatte i den offentlige sektor onsdag.
Guaidó lover desuden amnesti til ansatte, som vælger at vende præsidenten ryggen.
Oppositionslederen vendte mandag tilbage til Venezuela, efter at han havde brudt et rejseforbud, da han forlod landet.
Guaidó forlod Venezuela 23.
februar trods et forbud mod at forlade landet.
Siden da har han besøgt en række sydamerikanske lande.
Her han forsøgt at samle støtte til sin kamp for at vælte præsident Nicolas Maduro.
35-årige Guaidó leder nationalforsamlingen og har udnævnt sig selv som fungerende præsident i Venezuela.
En lang række vestlige lande anerkender ham som præsident.
Heriblandt flere EU-lande - herunder Danmark - samt USA.
Præsident Nicolas Maduro afviser, at der er krise i Venezuela.
Han mener i stedet, at det hele er en "politisk forestilling", der skal give USA en undskyldning for at lede en invasion i landet.
USA's udsending til Venezuela, Elliot Abrams, sagde tirsdag, at det er svært at se en rolle for Nicolas Maduro i fremtidige demokratiske valg.
- Hvis han (Maduro, red.
) ønskede at opbygge et demokratisk Venezuela, havde han chancen for at gøre det.
Men det gjorde han ikke, sagde Abrams til journalister.
Tirsdag aften amerikansk tid siger sikkerhedsrådgiver John Bolton, at USA overvejer at indføre nye sanktioner mod Venezuela for at øge presset på Maduro for at få ham til at opgive magten.
- Vi overvejer nye sanktioner for at stramme grebet om Maduros økonomiske midler - at nægte hans regime de penge, de har brug for, for at kunne beholde magten, siger han til Fox Business Network.
/ritzau/ReutersFacebookTwitterKopier link




https://www.dr.dk/nyheder/kultur/gaming/fans-i-oproer-over-laenge-ventet-spil-det-er-fuld-af-fejl

GamingFans i oprør over længe ventet spil: Det er fuld af fejl!
Lanceringen af nyt, hypet computerspil er endt som en katastrofe for ét af verdens største spilfirmaer.
Har man glædet sig til at sætte sig ned med 'Anthem', bliver man muligvis skuffet.
Spillet er nemlig ifølge mange PlayStation 4-brugere proppet med fejl, der gør spillet til en rigtig kedelig oplevelse.
(© EA Games)Af Christian Mejdahl Buhl06.
mar.
2019 kl.
06.
20Bemærk: artiklen er mere end 30 dage gammelLæs op7 år.
Så længe har spilfans ventet på spillet 'Anthem', der netop er udkommet til PlayStation, Xbox og PC.
Men glæden var kort, da spillet udkom, idet spillet har været ramt af massive tekniske udfordringer.
Flere brugere på Reddit har nemlig brokket sig over, at de er blevet smidt ud af spillet uden varsel, så de ender tilbage ved hovedmenuen.
Spillet har ifølge nogle gamere også haft den voldsomme effekt, at det efter sigende lukker helt ned for konsollen, der derefter ikke kan tændes igen.
Læs også:Populært spil genopstår efter 26 år - og får tårerne frem hos fans- Jeg bliver nogen gange smidt ud til hovedmenuen.
Og to gange har min PlayStation 4 bare slukket, lyder det eksempelvis fra Reddit-brugeren forthemasters.
- Min PlayStation er én stor mursten, der ikke kan tænde på grund af 'Anthem', skriver brugeren The MadTitanGauntlet på hjemmesiden Reddit.
Flere brugere brokker sig over, at deres PlayStation er blevet bricked efter at have spillet 'Anthem', hvilket groft sagt betyder, at deres ellers så effektive konsol er lige så død og ubrugelig som en mursten - altså en brick.
Anthem er et online multiplayer rollespil, hvor man indtager store exoskeletter for at kunne beskytte menneskeheden fra alverdens ondskab - som eksempelvis lede kryb som dette.
(© EA Games)Slå koldt vand i blodetSelvom 'Anthem' har været ramt af massive tekniske problemer ved lanceringen, skal man dog være varsom med at tage udmeldinger om decideret konsoldød for gode varer, mener Palle Havshøi-Jensen, der er PlayStation-ekspert og chefredaktør på spilmediet PSLife.
dkIfølge ham er det nemlig vigtigt, at man kigger på det forløb, spillet har været igennem forud for udgivelsen.
- 'Anthem' kom for ikke så længe siden.
Da spillet udkom var det så fuld af fejl, at det var nærmest uspilleligt.
Så selvom nogle af tingene var blevet rettet siden udgivelsen for et par uger siden, er der nok nogle, der bare har set sig sure på det.
Der er en generel dårlig stemning omkring det spil, siger han og henviser til, at beskyldningerne om konsoldød kommer fra sure fans.
Det skulle have været så godt.
Ifølge Palle Havshøi-Jensen var der lagt i ovnen til en stor succes med 'Anthem'.
Men de mange problemer ender med at gå ud over den velvilje, spillet havde brug for, for at blive en pengemaskine for EA Games.
.
(© EA Games)Skidt start ødelægger succesIndtil videre har hverken Sony, der står bag PlaySation 4 eller BioWare, der står bag 'Anthem' givet det mindste pip fra sig.
Men EA Games, der er spillets udgiver, har rakt ud til spillere, der måtte opleve problemer, og bedt om deres hjælp med at løse den kedelige situation.
- Vi er opmærksomme på de problemer, flere af jer har indrapporteret i forbindelse med 'Anthem'.
Vi undersøger sagen og beder jer om at dele jeres fejlrapporter med os, når I bliver bedt om det, skriver de på deres Twitter-profil.
Læs også:Fans har ventet i 13 år: Nyt Disney-spil er 'vildt og vanvittigt'Spørger man Palle Havshøi-Jensen, så skal EA dog ikke forvente, at deres spil på nuværende tidspunkt kan reddes.
Uanset hvor mange kunder man forsøger at hjælpe med de påståede døde PlayStation-maskiner.
Ifølge Palle Havshøi-Jensen er stemningen om spillet nemlig så dårlig, at al gas er gået af ballonen.
- Spillet i sig selv er ingen revolution.
Så oven i de tekniske problemer bliver det aldrig en succes, siger Palle Havshøi-Jensen og fortsætter:- Det er simpelthen kommet for dårligt fra start.
EA kan slukke nogle brande, men jeg tror ikke rigtig på projektet.
Lur mig, om ikke spillet er røget ud af top 10 på næste uges salgslister, siger han.
FacebookTwitterKopier linkEmner:Playstation|Xbox|Computerspil|Sony|Forbrugerelektronik




https://www.dr.dk/nyheder/udland/anklager-uber-er-ikke-juridisk-ansvarlig-dodsulykke-i-usa

UdlandAnklager: Uber er ikke juridisk ansvarlig for dødsulykke i USAEn kvinde mistede livet i marts 2018, da hun blev ramt af en selvkørende Uber-bil i Arizona i USA.
Anklagemyndigheden mener ikke, at Uber kan holdes ansvarlig for en ulykke, hvor én af selskabets selvkørende biler påkørte og dræbte en kvinde.
06.
mar.
2019 kl.
03.
25 | opdateret 06.
mar.
2019 kl.
03.
32Bemærk: artiklen er mere end 30 dage gammelLæs opVirksomheden bag kørselstjenesten Uber kan ikke holdes juridisk ansvarlig for en færdselsulykke sidste år, hvor en af Ubers selvkørende biler påkørte og dræbte en fodgænger i USA.
Det vurderer anklagemyndigheden i Yavapai County i delstaten Arizona, som er i færd med at gennemgå sagen.
Det skriver nyhedsbureauet Reuters.
Ulykken skete i marts 2018, da en 49-årig kvinde var i færd med at krydse en mørk vej med i Tempe i det centrale Arizona.
Her kørte en selvkørende Volvo, som var ejet af Uber, ind i hende.
Kvinden døde senere af sine kvæstelser.
Anklager mener, at chaufføren skal efterforskesAnklagemyndigheden i Yavapai County er blevet bedt om at gennemgå sagen for anklagemyndigheden i Phoenix for at afgøre, hvorvidt der bør rejses en straffesag mod Uber.
Men der er intet grundlag for at holde Uber Technologies Inc juridisk ansvarlig for hændelsen.
Det fremgår af et brev fra anklagemyndigheden, der er offentliggjort tirsdag aften dansk tid.
Til gengæld bør den assisterende chaufførs håndtering af situationen blive efterforsket nærmere af politiet i Tempe, lyder det.
Chaufføren har tidligere forklaret politiet, at fodgængeren "kom ud af det blå".
Det skriver nyhedsbureauet AP.
Men ifølge politiets efterforskning kunne ulykken være afværget, hvis chaufføren havde været opmærksom på vejen.
Hun var dog i stedet ifølge politiet i gang med at se et tv-program på sin telefon, da ulykken skete.
Efter gennemgangen vurderes det desuden, at en videooptagelse af ulykken, som tidligere har været fremme, ikke viser påkørslen nøjagtigt.
Derfor bør politiet lede efter yderligere bevismateriale, lyder anbefalingen.
Læs også:Uber-bil fra dødsulykke i USA havde slået nødbremsen fraBilen var en del af et eksperiment med selvkørende biler, som efterfølgende er blevet bremset i Arizona.
Læs også:Efter dødsulykke: Uber dropper selvkørende biler i ArizonaUber har ikke ønsket at kommentere på anklagemyndighedens nye vurdering.
/ritzau/ReutersFacebookTwitterKopier linkEmner:Uber|Anklagemyndigheden|USA|Ulykker|Politi




https://www.dr.dk/nyheder/udland/faengslet-bilboss-betaler-kaempe-kaution-i-japan

UdlandFængslet bilboss betaler kæmpe kaution i JapanCarlos Ghosn har betalt et beløb svarende til 59 millioner kroner for at blive løsladt fra fængslet.
Carlos Ghosn har betalt kaution for at komme ud af fængslet i Japan.
06.
mar.
2019 kl.
06.
23Bemærk: artiklen er mere end 30 dage gammelLæs opDen tidligere bilboss Carlos Ghosn har betalt en kaution på en milliard yen, svarende til knap 59 millioner kroner.
Dermed er vejen banet for, at han kan blive løsladt fra det fængsel i Japan, hvor han siden november har siddet varetægtsfængslet.
Det oplyser en domstol i Tokyo tidligt onsdag morgen dansk tid.
Den tidligere leder af alliancen bestående af Renault-Nissan-Mitsubishi Motors er blevet anholdt efter anklager om at snyde i skat.
Afviser skyldGhosn har erklæret sig uskyldig i alle anklager om, at han skulle have forfalsket finansielle oplysninger og have begået tillidsbrud.
Tidligere har retten nægtet den tidligere topboss at blive løsladt mod kaution, da man har frygtet, at han ville flygte eller ødelægge beviser.
Men tirsdag bekendtgjorde en japansk domstol, at Ghosn kunne blive sat på fri fod mod en kaution på en milliard yen.
Han må dog fortsat ikke forlade landet, og der vil blive sat overvågning op omkring hans hjem, lød det fra domstolen.
/ritzau/ReutersFacebookTwitterKopier linkEmner:Japan|Mitsubishi|Nissan|Økonomi|Biler




https://www.dr.dk/nyheder/udland/markant-leder-af-usas-fodevareadministration-gar-af

UdlandMarkant leder af USA's fødevareadministration går afGottlieb vandt støtte fra begge de store partier i USA i kamp for blandt andet billigere medicin.
Scott Gottlieb, chef for USA's øverste sundhedsmyndighed, Food and Drug Administration (FDA), gør ifølge Donald Trump klar til at forlade sin post.
)06.
mar.
2019 kl.
02.
41 | opdateret 06.
mar.
2019 kl.
02.
47Bemærk: artiklen er mere end 30 dage gammelLæs opChefen for USA's fødevare- og lægemiddelmyndighed, Food and Drug Administration (FDA), gør klar til at forlade sin post i næste måned.
Det bekræfter det amerikanske sundhedsministerium i en pressemeddelelse tirsdag aften dansk tid.
Scott Gottlieb har siddet næsten to år på posten i FDA.
Her han har vundet støtte fra begge de store partier i sin kamp for blandt andet billigere medicin og begrænsning af unges brug af e-cigaretter.
I meddelelsen oplister USA's sundhedsminister, Alex Azar, Gottliebs sejre:- Under Scotts ledelse har FDA opnået historiske resultater inden for nye behandlingsformer og i bestræbelserne på at få folk afvænnet fra afhængighed af stoffer og tobak.
Har haft stor indflydelseUSA's præsident, Donald Trump, bad i 2017 Gottlieb om at afskaffe bureaukrati i FDA.
Men Gottlieb fik samtidig på flere måder skabt en større rolle for agenturet.
Blandt andet overraskede FDA ved at få skabt en hel bevægelse for at få mængden af afhængighedsskabende stoffer i cigaretter bragt markant ned.
Gottlieb, som selv er læge, formåede med en vanskelig balancegang, hvor han sikrede sig støtte fra både præsidenten, Republikanerne og Demokraterne i Kongressen, at få sin dagsorden igennem.
Læs også:USA: Tre år til at fjerne transfedtsyrerSåledes har FDA blandt andet indført et forbud mod e-cigaretter med frugt- og sliksmag i butikker og på tankstationer.
Læs også:USA vil stoppe unge fra at "dampe": Smag i e-cigaretter kan blive forbudtTrump takker Gottlieb for hans tid på posten i et opslag på Twitter tirsdag aften dansk tid.
Særligt understreger præsidenten Gottliebs arbejde for at sænke prisen på medicin.
Det er blandt andet sket gennem godkendelsen af billigere såkaldt kopimedicin, der har de samme effekter som originalproduktet.
- Scott har hjulpet os med at sænke priserne på medicin og få et stort antal generiske lægemidler (kopimedicin, red.
) godkendt og ud på markedet.
- Han og hans talent vil blive savnet, lyder det videre fra Trump.
/ritzau/APFacebookTwitterKopier linkEmner:Donald Trump (politiker)|USA|Medicin|Rygning|Twitter




https://www.dr.dk/sporten/fodbold/kvindelandsholdet/harder-nyder-vaere-ledestjerne-de-unge-elsker-laere

KvindelandsholdetHarder nyder at være ledestjerne: ’De unge elsker at lære’På træningsbanen i Algarve bliver der kigget på mange af de ting, som Pernille Harder gør.
Pernille Harder hyldes for titlen som 'Europas bedste fodboldspiller' sidste år.
Af Malte Nørgaard06.
mar.
2019 kl.
07.
16Bemærk: artiklen er mere end 30 dage gammelLæs opPernille Harder er en af verdens bedste, kvindelige fodboldspillere.
Den glæde, hun altid har med ind på banen, kan jeg lære rigtig meget af.
Signe Bruun, Paris Saint-GermainDerfor er der ingen tvivl om, at den danske superstjerne har haft et trick eller to i støvlen, som de unge landsholdsangribere har luret af under træningsturneringen Algarve Cup.
Læs også:Harders eksekvering skaffer dansk sejr over KinaDet fortæller Signe Bruun, der har fået sin landskamp nummer fire og fem ved træningsturneringen i Portugal.
- Hendes tilgang til fodboldspillet og den glæde hun altid har med ind på banen, kan jeg lære rigtig meget af.
Samtidig bliver hun aldrig tilfreds.
Det er også en vigtig evne at have som fodboldspiller, fortæller 20-årige Signe Bruun.
Ved Algarve Cup har angriberne Sarah Jankovska, Sara Holmgaard og Amalie Thestrup fået debut i landsholdstrøjen.
De unge lytter og lærerPernille Harder blev nummer to ved kåringen af Ballon d’Or, og sidste år kunne hun også kalde sig Champions League-finalist og topscorer i Tysklands bedste række.
Angribere i Danmarks trup ved Algarve CupPernille Harder, VfL Wolfsburg, 26 årNadia Nadim, Paris Saint-Germain, 31 årSigne Bruun, Paris Saint-Germain, 20 årSarah Jankovska, BSF, 19 årAmalie Thestrup, BSF, 23 årSara Holmgaard, Fortuna Hjørring, 20 årFrederikke Thøgersen, Fortuna Hjørring, 23 årEmma Snerle, Fortuna Hjørring, 17 årNicoline Sørensen, Brøndby, 21 årEvnerne inde på fodboldbanen er derfor ikke til at tage fejl af, og hun ved da også godt, at de unge landsholdsspillere er lidt ekstra opmærksomme, når hun får bolden i fødderne.
- De unge lytter rigtig meget og elsker at lære.
Jeg vil meget gerne give de ting videre, som jeg ved, jeg kan.
Og det er en rolle, jeg godt kan lide at være i, siger Pernille Harder og slår fast, at læringen også kommer til hende, når hun kigger på de unge spillere.
Læs også:VIDEO Lækkert Nadim-lob ikke nok: Danske kvinder smider føring og taber til Norge- Vi hjælper hinanden med at blive bedre, når vi har afslutningstræning og træner taktik.
Vi snakker sammen og bliver klogere på, hvordan vi kan gøre hinanden bedre.
I Algarve har vi samtidig haft god mulighed for at prøve nogle forskellige opstillinger af.
Det gør det også muligt, at vi alle sammen får snakket sammen, når vi står inde på banen, forklarer hun.
Danmarks sidste kamp ved Algarve Cup spilles i eftermiddag klokken 14.
15.
Modstanderen er Skotland i et opgør, hvor der spilles om femtepladsen ved turneringen.
FacebookTwitterKopier linkEmner:Pernille Harder (fodboldspiller)|Paris Saint-Germain|Portugal|Fodbold|Skotland




https://www.dr.dk/nyheder/politik/trods-kraftig-kritik-antallet-af-boern-paa-udrejsecenter-sjaelsmark-stiger-og-stiger

PolitikTrods kraftig kritik: Antallet af børn på Udrejsecenter Sjælsmark stiger og stiger45 børn har siddet i udrejsecentret i mellem et år og 23 måneder, viser nye tal.
Der sidder lige nu flere end 100 børn på Udrejsecenter Sjælsmark i Hørsholm, viser de seneste tal.
Af Emil Søndergård Ingvorsen06.
mar.
2019 kl.
06.
06Bemærk: artiklen er mere end 30 dage gammelLæs opPå under halvandet år er antallet af børn, der er indkvarteret i Udrejsecenter Sjælsmark i Hørsholm, næsten fordoblet.
Det fremgår af et svar fra udlændinge- og integrationsminister Inger Støjberg (V) til Folketinget.
Her lyder det, at der den 10.
februar i år var indkvarteret 125 børn under 18 år i centeret.
Af dem havde flere end en tredjedel været der i mindst et år.
Ved seneste opgørelse i september sidste år boede 93 børn på Sjælsmark, mens antallet i november 2017 var 65 børn.
Konsekvensen er, at børnenes liv nedbrydes.
De mistrives både psykisk og fysisk.
De spiser ikke og går sultne i seng, og de mister håbet og kan ikke overskue deres livSofie Carsten Nielsen, Radikale VenstreHos Radikale Venstre er man foruroliget over, at antallet af børn bliver ved med at stige, og at en stor del af børnene sidder på centeret i mere end et år.
Og her er konklusionen klar.
Fakta: Børnene på Sjælsmark11.
februar var 125 personer under 18 år indkvarteret på Udrejsecenter Sjælsmark, fremgår det af tal fra Udlændingestyrelsen, der er sendt til Folketingets Udlændinge- og Integrationsudvalg.
.
Mere end halvdelen af de 125 børn er otte år eller yngre.
45 af børnene har været indkvarteret på udrejsecenteret i mellem 12 og 23 måneder.
I svaret til styrelsen lyder det, at tallene er behæftet med usikkerhed på grund af, at de systemet, hvor optællingen er foretaget, ikke er et statistiksystem.
Kilde: Udlændingestyrelsen- Centeret virker ikke efter hensigten og får ikke flere familier til at rejse ud af landet, som regeringen går og siger.
Det eneste, der sker, er, at børnene mistrives i endnu mere omfattende grad, siger partiets integrationsordfører, Sofie Carsten Nielsen.
Udlændinge- og integrationsminister Inger Støjberg (V) lægger en stor del af ansvaret for udviklingen over på forældrene til de indkvarterede børn.
- Jeg så helst, at der ikke var behov for Sjælsmark, og at der dermed ikke var børn på centeret.
Men når der er det, så er det fordi, at deres forældre har modsat sig de danske myndigheders ret til at være i Danmark.
Set fra min stol er det desværre forældrene, der tager deres børn som gidsler, siger ministeren.
Hvad siger du til kritikken fra Radikale Venstre om, at et udrejsecenter ikke får folk til at vende hjem?
- Jeg mener, at der er rigtig god grund til, at vi har Sjælsmark.
Der er heller ikke nogen tvivl om, at der hele tiden er familier, som ikke har ret til at være her, som rejser ud af Danmark.
Når vi har Sjælsmark er det for klart at sige til familierne, at de er nødt til at forlade landet, siger Inger Støjberg.
Heller ikke regeringens støtteparti, Dansk Folkeparti, ryster på hænderne, når de ser på udviklingen af børn på Sjælsmark.
Læs også:Sjælsmark: Centret med cafeteria-ordning, der skal få afviste asylansøgere ud af Danmark- Det bedste ville selvfølgelig være, hvis de pågældende personer rejste tilbage til deres hjemland, når de har fået besked om, at de ikke må opholde sig her.
Men det er ikke unormalt, at de her tal går op og ned, og nu må vi så arbejde på, at de bliver sendt tilbage, siger udlændingeordfører Martin Henriksen.
Rapport: Børnene mistrives og er ensommeDebatten om forholdene på Udrejsecenter Sjælsmark har været oppe at vende adskillige gange.
I december færdiggjorde Folketingets Ombudsmand en rapport, hvor han vurderede, at børnene lever under forhold, der vanskeliggør børnenes opvækst, og at deres hverdag er præget af uro og ensomhed.
Udrejsecenter SjælsmarkUdrejsecenter Sjælsmark blev etableret i Hørsholm Kommune i februar 2015, efter at den daværende SRSF-regering, Enhedslisten og Liberal Alliance i september 2012 indgik en aftale, der skulle sætte øget fokus på udrejse og nye muligheder for asylsøgere.
Målgruppen for Udrejsecenter Sjælsmark er personer med et endegyldigt afslag på asyl, personer, som snarligt skal ud af landet, personer på tålt ophold og personer, som er udvist ved dom.
Ud over Sjælsmark er der også et udrejsecenter i Midtjylland - Udrejsecenter Kærshovedgård.
Det er Kriminalforsorgen, der løser opgaverne på centret.
Det sker blandt andet i samarbejde med Røde Kors.
Kilde: KriminalforsorgenDet er nødvendigt, at der er nogle vilkår, som ikke indbyder til, at man er der over en længere periode.
Martin Henriksen, Dansk FolkepartiHan vurderede dog også, at forholdene på centeret ikke er i strid med hverken Børnekonventionen eller Den Europæiske Menneskerettighedskonvention.
Senest er det så kommet frem, at der mellem april 2016 og september 2018 har været 103 indberetninger om blandt andet vold, trusler og mistanke om radikalisering i centeret.
De seneste historier om Sjælsmark har derfor fået flere røde partier til at kræve, at Socialdemokratiet gør noget ved forholdene, hvis de skal se sig selv støtte dem i en mulig kommende regering efter et valg, berettede Altinget i sidste uge.
For forholdene er ikke noget, man kan tilbyde børn, mener Radikale Venstre.
- Konsekvensen er, at deres liv nedbrydes.
De mistrives både psykisk og fysisk.
De spiser ikke og går sultne i seng, og de mister håbet og kan ikke overskue deres liv, siger Sofie Carsten Nielsen.
Minister står inde for forholdeneInger Støjberg mener dog langt fra, at forholdene er så dårlige, som Radikale Venstre skitserer.
- Jeg står fuldt inden for de forhold, der er på Sjælsmark.
Vi gør alt, hvad vi kan for, at de her børn får så god en børnetilværelse som overhovedet muligt, siger hun og pointerer, at der blandt andet er skolegang, børnehave og legestue på centeret.
Nu er der kommet en kritisk rapport fra ombudsmanden, og senest er det kommet frem, at der har været 103 indberetninger på lige over to år.
Hvorfor får det dig ikke til at forbedre forholdene på centeret?
- Noget af det, ombudsmanden peger på, er, at der skal være bedre information omkring maden, og det ser vi på.
Men i det store hele mener jeg ikke, at der er en finger at sætte på forholdene på Sjælsmark, siger udlændinge- og integrationsministeren.
DF: Det er ikke luksusFlere børneorganisationer har også været kritiske over for, at mindreårige skal indkvarteres på udrejsecenteret.
Blandt dem er Børns Vilkår, som kalder stigningen dybt bekymrende, men ikke uventet.
- Børnene er under et stort psykisk pres, som fører til en stresstilstand for mange.
Det er klart, at når man lever under sådanne forhold med uvished, forældrenes angst og meget begrænsede muligheder for fritidsliv, så slider det børnene psykisk op, siger direktør Rasmus Kjeldahl.
Dansk Folkeparti bakker til gengæld op om regeringen.
Udlændingeordfører Martin Henriksen mener, at forholdene er 'ok', og noget 'vi godt kan være bekendt'.
- Det er ikke luksuriøse forhold, vi tilbyder, og det lægger vi heller ikke skjul på fra Dansk Folkepartis side.
Men det er nødvendigt, at der er nogle vilkår, som ikke indbyder til, at man er der over en længere periode, siger han.
Helt konkret foreslår Radikale Venstre, at man lader familier med børn flytte ud af centeret, så børnene kan leve et normalt liv, indtil de bliver sendt ud af landet.
Et lignende forslag har en række børneorganisationer fremført i en kronik i Politiken i januar.
Både Dansk Folkeparti og regeringen er klart i mod forslaget.
FacebookTwitterKopier linkEmner:Inger Støjberg (politiker)|Radikale Venstre|Sofie Carsten Nielsen (politiker)|Flygtninge og asylansøgere|Hørsholm




https://www.dr.dk/nyheder/udland/huawei-abner-cybercenter-i-bruxelles-berolige-eu

HuaweiSe temaUdlandHuawei åbner cybercenter i Bruxelles for at berolige EUIfølge USA udgør udstyret fra den kinesiske telegigant en spionage-risiko.
Bestyrelsesformand i Huawei Ken Hu talte tirsdag ved åbningen af Cyber Security Transparency Centre i Bruxelles.
06.
mar.
2019 kl.
00.
36 | opdateret 06.
mar.
2019 kl.
00.
49Bemærk: artiklen er mere end 30 dage gammelLæs opHuawei har åbnet et laboratorium for cybersikkerhed i Belgiens hovedstad, Bruxelles, i hjertet af Den Europæiske Union.
Således intensiverer den kinesiske telegigant sin lobbyvirksomhed rettet mod EU's ledere.
Det sker i kølvandet på beskyldninger fra USA, om at telegigantens udstyr udgør en national sikkerhedsrisiko.
Det skriver nyhedsbureauet AP.
Læs også:Spionage-frygt og tech-krig: Forstå hvorfor USA vil presse Huawei ud af 5G-netværk i VestenOphedet konfliktÅbningen af laboratoriet, Cyber Security Transparency Centre, fandt sted tirsdag.
Her kan erhvervskunder komme og studere de kildekoder, der ligger bag Huaweis netværksudstyr.
Kunderne kan også afprøve udstyret.
Åbningen af laboratoriet sker midt i en ophedet konflikt mellem USA og Kina over troværdigheden af Huawei Technologies, verdens største producent af teknologi til de nye højhastigheds-5G-netværk.
Læs også:Kinesisk telegigant sagsøgt af USA: 5 gange Huawei har været i væltenUSA har på sin side også bedrevet lobbyvirksomhed over for allierede lande og selskaber og advaret om mulig spionage fra Kinas kommunistiske ledere gennem 5G-udstyret.
Laboratoriet i Bruxelles giver Huawei en ny arena, som kan bruges i arbejdet med at overbevise EU's ledere om, at selskabet ikke udgør nogen sikkerhedsrisiko.
Et lignende laboratorium findes i Bonn i Tyskland.
Partner for TDCI Danmark er Huawei valgt som partner for TDC, når det kommer til at udrulle 5G.
Det har fået en række politikere - og efterretningstjenester - til at løfte øjenbrynene.
- Det er underligt, hvis alle mulige andre lande skulle tage fejl om Huawei, og at det kun er Danmark, der har ret i forhold til, at der ikke er problemer, sagde SF's it-ordfører, Lisbeth Bech Poulsen, i januar.
I 2018 oplyste Center for Cybersikkerhed, at det var opmærksom på potentielle problemer med Huawei.
Læs også:Eksperter: Kinesiske Huawei kan blive svære at skubbe ud af DanmarkI et Folketingssvar har forsvarsminister Claus Hjort Frederiksen (V) sagt:- Jeg er godt tilfreds med, at Forsvarets Efterretningstjeneste og Center for Cybersikkerhed er meget opmærksomme på den dynamik, der er mellem den kinesiske stat og kinesiske virksomheder som Huawei.
- Dette gælder især de sikkerhedsmæssige udfordringer for vores teleinfrastruktur, der kan opstå i den forbindelse.
- Vi skal naturligvis kunne være helt trygge ved de udenlandske selskaber, som leverer til det danske telenet.
Indtil videre fortsætter TDC samarbejdet med Huawei.
Siden 2014 har Huawei stået for drift, vedligeholdelse og levering af udstyr til TDC's mobilnet.
/ritzau/FacebookTwitterKopier linkEmner:Huawei|Lisbeth Bech Poulsen (politiker)|TDC|USA|Efterretningstjenester




https://www.dr.dk/sporten/fodbold/championsleague/schones-lyn-vaeltede-real-madrid-det-var-en-helt-fantastisk-aften

Champions LeagueSchönes lyn væltede Real Madrid: 'Det var en helt fantastisk aften'Den danske midtbanespiller kom på måltavlen, da Ajax sendte Real Madrid ud af Champions League.
Lasse Schöne blev en af mange helte for Ajax, da de tirsdag aften slog Real Madrid ud af Champions League.
Af Frederik Palle06.
mar.
2019 kl.
00.
30Bemærk: artiklen er mere end 30 dage gammelLæs opAjax chokerede store dele af fodboldverdenen, da den hollandske hovedstadsklub tirsdag sendte de forsvarende mestre Real Madrid ud af Champions League med en samlet sejr på 5-3 i ottendedelsfinalen.
Lasse Schöne fik en hovedrolle i den hollandske triumf.
Den danske landsholdsspiller scorede nemlig til slutresultatet 4-1 i tirsdagens returkamp i Madrid.
- Det var en helt fantastisk aften.
Det er ikke tit, at der bliver råbt "olé" på Bernabeu (Real Madrids hjemmebane, red.
), når modstanderholdet spiller bolden rundt, som der blev i slutningen af anden halvleg, siger danskeren til TV3+.
Læs også:Champions League-kongerne er faldet: Schönes drømmetræf og Ajax tæsker Real MadridSchönes mål faldt med lidt over 20 minutter tilbage af kampen, da han med et drøn af et frispark slukkede madrilenernes håb om at gå videre.
- Jeg så, at målmanden stod i det korte hjørne.
Jeg kan ikke sige, at det var meningen, at den skulle gå ind, men jeg håbede selvfølgelig, siger Schöne, der ikke er klar til at kalde det karrierens flotteste scoring.
- Det er selvfølgelig specielt at score her, men jeg har været så heldig at score mange gode mål i min karriere.
Læs også:Tottenham gør arbejdet færdigt i danskeropgøret - går videre til kvartfinalenMålscoreren til 1-0, marokkanske Hakim Ziyech, havde efter kampen svært ved at forstå, hvad han netop havde udrettet sammen med sine holdkammerater.
- 4-1 havde vi ikke regnet med.
Det er ufatteligt.
Vi gjorde det sammen, vi pressede godt, og fra det øjeblik, vi scorede, gik vi ikke i panik.
Vi gjorde det, vi skulle for at vinde.
- Nu er vi videre, og så får vi at se, hvad der sker.
Det er lige meget, hvem vi møder i næste runde, nu skal vi bare nyde resten af aftenen, siger Ziyech i et interview på TV3+.
/ritzau/FacebookTwitterKopier linkEmner:Hakim Ziyech (fodboldspiller)|Lasse Schöne (fodboldspiller)|Real Madrid|Fodbold|Holland




https://www.dr.dk/nyheder/udland/darlig-stemning-pa-brexitmode-i-bruxelles-ingen-losning-pa-det-irske-problem

BrexitSe temaUdlandDårlig stemning på Brexitmøde i Bruxelles: Ingen løsning på 'det irske problem'Samtaler mellem Storbritanniens brexitminister og EU's chefforhandler fortsætter onsdag.
Storbritanniens brexit-minister, Stephen Barclay, og regeringens juridiske chef, Geoffrey Cox, kom ingen vegne på det tre timer lange møde med EU´s brexit-forhandler, Michel Barnier.
Her ses de forlade Downing Street 10 i London efter det ugentlige kabinetmøde, før de tog videre til Bruxelles.
06.
mar.
2019 kl.
01.
55 | opdateret 06.
mar.
2019 kl.
02.
23Bemærk: artiklen er mere end 30 dage gammelLæs opForhandlinger tirsdag mellem Storbritanniens brexitminister og EU's chefforhandler for brexit sluttede uden resultat.
Mødet varede tre timer.
Det oplyser unavngivne kilder fra begge sider ifølge nyhedsbureauet Reuters.
En embedsmand fra EU oplyser videre, at tirsdagens forhandlinger ikke gik godt.
Samtalerne fortsætter onsdag.
EU's chefforhandler for brexit, Michel Barnier, mødtes tirsdag med det britiske forhandlerteam.
De skal forsøge at finde en løsning på det irske problem, 24 dage før Storbritannien forlader EU den 29.
marts.
EU vil give yderligere garantierBarnier mødtes i Bruxelles med brexitminister Stephen Barclay og regeringens juridiske chef, Geoffrey Cox.
Barnier sagde lørdag, at EU er klar til at give briterne yderligere garantier for at hjælpe med at få en skilsmisseaftale vedtaget i det britiske parlament.
Han antydede også, at EU ville være klar til en kortere "teknisk" udsættelse af den britiske exit fra EU 29.
marts.
Det har styrket den britiske regerings håb om, at man kan finde en ordning om den såkaldte bagstopper for den irske ø.
Det skriver nyhedsbureauet AFP.
Hvis der ikke findes en aftale, så vil der efter brexit opstå en hård grænse mellem Irland og den britiske provins Nordirland.
Det kan genoplive en sekterisk konflikt, der over flere årtier kostede over 3.
500 mennesker livet.
En stor gruppe konservative i premierminister Theresa Mays regering har krævet garantier for, at bagstopperen kun er for en kortere periode.
Bagstopperen betyder, at EU's toldunion skal være gældende på den irske ø - og resten af Storbritannien - indtil der er fundet en anden løsning, der sikrer let passage for personer og varer på den irske ø.
May har lovet en afstemning næste tirsdag, hvis hun kan præsentere parlamentet for en forbedret udgave af den aftale, hun allerede har forhandlet med EU.
Den faldt med et brag i januar, hvor kun en tredjedel af parlamentets medlemmer stemte for.
/ritzau/FacebookTwitterKopier linkEmner:EU|Storbritannien|Theresa May (politiker)|EU-forhold|Bruxelles




