https://www.dr.dk/nyheder/indland/omstridt-underlivsnet-bliver-trukket-af-markedet

IndlandOmstridt underlivsnet bliver trukket af markedet Producenten har ikke formået at leve op til amerikanske sundhedsmyndigheders sikkerhedskrav.
Det er slut med at sætte de omstridte underlivsnet op i danske kvinder, da producenten har trukket produktet tilbage.
Af Mark Lindved Norup04.
maj 2019 kl.
23.
08Bemærk: artiklen er mere end 30 dage gammelLæs opEt syntetisk net, der hidtil er blevet brugt til behandling af kvinder med et nedsunket underliv, er blevet trukket tilbage af producenten, fordi det ikke lever op til de amerikanske sundhedsmyndigheders krav om dokumentation for sikkerhed og effekt.
Det vil derfor heller ikke længere blive brugt i Danmark.
Det skriver Politiken.
Implantatet har været omstridt, fordi kvinder i både USA og Danmark har oplevet voldsomme komplikationer i form af smerter i underlivet og et ødelagt sexliv efter at have fået indopereret det såkaldte mesh-implantat.
Læs også:Plastiknet voksede ind i vævet: Nu må hun leve med daglige smerterDen manglede dokumentation har medført, at salgstilladelsen er blevet inddraget i USA, og som konsekvens har producenten, Boston Scientific, besluttet at fjerne det helt fra markedet, oplyser Lægemiddelstyrelsen.
Ærgrelse i AarhusDet betyder derfor også, at det ikke længere vil blive brugt i det danske sundhedsvæsen, hvilket ærgrer Marianne Glavind-Kristensen, der er formand for Dansk Urogynækologisk Selskab og overlæge ved Aarhus Universitetshospital.
- Det er firmaets afgørelse, og det er klart, at det skal leve op til de godkendelsesprocedurer, der er.
- Men egentlig har vi haft gode erfaringer med at bruge produktet i Danmark og i Norden, hvor det er indført under meget kontrollerede forhold.
Allerede da det blev indført, var der et nordisk studie, der sikrede, at sikkerheden var i orden, og at der ikke var for mange bivirkninger.
Så vi har egentlig været meget glade for at bruge det, siger hun.
Tilfredshed i HerlevÆrgrelsen deles ikke af Gunnar Lose, professor emeritus og overlæge ved Herlev Hospital.
Han har i flere år påpeget, hvad han mener er så stor en risiko ved brugen af implantaterne, at indgrebet helt burde droppes.
- Patientsikkerheden har taget et kvantespring fremad.
Nu stilles der helt klare krav til, at produkterne kan vise deres effektivitet og sikkerhed, og det var der ikke før, siger han.
Gunnar Lose mener, at der findes rigeligt med alternativer til mesh-implantaterne, der i Danmark primært har været brugt til at behandle nedsynkning af blandt andet blære, livmoder, skede eller endetarm, hvilket kan ske efter en fødsel.
'Tag det med ro'I Danmark har cirka 100 kvinder årligt fået indopereret det nu tilbagetrukne net, og flere står på venteliste til en operation, fortæller Marianne Glavind-Kristensen, der opfordrer dem til ikke at være bekymrede.
- De skal tage det roligt, og så kontakter vi dem og forklarer dem, hvilke andre muligheder der er for operation eller behandling.
- Og det vigtigste er, at de kvinder, der har fået det her produkt, de skal heller ikke gå og være bekymrede.
Vi har set stort set alle til kontrol, og de, vi ikke har set, de vil også få tilbud om langtidsopfølgning, siger hun.
Danske Coloplast, den eneste anden aktør på markedet, der producerer samme type implantater, har også fået inddraget sin salgstilladelse.
Coloplasts net bruges dog ikke i det danske sundhedssystem.
Sundhedsminister Ellen Trane Nørby (V) har bedt Lægemiddelstyrelsen undersøge sagen nærmere.
FacebookTwitterKopier linkEmner:Coloplast|Lægemiddelstyrelsen|Herlev|Hospitaler|Ellen Trane Nørby (politiker)




https://www.dr.dk/sporten/fodbold/tyskland/dortmund-og-delaney-taber-stort-skridt-i-tysk-titelkamp

TysklandDortmund og Delaney taber stort skridt i tysk titelkampMed 2-2 ude mod Werder Bremen snublede Borussia Dortmund i kampen om det tyske mesterskab.
Thomas Delaney og Dortmund smed en 2-0 føring mod Werder Bremen.
04.
maj 2019 kl.
21.
15Bemærk: artiklen er mere end 30 dage gammelLæs opBorussia Dortmund var foran 2-0 ude mod Werder Bremen, men smed føringen og endte med at spille 2-2 i den tyske Bundesliga.
Dermed tabte Dortmund et stort skridt i kampen om mesterskabet, efter at Bayern München tidligere lørdag vandt med 3-1 hjemme over Hannover 96.
Lige nu topper Bayern München ligaen med 74 point efter 32 kampe, mens Dortmund har fire point færre inden de to sidste spillerunder.
Dortmund, som havde Thomas Delaney med i startopstillingen, kom bedst fra start i lørdagens opgør.
Efter seks minutters spil tog Dortmund offensivspiller Christian Pulisic en flot solotur og bragte udeholdet foran 1-0.
Med det uafgjorte resultat er Dortmund fire point efter Bayern München med to spillerunder tilbage.
Føringen blev fordoblet af Dortmund-angriberen Paco Alcácer, som fire minutter før pausen på smukkeste vis bankede et frispark i nettet.
Werder Bremen havde dog ikke givet op, og efter en times spil blev Kevin Möhwald og veteranangriberen Claudio Pizarro sendt på banen i en dobbeltudskiftning.
Og den gav bonus.
Først reducerede Möhwald til 1-2 efter 70 minutter med et skud, der gik imellem benene på Dortmund-keeperen Roman Bürki.
Fem minutter senere var Pizarro på plads til at hamre 2-2-udligningen i nettet efter et koks i Dortmund-forsvaret.
Jacob Bruun Larsen blev skiftet ind for Dortmund efter 82 minutter, mens Delaney minuttet efter blev skiftet ud.
Ændringerne hjalp ikke noget, og det hele endte med en pointdeling.
/ritzau/FacebookTwitterKopier linkEmner:Jacob Bruun Larsen (fodboldspiller)|Thomas Delaney (fodboldspiller)|Werder Bremen|Borussia Dortmund|Fodbold




https://www.dr.dk/nyheder/politik/ep-valg/frivillige-dfere-truet-med-taesk-haenge-valgplakater-op

Valg til Europa-ParlamentetSe temaEP-valgFrivillige DF'ere truet med tæsk for at hænge valgplakater opOphængning af Dansk Folkeparti-plakater i Odense førte til trusler om vold.
Valgplakater fra Dansk Folkeparti er tidligere blevet udsat for hærværk.
Her er det Morten Messerschmidts plakat, som er blevet vandaliseret i Aalborg op til et Europaparlamentsvalg i 2009.
Af Kasper Duncan Gram (Video)04.
maj 2019 kl.
23.
07Bemærk: artiklen er mere end 30 dage gammelLæs opI dag har politikere og frivillige landet over været på jagt efter de bedste steder at hænge valgplakater op.
Valgkampen om en plads i Europa-Parlamentet er officielt skudt i gang, men for fire frivillige fra Dansk Folkeparti i Odense medførte plakatophængningen gentagne voldstrusler.
Det skete i området omkring Nyborgvej og Korsløkkeparken i Odense, skriver TV 2/Fyn.
En af de frivillige fra Dansk Folkeparti, som ønsker at være anonym af hensyn til sin sikkerhed, fortæller, at gruppen blev chikaneret og truet i tre omgange.
Læs også:Kommune vil ghetto til livs: Nej tak til boligansøgere uden job eller uddannelseDen tredje gang kom en maskeret mand hen til dem med en kølle.
- Han siger, at nu skal vi altså smutte, og vi skal være glade for, at vi havde et barn på armen, for ellers havde han smadret os, siger hun til DR Nyheder.
Fyns Politi bekræfter, at man har modtaget tre anmeldelser fra de frivillige.
Det er dog kun den sidste episode, som fortsat efterforskes som trusler, fortæller vagthavende ved Fyns Politi, Kenneth Taanquist.
Her truede en mand de frivillige med en kølle eller kæp på 30-35 centimeter i længden samt tilsagn om, at han ville tilkalde sine 'venner'.
DF-politiker: Det er gået for vidtOmrådet kaldes for Kilometerhusene, forklarer Alex Ahrendtsen, som er folketingsmedlem for Dansk Folkeparti og opstillet i Odense.
- Det er gået for vidt.
Vi hænger ikke så mange valgplakater op i Vollsmose, for de bliver bare revet ned.
Nu er det åbenbart også et problem på Nyborgvej.
Det er en sørgelig udvikling, som jeg håber, at vi kan få vendt, siger han.
Læs også:Brug for en hånd?
Iværksætter sælger politikere hjælp til valgplakaterneHan har talt med alle de fire frivillige oven på dagens hændelser.
- Den ene græd og var chokeret.
De andre var lidt rystede, men ved godt mod.
De siger enstemmigt til mig, at de vil fortsætte med at hænge plakater op, siger Alex Ahrendtsen.
Han vil nu opfordre de andre partier til at hænge en masse plakater op i området i solidaritet og for at vise støtte til demokratiet.
Vil møde mere talstærkt op fremoverEpisoderne får indflydelse på den måde, man vil færdes i området fremover, fortæller det anonyme øjenvidne:- Jeg tænker ikke, at vi lader to unge mennesker tage derud igen.
Der vil være noget opbakning, så de ikke skal stå alene i den situation, for vi kan ikke afvise, at det vil ske igen.
Man skal dog både derud for at hænge valgplakater op til folketingsvalget og pille plakaterne ned igen, forklarer hun.
DR Nyheder er bekendt med den anonyme kildes identitet.
FacebookTwitterKopier linkEmner:Alex Ahrendtsen (politiker)|Dansk Folkeparti|Europa-Parlamentet|Odense|Valg og folkeafstemninger




https://www.dr.dk/sporten/basketball/bk-amager-hiver-dm-titlen-hjem-i-kamp-fire

BasketballBK Amager hiver DM-titlen hjem i kamp fireBK Amager vandt lørdag 75-69 over Stevnsgade, og kan dermed kalde sig danske mestre.
BK Amager kan kalde sig danske mestre.
Af Michael Sten Jensen i Lyon04.
maj 2019 kl.
20.
53Bemærk: artiklen er mere end 30 dage gammelLæs opDet er kun en sæson siden, at BK Amager kunne fejre klubbens tilbagevenden til kvindernes basketliga, men lørdag eftermiddag var på ny noget at fejre.
Læs også:Amager skaffer sig en matchbold i DM-finalen med sikker sejrBK Amager kan nemlig kalde sig danske mestre efter en sejr på 75-69 i DM-finaleseriens fjerde kamp.
Dermed vinder BK Amager serien 3-1.
En fortjent titel, lyder det fra BK Amagers cheftræner, Lars Klussmann.
- Vi er et ungt hold, som er returneret til ligaen i år, så det er fantastisk, at vi har fået det til at klikke.
Vi har løftet os som hold gennem hele sæsonen, og vi har en solid grundstamme, som har hjulpet os.
Læs også:Har ikke råd til EM: Landshold starter egen pengeindsamling- Det betyder meget for klubben.
Der er kommet et stort sammenhold og flere sponsorere til, og det betyder rigtig meget, for at vi kan forsøge at genvinde mesterskabet i næste sæson, siger Lars Klussmann.
Årets spiller i Dameligaen 2018/19 blev BK Amagers amerikaner, Dynn Leaupepe.
FacebookTwitterKopier linkEmner:Amager




https://www.dr.dk/sporten/cykling/formstaerke-kamp-blaeser-forbi-ol-vinder-i-yorkshire

CyklingFormstærke Kamp blæser forbi OL-vinder i YorkshireAlexander Kamp triumferede på 3.
etape af Tour de Yorkshire, hvor det danske Riwal-hold kørte stærkt.
04.
maj 2019 kl.
19.
52Bemærk: artiklen er mere end 30 dage gammelLæs opDet danske cykelhold Riwal Readynez kan notere sig sin hidtil største sejr, siden holdet fra årsskiftet rykkede op og blev prokontinentalhold.
Alexander Kamp kørte lørdag først over stregen på 3.
etape af Tour de Yorkshire, der blev afviklet under hårde forhold i regn og blæst med mål i Scarborough.
På en dag, hvor Riwal-holdet spillede en stor rolle, sørgede Kamp for den perfekte afslutning ved at vinde spurten, hvor blandt andre den olympiske mester (CCC) blev sat til vægs.
- Det var en hård etape med sidevind, og mine holdkammerater gjorde et fremragende job.
Det er bare fantastisk, at jeg så kunne gøre det færdigt, siger Kamp i et interview vist på TV 2 Sport.
Flere danskere med fremmeRiwal-holdet sad perfekt, da feltet som ventet knækkede over i det hårde vejr.
Det betød, at holdet havde hele fire ryttere med i den 21-mands-gruppe, der senere skulle køre for sejren.
Ud over Kamp sad Emil Vinjebo, Andreas Stokbro og norske Krister Hagen fremme i frontgruppen, der blandt andre også talte den firedobbelte Tour de France-vinder Chris Froome (Ineos).
Greg Van Avermaet, her under Tour de France, måtte se sig slået af Alexander Kamp.
Riwal og Ineos arbejdede sammen, så udbrydergruppen kunne holde hovedfeltet på afstand, og da det hele skulle afgøres, var det da også med etapens to dominerende hold forrest.
Kamp, der har vist storform i de seneste uger, timede sin spurt bedst og pressede cyklen over målstregen før Ineos-rytteren Chris Lawless, mens Van Avermaet sluttede på tredjepladsen.
I den samlede stilling er den 25-årige dansker på andenpladsen inden den afsluttende etape.
Han er i samme tid som førende Lawless, så alt er åbent inden søndagens 175 kilometer fra Halifax til Leeds.
Andreas Stokbro er på fjerdepladsen ti sekunder efter.
/ritzau/FacebookTwitterKopier linkEmner:Alexander Kamp (cykelrytter)|Chris Froome (cykelrytter)|England|Cykelsport|TV 2 (tv-kanal)




https://www.dr.dk/sporten/haandbold/championsleague/flensburg-handewitt-faerdige-i-champions-league-efter-nyt-nederlag

ChampionsleagueFlensburg-Handewitt færdige i Champions League efter nyt nederlagDanskerklubben Flensburg-Handewitt er ude af dette års Champions League efter et samlet nederlag til Veszprem.
Rasmus Lauge og Flensburg-Handewitt tabte lørdag returkampen mod ungarske Veszprem.
04.
maj 2019 kl.
20.
04Bemærk: artiklen er mere end 30 dage gammelLæs opDer var klasseforskel, da håndboldherrerne fra Veszprem slog Flensburg-Handewitt ud af Champions League og gik videre til semifinalerne.
Det ungarske storhold vandt lørdag 29-25 hjemme over Flensburg, som havde tabt det første kvartfinaleopgør i Tyskland med 22-28.
Flensburg tabte dermed med samlet ti mål, og ungarerne leverede generelt en magtdemonstration over to kampe.
Fire danskere var med på holdkortet for Flensburg, og det var VM-guldvinderne Rasmus Lauge, Lasse Svan, Simon Hald og Anders Zachariassen.
Rasmus Lauge forsøger at bryde gennem det ungarske forsvar.
Seks mål var på forhånd ikke umuligt at hente i en håndboldkamp, og Flensburg fik en drømmestart og kom foran 5-0 og lidt senere 7-2.
Veszprem åd sig dog langsomt ind i kampen og fik kontakt ved 9-9, og holdene fulgtes ad frem til 12-12.
Herfra viste Veszprem, hvorfor holdet er en af favoritterne til at gå hele vejen i dette års turnering.
I første halvlegs slutfase scorede Veszprem efter behag og gik til pause med en føring på 17-13.
I anden halvleg var der aldrig spænding om udfaldet, selv om tre af Flensburg-danskerne gjorde, hvad de kunne.
Rasmus Lauge og Simon Hald bidrog med fire mål hver for Flensburg, mens Lasse Svan blev holdt nede på blot to scoringer.
René Toft Hansen var ude med en skade for Veszprem.
/ritzau/FacebookTwitterKopier linkEmner:Anders Zachariassen (håndboldspiller)|Lasse Svan (håndboldspiller)|SG Flensburg-Handewitt|Flensborg|Håndbold




https://www.dr.dk/nyheder/udland/maduro-haeren-skal-vaere-klar-til-angreb-fra-usa

UdlandMaduro: Hæren skal være klar til angreb fra USAVenezuelas præsident har bedt militæret om at forberede sig til at forsvare Venezuela.
Venezuela's præsident, Nicolas Maduro, har i dag besøgt en militærbase i El Pao.
04.
maj 2019 kl.
18.
58Bemærk: artiklen er mere end 30 dage gammelLæs opVenezuelas præsident, Nicolás Maduro, opfordrer i en tale til soldater på en militærbase hæren til at være 'klar' i tilfælde af en offensiv fra USA's side.
- Vær klar til at forsvare hjemlandet med våben i jeres hænder, hvis det amerikanske imperie en dag vover at røre dette territorium, denne hellige jord, siger Maduro i sin tale.
Selv om personer i den amerikanske regering flere gange har antydet, at en intervention i Venezuela ikke er udelukket, har USA indtil videre holdt sig til at pålægge Maduro og hans inderkreds sanktioner.
I dag har oppositionsleder Juan Guaidó, som har udråbt sig selv til Venezuelas retmæssige præsident, indkaldt sine tilhængere til nye store demonstrationer.
Det sker i et forsøg på at få de væbnede styrker til at bakke op om hans forsøg på at afsætte Maduro.
Tidligere på ugen forsøgte Guaidó at skubbe på et internt oprør i militæret med opfordring til soldaterne om at skifte side.
Det gik dog hurtigt i sig selv.
25 oprørske soldater måtte søge tilflugt i den brasilianske ambassade i Caracas.
I de efterfølgende sammenstød mellem oppositionstilhængere og Maduros sikkerhedsstyrker mistede mindst fem mennesker livet.
Maduro betegner det som et kupforsøg fra oppositionslederens side og har fastslået, at militærtoppen har bevist sin loyalitet over for ham.
/ritzau/FacebookTwitterKopier linkEmner:Venezuela|USA|Militær|Soldater|Caracas




https://www.dr.dk/nyheder/viden/teknologi/et-af-verdens-hoejeste-brag-sendte-trykboelger-flere-gange-rundt-om-jorden

Lyden af Danmark Se temaTeknologiEt af verdens højeste brag sendte trykbølger flere gange rundt om Jorden Sømænd 60 km væk fik sprængte trommehinder under et vulkanudbrud i 1883.
Se hvor høj braget var i vores decibel-grafik.
Af Allan Nisgaard04.
maj 2019 kl.
19.
01Bemærk: artiklen er mere end 30 dage gammelLæs opI 1883 lød et brag så højt, at lyden kunne høres 4.
000 kilometer væk.
Braget kom fra vulkanen Krakatau, som ligger mellem de indonesiske øer Java og Sumatra.
Store dele af øen blev sprængt væk, og en 30 til 40 meter høj tsunami brød ind over omkringliggende øer og skabte død og ødelæggelse.
Braget var så kraftigt, at det, udover at kunne høres i blandt andet Australien og på Rodrigues Island i Det Indiske Ocean, fortsatte med at sende trykbølger flere gange rundt om Jorden.
Det blev målt via barografer.
Hvad er lyd?
Lyd er trykbølger, der bevæger sig gennem luften.
Når du taler, slår på en klokke eller træder på nogle blade, bliver luftmolekylerne sat i bevægelse, og de bittesmå vibrationer, der opstår, rejser så i bølger.
Den lyd, du kan høre, er altså opstået af en vibration, der skubber til nogle molekyler igen og igen, indtil de når dit øre.
Vi mennesker hører lyde, når vibrationerne rammer vores trommehinder, forstærkes i det indre øre og bliver til en nerveimpuls i hjernen.
- Lyden fra udbruddet fremhæves ofte, som den højeste lyd, vi mennesker har observeret og beskrevet, siger Morten Breinbjerg, der er lektor på Aarhus Universitet og arbejder med lyd og lydkultur:- Forskellige logbøger fra blandt andet skibe, beskriver den her meget høje lyd.
Nogle steder i verden, troede man, det var skud fra kanoner, fortsætter Morten Breinbjerg.
Det amerikanske videnskabsmagasin Nautilus har samlet noget af litteraturen om udbruddet og skriver blandt andet, at et engelsk skib befandt sig 64 kilometer fra udbruddet.
Ifølge kaptajnens logbog fik over halvdelelen af besætningen sprængt deres trommehinder.
Hvorvidt det så er verdens højeste brag i menneskehistorien kan ikke siges med sikkerhed.
Andre events, som for eksempel Tunguska-hændelsen i 1908, er også blevet nævnt som en kandidat.
Så høj var lydenHvor høj lyden fra Krakatau var, er svært at give et konkret svar på, da der ikke findes mange informationer.
Men ifølge Nautilus blev lyden registreret cirka 160 kilometer væk til over 172 decibel.
Og hvor højt er det så?
I grafikken herunder kan du få en idé om, hvor høj lydniveauet er under hvisken, en normal samtale, en kædesav, et jetfly og til sidst Krakatau-udbruddet fra 1883, som sprænger skalaen.
Hold knappen inde de forskellige ikoner og se, hvor høj lydniveauet er.
Forklaring følger efterfølgende.
Kilde: Høreforeningen.
Decibel-skalaen fortæller, hvor høj intensiteten i lydtrykket er i alle de frekvenser, som menneskers hørelse kan opfatte.
På skalaen er nul decibel den laveste lyd, som menneskers ører kan opfatte.
- Og så kompenserer skalaen ved hjælp af et filter, kaldet dB(A), for, at vi ikke hører alle toner lige højt.
For der kan være forskel på oplevelsen af lydniveauet af for eksempel en mandestemme eller en kvindestemme, selvom lydtrykket er det samme, siger Morten Breinbjerg.
Decibelskalaen er opbygget logaritmisk.
Det vil sige, at for hver gang, der øges med tre decibel, så fordobles lydenergien.
Så 13 decibel er for eksempel dobbelt så meget som 10 decibel.
Dog opfatter vores ører det ikke som en fordobling.
Vores opfattelse er subjektiv, men en tommelfingerregel siger, at vores opfattelse af lyden fordobles for hver gang, skalaen øges med 10 decibel.
- Det er en kompleks skala, men det giver et meget godt billede af støjniveauet i forskellige situationer, siger Morten Breinbjerg.
Det skal dog understreges, at mennesker opfatter lyde forskelligt, og at afstanden og omgivelserne også har en betydning for det oplevede lydniveau.
Så grafikken ovenover giver kun et fingerpeg.
Konstante lyde skader hørelsenIfølge Høreforeningen ligger den menneskelige smertegrænse for lyd på cirka 125 decibel (andre organisationer placerer den lidt over eller under).
Når lydstyrken når derop, begynder vi at få skader som for eksempel sprængte trommehinder.
Sømændene på det britiske skib blev derfor udsat for en lyd, der gik langt over den menneskelige smertegrænse.
Lyden af DanmarkLyden af Danmark er et forskningsprojekt, som vil kortlægge menneske- og naturskabte lyde i hele det danske landskab.
Du kan hjælpe her.
Prøv at være musestille.
Lyt.
Der er utallige lyde omkring dig hele tiden.
Og lydene påvirker dig.
Din hjerne kan måske skære lydene fra, men din krop mærker dem stadig.
I dette tema går vi til bunds i lydene omkring os.
Vi ser på hvordan de påvirker både os og vores omgivelser og undersøger, hvad lyden af Danmark egentlig er.
Læs mere her.
Men i dagligdagen er det ikke nødvendigvis de pludselige, ekstreme lyde, der er de farligste, forklarer Morten Breinbjerg.
- Selvfølgelig kan det være farligt.
Men det er faktisk et større problem, når man konstant bliver udsat for et højt lydtryk.
Det er næsten mere skadeligt end et pludseligt højt lydtryk, siger han og fortsætter:- Det kan for eksempel være på en arbejdsplads, der er meget støjende, eller i en børneinstitution, hvor man over længere tid bliver udsat for larmen.
Ifølge Høreforeningen skal du bruge høreværn ved støj på mere end 85 decibel, hvis du vil beskytte din hørelse.
FacebookTwitterKopier linkEmner:Høreforeningen|Indonesien|Øre-, næse- og halssygdomme|Aarhus Universitet|Australien




https://www.dr.dk/nyheder/udland/cyklon-evakuering-i-indien-reddede-mange-liv

UdlandCyklon-evakuering i Indien reddede mange liv Over en million mennesker blev evakueret, og mindst 12 mennesker har mistet livet.
Af Thomas Jorsal04.
maj 2019 kl.
15.
03Bemærk: artiklen er mere end 30 dage gammelLæs opDe indiske myndigheder havde frygtet, at omfanget af omkomne i den tropiske cyklon Fani kunne have været langt større.
Op til 12 mennesker har mistet livet i det voldsomme vejr.
Over en million mennesker blev evakueret fra deres boliger på den indiske østkyst forud for cyklonen.
Da samme område blev ramt af samme vejrfænomen for et par årtier siden, mistede omkring 10.
000 mennesker livet.
Kraftig orkanFani er den kraftigste cyklon, der har ramt Indien i mange år.
Der blev målt vindstød på omkring 200 kilometer i timen, og den har skabt mange ødelæggelser.
- Der har været store, store ødelæggelser her, men heldigvis, takket være de, der forudsagde det her, har regeringen været i stand til at evakuere 1.
2 millioner mennesker, lyder det fra en talsperson for de lokale myndigheder.
- Evakueringen har været en succes, og antallet af tilskadekomne er meget, meget lavt, tilføjer talspersonen.
Nu begynder arbejdet med at få de mange mennesker tilbage til deres hjem.
Det forventes at tage fire-fem dage.
Det er blandt andet de store ødelæggelser, der gør, at det vil tage så lang tid at få folk hjem.
Nu er cyklonen fortsat til nabolandet Bangladesh, men den er dog allerede aftaget i styrke.
Alligevel er mange også blevet evakueret i Bangladesh.
FacebookTwitterKopier linkEmner:Orkaner|Bangladesh|Indien




https://www.dr.dk/nyheder/politik/ep-valg/brug-en-haand-ivaerksaetter-saelger-politikere-hjaelp-til-valgplakaterne

Valg til Europa-ParlamentetSe temaEP-valgBrug for en hånd?
Iværksætter sælger politikere hjælp til valgplakaterneAnders Eilersen glæder sig over at kunne hjælpe især de små kandidater.
Lasse Dahlman Hansen og Mathias Donby er i gang med at hænge plakater op for Dansk Folkeparti på vegne af 'Alt til politikeren'.
Af Kasper Duncan Gram (Video)04.
maj 2019 kl.
20.
01 | opdateret 05.
maj 2019 kl.
14.
46Bemærk: artiklen er mere end 30 dage gammelLæs opI dag bliver valgplakaterne til europaparlamentsvalget hængt op overalt i landet.
Og mens de velkendte politikere har en skare af frivillige til at hjælpe med det praktiske arbejde, så kan det knibe for de mindre kendte kandidater.
Derfor har iværksætteren Anders Eilersen lavet en forretning ud af at hjælpe dem i gang:- Jeg har indhentet priser på forskellige tryksager som valgplakater og hjulpet med markedsføring på nettet.
Og så kom også det her med at give dem hjælp til ophængning af valgplakater, siger Anders Eilersen.
I dag har han kontakt til over 200 medhjælpere landet over, som er klar til at hænge valgplakater op for 100 kroner i timen.
Læs også:Mand dømt for at rive valgplakater nedEt stort marked for de småAnders Eilersen har hentet inspiration hjemmefra, fordi hans mor har været politisk aktiv i mange år.
Han markedsfører sig især til de små kandidater, og blandt hans nuværende kunder er Marianne Karlsmose, som er folketingskandidat for Kristendemokraterne:- Vi har ikke så mange medlemmer lige her i Fredericia.
Der er det en rigtig god hjælp for os, at vi kan få unge mennesker i gang, forklarer hun.
Hun må dog vente med at hænge sine plakater op, indtil valget til Folketinget er udskrevet.
Indtil videre er det kun kandidaterne til europaparlamentsvalget, der fra i dag klokken 12 fik grønt lys til at hænge deres plakater op.
Kristendemokrat Marianne Karlsmose har valgt at hyre hjælp for at få sine valgplakater op at hænge.
Tager politiske hensynLasse Dahlman-Hansen og Mathias Donby er to af de hjælpere, som i dag har ladet sig hyre til at klatre op på stiger og hænge valgplakater op i lygtepæle.
- Vi havde ikke noget at lave her til eftermiddag.
Så fik vi tilbuddet, og det er gode penge, så det er fint nok, fortæller Mathias Donby, mens de er ude på en rute med 50 plakater med Dansk Folkepartis kandidater.
Iværksætter Anders Eilersen (th.
) instruerer de to valgplakatdebutanter Lasse Dahlman-Hansen og Mathias Donby, Selv om Anders Eilersen understreger, at han tager hensyn til medhjælpernes eventuelle ønsker om ikke at hænge bestemte partier op, så er det ikke væsentligt for Lasse og Mathias:- Det er nok mere et arbejde, end vi deler holdning med dem.
For mig betyder det ikke det helt store, jeg hælder nok mest til Venstre selv, forklarer Lasse Dahlman-Hansen.
'Alt til politikeren' tilbyder også at klippe valgplakaterne ned igen, når valgene er overstået.
Her kan du møde de danske spidskandidater til valget:FacebookTwitterKopier linkEmner:Valg og folkeafstemninger|Europa-Parlamentet|Dansk Folkeparti|Fredericia|Marianne Karlsmose (politiker)




https://www.dr.dk/nyheder/indland/ofrene-sri-lanka-terror-begravet

IndlandOfrene for Sri Lanka-terror begravetFlere hundrede deltog i begravelsen af Holch Povlsen-familiens tre børn.
Foran Aarhus Domkirke holdt familien yderligere en ceremoni for de tre danske ofre for terrorangrebet i Sri Lanka.
Af Kasper Duncan Gram (Video)04.
maj 2019 kl.
16.
04 | opdateret 04.
maj 2019 kl.
20.
48Bemærk: artiklen er mere end 30 dage gammelLæs opI dag blev de tre danske ofre fra terrorangrebene i Sri Lanka begravet.
Op mod tusind gæster stod i kø foran Aarhus Domkirke, hvor Holch Povlsen-familien tog afsked med 15-årige Alma, 12-årige Agnes og Alfred på fem år.
Blandt de fremmødte til begravelsen var statsminister Lars Løkke Rasmussen (V) samt kronprinsparret og deres fire børn, som kendte Holch Povlsen-familien privat.
Anders Holch Povlsen ejer tøjfirmaet Bestseller og er en af Danmarks rigeste personer.
Tre af hans fire børn blev dræbt den 21.
april, hvor en bombe eksploderede i restauranten på det femstjernede hotel Shangri-La, hvor familien boede.
Læs også:VIDEO Præst læser besked fra Holch Povlsen-familien til fakkeltog: Tabet er ubegribeligtBegravelsen begyndte i dag klokken 14, og omkring en time senere blev der afholdt en offentlig ceremoni på pladsen foran domkirken.
Her blev de tre kister placeret i hver deres rustvogn, og dekoreret med lilla, lyserøde og pink blomster.
Ofrenes søster, 10-årige Astrid, sendte balloner mod himlen, mens deltagerne sang salmen 'Det dufter lysegrønt af græs', mens de stod i en ring om familien og kisterne.
Kisterne bæres ud på Store Torv foran Aarhus Domkirke.
 Gæsterne stod i kø for at komme ind til begravelsen.
 Statsminister Lars Løkke Rasmussen (V) var blandt gæsterne i kirken.
 Kronprinsparret og deres fire børn, prins Christian, prinsesse Isabella, prins Vincent og prinsesse Josefine var venner af familien og derfor også med til begravelsen.
 Der var adskillige kendte til stede ved begravelsen, heriblandt skuespiller Nikolaj Lie Kaas (i midten) -  - samt racerkører Kevin Magnussen.
1 / 6Kisterne bæres ud på Store Torv foran Aarhus Domkirke.
1 / 6Gæsterne stod i kø for at komme ind til begravelsen.
2 / 6Statsminister Lars Løkke Rasmussen (V) var blandt gæsterne i kirken.
3 / 6Kronprinsparret og deres fire børn, prins Christian, prinsesse Isabella, prins Vincent og prinsesse Josefine var venner af familien og derfor også med til begravelsen.
4 / 6Der var adskillige kendte til stede ved begravelsen, heriblandt skuespiller Nikolaj Lie Kaas (i midten) - 5 / 6- samt racerkører Kevin Magnussen.
6 / 6Et stort antal aarhusianere benyttede sig af muligheden for at udvise den sidste respekt på pladsen foran kirken:- Der var også rigtig mange fremmødte, der stod ved kirken og overværede ceremonien i stilhed, fortæller DR's reporter, Nadia Kronborg.
Senere i eftermiddag vil familien holde en privat ceremoni ved den kirkegård, hvor børnene stedes til hvile.
FacebookTwitterKopier linkEmner:Anders Holch Povlsen (erhvervsleder)|Lars Løkke Rasmussen (politiker)|Venstre|Sri Lanka|Terrorisme




https://www.dr.dk/sporten/formand-nygaard-tager-aar-mere-i-spidsen-dif

SportFormand Nygaard tager to år mere i spidsen for DIFNiels Nygaard blev valgt til sin sidste formandsperiode i Danmarks Idrætsforbund.
Niels Nygaard har været formand for DIF siden 2007.
Af Henrik Liniger04.
maj 2019 kl.
15.
05Bemærk: artiklen er mere end 30 dage gammelLæs opNiels Nygaard blev lørdag genvalgt som formand for Danmarks Idrætsforbund for de næste to år.
Det skete på forbundets årsmøde, og der var ingen modkandidater til formandsposten.
Det bliver den 66-årige Niels Nygaards sidste valgperiode på posten, som han har siddet på siden 2007.
Årsmødet vedtog nemlig nye regler, som betyder, at man fremover ikke må sidde på samme bestyrelsespost i mere end 12 år.
Derfor kan han ikke genvælges i 2021.
Læs også:Efter afsløringer om spiseforstyrrelser: Idrætsforbundet indfører whistleblower-ordning- Det bliver to år med fuldt tryk på.
Vi har masser af projekter i gang, og det er min intention, at tempoet ikke skal sættes ned, lød det fra den genvalgte formand fra talerstolen.
OL og Paralympiske Lege i Tokyo næste år og DIFs 125-års jubilæum i 2021 bliver nogle af højdepunkterne i den kommende valgperiode.
Niels Nygaard håber, at jubilæet bliver fejret med en såkaldt DM-uge, hvor en lang række idrætsgrene vil afvikle danske mesterskaber samtidig og i samme by:- Vi har fået mange positive tilbagemeldinger fra vores specialforbund, så jeg tror på, at den første DM-uge får premiere sidst i juni 2021, sagde Niels Nygaard på årsmødet.
Dansk Arbejder Idrætsforbund hyldetPrisen som Årets Specialforbund 2019 blev uddelt på årsmødet, og den gik til Dansk Arbejder Idrætsforbund, som blandt andet fik prisen for sit arbejde med at lave idrætstilbud til målgrupper, som sjældent er en del af det almindelige foreningsliv i idrætten.
Det er anden gang, prisen som Årets Specialforbund uddeles.
I 2018 vandt Danmarks Basketball Forbund.
Ud over æren følger 100.
000 kr.
med prisen.
FacebookTwitterKopier linkEmner:Danmarks Idrætsforbund|Danmarks Basketball-Forbund|Niels Nygaard (idrætsleder)|Basketball|Tokyo




https://www.dr.dk/sporten/oevrig/danske-rugbyherrer-misser-mulighed-oprykning-i-letland

Øvrig sportDanske rugbyherrer misser mulighed for oprykning i LetlandDanmarks rugbylandshold tabte 3-38 til Letland i kampen om at rykke op i den næstbedste række.
Det danske rugbylandshold tabte lørdag til Letland.
Foto: Daniel Storch (© Daniel Storch)Af Michael Sten Jensen i Lyon04.
maj 2019 kl.
18.
44Bemærk: artiklen er mere end 30 dage gammelLæs opDet danske rugbylandshold skulle lørdag forsøge at følge op på den flotte sejr over Østrig, der for en uge siden sendte danskerne tæt på oprykning til den næstbedste række.
Det ville dog kræve en sejr over Letland, der inden dagens opgør toppede rækken.
Danskerne måtte dog hurtigt sande, at det ikke blev til en oprykning til Conference 1 Nord i denne omgang.
Læs også:Danske rugby-mænd holder sig inde i oprykningsvarmenLetterne levede nemlig op til favoritværdigheden, og danskerne måtte forlade banen med et nederlag på 3-38.
De danske spillere ramte simpelthen ikke dagen, siger sportschef for Dansk Rugby Union, Mikal Lai Rasmusen.
- Vi formår ikke at spille det rugby, som vi gerne vil og kan.
Det går for langsomt, og de lettiske spillere var simpelthen for hurtige, mens vores tacklinger ikke var skarpe nok.
Holder fast i målsætningMed nederlaget til Letland lukker Danmark Conference 2 Nord med en andenplads for tredje år i træk.
Målsætningen for dette år var netop en oprykning, men den drøm bliver der på ingen måde givet op på, selv om lørdagens nederlag var en streg i regningen.
- Vi holder fast i målsætningen om at rykke op til næste år.
For et år siden fik vi et nyt trænerteam, som nu er ved at kende holdet ganske godt.
Det giver os også tid til at spille vores unge hold endnu bedre, siger Mikal Lai Rasmussen.
Kampens danske point blev sat ind af Cassius Deschamps.
FacebookTwitterKopier linkEmner:Letland|Rugby|Dansk Rugby Union|Østrig




https://www.dr.dk/musik/festival/nikolaj-og-gustav-paa-18-og-19-fik-vide-de-gjorde-alt-forkert-men-det-blev-deres-vej

SPOT FESTIVAL 2019Se temaFestivalNikolaj og Gustav på 18 og 19 fik at vide, de gjorde alt forkert - men det blev deres vej til succesFor duoen Fravær blev det en fordel, at de manglede erfaring inden for musikkens verden.
© drAf Nanna Mejer Sørensen04.
maj 2019 kl.
18.
20Læs op- Er der nogen her, der aldrig har spillet koncert?
Sådan lød spørgsmålet fra folkene bag talentudviklingsforløbet og konkurrencen KarriereKanonen, da årets udvalgte deltagere i 2018 mødtes første gang.
Om KarriereKanonenKarriereKanonen er et talentprojekt, som finder og udvikler nye musikalske talenter.
Tidligere vindere af KarriereKanonen er blandt andre Marie Key, The Minds of 99, Katinka og Ravi Kuma.
Deadline for deltagelse i KarriereKanonen 2020 var den 23.
oktober, og de udvalgte deltagere offentliggøres i februar.
Men der kan uploades musik til KarriereKanonen hele året.
Læs mere og upload på dr.
dk/kanon.
- Så sad vi der som de eneste, der ikke havde spillet før.
Det var så pinligt, fortæller Gustav Müller fra den danske synthpop-duo Fravær.
Vi fik feedback af en scenecoach, som sagde: 'Drenge, I er pissesøde og nuttede, men I laver rigtigt mange fejl'.
Nikolaj Pellegrini (Fravær)Han og gymnasiekammeraten Nikolaj Pellegrini havde få måneder forinden uploadet en sang - deres første og dengang eneste - til konkurrencen og var først lige blevet enige om et kunstnernavn.
For da Nikolaj Pellegrini i 2017 tog fat i klassekammeraten Gustav Müller, som han ikke kendte ret godt, og bad ham om at synge på en sang, han havde lavet, havde han aldrig forestillet sig, hvad det skulle føre til.
På trods af den manglende erfaring med at optræde live og det mildest talt begrænsede bagkatalog af sange, gik duoen nemlig hen og vandt KarriereKanonen efter at have spillet på både Spot Festival og Smukfest.
Manglen på erfaring blev nemlig til en fordel for de to teenagere.
- Vi fik feedback af en scenecoach, som sagde: 'Drenge, I er pissesøde og nuttede, men I laver rigtig mange fejl', griner Nikolaj Pellegrini.
Gustav Müller fortsætter:- Han sagde: 'I gør alt forkert.
Men I er så nuttede, for man kan bare se, I ikke ved, hvad der foregår'.
Men det blev åbenbart til en positiv ting, for han sagde, vi kunne bære det.
Da Nikolaj Pellegrini tog fat i Gustav Müller for at få ham til at synge på 'Drengedrøm' i 2017, gik der tre måneder, før sangen blev færdig.
Men derfra gik det stærkt for Fravær, som kort tid efter blev udvalgt til KarriereKanonen 2018.
I år er de tilbage på Spot Festival, som løber af stablen i Aarhus over weekenden.
Og denne gang ikke som en del af en konkurrence, men med deres helt egen koncert, som blev spillet fredag aften.
Og ikke mindst en spritny single, 'Putte', i bagagen.
Lyt til 'Putte', mens du læser videre:Fravær - Putte- Tilgangen er altid bare at gå ind og have det fedt.
For hvis vi har det fedt, så har folk derude det også ofte fedt, siger Gustav Müller om koncerten.
Fik tilbudt pladekontrakt midt i studieretningsprojektetSiden de to københavnere på 18 og 19 år vandt KarriereKanonen sidste år, har de fået aftaler i hus med et management, bookingbureau - og senest en kontrakt med pladeselskabet Universal.
FraværDuo, som består af gymnasievennerne Gustav Müller på 19 og 18-årige Nikolaj Pellegrini.
Er begge fra København og går i 3.
g.
Vandt talentudviklingsforløbet og konkurrencen KarriereKanonen i 2018.
Er aktuelle med singlen 'Putte'.
Spiller på Smukfest i Skanderborg i august.
En nyhed, de fik overbragt, mens de begge sad med hovederne begravet i computerskærmene og skrev studieretningsprojekt i 3.
g i december.
- Vi var begge helt ristede og sad med opgave, computer og chips.
Gustav var lige stået op klokken to om eftermiddagen.
Og så siger vores manager: 'Jeg har gode nyheder, drenge.
Universal er på!
', jubler Nikolaj Pellegrini.
- Vi kunne slet ikke tage stilling til det i øjeblikket, men det var så fedt!
Sådan var det også, da vi vandt KarriereKanonen sidste år.
Det gik først rigtigt op for os noget tid efter.
'Gud, vi vandt faktisk.
Og gud, vi har lige signet med Universal'.
Det er faktisk drømmen, der går i opfyldelse, siger Gustav Müller.
Lyt til Fraværs første sang fra 2017, 'Drengedrøm':Fravær - DrengedrømDen seneste tid har duoen derfor haft fokus på at få skrevet mere musik og udvidet repertoiret.
Men det har ikke været en dans på roser hele vejen igennem.
- Det er sindssygt hårdt at køre gymnasiet samtidig med musikken.
Hvis man skal gøre noget fuldt ud, er man nødt til at vælge, hvor man vil lægge sit fokus, fortæller Nikolaj Pellegrini.
Læs også:Dansk duo startede som en joke til en julefrokost: Nu spiller de på landets største festivalerDe har begge taget en beslutning om, at det er musikken, der skal prioriteres.
Også selvom det har betydet flere samtaler med skolelederen, som dog har været forstående for de unge musikspirers prioriteringer og ladet dem blive på skolen på trods af det stigende fravær.
     1 / 61 / 62 / 63 / 64 / 65 / 66 / 6- Skal man skrive den her aflevering, eller skal man skrive den her single?
Hvad kan man holde til, og hvor meget kan man presse sig selv?
Vi har overvejet at droppe ud, men vi har kæmpet os igennem det, og nu er vi så tæt på, siger Gustav Müller, som sammen med Nikolaj Pellegrini får studenterhue på om få måneder, hvis alt går efter planen.
Man kan ikke både være social, lave lektier, få søvn og lave musik.
Nikolaj Pellegrini, FraværForventer ikke penge, piger og MercedesDuoens strategi er at komme så meget i skole som overhovedet muligt og bruge alle resterende vågne timer, og især weekender, på at skrive og producere i studiet.
Men det er stadig vigtigt for dem at have tid til at gå til fester og være unge.
- Man kan ikke både være social, lave lektier, få søvn og lave musik.
Så vi har cuttet søvn, griner Nikolaj Pellegrini.
Efter studentereksamen til sommer venter et liv som fuldtidsmusikere.
Et liv, drengene bag Fravær ser frem til uden at være helt sikre på, hvordan det vil blive.
Men de føler sig godt rustet med et stærkt hold bag sig - og ikke mindst hinanden at sparre med.
De to unge musikere er enige om, at de har lært meget om både sig selv og hinanden det seneste år.
Selvom de kan være uenige om nogle ting, ser de det som en styrke at være to om projektet.
- Jeg kunne ikke forestille mig at være solomusiker, siger Nikolaj Pellegrini.
Det er så vildt at se os selv på Spotify og festivalplakater.
Gustav Müller (Fravær)- Det er svært at vide, hvad man skal forvente.
Men det er ikke, fordi vi regner med at leve Mercedes-livet med klubber og piger.
For os er det bare et hjertebarn, og vi har det megafedt med det.
Det er så vildt at se os selv på Spotify og festivalplakater, fortæller Gustav Müller.
Efter Spot Festival går turen til Smukfest i Skanderborg i august.
Og ellers står det højest på Fraværs to-do-liste at få flere sange klar til streamingtjenesterne.
- Det bedste - udover at spille på Roskilde til næste år - ville være at inspirere andre med vores musik.
Hvis nogen kan dyrke det og synes, det er fedt, så har man jo opnået målet som musiker, afslutter Nikolaj Pellegrini.
FacebookTwitterKopier linkEmner:Spot Festival|Smukfest|Aarhus|Skanderborg|Gymnasiale uddannelser




https://www.dr.dk/sporten/haandbold/herreligaen/dramatisk-afslutning-sender-kif-kolding-ud-i-gyserduel-mod-toender

HerreligaenDramatisk afslutning sender KIF Kolding ud i gyserduel mod TønderHåndboldherrerne fra KIF Kolding tabte til Lemvig-Thyborøn og skal nu spille nedrykningskamp mod Tønder.
Kasper Irming lavede fire mål for KIF Kolding, men det var ikke nok mod Lemvig-Thyborøn.
(Arkivfoto) 04.
maj 2019 kl.
17.
12Bemærk: artiklen er mere end 30 dage gammelLæs opHåndboldherrerne fra Lemvig-Thyborøn kan gå på sommerferie med en succesoplevelse og en plads i ligaen i næste sæson.
Derimod skal KIF Kolding ud i en nedrykningsgyser mod TM Tønder fra 1.
division om en plads i den bedste danske håndboldrække.
Lørdag vandt Lemvig-Thyborøn hjemme knebent med 28-26 over KIF Kolding.
Jonas Gade Nielsen fra Lemvig-Thyborøn lavede fire mål for hjemmeholdet.
(Arkivfoto) Resultatet betyder, at KIF Kolding ender på femte- og sidstepladsen i nedrykningsgruppen med blot to point efter fire kampe.
Lemvig-Thyborøn overhaler med sejren netop KIF Kolding og kravler op på fjerdepladsen med tre point efter fire kampe.
Tæt slutfaseLemvig var i teten i første halvleg og gik til pause med en føring på 14-11.
I anden halvlegs slutfase var KIF Kolding tæt på at få kontakt adskillige gange.
Et point havde været nok for KIF Kolding til en plads i ligaen i næste sæson.
Lars Rasmussens tropper reducerede til 22-23 med fem minutter tilbage, men udeholdet nåede ikke at få kontakt med Lemvig i anden halvlegs slutfase.
Læs også:Tilbage i ligaen: Håndboldbyen Fredericia er stolt og gladKIF Kolding blev ved med at reducere i slutminutterne og var bare et enkelt mål fra uafgjort.
Til slut reducerede KIF Kolding til 26-27, men Lemvig-Thyborøn udnyttede hele tiden holdets chancer.
Lemvig-træner Claus Uhrenholt tog en timeout med 16 sekunder tilbage af opgøret for at få styr på taktikken i den dramatiske afslutning.
Og det lykkedes til punkt og prikke.
Igen kom hjemmeholdet foran med to mål ved 28-26, og der var ikke tid til mere fra udeholdet.
Nu skal KIF Kolding møde TM Tønder fra 1.
division om en plads i den bedste række i næste sæson.
Ribe-Esbjerg vandt lørdag med 25-24 hjemme over Mors-Thy i den samme nedrykningsgruppe, men begge hold var inden kampen klar til en ny sæson i ligaen.
/ritzau/FacebookTwitterKopier linkEmner:KIF Kolding København|Lemvig|Thyborøn|Ribe-Esbjerg HH|Håndbold




https://www.dr.dk/mitliv/tager-din-ven-mange-stoffer-vi-har-spurgt-tidligere-misbrugere-hvad-tegnene-er

Jeg er på stofferSe temaMit LivTager din ven for mange stoffer?
Vi har spurgt tidligere misbrugere, hvad tegnene erFørst og fremmest er det vigtigt at få det sagt til din ven: Klart og tydeligt.
Af Morten Bjerregaard04.
maj 2019 kl.
15.
00Bemærk: artiklen er mere end 30 dage gammelLæs opEr du bekymret, fordi du synes, at din ven er begyndt at ændre sig, fordi han/hun ryger lidt for meget hash eller sniffer kokain lidt for ofte?
Lige nu kan du se dokumentarserien 'Jeg er på Stoffer' på DR3 og på DR TV.
Har du brug for hjælp?
Her er en liste over telefonnumre og adresser på behandlere i hele landet.
Læs mere om kokain og dens virkning hos sundhed.
dk.
Så er det vigtigt at få det sagt, så din ven ikke er i tvivl om, hvad du mener om det.
Sådan lyder et af rådene fra to tidligere misbrugere og en misbrugsbehandler, som herunder guider dig til, hvordan du kan spotte, at én tæt på dig er på vej ud i et misbrug.
Mynthe Fionia Liljeskjold, tidligere misbrugerMynte Fionia Liljeskjold var, fra hun var 13 til 17 år, misbruger af amfetamin, kokain, MDMA og hash.
I dag er hun foredragsholder og mentor.
Tegn på, at din ven er på vej ud i et misbrug:•Når hver weekend bliver speciel Lige pludselig bliver det at tage stoffer så fedt, at man vil fravælge ethvert andet selskab, fordi man hellere vil sidde sammen med dem, der tager ecstasy, ketamin eller MDMA end lave noget andet.
Man begynder også at opdigte ting, der retfærdiggør, at denne weekend er speciel, og at den er værd at blæse i: "Jeg har lige været til eksamen", Jeg har lige fået nyt arbejde", "Nu har jeg fået løn".
•Retfærdiggørelse af misbrug De bliver typisk meget defensive, når du spørger ind til deres forbrug af stoffer, vil de typisk sige: "Det skal du ikke blande dig i, det har jeg styr på.
Det har man oftest bare ikke".
•Hvordan får man det sagt?
Først og fremmest er det vigtigt at få det sagt, hvis du mistænker din ven for at være på vej ud i et misbrug.
Der var aldrig nogen, der sagde noget til mig.
Og fordi jeg blev mobbet, vægtede jeg fællesskabet meget højt.
Hvis mine venner havde sagt til mig "vi vil ikke være sammen med dig, hvis du tager stoffer", så var jeg stoppet.
Julius Mygind, tidligere misbrugerUnge og stoffer.
Julius Mygind og hans mor Lise Mühlhausen.
Julius Mygind begyndte at ryge hash som 14-årig og fortsatte, til han blev 20 år.
Da hans misbrug var på sit højeste, røg han joints hver eneste dag.
I dag holder han foredrag om vejen ind og ud af et misbrug, og han er forfatter til bogen ’Mit barn tager ikke stoffer – jeg har spurgt…'Tegn på, at din ven er på vej ud i et misbrug:•Gør det at ryge hash normalt Et tydeligt tegn på et begyndende misbrug er, når din ven begynder at trække hash ind steder eller begivenheder, hvor man ikke plejede at gøre det.
Det kunne være inden en biograftur "for det er jo sjovere, når man er skæv", eller i andre hverdagssituationer.
•Skift af omgangskreds Da mine venner så begyndte at sige fra over for mig på grund af mit hash-forbrug, så fandt jeg bare andre mennesker at være sammen med.
Mennesker, som gerne ville ryge joints.
Når det sker, så er det et tegn på, at stofferne betyder mere, end vennerne gør.
•Fra udadvendt til indadvendt Hvis din ven går fra at være meget udadvendt, social og motiveret til at blive indadvendt, vred og frustreret, så kan det også være et tegn på et begyndende misbrug.
•Svært ved at stå op om morgenen og generel træthed Jeg oplever generelt at folk, der ryger meget hash, ofte har sindssygt svært ved at stå op om morgenen og generelt bliver mere trætte.
Man bliver lidt en zombie, og alt går bare lidt langsommere.
•Hvordan får man det sagt?
Stil klare grænser for den ven, som du mener er på vej ud på et skråplan.
Stil krav om, at hvis I skal være sammen, så bliver det uden joints.
Enten skal man aktivt forsøge at tage ansvar for sin ven, ellers må man cutte personen væk.
Det lyder hårdt, men man kan ikke bare stå på sidelinjen og se til.
Da jeg var kommet ud af mit misbrug var jeg så taknemmelig over, at min veninde havde sagt fra.
For en god ven er også den, som tager de hårde beslutninger.
Malene Nyby Nellemann, misbrugsbehandlerMalene Nyby Nellemann er uddannet psykoterapeut og misbrugsbehandler.
Hun arbejder som behandler hos Projekt Anonym Stofbehandling, PAS, et anonymt behandlingstilbud i Københavns Kommune.
Hun har arbejdet med misbrugs- og afhængighedsproblematikker i 15 årTegn på, at din ven er på vej ud i et misbrug:•Isolation fra andre Hvis din ven eller én tæt på dig begynder at trække sig fra det sociale og udviser grænseoverskridende adfærd, kan det været et tegn på, at misbruget begynder at tage over.
Mange vil opleve, at opmærksomheden i stedet er på weekenden og festerne, for andet kan personen ikke rumme.
•Søger mod nye miljøer Vennen vil ofte søge mod nye miljøer.
Det kunne være et øget fokus på nattelivet -eksempelvis det elektroniske miljø.
Og hvis din ven begynder at øge sit alkoholindtag, kan det også være en indikation af, at personen tager kokain.
Alkohol er ofte en indgang til at begynde at tage kokain.
•Ligeglad med sine omgivelser Hvis du oplever, at din ven prøver nye grænser af, som han/hun normalt ikke ville prøve, bliver ligeglad med sine omgivelser, begynder at lyve og ikke overholde aftaler længere, så kan det være et tegn på misbrug.
•Hvordan får man det sagt?
Konsekvenser får mennesker til at lave en forandring, så det er vigtigt, at få det sagt, men også at få sagt fra.
Man kunne sige: "Jeg ser dig, og jeg har en fornemmelse af, at noget gør ondt på dig.
Men jeg kan også mærke, at jeg ikke længere kan være en del af det, på grund af den måde, du behandler dig selv på.
Hvis du vil tale om det, så er jeg her.
" Du kan også hjælpe din ven ved at foreslå konkrete steder, som han/hun kan henvende sig for at få hjælp.
FacebookTwitterKopier linkEmner:Brug af euforiserende stoffer|Københavns Kommune|Afhængighedslidelser|Sundhed og velvære




https://www.dr.dk/nyheder/udland/thailands-konge-kronet-rensede-sig-selv-med-vand-fra-hellige-floder

UdlandThailands konge kronet: Rensede sig selv med vand fra hellige floderKong Vajiralongkorn blev kronet under en højtidelig ceremoni.
Af (video) Tobias Sydradal Lund04.
maj 2019 kl.
15.
48Bemærk: artiklen er mere end 30 dage gammelLæs opDen thailandske kong Maha Vajiralongkorn blev i dag kronet ved en ceremoni i det kongelige palads i Bangkok.
Det betyder, at han officielt har indtaget den trone, som han overtog efter sin fars død for to år siden.
Efter den officielle kroning iførte kongen sig den 7,3 kilo tunge krone, 'sejrskronen', som et symbol på sin nye status.
Kronen er mere end 200 år gammel, 66 centimeter høj og pyntet med diamanter og guld.
Ceremonien startede klokken lidt over 10 lokal tid og indeholder både hinduistiske og buddhistiske ritualer.
Den gav et sjældent indblik i et ellers isoleret kongeliv for de mange mennesker, der var mødt op foran paladset.
Kong Vajiralongkorn er den tiende monark i Chakri-dynastiet, der har regeret siden 1782.
Vajiralongkorn ankom til paladset i morges, hvorefter han blev velsignet af lederen af landets munkeorden.
Inden han blev kronet, klædte han om fra sin militæruniform og iførte sig en hvid kåbe, mens han gjorde sig klar til den royale renselsesceremoni.
Her rensede han sig selv med helligt vand, der stammer fra forskellige steder i Thailand.
Kroningsceremonien indeholdt både hinduistiske og buddhistiske ritualer.
Kongen rensede blandt andet sig selv med helligt vand, der stammer fra forskellige steder i Thailand.
    1 / 5Kroningsceremonien indeholdt både hinduistiske og buddhistiske ritualer.
Kongen rensede blandt andet sig selv med helligt vand, der stammer fra forskellige steder i Thailand.
1 / 52 / 53 / 54 / 55 / 5Ikke så populær som farenDen afdøde konge, Maha Vajiralongkorns far, blev af mange opfattet som garant for sikkerhed og kontinuitet i Thailands politiske liv.
Da han døde, erklærede den thailandske regering et års landesorg.
Den nye konge har langt fra samme popularitet, som hans far havde.
Han har tilbragt det meste af sit liv i udlandet og har sjældent udtalt sig til sine undersåtter.
Han har blandt andet tre forliste ægteskaber bag sig.
Og i onsdags meddelte kongen, at han igen har giftet sig.
Hans fjerde kone, Suthida, som er blevet indsat som ny dronning, knælede under ceremonien i respekt foran sin mand på tronen.
For de fleste thaier var det først gang, at de har overværet den pomp og pragt, der omgiver en kroning.
Det skete senest i 1950.
Den 66-årige kong Vajiralongkorn har efter kroningen også den officielle titel Ramza X, der henviser til, at han er den 10.
konge i Chakri-dynastiet.
Kong Maha Vajiralongkorn ved siden af sin hustru Suthida ved dagens ceremoni.
/DR Nyheder/FacebookTwitterKopier linkEmner:Thailand|Bangkok




https://www.dr.dk/nyheder/indland/kvindelige-soldater-vil-have-undersoegt-omfanget-af-seksuelle-kraenkelser-i

IndlandKvindelige soldater vil have undersøgt omfanget af seksuelle krænkelser i ForsvaretForsvarschef vil ikke afvise behovet for en grundig undersøgelse.
Forening har fået 100 henvendelser fra kvindelige soldater om seksuelle krænkelser, der er sket i Danmark og under udsendelse.
Af Thea Deleuran Müller04.
maj 2019 kl.
14.
02Bemærk: artiklen er mere end 30 dage gammelLæs opForeningen Kvindelige Veteraner vil have Forsvaret til at lave en grundig undersøgelse af omfanget af seksuelle krænkelser i militæret.
Det sker, efter at foreningen gennem de sidste to år har fået omkring 100 henvendelser fra kvinder, der har følt sig krænket, mens de har været i Forsvaret.
Det skriver Politiken.
Krænkelserne dækker over alt fra en sexistisk omgangstone til voldtægtsforsøg, som både kan være sket under udsendelse og i Danmark.
- Det går fra den "milde" grad; at opleve nedsættende bemærkninger på daglig basis, og der skal man huske på, at det altså kan være ret voldsomt.
Især hvis man er udsendt, siger Marie Sihm, der er næstforkvinde i foreningen.
- Og så har vi de helt grelle tilfælde af både overgreb og voldtægtsforsøg.
Det er sådan lidt underliggende, at man skal kunne tåle lugten i bageriet, for ellers kan man smutte.
MArie Sihm, næstformand, Foreningen for Kvindelige VeteranerIfølge næstforkvinden er det en del af den kultur, der er i Forsvaret.
- Det er sådan lidt underliggende, at man skal kunne tåle lugten i bageriet, for ellers kan man smutte, siger hun.
Tal kommer bag på forsvarschefAntallet af henvendelser fra kvindelige soldater, som Foreningen for Kvindelige Veteraner kommer med nu, overrasker general og chef for Forsvaret, Bjørn Bisserup:- Det er ikke det billede, vi har, når vi kigger på den undersøgelse, vi jævnligt laver i forbindelse med vores arbejdspladsvurdering, siger han og fortsætter:- Det er klart, at hvis det forholder sig, som Foreningen for Kvindelige Veteraner siger her, så må vi kigge nærmere ind i det.
Den uklarhed er ikke ønskværdig for nogen.
Læs også:Billeder af bryster og kønsdele: Sager om digitale krænkelser rammer nu også ForsvaretI Forsvaret - såvel som på andre arbejdspladser - bliver der løbende lavet arbejdspladsvurderinger.
I den seneste undersøgelse fra 2017 siger 98,9 procent af de adspurgte, at de ikke har oplevet uønsket seksuel opmærksomhed.
- Hvis der er eksempler på det i de løbende undersøgelser, Forsvaret laver, så har man handlepligt som ledelse i Forsvaret på alle niveauer, understreger forsvarschefen.
Hos Foreningen for Kvindelige Veteraner mener næstforkvinde Marie Sihms ikke, at de løbende arbejdspladsvurderinger giver et klart overblik over omfanget:- Det er svært at få et billede af, hvad der sker, fordi uønsket seksuel opmærksomhed ikke bliver udpenslet i de her undersøgelser, så det er op til den enkelte at vurdere, hvad det er, siger hun.
Der er ikke nogen af henvendelserne til Foreningen for Kvindelige Veteraner, der er blevet anmeldt.
'Svært at tale om'Mange af de kvinder, foreningen har været i kontakt med, er ellers glade for at være i Forsvaret, hvor de her seksuelle krænkelser forekommer sideløbende.
Der er ingen, der kan have en interesse i, at der er uklarhed om det her.
For det er uacceptabelt.
Bjørn Bisserup,general og chef for Forsvaret- På mange måder føler de, at det er deres familie.
De står i last og brast med kollegerne.
De har været i krig sammen, og så samtidig sker disse overgreb, og det gør det enormt svært at tale om, siger Marie Sihm.
Hos Forsvaret er ønsket også, at flere kvinder vil melde sig til Forsvaret.
Forsvaret skal være en tryg arbejdsplads - også for kvinder, siger forsvarschef Bjørn Bisserup:- Der er ingen, der kan have en interesse i, at der er uklarhed om det her, for det er uacceptabelt.
Vi har en nul-tolerance på det her område, både fordi det kræver almindelig anstændighed, men også fordi vi ønsker flere kvinder i Forsvaret.
Undersøgelse blandt norske soldater: Flere voldtægterTilbage i 2003 lavede Forsvaret en undersøgelse, hvor omfanget af krænkelser og seksuelle overgreb blev undersøgt.
Dengang sagde cirka hver tredje kvinde, at de havde oplevet kønskrænkende adfærd.
Efterfølgende blev der sat forebyggende arbejde i gang i Forsvaret, oplyser forsvarschefen.
Siden er der ikke blevet lavet en lignende undersøgelse i det danske forsvar, men det har de gjort i Norge.
Der er 8.
805 norske soldater blevet adspurgt.
24 kvinder oplyste, at de i løbet af det seneste år, har været udsat for fuldbyrdet voldtægt, og 123 oplyser, at de har været udsat for voldtægtsforsøg.
Det er kun to af voldtægterne, der er blevet anmeldt til politiet, skriver Politiken.
Næstforkvinde Marie Sihm håber, at de danske kvindelige soldaters beretninger og konklusionerne af den norske undersøgelse, vil give anledning til en undersøgelse i det danske forsvar.
Og det er heller ikke noget, som forsvarschef Bjørn Bisserup afviser:- Jeg håber, at Foreningen for Kvindelige Veteraner vil dele den viden, de har, med os, så vi kan have et ordentlig grundlag at tage stilling til.
Jeg vil bestemt ikke afvise, at der er behov for så at gennemføre en undersøgelse.
FacebookTwitterKopier linkEmner:Bjørn Bisserup (officer)|Militær|Voldtægt|Soldater|Norge




https://www.dr.dk/nyheder/udland/video-ti-fridage-til-japanerne-hilser-paa-deres-ny-kejser

UdlandVIDEO Ti fridage til japanerne: Hilser på deres ny kejserJapans nye kejser ønskede verdensfred og godt helbred for sit folk.
Af Mette Richardt og (video) Tobias Sydradal Lund04.
maj 2019 kl.
13.
39Bemærk: artiklen er mere end 30 dage gammelLæs opJapans nye kejser mødte i dag folket for første gang, efter han indtog tronen den 1.
maj.
Indsættelsen af den 59-årige Naruhito bliver markeret med 10 fridage til japanerne, der i tusindvis strømmede ud i gaderne for at hilse på.
Kejseren ønskede i sin tale glæde og godt helbred for sit folk, og at Japan vil jagte verdensfreden hånd i hånd med andre lande.
I sin indsættelsestale forleden sagde han, at han vil følge sin fars eksempel og dedikere sit liv til fred, og at han vil arbejde for at forblive tæt på sit folkKejseren har ikke nogen politisk magt i Japan, men fungerer i stedet som nationalt symbol.
Den 85-årige tidligere kejser Akihito fik helt ekstraordinært lov af den japanske regering til at abdicere, fordi han har følt sig fysisk svag efter to hjerteoperationer i de senere år.
Læs også:Ny kejser indtager tronen i Japan: Hans største opgave har været at finde en hustruFacebookTwitterKopier linkEmner:Japan|Sundhed og velvære




https://www.dr.dk/nyheder/regionale/fyn/stenkast-mod-politikers-hus-vaagnede-da-ruder-blev-smadret

FynStenkast mod politikers hus: Vågnede da ruder blev smadretDen fynske politiker Susanne Crawley har tidligere været udsat for trusler.
Truslerne og dagens stenkast får ikke Susanne Crawley til at overveje sin politiske fremtid.
Af Mette Richardt04.
maj 2019 kl.
12.
40Bemærk: artiklen er mere end 30 dage gammelLæs opDen fynske byrådspolitiker Susanne Crawley (R) blev i morges vækket i utide, da nogen kastede sten gennem ruderne i hendes hus i Odense.
- Jeg blev vækket af en enormt høj lyd og kunne se, at der var smadret vinduer.
Men jeg kunne ikke se nogen derude og ringede efter politiet, fortæller Susanne Crawley.
Hun fortæller, at der lå to sten på størrelse med en voksen mands knytnæve, og hun vurderer, at stenene er for store til, at børn kunne håndtere dem.
Politikeren, der er børn- og ungerådmand i Odense, har tidligere været udsat for trusler, så hun håber, at politiet kan opklare, hvem der står bag stenkasteriet.
- Det er selvfølgelig træls, at få smadret sit vindue og ødelagt nogle ting.
Det, der fylder, er hvilken type hærværk, det er.
Om det har noget at gøre med, at jeg er politiker, eller om det er tilfældigt, at det er sket her hos os, siger Susanne Crawley.
Hun deler oplevelsen på Facebook, hvor hun fortæller, hun har støvsuget glasskår op i timevis, så vinduerne kan blive klar til at tænde lys i aften for at mindes Danmarks befrielse.
Er blevet truet flere gangeSusanne Crawley er flere gange tidligere blevet udsat for trusler.
Ifølge TV2 Fyn var seneste hændelse i december sidste år, hvor en 40-årig kvinde blev idømt 12 måneders fængsel for trusler.
Straffen blev dog reduceret til et halvt års fængsel i april.
I april sidste år blev en 52-årig mand varetægtsfængslet i fire uger, efter at han havde fremsat trusler mod politikeren.
Den samme mand blev også i november 2017 idømt 90 dages ubetinget fængsel for trusler mod Susanne Crawley.
Truslerne og dagens stenkast får hende dog ikke til at overveje sin politiske fremtid.
- Det er jo ikke første gang, der sker noget, så det fylder også, hvad mine børn tænker.
Men jeg vil ikke finde mig i, at man ikke kan være politiker i Danmark.
- Jeg er en ordentlig politiker.
Jeg skammer ikke nogen ud eller er ondskabsfuld i min tilgang til andre mennesker.
Så når vi har overstået det praktiske, så fortsætter jeg med at være politiker, siger Susanne Crawley.
Hun håber dog, at politiet får opklaret, at det bare var tilfældigt hærvæk, hun var udsat for i morges.
Politiet har indtil videre ikke meget at sige om hændelsen.
- Vi har indsamlet spor og er i gang med efterforskningen, så må vi se, om det leder os til en gerningsmand, siger vagtchef hos Fyns politi Ehm Christensen.
Politiet hører gerne fra vidner, der har set eller hørt noget i området omkring Hunderupvej, Odense C.
FacebookTwitterKopier linkEmner:Susanne Crawley Larsen (politiker)|Kriminalitet|Facebook|Odense|TV 2 (tv-kanal)




https://www.dr.dk/mitliv/mathilde-gider-ikke-lave-mad-det-er-fuldstaendig-ligegyldigt-hvordan-man-tilbereder-den

Maden mellem osSe temaMit LivMathilde gider ikke lave mad: ’Det er fuldstændig ligegyldigt, hvordan man tilbereder den’23-årige Mathilde bruger højst syv minutter på et måltid.
Se hendes bud på hurtigretter.
Af Astrid Ildor04.
maj 2019 kl.
12.
16Læs opMed temaet ’Maden mellem os’ fokuserer DR på al det samvær, vi har omkring mad.
Hvilken rolle spiller mad mellem os mennesker – i familier, i parforholdet, blandt forskellige kulturer og ude i de danske landskaber?
Følg temaet på DR's flader i marts og april måned og på DRTV, hvor tv-programmerne samles.
Efter en lang dag med dansetræning kom Mathilde Veje for snart to år siden hjem til det køkken, hun deler med to andre piger.
Mens de andre tilberedte aftensmad ved komfuret, greb Mathilde en dåse majs, hev låget af og spiste sin aftensmad direkte fra dåsen.
- For mig er det fuldstændig ligegyldigt, hvordan man tilbereder sin mad, siger Mathilde, der husker, hvordan de andre piger gik fuldstændig i stå i deres madlavning og bare stirrede på hende.
Deres kommentarer fik hende til at sætte sig til tasterne og skrive et blog-indlæg.
For hvorfor skal man egentligt bruge tid på at lave mad?
”Jeg vil ikke lave mad.
Jeg gider SIMPELTHEN ikke.
Hør her, jeg køber ikke engang appelsiner, fordi jeg ikke orker at skrælle dem", startede Mathilde sit indlæg.
Mathilde Veje har boet og arbejdet i Beijing, Paris og Los Angeles, men det er i Danmark hun oplever størst fokus på mad.
Sundhed kommer førstMathilde bor og arbejder som professionel danser i Los Angeles.
Sundhed, kost og træning spiller derfor en stor rolle i hendes professionelle liv, og hun har også søgt vejledning hos en diætist.
© ScanpixDanskernes madvanerFlere bruger meget kort tid på madlavning I 2015 brugte 25 procent af befolkningen under 15 minutter på at lave aftensmad.
Sidste år var andelen steget til 32 procent.
Stigningen skyldes blandt andet, at flere ældre bruger meget kort tid på at tilberede aftensmåltidet.
Størstedelen – nemlig 42 procent – bruger i gennemsnit 15-30 minutter på at lave aftensmad.
Færre laver helt hjemmelavet mad I 2015 lavede 55 procent af befolkningen helt hjemmelavet mad, sidste år var andelen faldet til 48 procent.
Det er særligt de unge 18 til 25-årige og de midaldrende 50 til 64-årige, der i mindre grad laver helt hjemmelavet mad og i stedet supplerer med enkelte færdigkøbte elementer.
Kilde: Madkultur 2018, som er en undersøgelse baseret på 2.
257 besvarelser, som udgør et repræsentativt udsnit af den danske befolkning.
- Jo mere, man ved om ernæring, jo lettere er det også at finde ud af, hvordan man gør det så let for sig selv som overhovedet muligt, siger hun.
Dåsemajs alene er måske ikke det sundeste valg, erkender Mathilde, og dem har hun siden hen skiftet ud med retter, der primært består af frosne grøntsager tilberedt på panden med kogte poseris til.
Læs også:Søren Riis vil lave en forretning ud af delemad: Folk sparer tid og pengeDet er et måltid, der tager syv minutter at lave, og det er også omkring den maksimale tid, Mathilde gider bruge på madlavning.
Og hun er ikke alene.
For samtidigt med at sociale medier bugner af opskrifter og avokadomadder, og mens veganisme og kødfri-dage sniger sig ind i den politiske dagsorden, bruger færre og færre tid på madlavning.
I det seneste år brugte knap hver tredje voksne dansker under et kvarter på at lave aftensmad.
Rå grøntsager er et fint måltidPå en typisk dag spiser Mathilde havregryn til morgenmad, tre æbler og fem store gulerødder i løbet af dagen og en grøntsagsret til aftensmad.
Hun lever altså ikke af færdigretter eller take-away, men blot af en meget simpel kost.
- For mig er det ligegyldigt, om de grøntsager, jeg spiser, indgår i en ret, eller jeg bare spiser dem rå hver for sig, siger Mathilde, der indimellem bliver smådrillet, når hun hiver endnu en gulerod op af tasken.
Læs også:Bøf eller bønnesalat: Hvorfra får du det bedste protein?
Familien rundt om spisebordetDet er oftest, når Mathilde er hjemme i Danmark, at hun mærker, at hendes forhold til mad er anderledes.
- Mad er næsten altid en del af fællesskabet, hvis man skal ses med venner eller ældre familiemedlemmer herhjemme.
Det er lidt mærkeligt, at der skal bruges så meget tid på at lave mad.
Det er fuldstændig lige meget for mig, om det, der bliver serveret, har taget ti minutter eller fire timer at lave, siger hun.
© ScanpixMathildes tips til meget hurtige retterFrosne grøntsager med ris, cirka 7 minutter.
- En pose brune poseris.
- En pose blandede frosne grøntsager.
Risene tilberedes i mikroovn efter anvisning.
Grøntsagerne vendes på panden.
Til sidst blandes begge ingredienser og serveres lune.
Bananpandekager, cirka 7 minutter.
- To æg.
- En banan.
Æg og banan røres sammen i en skål.
Massen steges på panden til den er gylden på begge sider.
Serveres lun.
Gulerodssnack, cirka 5 minutter.
- Fem store gulerødder.
Gulerødderne skrælles og kan medbringes som mættende snack.
De kan være i tasken og er lette at spise.
Selv er Mathilde vokset op i en familie, hvor alle dyrkede sport på eliteplan.
Hver aften var der en, der havde træning, så spisebordet har aldrig været fællesskabsmagnet i hendes familie.
- Jeg forstår godt, at madlavning og det at spise sammen for mange handler om at prioritere et fællesskab og vise, at man sætter pris på hinanden.
Jeg er bare vokset op med, at fællesskabet lå omkring sport, siger hun.
Som barn kan hun huske, at hun syntes, det var mærkeligt, hvis hun overnattede hos veninder, og forældrene insisterede på, at alle skulle stå op og spise morgenmad sammen.
- Nogle gange har jeg tænkt, om det var for forældrenes skyld eller børnenes skyld, eller hvorfor man skulle sidde og være familie lige der, siger Mathilde, der i dag sætter pris på, at faste spisetider ikke var dikterende for hendes barndom.
- Jeg er vokset op med frihed til at dyrke min sport.
Det er i lige så høj grad en værdi, jeg har taget med mig, som fællesskabet omkring måltidet.
Når jeg selv får børn, vil jeg ønske, at det kan foregå på samme måde.
FacebookTwitterKopier linkEmner:Madlavning|Fødevarer|Ernæring|Sundhed og velvære|Los Angeles




https://www.dr.dk/nyheder/kultur/lad-vaere-med-blande-jer-dansk-youtuber-giver-en-opsang-til-sine-350000-foelgere

Kultur'Lad være med at blande jer': Dansk youtuber giver en opsang til sine 350.
000 følgereDen populære Alexander Husum oplever, at folk er misundelige på hans penge, når de kommenterer på nettet.
I en video på sin kanal svarer den populære youtuber Alexander Husum nu igen på de af hans følgere, der mener, han blevet lidt for optaget af penge og lir.
Af Christian Mejdahl Buhl04.
maj 2019 kl.
13.
03Bemærk: artiklen er mere end 30 dage gammelLæs op- Hvor mange penge tjener I lige?
- Jeg skal love for, der bliver flexet igennem.
- Man tjener meget, når man er youtuber, hva'?
Sådan lyder nogle af de kommentarer, youtuberen Alexander Husum er blevet mødt med, efter han i en video har vist sit nye hjem frem, hvor han er flyttet sammen med to venner.
I indkørslen holder en Porsche.
Og inde i det over 600 kvadratmeter store hus – til 8 millioner kroner – finder man en indendørs pool.
Ligesom der naturligvis også bydes på en storslået havudsigt.
Læs også:Danmarks største YouTube-stjerne: Jeg bliver stoppet på gaden, uanset hvor jeg går henSådan ser livet ud for Danmarks største youtuber, Alexander Husum, der i en alder af 22 har klaret sig så godt, at han har råd til ting, de fleste må nøjes med at drømme om.
Men misundelsens grønne farve står malet i ansigtet på nogle af den populære youtubers følgere, der ifølge Alexander Husum er jaloux på de penge, han har arbejdet hårdt for.
Han er chokeret over, hvordan folk bruger tid på at spekulere i hans økonomi.
- Jeg synes, det er vildt, at folk skal blande sig.
Det handler jo om jalousi, og det synes jeg, man skal stoppe med.
Hvorfor få ondt i røven over noget, som andre har knoklet for?
, lyder det fra Alexander Husum i en video, der for tiden ligger øverst på Youtubes 'Hot lige nu'-liste.
Det er blandt andet denne overdådige indkørsel foran million-boligen, som har fået fans til at spekulere i Alexander Husums økonomi.
Med sin nye video-opsang håber han på at skabe forståelse blandt folk, der synes, han blærer sig lige vel med sin rigdom.
- Jeg er jo den samme Alexander.
Jeg har altid tjent gode penge i de fire år, I har fulgt mig.
Der er ingen ændring.
Forskellen er bare, at jeg nu viser det, siger Alexander Husum i videoen.
Ekspert: Alexander Husum er ved at skabe sig en ny profilMorten Saxnæs, der er digital brandingekspert, forstår til dels godt, at youtuberen adresserer sin økonomi over for sine følgere.
Fans ser det her hus som et moderne Playboy Mansion, hvor en masse youtubere bare hænger ud.
Morten Saxnæs- Det er et signal om, at han er ved at blive voksen og er ved at skabe sig en ny profil.
For voksne virker opsangen måske lidt tynd i det.
Han bruger reelt 25 minutter på at fortælle to ting; at han tjener mange penge, og at folk skal blande sig udenom.
Men jeg tror, der er signalværdi i at sige, at han er voksen og en succes, lyder det fra Morten Saxnæs.
Han forklarer også, at youtubere som Alexander Husum ikke risikerer at støde deres følgere fra sig, ved at give dem en opsang om at holde sig ude af den private økonomi.
Der er nemlig helt styr på, hvad man kommunikerer med sine videoer.
- Youtubere er meget dygtige til at kende deres målgruppe, og folk støtter Alexander Husum i kommentarerne.
De fans, han har, bliver også ældre og synes, han er sej og kan jo bare se, hvordan han bor i et hus med sine bedste venner, siger Morten Saxnæs og fortsætter:- Fansene ser det her hus som et moderne Playboy Mansion, hvor en masse youtubere bare hænger ud.
Alexander Husum er god til at positionere sig lige i øjeblikket, så mon ikke vi ser mere fra hans nye hjem fremover.
FacebookTwitterKopier linkEmner:Økonomi|Porsche|Youtube




https://www.dr.dk/sporten/efter-afsloeringer-om-spiseforstyrrelser-dif-indfoerer-whistleblower-ordning

Spiseforstyrrelser i elitesportSe temaSportEfter afsløringer om spiseforstyrrelser: DIF indfører whistleblower-ordning Afsløringerne om elitesvømmernes spiseforstyrrelser stjal billedet på DIF-årsmøde.
Formand for Danmarks Idrætsforbund Niels Nygaard tog i dag på årsmødet skarp afstand fra afsløringerne af de trænermetoder, som blev afsløret i DR's dokumentar.
Af Henrik Liniger04.
maj 2019 kl.
13.
33Bemærk: artiklen er mere end 30 dage gammelLæs opDen seneste tids afsløringer af spiseforstyrrelser og ydmygende træneradfærd i eliteidrætten fik en hovedrolle på Danmarks Idrætsforbunds årsmøde.
Både DIF-formand Niels Nygaard og kulturminister Mette Bock (LA) tordnede i deres taler mod forhold, hvor elitesportsudøvere bliver presset ud i spiseforstyrrelser.
Afsløringer, som især er kommet frem i DR Sportens dokumentar ”Svømmestjerner – under overfladen”.
- DIF tager på det skarpeste afstand fra de metoder og den træneradfærd, som tidligere og nuværende svømmere har beskrevet.
Ingen skal blive syge – hverken fysisk eller mentalt – af at dyrke eliteidræt, lød det fra DIF-formand Niels Nygaard i årsberetningen.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Han bekymrer sig især over, at flere af de eksempler, der er kommet frem, handler om meget unge idrætsudøvere:- Vi har et ansvar for, at forældre trygt kan sende deres børn til idræt, også når det er eliteidræt, understregede Niels Nygaard.
Whistleblowerordning skal hjælpePå årsmødet blev det vedtaget at indføre en whistleblowerordning, hvor atleter og trænere anonymt kan henvende sig, hvis de mener, der foregår noget, som ikke er i orden: For eksempel dårlig adfærd fra trænere eller andre udøvere.
Desuden bliver der oprettet en etisk komité, som skal kunne behandle blandt andet de sager, som bliver meldt ind via whistleblower-ordningen.
Opsang fra KulturministerenOgså kulturminister Mette Bock var klar i mælet omkring ordentlighed i dansk idræt:- Elitearbejdet skal foregå på en måde som både er sportsligt professionel og samtidig menneskelig ansvarlig, fastslog kulturministeren i sin tale.
Læs også:Kulturminister efter svømmedokumentar: 'Man tænker i retning af Kina og Rusland'Allerede på mandag mødes hun med Danmarks Idrætsforbund og Dansk Svømmeunion for at drøfte problemerne med spiseforstyrrelser blandt eliteatleter.
Senere vil DIF indkalde samtlige 62 specialforbund til et møde, hvor arbejdet med at forebygge spiseforstyrrelser i idrætten skal styrkes.
FacebookTwitterKopier linkEmner:Danmarks Idrætsforbund|Liberal Alliance|Mette Bock (politiker)|Spiseforstyrrelser|Svømmesport




https://www.dr.dk/mitliv/da-nikolaj-kom-i-laere-som-kok-stak-misbruget-helt-af-jeg-taenker-paa-coke-hver-eneste-dag

Jeg er på stofferSe temaMit LivDa Nikolaj kom i lære som kok stak misbruget helt af: 'Jeg tænker på coke hver eneste dag'Den 29-årige kok var nødt til at forlade branchen, da der var for mange fristelser.
Af Morten Bjerregaard og Oliver Seppo (grafik)04.
maj 2019 kl.
11.
00Læs opLige nu kan du se dokumentarserien 'Jeg er på Stoffer' på DR3 og på DR TV.
Har du brug for hjælp?
Her er en liste over telefonnumre og adresser på behandlere i hele landet.
Læs mere om kokain og dens virkning hos sundhed.
dk.
Kokain gør en glad, man bliver snakkesalig, man får ekstremt meget selvtillid, og endorfinerne i kroppen springer fuldstændig i luften, hvis kvaliteten er god.
Du kan mærke, at det kilder i kroppen, og du har lyst til mere, mere, mere.
Kokain er over det hele, i alle brancher, i alle afkroge.
Hvor der er mennesker, er der kokain.
Det er derfor, det er så fucked up et stof.
Hvis man kunne forklare over for folk, der aldrig har taget kokain før, alt det dårlige kokain gør ved en, så ville det ikke være en del af den her verden, fordi det er så ødelæggende.
Mit eget misbrug begyndte for alvor at eskalere, da jeg kom i lære som kok som 17-årig.
I kokkefaget flyder det virkelig med coke.
Jeg har ikke arbejdet i et køkken endnu, hvor der ikke har været kokain hele tiden.
Under service, fra morgen til aften.
Jeg har arbejdet sammen med mange kokke, som ikke tager kokain, men jeg har også arbejdet sammen med rigtig mange kokke, som tager kokain.
Faktisk flere kokke, der tager, end ikke tager.
Med kokain kan du stå op dagen efter og køre på igen.
Det er den bane, som mange kokke kommer ind i.
Jeg har arbejdet som køkkenchef flere steder, og det er meget presset, fordi du arbejder mellem 60-80 timer om ugen, hvis du er ambitiøs.
Så er kokain vejen frem.
Men man skal passe på med at sige, at kokain er nødvendig, fordi for 40 år siden var det ikke nødvendigt, og der arbejdede folk hårdere, end vi gør i dag.
Så det er ikke en nødvendighed, men når du først har prøvet det, så bliver det hele nemmere.
Jeg har taget kokain i næsten et halvt liv, og det har jeg kunnet mærke på økonomien.
Jeg plejede at bruge mellem 3.
000-8.
000 kroner om måneden på coke.
Jeg har haft gæld, men ikke en voldsom gæld.
Jeg tror, at alle dagsbrugere af kokain har været ude i en eller anden form for gæld.
Jeg har sagt til min kæreste adskillige gange, at jeg ville stoppe med at tage kokain, men så har jeg gjort det igen og igen.
Hver gang, jeg bliver ved, så bliver min kæreste så skuffet og såret, at det godt kunne minde lidt om utroskab.
Det er derfor, kokain er så ødelæggende, fordi den er baseret på løgne og hemmeligheder.
For misbruget er ikke noget, man snakker om.
Du fortæller ikke dine venner om, hvor meget kokain du tager.
Jeg arbejder ikke i restaurationsbranchen længere, for det var nødvendigt for mig med et sceneskifte.
Jeg gik fra at være køkkenchef og arbejde 70 timer om ugen til at blive souschef i en kantine fra klokken 06-14 og arbejde med folk mellem 35-55 år, som ikke tager kokain.
Det har gjort, at jeg slipper for kokainen i hverdagen.
Jeg har stadig udfordringer med kokain på byture, så byturene har jeg skåret kraftigt ned på, og så har jeg skåret de personer, som ikke er gode for mig, væk.
Jeg har nu været clean i to år, men jeg har stadigvæk fuldstændig lyst til at tage kokain hele tiden.
Hele tiden.
Du slipper ikke dit misbrug.
Din trang til kokain forsvinder ikke.
Når der er fred og ro i min hjerne, så står der COKE i store, fede bogstaver henover hele skærmen.
Du kan ikke flygte fra det.
Det er hjernen, der spiller det der spil.
Så sent som i dag har jeg tænkt, at jeg savner kokain.
Men jeg ved også, at hvis jeg begynder igen, så sætter jeg nogle ting over styr, som jeg ikke vil miste.
Så mister jeg min kæreste, og hende vil jeg ikke miste.
Derfor er jeg startet hos Projekt Anonym Stofbehandling - for at bevise for mig selv og hende, at jeg ikke skal tage det mere.
Men at sige, at jeg er stoppet helt med at tage kokain, det er for tidligt endnu, selvom der er gået to år.
Jeg vil gerne være anonym, fordi der er rigtig mange mennesker i mit liv, som ikke ved, hvor slemt det har været.
Og så er det tabu at tage kokain, men det, tænker jeg faktisk, er okay.
Det er virkelig et lortestof.
Til dig, som overvejer at tage kokain, der er mit bedste råd: Lad være.
Det starter med at være rigtig fedt, men så går kokain over til at være noget, du er nødt til at have hele tiden, og angsten kommer snigende.
På alle leder og kanter er kokain det værste stof, du kan begynde at tage.
Det er så afhængighedsskabende.
Lad være med nogensinde at tage det.
Og lad være med at tro, at du bare kan tage det én gang om måneden i byen, for lige pludseligt eskalerer det, og det er ligegyldigt, om du er 12, 22 eller 42 år gammel.
Nikolaj er et opdigtet navn.
Hans rigtige navn er kendt af redaktionen.
FacebookTwitterKopier linkEmner:Brug af euforiserende stoffer|Økonomi|Restauranter|Sundhed og velvære




https://www.dr.dk/nyheder/regionale/sjaelland/kennet-har-sagt-ja-til-vaere-uenige-sammen-vi-skal-kunne-snakke-sammen

Uenige SammenSe temaSjællandKennet har sagt ja til at være Uenige Sammen: 'Vi skal kunne snakke sammen'Flere end 3.
000 personer har tilmeldt sig for at diskutere med andre.
Kennet Petersen fra Nykøbing Falster har sagt ja til at deltage i Uenige Sammen, som foregår den sidste søndag før det kommende folketingsvalg.
Af René Sabro Pedersen og Julie Würtz04.
maj 2019 kl.
11.
05Bemærk: artiklen er mere end 30 dage gammelLæs opDet er sundt at være uenig.
For når vi er uenige med hinanden, begynder vi at argumentere og lytte - og så bliver vi klogere på, hvorfor modparten har en anden holdning.
DR's projekt Uenige Sammen har nu flere end 3.
000 danskere tilmeldt.
De vil gerne diskutere med andre, som de ikke deler samme holdninger med.
En af dem er Kennet Petersen fra Nykøbing Falster.
Han er uddannet tjener og arbejder nu som konsulent hos Telia og er fodboldtræner i sin fritid.
Er du (u)enig med Kennet?
Skal grænsekontrollen gøres permanent?
JaSkal der lægges en klimaafgift på for eksempel flyrejser eller oksekød?
NejSkal der flyttes flere statslige arbejdspladser fra København og ud i landet?
NejHvorfor er det interessant for dig at diskutere med nogen, du er uenig med?
- Hvis vi ikke indgår i en dialog, så kommer vi ingen steder.
Der er aldrig nogen, der er kommet igennem en forhandling ved at sætte sig ned uden at sige noget eller sige: 'Jeg vil have det'.
Vi skal simpelthen kunne snakke sammen.
Hvad vil du gøre, hvis du ender i et skænderi?
- Det er der, hvor det er vigtigt, at man forholder sig objektivt.
Hvis vi to står og snakker, og vi ikke er enige om tingene, og du hæver din stemme, vil jeg også hæve min stemme, så bliver tingene irrelevant, og man kommer væk fra det, det handler om og sagens kernepunkt.
Man skal ikke se sig blind på de ting, man selv har af idealer.
Kennet PetersenDu skriver i din tilmelding, at du ikke kan klare, når man viser mangel på respekt for andre mennesker.
Hvorfor er det vigtigt under en diskussion?
- Man skal hele tiden have øjne og øre åbne for, hvad der sker omkring en.
Man skal ikke se sig blind på de ting, man selv har af idealer.
Det kan jo være, at du kommer med noget fornuftigt, hvor jeg tænker: 'Hold da op, det var alligevel ret sejt, det der.
Det var måske en god idé at gøre det sådan i stedet for'.
Sådan kommer du medDu svarer på syv spørgsmål her.
På baggrund af dine svar bliver du matchet med en, der har andre holdninger end dig.
Den sidste søndag inden valget mødes du med dit match på et af DR's distrikter eller et offentligt sted - for eksempel en café - og taler sammen.
Du er blevet klogere på et menneske, som du er uenig med.
Læs mere og meld dig til her.
Hvad håber du selv at få ud af diskussionerne?
- Jeg håber, at vi får sat noget fokus på, at man indgår i en dialog, og at vi hele tiden holder respekten og holder dialogen objektivt over for hinanden.
Det er virkelig vejen frem, mener jeg.
Vi er kloge og veludviklede mennesker, så det skal simpelthen kunne lade sig gøre.
Vil du være med i Uenige Sammen?
Vi taler mere og mere med mennesker, der deler samme holdninger som os selv.
Det kan være på jobbet, til sport, der hvor vi bor og på sociale medier.
Kan du genkende det billede?
Og er du frisk på en udfordring?
Så skal du svare på forskellige ja-/nej-spørgsmål.
Klik dig videre fra billedet herunder:FacebookTwitterKopier linkEmner:Socialdemokraterne|Telia|Nykøbing Falster




https://www.dr.dk/nyheder/regionale/midtvest/demente-og-aeldre-paa-besoeg-i-nye-huske-huse-tidslomme-vaekker-glemte

Midt- og VestjyllandDemente og ældre på besøg i nye 'huske-huse': Tidslomme vækker glemte minder til liveTidligere ældreboliger er blevet forvandlet til huse, der er indrettet som i gamle dage.
Karina Vindum og Anne Marie Lyngs Damsgaard tager ældre og demente med på besøg i huskehusene.
Af Natacha Tjørnholm og Asta Pil Heltborg04.
maj 2019 kl.
12.
25Bemærk: artiklen er mere end 30 dage gammelLæs opDer er blomstertapet på væggene, gamle cigardåser på hylderne og en kaffekande fra Madam Blå på komfuret i det 1950’er-inspirerede hus på Svinget i Klinkby nordvest for Lemvig.
Det er en af de tidslommer, det lokale plejehjem har indrettet i tidligere ældreboliger, i et forsøg på at vække det glemte til live.
Her får plejehjemmets demente beboere og kommunens ældre lov til at komme på besøg og få vækket minderne, fortæller Anne Marie Lyngs Damsgaard, der er områdeleder for Ældreområde Vest.
Det er tydeligt at mærke, når de demente har været herude.
Når vi har snakket og fået nogle minder frem, så har de det godt.
Karina Vindum, aktivitetsmedarbejder- Man ser måske en ting, man fik i bryllupsgave, eller noget tøj, man gik i dengang, siger hun og uddyber:- De ældre får en følelse af, at det her er noget, de har oplevet før.
De begynder at huske noget livshistorie.
Korset vækker minder og skaber grinI det 1950'er-inspirerede hus er der også et rum med en seng, som er en del kortere end dem, vi bruger i dag.
På sengen er der er et hvidt korset, som er foldet sirligt sammen.
- Når vi tager det frem, er der lige pludselig nogle af de ældre kvinder, der begynder at snakke, mens de får sig et lille grin over, at man i gamle dage snørede sig ind, siger Anne Marie Lyngs Damsgaard.
- Nogen kan huske, hvordan man virkelig skulle stramme dellerne godt ind, når man skulle have sådan et korset på.
Det giver liv, grin og minder.
I køkkenet er der porcelæn på væggene, gamle opbevaringskrukker og en transistorradio på bordet.
Størstedelen af køkkentingene tilhører Mary Langer fra Harboøre, der engang havde dem stående i eget hjem.
- Det gør indtryk.
Det er skønt at se, at det ser ud, som køkkener gjorde engang, siger hun.
Trækommoden gemmer på masser af gamle sager.
 Der er glaskugler på en tallerken på bordet.
   Mary Langers tidligere køkkensager har taget plads i det 1950'er-inspirerede hus.
  Der er mange ting fra Madam Blå på rækkerne i køkkenet.
1 / 7Trækommoden gemmer på masser af gamle sager.
1 / 7Der er glaskugler på en tallerken på bordet.
2 / 73 / 74 / 7Mary Langers tidligere køkkensager har taget plads i det 1950'er-inspirerede hus.
5 / 76 / 7Der er mange ting fra Madam Blå på rækkerne i køkkenet.
7 / 7Mandehørm og frisørbesøgDet er dog ikke kun minder fra 1950'erne, husene vækker.
Der er også et erindringshus inspireret af 1970'erne, som de ældre og demente i kommunen kan få lov at besøge.
Derudover er der en gammel café, en frisørsalon med gammelt barbergrej og store tørrehjelme samt et sted, de kalder 'Mandehørm'.
Det er indrettet som et snedkerværksted med gammelt træværktøj og fluebindingsgrej.
Og så er der en veludrustet bar med salonstole.
En af dem, som tager demente og ældre med på besøg i huskehusene, er Karina Vindum, der er aktivitetsmedarbejder på Harboøre Dagcenter.
Hun fortæller, at et besøg på et gammelt værksted eller en tur i en gammel frisørstol gør stort indtryk på de demente.
- Mennesker med demens husker med følelserne, så når de oplever noget godt eller skidt, kan de huske det bagefter, siger hun og uddyber:- Det er tydeligt at mærke, når de demente har været herude.
Når vi har snakket og fået nogle minder frem, så har de det godt.
Pårørende kan overnatte tæt påMen det er ikke kun ældre og demente, der har gavn af tilbuddet.
Faktisk kan familiemedlemmer booke overnatninger i det sjette hus, så de kan være tæt på dem, der bor på plejehjemmet.
- Man kan skabe rum til, de pårørende eksempelvis kan fejre fødselsdag eller juleaften med de demente.
Det giver mulighed for, de kan være sammen en hel weekend, siger Anne Marie Lyngs Damsgaard fra Ældreområde Vest.
Der var officiel åbning på projektet i fredags.
Det er Lemvig Kommune og Klinkby Bo- og Dagcenter, der står bag.
Mandehørm-huset er et af fem, der skal vække minder hos demente.
  Der er et værksted med forskelligt værktøj, de ældre kan bruge.
  I baren kan der spilles spil og drikkes øl.
  Der hænger også gamle billeder på væggene.
1 / 7Mandehørm-huset er et af fem, der skal vække minder hos demente.
1 / 72 / 7Der er et værksted med forskelligt værktøj, de ældre kan bruge.
3 / 74 / 7I baren kan der spilles spil og drikkes øl.
5 / 76 / 7Der hænger også gamle billeder på væggene.
7 / 7FacebookTwitterKopier linkEmner:Demens|Lemvig Kommune|Socialforhold|Harboøre|Lemvig




https://www.dr.dk/nyheder/udland/nye-missiler-fra-nordkorea-kim-jong-un-forsoeger-faa-trumps-opmaerksomhed

Topmøde mellem Trump og KimSe temaUdlandNye missiler fra Nordkorea: 'Kim Jong-un forsøger at få Trumps opmærksomhed'Det er første gang siden 2017, at Nordkorea affyrer missiler.
Nordkoreas leder til middag med russiske politikere tidligere på ugen.
Med nattens missilaffyringer forsøger Nordkorea at få USA's opmærksomhed for at få USA tilbage til forhandlingsbordet, vurderer Camilla Nørup Sørensen fra Forsvarsakademiet.
Af Thomas Jorsal04.
maj 2019 kl.
11.
14Bemærk: artiklen er mere end 30 dage gammelLæs opFor første gang siden 2017 lader det til, at Nordkorea har affyret en række missiler i nat dansk tid.
Missilerne fløj angiveligt mellem 70 og 200 kilometer, inden de landede i Det Japanske Hav.
Meldingerne om missilaffyringerne kommer fra Sydkorea.
Camilla Nørup Sørensen, der er lektor ved Forsvarsakademiet, er ikke overrasket over, at Nordkorea sandsynligvis har affyret missiler.
- De gør det, fordi forhandlingerne med USA er gået ind i et dødvande.
Det er en måde at få Trump-administrationens opmærksomhed på, samtidig med at de viser, at de ikke bøjer sig for det økonomiske pres fra USA.
USA har bemærket affyringerne, lyder det fra Sarah Sanders, der er talsperson i Det Hvide Hus.
- Vi er klar over Nordkoreas handlinger her til aften, og vi fortsætter med at følge situationen.
Læs også:Sydkorea: Nordkorea har testet kortdistancemissilerBryder ikke løfterSelvom Nordkoreas affyringer er en provokation, bryder de rent faktisk ikke landets løfter om ikke at teste mellem- og langdistancemissiler.
Det skriver BBC.
Det var nemlig kortrækkende missiler, der blev affyret.
USA’s præsident, Donald Trump, og Nordkoreas leder, Kim Jong-un, har mødt hinanden to gange for at diskutere nedrustning af Nordkoreas atomprogram.
Omvendt skulle USA løfte nogle af de massive økonomiske sanktioner har påført Nordkorea.
Da de to mødtes i Vietnam tidligere i år, valgte Donald Trump dog at forlade mødet, da han mente, Nordkoreas krav var urealistiske.
- Nogle gange bliver man nødt til at gå, lød det dengang fra den amerikanske præsident.
Nordkoreas leder, Kim Jong-un, og den amerikanske præsident Donald Trump mødtes i februar i Vietnams hovedstad Hanoi.
Donald Trump valgte dog at forlade mødet.
- Nogle gange bliver man nødt til at gå, lød det fra Trump, der ikke ville møde nordkoreanernes krav om, at USA skulle fjerne alle sanktioner mod Nordkorea.
 Trump og Kim Jong-un har mødt hinanden to gange for at diskutere afvikling af Nordkoreas atomprogram.
Før de to mødtes, var de på kollisionskurs, hvor Donald Trump blandt andet udtalte, at "raketmanden er på en enlig selvmordsmission" om Kim Jong-un.
 Kim Jong-un overværer en missiltest i 2017.
Ikke siden 2017 har Nordkorea udført missiltests, altså indtil i nat, hvor Nordkorea menes at have affyret en række kortrækkende missiler, der angiveligt landede i Det Japanske Hav.
1 / 3Nordkoreas leder, Kim Jong-un, og den amerikanske præsident Donald Trump mødtes i februar i Vietnams hovedstad Hanoi.
Donald Trump valgte dog at forlade mødet.
- Nogle gange bliver man nødt til at gå, lød det fra Trump, der ikke ville møde nordkoreanernes krav om, at USA skulle fjerne alle sanktioner mod Nordkorea.
1 / 3Trump og Kim Jong-un har mødt hinanden to gange for at diskutere afvikling af Nordkoreas atomprogram.
Før de to mødtes, var de på kollisionskurs, hvor Donald Trump blandt andet udtalte, at "raketmanden er på en enlig selvmordsmission" om Kim Jong-un.
2 / 3Kim Jong-un overværer en missiltest i 2017.
Ikke siden 2017 har Nordkorea udført missiltests, altså indtil i nat, hvor Nordkorea menes at have affyret en række kortrækkende missiler, der angiveligt landede i Det Japanske Hav.
3 / 3Kim Jong-un presset til at levere fremskridtLige nu lider store dele af den nordkoreanske befolkning af sult ifølge FN.
Dels på grund af en fejlslagen høst, men i mindst lige så høj grad på grund af landets fejlslagne økonomi.
Derfor er det så vigtigt for Kim Jong-un at få Donald Trump tilbage til forhandlingsbordet.
Læs også:Trump: Det haster ikke at sikre atomaftale med Nordkorea- Han forsøger at slå sig op på, at han og Donald Trump kan finde en løsning, så nogle af sanktionerne kan blive løftet, og landet kan få gang i en økonomisk udvikling.
- Og der kan Kim Jong-un ikke levere, før han kommer længere i forhold til aftalen med Donald Trump, lyder det fra Camilla Nørup Sørensen.
Hun tvivler dog på, om nattens missiltests vil fange Donald Trumps opmærksomhed i sådan en grad, at han vender tilbage til forhandlingsbordet med det samme.
Lige nu tyder det på, at USA udviser strategisk tålmodighed, vurderer hun.
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Militærudstyr|BBC




https://www.dr.dk/nyheder/indland/usaedvanlig-kolde-maj-naetter-bendt-koerte-timer-med-varmekanonen-mellem-raekkerne

IndlandUsædvanlig kolde maj-nætter: Bendt kørte to timer med varmekanonen mellem rækkerne af frugttræerSne i maj er usædvanligt, lyder det fra vagthavende meteorolog hos DMI.
Mens april bød på sol og lune himmelstrøg, ser det noget anderledes ud over hele landet nu.
Og frost i nyudsprungne æbleblomster betyder nul æbler til sommer.
Her er det Bendt Olsen fra Karensminde plantage, der tjekker sine æbletræer.
Af Thea Deleuran Müller04.
maj 2019 kl.
09.
44Bemærk: artiklen er mere end 30 dage gammelLæs opUsædvanlig maj-nattefrost sendte Bendt Olsen ud og køre i omkring to timer med 'Frostbusteren' i mørket.
I frugtplantagen Karensminde i Odder var frugtavler Bendt Olsen særligt nervøs for det vinterlige vejr: Han dyrker nemlig æbler, pærer, blommer og bær, hvis blomster ikke holder til minusgrader.
Bendt Olsen har derfor haft gang i sin varmekanon i nat, hans 'Frostbuster', men først om et par dage ved han, om afgrøderne har taget skade af de kolde nætter.
Han har to målere på sin mark, som løbende måler temperaturen, og flere gange i løbet af aftenen og natten, var der minusgrader i plantagen.
- Vi er hele tiden parat til at gøre traktoren og varmekanonen klar, for det bliver jo koldt igen i nat, siger Bendt Olsen.
Snebyger flere steder i landetOg det har han helt ret i, for der er en lille risiko for nattefrost natten mellem lørdag og søndag, lyder det fra vagthavende meteorolog hos DMI Henning Gisselø.
Hvis du har spottet snefnug fra dit vindue i nat eller i de tidlige morgentimer, er det altså hverken noget, du har drømt, eller fordi lidt søvn har sat sig fast i øjet:For der er i nattens løb faldet byger, som har haft sne med sig, præcis som DMI havde varslet.
Og selvom temperaturerne fortsat er lave for årstiden, er det ikke koldt nok til, at sneen bliver liggende, siger meteorolog Henning Gislø.
- Vi ligger fra lidt over frysepunktet og op til fem graders varme som det højeste.
Temperaturen er ikke prangende.
Det vinterlige vejr er også usædvanligt for årstiden, siger han:- Det er bestemt ikke hvert år, jeg skriver sne i mine udsigter for maj.
Snebyger i april ser vi næsten hvert år, men i maj er det sjældent.
Kun frost enkelte steder i landetSelvom det er køligt over hele landet, er det kun enkelte steder i Jylland, hvor nattefrosten har kigget forbi, lyder det fra DMI.
I Himmerland og i Sønderjylland har der været minusgrader.
- Men selvom vi ikke har frost, kan det godt sne.
Det har bare ikke en tendens til at blive liggende, siger Henning Gisselø.
- Henover den sydlige del af landet har vi en del byger med både hagl, slud og sne, og der er såmænd også lidt torden med i det.
Bygerne trækker sydpå, og når de har passeret i løbet af formiddagen, kommer der til at være en blanding af sol og skyer over landet, men der kan også stadig komme lidt byger, siger meteorologen.
Den smule sne, som er kommet i nat og de tidlige morgentimer, har forårsaget trafikale problemer, fordi den kortvarigt har nået at ligge på de danske veje rundt om i landet.
Derfor skal bilister stadig være forsigtige her til morgen.
Risiko for nattefrost igen i natI dag bliver det op mellem syv og ni grader, og resten af weekendens vejr kommer til at stå på spredte byger, som også kan være med hagl og slud.
- I virkeligheden, tror jeg, at det er ved at være slut med sne.
Her i dagtimerne får vi alligevel hævet temperaturen så meget op, at det bliver svært med snebygerne.
Det kølige vejr bliver hængende til tirsdag, og så begynder varmen at presse på igen, siger meteorologen.
FacebookTwitterKopier linkEmner:Vejret|Danmarks Meteorologiske Institut|Jylland|Gartnerier|Odder




https://www.dr.dk/nyheder/viden/teknologi/lader-du-dig-snyde-her-er-de-tricks-webshops-bruger-faa-os-til-koebe-mere

TeknologiLader du dig snyde?
Her er de tricks, webshops bruger for at få os til at købe mereAmazon, Ebay, Booking.
com og andre webshops snyder din reptilhjerne til at lægge ekstra varer i kurven.
Store webshops som Amazon og Booking.
com bruger en lang række små tricks til at manipulere os til at købe mere.
Hele 33 af den slags tricks, har amerikanske forskere fundet på amazon.
com.
(© ColourBox)Af Jeppe Kyhne Knudsen04.
maj 2019 kl.
13.
01Bemærk: artiklen er mere end 30 dage gammelLæs opI gennemsnit bruger en amerikansk webshop 19 små tricks, der skal få dig til at lægge en ekstra vare eller to i kurven.
Det viser ny forskning.
Så når du eksempelvis klikker dig ind på Amazon.
com og har lagt en bog i kurven, bliver du mødt med, hvad andre brugere, der har købt samme bog, også har købt.
Og selvom det “trick” lyder ret uskyldigt, så påvirker det os faktisk mere, end vi er klar over, forklarer Jon Sigurd Wegener, der er ekstern lektor i kognitiv neurologi ved CBS og forsker i, hvordan virksomheder manipulerer med vores hjerneDe fleste webshops manipulerer med osAmerikanske forskere har undersøgt de 200 største webshops i USA for at se, hvor mange tricks de bruger for at lokke os til at købe mere.
I alt fandt forskerne 64 forskellige måder at lokke os til at købe flere af deres produkter, og den hjemmeside, der brugte flest af tricks, er stormagasinet Macys.
com, der bruger hele 34 af slagsen.
I gennemsnit brugte de amerikanske webshops 19 tricks, der skal snyde os til at købe mere, på deres hjemmesider.
Blandt de tricks, forskerne fandt, var alt fra kundeklubber, tidsbegrænsede tilbud, anbefalede varer, pop-up vinduer, advarsler om, at varen næsten er udsolgt, og rabat, hvis du køber flere produkter eller tilmelder din email.
Forskerne spurgte også forbrugerne, hvad de mener, der bør gøres ved det.
Og den vigtigste anbefaling var nogle værktøjer på hjemmesiderne, som får os til at stoppe op og tænke over, om vi har brug for varerne.
- Når hjernen ser noget, den godt vil have, kan den ikke lade være med at forestille sig, hvordan det er at have det.
Den simulerer i et splitsekund, hvordan det er at have produktet.
Får du det ikke, føles det som et tab, siger han og fortsætter:- De her processer foregår, helt uden vi er bevidste om det.
Snyder vores reptilhjernerI det hele taget er mange webshops bygget til at manipulere med vores hjerne, forklarer Jon Sigurd Wegener.
Særligt vores reptilhjerne, som vi ikke har nogen kontrol over.
Når Booking.
com eksempelvis fortæller dig, hvor mange andre kunder der kigger på det samme hotelværelse lige nu, og at der kun er et værelse tilbage, så er det for at skabe panik i dig.
- Panik får dig til at handle mere impulsivt.
For når vi er ved at miste noget, føles det pludselig som om, at det er meget mere værd.
Man kan sige, at affektionsværdien stiger meget på kort tid, og det øger sandsynligheden for, at vi booker hotelværelset, siger han.
Hjernen belønner os allerede, når der er en forestilling om, at der skal ske noget godt.
Men sker det ikke, kan det betyde et meget skarpt fald i dopaminniveauet.
Jon Sigurd Wegener, kognitiv neurolog ved CBS.
Ulykkelig på nul-komma-femAllerede i det splitsekund vores hjerne forestiller sig at have et nyt produkt, stiger niveauet af 'neurotransmitteren' dopamin, og vi bliver lidt gladere.
Men det er også farligt, forklarer Jon Sigurd Wegener.
- Hjernen belønner os allerede, når der er en forestilling om, at der skal ske noget godt.
Men sker det ikke, kan det betyde et meget skarpt fald i dopaminniveauet, siger han.
Så når eBay fortæller dig, at du kan få en af de her produkter med for halv pris, kan det give os en følelse af tomhed, hvis vi ikke også køber den vare.
Derfor falder vi gang på gang i fælden og køber varer, vi slet ikke ledte efter, forklarer han.
De varer, vi oftest køber.
er placeret, så vi skal igennem hele butikken for at nå hen til dem.
Så kan supermarkedet nå at friste os med tilbud hele vejen derhen.
Jon Sigurd Wegener, kognitiv neurolog ved CBS.
Vi vil så gerne have, du bliver lidt længereEt andet trick, som webshops rundt omkring i verden benytter sig af, er at få dig til at blive på deres hjemmeside så lang tid som muligt.
Det kan være med pop-ups eller eksklusive tilbud, hvis deres algoritme ser tegn på, at du skal til at klikke dig væk.
For jo længere tid vi bruger på et website, desto mere køber vi.
Og det skyldes, at vi ikke vil spilde vores tid, forklarer hjerneforskeren.
- Det tager tid at købe noget.
Ligesom vi gerne vil have løn for vores arbejde, så har vi en fornemmelse af, at tid er en ressource.
Vi vil derfor gerne have noget ud af tiden, og det får vi ved at købe noget, når vi bruger tiden på at kigge på varer på en webshop, siger han.
Den effekt kalder man også “the mere exposure effect”, og den har fysiske butikker benyttet sig af i årevis.
Top 5: De her webshops bruger flest tricksMacys.
com - 34 tricksOpticsplanet.
com - 34 tricksAmazon.
com - 33 tricksNewegg.
com - 32 tricksTarget.
com - 31 tricksKilde: Forskningsprojektet “Impulse Buying: Design Practices and Consumer Needs”- Det er derfor, mælken står allerlængst væk fra indgangen.
De varer, vi oftest køber, er placeret, så vi skal igennem hele butikken for at nå hen til dem.
Så kan supermarkedet nå at friste os med tilbud hele vejen derhen, siger han.
Lettere at manipulere på nettetSelvom de fysiske butikker benytter sig af en del af de samme tricks som webbutikkerne, er vi bedre til at stå imod ude i den virkelige verden.
Det forklarer hjerneforskeren.
- Når vi står i en fysisk butik, kigger vi alle mulige steder hen.
Vi bevæger blikket rundt hele tiden, og vi er vant til, hvor tilbudshylderne står, og at slikket er placeret for at friste os, når vi står i kø ved kassen, siger han og fortsætter:- Når du klikker dig rundt på en webshop foran en skærm, er næsten hele din opmærksomhed på skærmen.
Det betyder, at dem der gerne vil sælge dig noget, har lagt beslag på en meget større del af din kognitive båndbredde.
Og det betyder, at de kan påvirke dig endnu mere, siger han.
Butikkerne kan ved hjælp af snedigt design bestemme, hvor dit blik skal dirigeres hen.
Ved hjælp af pop-ups, animationer og farver, kan de bestemme, hvad du skal kigge på.
Og det er meget effektfuldt, når de vil have dig til at putte flere varer i kurven, forklarer han.
Vi vil ikke være udenforHvis en webshop hverken kan få dig til at købe noget i panisk angst over, at det snart er udsolgt ved at give dig ekstra rabat eller ved at friste dig med lignende produkter, har den et sidste kort i ærmet: Dine venner.
På mange webshops, der er koblet op på Facebook, kan du nemlig se, hvem af dine venner, der har købt samme produkt.
Og det er stærkt psykologisk trick, forklarer Jon Sigurd Wegener.
- Hvis der er noget, der er videnskabelig konsensus om, så er det, at vi mennesker er flokdyr.
På en måde minder vi om en hjorte-flok.
Bliver én bange, bliver vi alle bange.
Så kan vi føle, at et køb kan give os en større accept i vores flok, så er det svært ikke at købe det, siger han.
De fleste af vores køb - på nær mad - køber vi nemlig, fordi vi føler, at vi kan opnå et større social status, forklarer han.
- I fysiske butikker hænger der ikke skilte på produkterne, der fortæller, at din ven Lasse har købt de her sko.
Det gør der på nogen webshops, og det er et ekstremt stærkt redskab, siger hjerneforskeren.
Tricks vil ofte være lovligeDet er ikke kun de amerikanske webshops, der bruger en masse af de her tricks.
Det sker i høj grad også i Danmark, forklarer Martha Nør Kjeldsen, der er seniorjurist ved Forbrugerrådet Tænk.
Men selvom man som forbruger kan føle sig snydt og manipuleret med, så er ingen af de her tricks ulovlige, hvis de webshops, der bruger dem, følger markedsføringslovens regler.
- Det er ikke nødvendigvis i strid med markedsføringsloven, når webshops prøver at stresse dig til at købe en vare ved at vise, at det er den sidste, der er på lager og mange andre kunder kigger på den samme vare.
Men måske skal vi fortolke loven lidt anderledes, siger hun.
Som loven bliver fortolket i dag, er fokus nemlig ikke på hele købsoplevelsen, men kun på om der er konkrete udsagn, der er i strid med loven, eksempelvis om en webshop lyver om, hvor stor en besparelse du får ved et bestemt tilbud.
- Jeg tror, at det vil kunne hjælpe forbrugeren, hvis vi i stedet kigger på det samlede budskab, forbrugeren modtager under købet.
Så er der måske nogle af de manipulerende tricks, som ikke helt holder, siger hun.
FacebookTwitterKopier linkEmner:Ebay|Amazon.
com|Copenhagen Business School|Detailhandel|Videnskab




https://www.dr.dk/sporten/motorsport/video-dansk-freestyler-er-blandt-verdens-bedste-droemmer-om-koere-x-games

MotorsportVIDEO Dansk freestyler er blandt verdens bedste: 'Drømmer om at køre X-Games'Motocross-freestyleren Alex Porsing vil bruge et dansk TV-program til at vise sig frem for potentielle sponsorer.
Af Kasper Aleksander Thrane04.
maj 2019 kl.
10.
45 | opdateret 04.
maj 2019 kl.
15.
40Bemærk: artiklen er mere end 30 dage gammelLæs opFreestyle-motocross er bestemt ikke en udbredt sportsgren i Danmark, men alligevel har vi en kører i absolut topklasse.
Navnet er Alex Porsing, og han har gennem flere år vist sig frem på de største scener i Europa - blandt andet ved at vinde Night of Freestyle i Tyskland.
Nu drømmer han om at tage skridtet videre til X-Games, og det skal blandt andet ske via TV 2's program 'Danmark har talent'.
Se Alex Porsing fortælle om sine drømme i videoen øverst i artiklen, hvor han også viser et par af sine tricks ved første DM-afdeling i motocross i Næstved.
FacebookTwitterKopier linkEmner:TV 2 (tv-kanal)|Motorsport|Næstved|Tyskland




https://www.dr.dk/sporten/atletik/efter-loebeforbud-til-testosteronloeber-chef-ol-har-sympati-semenya

AtletikEfter løbeforbud til testosteronløber: Chef for OL har sympati for SemenyaPræsident for Den Internationale Olympiske Komité Thomas Bach kalder Caster Semenya-sagen for meget ømtålelig.
Caster Semenya fra Sydafrika vinder kvindernes 800-meter løb i Diamond League i Doha, to dage efter dommen.
Det er det sidste løb, hun må løbe.
04.
maj 2019 kl.
09.
05Bemærk: artiklen er mere end 30 dage gammelLæs opPræsidenten for Den Internationale Olympiske Komité, Thomas Bach, føler sympati for den sydafrikanske løber Caster Semenya, efter at hun onsdag tabte en sag ved Den Internationale Sportsdomstol (CAS).
Det siger han i forbindelse med en generalforsamling lørdag ved Den Australske Olympiske Komité (AOC) ifølge nyhedsbureauet AP.
- For det første må jeg sige, at jeg har sympati for Caster Semenya i forhold til beslutningen.
Præsident for Den Internationale Olympiske Komité Thomas Bach siger, at IOC respekterer dommen over Semenya.
- Når det er sagt, så er dette emne ekstremt kompliceret.
Det har markant indflydelse, det er et etisk spørgsmål, det påvirker fair play i konkurrencer, så det er meget ømtåleligt, og det er ekstremt svært at sikre retfærdighed for alle parter, siger han.
Læs også:Semenya løber fra konkurrenterne to dage efter domOnsdag slog CAS fast, at Det Internationale Atletikforbund (IAAF) gerne må have regler om, at kvindelige mellemdistanceløbere med et højt niveau af mandlige kønshormoner medicinsk skal sænke deres testosteronniveau, hvis de vil konkurrere på eliteplan.
© ScanpixBlå bog - Caster Semenya* Navn: Caster Semenya.
* Født: 7.
januar 1991 (28 år).
* Nationalitet: Sydafrikaner.
* Sport: Atletik (mellemdistanceløb).
* Udvalgte meritter:To OL-guldmedaljer i 800-meterløb (2012, 2016).
Tre VM-guldmedaljer i 800-meterløb (2009, 2011, 2017).
En VM-bronzemedalje i 1500-meterløb (2017).
To guldmedaljer i 800- og 1500-meterløb ved Commonwealth Games (2018).
Semenya har et medfødt højt niveau af mandlige kønshormoner, og hun ser regelændringen som et IAAF-forsøg på at bremse hendes suverænitet.
Derfor prøvede hun sagen ved CAS, men tabte.
Thomas Bach siger, at IOC respekterer CAS' beslutning.
- Men fra et menneskeligt synspunkt har jeg sympati for hende (Semenya, red.
), siger han.
Lighed for alleFra talerstolen ved AOC's generalforsamling talte Bach blandt andet om diskrimination, som Semenya mener, at sagen handler om.
- I olympisk sport er alle mennesker lige uanset race, køn, seksuel orientering, kulturel baggrund eller politisk overbevisning.
Derfor står vi fast mod diskrimination af enhver slags, sagde Bach lørdag.
IAAF's regler om hormonmedicin træder først i kraft 8.
maj.
Derfor kunne Semenya fredag deltage i et Diamond League-stævne i Doha.
Der beviste hun sin suverænitet ved overlegent at vinde kvindernes 800-meterløb.
Efterfølgende sagde hun, at hun ikke har tænkt sig at efterleve IAAF's regler og tage medicin for at sænke sit testosteronniveau.
- Ingen skal fortælle mig, hvad jeg skal gøre.
Hvis nogen vil stoppe mig, er det deres problem, ikke mit, sagde hun ifølge AFP.
/ritzau/FacebookTwitterKopier linkEmner:IOC|Den Internationale Sportsdomstol|De Olympiske Lege|Doha|Thomas Bach (idrætsleder)




https://www.dr.dk/nyheder/regionale/trekanten/soe-i-grindsted-er-staerkt-forurenet-sejlklub-maa-lukke

TrekantområdetSø i Grindsted er stærkt forurenet: Sejlklub må lukkeEn lang række tungmetaller, der stammer fra Grindstedværket, er bundfældet i Grindsted Engsø.
Mens kajakkerne stadig må færdes på Grindsted Engsø, så er det helt slut med sejlads med joller på søen.
Af Rasmus Poulsen Larsen og Annette Jespersen04.
maj 2019 kl.
08.
34Bemærk: artiklen er mere end 30 dage gammelLæs opDen historisk omfattende forurening i Grindsted betyder, at det er slut med at sejle på Grindsted Engsø.
Det er en udtalelse fra Styrelsen for Patientsikkerhed, der fraråder sejlads på søen.
Derfor forbyder Billund Kommune jollesejlads.
Så nu lukker klubben helt, fortæller kasserer Jane Ladegaard.
GrindstedforureningenDet tidligere Grindstedværket dumpede i perioden 1956 til 1973 hundredetusindevis af liter spildevand samt kemikalieaffald i fast form.
De tre kendte steder, det skete, er henholdsvis på to områder i Grindsted tæt ved byen samt i Kærgaard Klitplantage i Vestjylland.
I januar 2018 opdagede forskere fra DTU, at forureningen fra fabriksgrunden var langt værre end først antaget.
Hvert år siver der 235 kilo af det kræftfremkaldende stof vinylklorid fra giftdepoterne og ud i Grindsted Å.
100 af de 235 kilo siver ud i et meget lille geografisk område af Grindsted Å.
Professor Poul Løgstrup Bjerg fra DTU Miljø kaldte det over for Ingeniøren for en af de største forureninger i Danmark.
- Selv på verdensplan er der tale om en meget stor forurening, sagde han.
Flere borgere har reageret på forureningen og vil have undersøgt, om det har en betydning for deres sundhed.
Region Syddanmark har besluttet sig for, at der skal laves et forskningsprojekt, der skal forsøge at klarlægge, om der er sundhedsmæssige risici ved at bo i området.
- Det er smaddersynd for byen og for de unge mennesker, at der ikke er mulighed for at sejle længere, siger hun.
Tungmetaller på bunden af søenEngsøen i Grindsted er en kunstigt anlagt sø, som skulle sørge for, at forurening fra produktionen på det daværende Grindstedværket ikke løb videre ud i Grindsted Å.
Derfor er tungmetaller som arsen, nikkel, barium, cadmium, kviksølv, zink og bly bundfældet i søen.
Der ligger ikke nye prøver eller undersøgelser af søen bag beslutningen.
Det er tidligere undersøgelser fra 2008, 2009 og 2012, der er blevet vurderet på ny.
Styrelsen skriver i svaret, at mens vandet i søen er relativt rent og ufarligt, er søbunden kraftig forurenet med tungmetaller.
Derfor vil "badelignende kontakt" med bunden betyde, at tungmetallerne hvirvles op i vandet.
Sejlads med joller indebærer mange kæntringer, hvor sejleren og jollens mast kommer i kontakt med søbunden, og derfor fraråder styrelsen jollesejlads på søen.
Forældre var bekymredeJane Ladegaard har altid selv boet ved Engsøen, og hun har aldrig været bekymret.
Men efter den megen omtale af forureningen fik klubben henvendelser fra forældre, der ville vide, om der var fare for deres børn.
- Så vi bad om dokumentation for, at det ikke var sundhedsfarligt at færdes dernede og at komme i berøring med vandet, siger hun.
Sejlklubben havde i forvejen valgt at tage en pause med sejladsen, indtil der var klarhed over situationen.
Men efter svaret fra Styrelsen for Patientsikkerhed er klubben nu lukket.
Til gengæld kan Grindsted Ro- og Kajakklub fortsætte med at sejle på Engsøen, fordi kommunen vurderer, at de kun får sporadisk kontakt med bunden.
Så Michael Ebbesen, der er formand for klubben, er ikke nervøs for at ro på søen.
- Vores aktiviteter fortsætter som hidtil, siger han.
Allerede nu træner klubben redningsøvelser og oplærer nye roere, der risikerer at falde i vandet, i for eksempel Vejle Fjord.
Lars Løkke Rasmussen (V) har tidligere besøgt Grindsted for at høre mere om den omfattende forurening.
Her sammen med Anni Matthiesen (V) og Ib Kristensen (V), borgmester i Billund.
Miljøchef i Billund Kommune Karl Grundahl regner ikke med, at sejlklubben kan sætte bådene i søen de næste mange år.
Der er i forvejen badeforbud i Grindsted Engsø på grund af forureningen.
Billlund Kommune arbejder på at få et overslag på, hvad en oprensning af den 30 hektar store sø vil koste.
FacebookTwitterKopier linkEmner:Grindsted|Søer og vandløb|Forurening|Grindstedværket|Billund Kommune




https://www.dr.dk/nyheder/viden/teknologi/benno-bygger-diamantbelagte-hoejtalere-god-musik-smadres-af-daarlig-lyd

Lyden af Danmark Se temaTeknologiBenno bygger diamantbelagte højtalere: God musik smadres af dårlig lydAlle detaljer er vigtige, når Benno Baun Meldgaard designer højtalere.
Af Frederik Svaneborg og Foto: Christian Mailand04.
maj 2019 kl.
07.
24Bemærk: artiklen er mere end 30 dage gammelLæs opI det flade Vendsyssel nord for Aalborg holder højtalerproducenten Dantax Radio til i et klassisk erhvervsområde.
Det er ikke til at se, men her produceres højtalere i millionklassen til kunder, der ikke kan nøjes med mindre.
Lyden af DanmarkLyden af Danmark er et forskningsprojekt, som vil kortlægge menneske- og naturskabte lyde i hele det danske landskab.
Du kan hjælpe her.
Prøv at være musestille.
Lyt.
Der er utallige lyde omkring dig hele tiden.
Og lydene påvirker dig.
Din hjerne kan måske skære lydene fra, men din krop mærker dem stadig.
I dette tema går vi til bunds i lydene omkring os.
Vi ser på, hvordan de påvirker både os og vores omgivelser, og vi undersøger, hvad lyden af Danmark egentlig er.
Læs mere her.
Hos Dantax Radio arbejder Benno Baun Meldgaard som chefdesigner.
Han er vild med god lyd.
Og heldigvis for det.
For Benno Baun Meldgaard designer højtalere, der skal kunne gengive de mindste detaljer i musikken.
Med andre ord skal de give så god lyd, at man ikke kan høre højtaleren.
- Vores hjerner er enormt gode til at opfatte den forskel, der er i, hvornår lyden ankommer til hvert af vores ører.
Og det er der, en god højtaler virkelig kan gøre en forskel, forklarer Benno Baun Meldgaard.
Diamantbelægning fra atomare sprøjtepistolerFor at kunne opnå den høje kvalitet, som Benno er ude efter, er hver detalje i højtaleren vigtig.
Hver eneste lille del skal være et mesterværk.
For eksempel højtalermembranen, som er den kegleformede fordybning, du ofte kan se vibrere.
Det er den overflade, som sætter luften i svingninger og dermed får lyden til verden.
Højtalermembranen skal være så let og stiv som overhovedet muligt, fordi det gør vibrationen præcis.
På Bennos værksted bygger de membraner af både kulfiber og keramik.
Og for at gøre de dyre højtalere ekstra præcise, sendes de til Teknologisk Institut, som lægger en fin belægning af diamantlignende kulstof på membranen.
Diamant er det hårdeste mineral, der findes i verden, og ved hjælp af en atomar sprøjtepistol kan kulstof-atomer spyttes på membranerne og få samme hårde struktur som ren diamant.
Det skaber den lette og stive membranoverflade, som Benno er ude efter.
Den bedste test er at lytteNår membranerne har fået deres overfladebehandling, kan højtalerenhederne samles og testes.
For Benno er det ikke nok at måle sig frem til den helt rigtige lyd.
Han vil også selv lytte til højtalerne.
Det gør han i et lille lokale, der er særligt indrettet til formålet.
Det imiterer nemlig en rimelig almindelig dagligstue med sofa, lænestol og bogreol.
- Jeg lukker altid øjnene, når jeg lytter, og fokuserer for eksempel på, hvad pianisten laver.
Jo lettere det er at dele instrumenterne op, og jo mere troværdigt det står et fast sted i lydbilledet, desto bedre er det.
Se Benno fortælle om sit forhold til lyd i videoen herover.
FacebookTwitterKopier linkEmner:Lamborghini|Teknologisk Institut|Jylland|Aalborg|Erhverv




https://www.dr.dk/nyheder/udland/boeing-passagerfly-ender-i-flod-i-florida

UdlandBoeing-passagerfly ender i flod i FloridaAlle ombordværende har overlevet flyulykke i Jacksonville, oplyser myndigheder i USA.
Af (video) Tobias Sydradal Lund04.
maj 2019 kl.
06.
38Bemærk: artiklen er mere end 30 dage gammelLæs opEt Boeing 737-fly med 136 personer om bord er skredet ud fra en landingsbane i Jacksonville i Florida og ned i en flod.
Det oplyser en talsmand for Naval Air Station Jacksonville, skriver nyhedsbureauet Reuters.
Alle passagerer om bord overlevede ulykken.
Men ifølge lokale tv-stationer er mindst to personer kommet til skade.
Ulykken skete, da flyet, der kom fra Cuba, skulle lande i Jacksonville under en voldsom tordenstorm.
Men flyet skred ud fra landingsbanen og endte i floden St.
John's River.
- Flyet er ikke blevet oversvømmet.
Alle om bord er i live og er gjort rede for, skriver Jacksonville Sheriff's Office på Twitter.
Boeing undersøger ulykkenSammen med opslaget på Twitter følger to billeder af flyet, som befinder sig i lavt vand på floden.
På siden af flyet er et logo fra charterselskabet Miami Air International.
Miami Air International har endnu ikke kommenteret sagen, skriver nyhedsbureauet AP.
Borgmesteren i Jacksonville, Lenny Curry, bekræfter, at alle om bord er i god behold.
Der arbejdes desuden på at kontrollere flyets brændstof på floden, oplyser han.
En talsmand fra Boeing oplyser, at selskabet er bekendt med ulykken i Florida og er i gang med at indsamle flere informationer om hændelsen.
/ritzau/FacebookTwitterKopier linkEmner:Florida|Boeing|Twitter|Ulykker|Miami




https://www.dr.dk/nyheder/indland/efter-timers-infomoede-plejecentre-halverede-brugen-af-antibiotika

Antibiotikaresistens: Den skjulte trusselSe temaIndlandEfter to timers infomøde: Plejecentre halverede brugen af antibiotikaDe ældre er nogle af dem, der får mest antibiotika, men ny metode kan let ændre det, viser forsøg.
Ved at kigge mere generelt på de ældres tilstand ringer plejepersonalet ikke længere pr.
automatik til lægen, hvis der konstateres for høje infektionstal.
Af Jakob Lyders Tarpgaard04.
maj 2019 kl.
07.
14Bemærk: artiklen er mere end 30 dage gammelLæs opCentersygeplejerske Emilie Hitz OIsson på Omsorgscenter Nordhøj spritter sine hænder.
Ikke bare en enkelt gang.
Men igen og igen og igen.
Hendes uniform har korte ærmer.
Hun bærer ingen smykker på hænderne, intet ur, neglene er klippet korte, neglelak er der intet af, og håret er sat op.
Og inden hun giver en beboer personlig pleje, ifører hun sig et engangsforklæde og engangshandsker og bruger udelukkende engangsklude.
- Der er intet, der bliver genbrugt.
Det vil sige, at risikoen for at bringe bakterier med videre til andre beboere er minimeret markant, fortæller hun.
En øget viden om smittespredning betyder, at personalet i dag i langt højere grad kan forhindre, at bakterier smitter flere beboere.
Seminar halverede antibiotikaforbrugetDanske ældre på plejecentre er blandt de grupper i Europa, der får mest antibiotika mod blærebetændelse.
Det kan give bivirkninger og skabe resistens.
Selvom vi vidste, der var et potentiale for at kunne reducere antibiotikaforbruget, så er resultaterne overraskende godeJette Nygaard Jensen, projektlederMen i 2017 deltog 469 sygeplejersker og sosu-assistenter og sosu-hjælpere fra syv plejecentre i Gentofte og Frederikssund Kommuner i et to-timers seminar om infektioner, smittespredning og antibiotika.
Seminaret blev afholdt af flere omgange, så al plejepersonale kunne deltage.
Og nu viser det sig, at det har haft en stor effekt.
Siden seminarerne er ordineringen af antibiotika mod urinvejsinfektioner næsten halveret på de syv plejecentre.
- Selvom vi vidste, der var et potentiale for at kunne reducere antibiotikaforbruget, så er resultaterne overraskende gode, siger projektleder Jette Nygaard Jensen fra Klinisk Mikrobiologisk Afdeling på Herlev og Gentofte Hospital.
Det var tre af hendes ekspert-kolleger, der stod for undervisningen af plejepersonalet.
Forhøjet bakterieniveau er normaltFør projektet var 11 ud af 100 beboere per måned på de syv plejecentre i behandling med antibiotika på grund af mistanke om en urinvejsinfektion.
Efter projektet er det tal faldet til 6 ud af 100 beboere.
En af de ting, som har ændret sig, er ifølge Jette Nygaard Jensen, at personalet ikke længere pr.
automatik ringer til lægen, hvis der bliver observeret bakterier i de ældres urin.
Det er nemlig helt normalt for ældre at have et forhøjet niveau, forklarer hun.
- Selvom der er bakterier i urinen, så betyder det ikke nødvendigvis, at de har en urinvejsinfektion.
Der er mange ældre, der lever uden symptomer og uden at være syge med bakterier i urinen.
Det er faktisk et meget typisk billede, vi ser hos de ældre, forklarer hun.
Venter med at ringe til lægenEksemplet er ifølge hende en af de helt store gevinster ved projektet.
Nemlig den viden, som plejepersonalet har fået.
Det er nemlig personalet, der snakker med den ældres praktiserende læge, når der skal ordineres antibiotika.
Men med den nye viden er det ikke altid nødvendigt med et opkald, eller også kan personalet klæde lægen meget bedre på, så lægen kan tage den rigtige beslutning om at ordinere antibiotika eller ej, fortæller hun.
- Vi kan se på vores projekt, at de ofte har sat nogle andre ting i værk, inden de nu kontakter den ældre borgers læge.
For eksempel at se tiden an eller at vurdere, om den ældre rent faktisk har andre symptomer på en infektion, fortæller hun.
Konfus = antibiotikaPå Omsorgscenter Nordhøj er Emilie Hitz Olsson enig i den beskrivelse.
- Tidligere ringede vi ofte til lægen og bad om antibiotika, hvis en borger virkede lidt konfus.
For så var det efter de gamle standarder nok en infektion.
Nu ser vi tiden an.
Vi ser først, om borgeren får væske og mad nok, om borgeren sover nok, eller om der er sket noget i borgerens liv, som kan forklare borgerens tilstand, forklarer hun.
- Med den viden, vi har fået, bruger vi nu meget mindre antibiotika end tidligere.
For nu kan vi meget bedre forebygge end behandle.
Og det vil vi jo meget hellere, fortæller hun.
Ekspert: Ikke raketvidenskabPå Statens Serum Institut er overlæge Ute Wolff Sönksen begejstret over projektets resultater.
- Nogle gange er det ikke raketvidenskab, der skal til.
Nogle gange er det simple ting, der skal til, siger hun med henvisning til de to timer, som seminaret varede.
Hun fortæller, at mange ældre får ondt i maven og tynd mave i forbindelse med antibiotika.
Samtidig risikerer de ældre at blive resistente mod antibiotika, så de skal indlægges på hospitalet ved en infektion.
- Og for svage ældre er det forbundet med en øget risiko for komplikationer.
Og mange af dem er demente og bryder sig ikke om, at deres miljø ændrer sig.
Så jo mindre antibiotika, man kan bruge, og jo mere fornuftigt, man kan bruge det, jo bedre er det, forklarer hun.
Kopier endelig metodenUte Wolff Sönksen mener, at alle landets plejecentre vil kunne sænke forbruget af antibiotika, hvis de sammen med et lokalt hospital har tiden til at sammensætte et lignende seminar.
- Altså, det koster jo også en opfølgning.
Så det er jo ikke gjort med den ene gang, man besøger plejecentret.
Men hvis det kan lade sig gøre, så er der ingen grund til ikke at gøre det, siger hun.
Om ældre og antibiotika•Halvdelen af al antibiotika til ældre i Danmark gives for urinvejsinfektioner, og undersøgelser har vist, at mange ældre borgere bliver behandlet unødvendigt med antibiotika i forbindelse med mistanke om urinvejsinfektion.
•Effekten af antibiotika er ofte begrænset og giver i stedet de ældre borgere bivirkninger i form af svækket immunforsvar, ændret tarmflora og større modtagelighed overfor andre infektioner.
Desuden giver unødvendig brug af antibiotika større risiko for resistensudvikling.
•Kilde: Herlev og Gentofte HospitalFacebookTwitterKopier linkEmner:Medicin|Sygdomme og lidelser|Gentofte Hospital|Gentofte|Herlev




https://www.dr.dk/nyheder/regionale/hovedstadsomraadet/flere-koeber-sig-til-privat-laegehjaelp-vil-have-hurtigere

SundhedsreformSe temaKøbenhavnFlere køber sig til privat lægehjælp: Vil have hurtigere hjælpTendensen er bekymrende, lyder det fra Danske Patienter.
Flere borgere i hovedstadsområdet går uden om det offentlige og ringer efter privat lægehjælp i stedet for, når helbredet skranter.
Af Nanna Mortensen04.
maj 2019 kl.
07.
05 | opdateret 04.
maj 2019 kl.
14.
07Bemærk: artiklen er mere end 30 dage gammelLæs opNår feberen stiger, eller børnene er sløje, ringer mange til en af landets akuttelefoner.
Men ventetid og travle lægehuse får flere til at ty til privat lægehjælp i stedet.
Det er oplevelsen hos to private aktører i hovedstadsområdet, Privatlægen og Hejdoktor.
Der er ingen tvivl om, at de private lægetilbud udfylder et udækket behov.
Og det bør være et wakeup-call for politikerne, at der er behov for den her type ordninger.
Morten Freil, direktør i Danske Patienter.
Hos Privatlægen, der er en privat lægevagt, som kører i Region Hovedstaden har man de seneste to år oplevet en stigning på 50 procent i antallet af patienter, fortæller læge og medejer Tue Christoffersen.
- Ventetiden hos os er kortere end hos de offentlige tilbud.
Men det handler også om tilgængelighed, og at det i stigende grad er blevet sværere at få en læge hjem til sig, siger han.
Læs også:Kø i venteværelset: Antallet af patienter per læge har aldrig været så højtDet samme genkender virksomheden Hejdoktor, der blandt andet tilbyder videokonsultationer med læger og fornyelse af recepter.
Her mener direktør Mikkel Geertsen, at det digitale spiller en vigtig rolle.
- Vi oplever, at flere har fået øjnene op for, at man kan kommunikere med sundhedsvæsenet på en anden måde.
Mange har en travl hverdag og har ikke tid til at tage sig af deres sygdomsproblemer, og her kan vi hjælpe hurtigere, siger Mikkel Geertsen.
Et klart wakeup-call til politikerneMen udviklingen vækker bekymring hos Danske Patienter, der frygter, at det vil ramme lægemanglen i Region Hovedstaden.
- Der er ingen tvivl om, at de private lægetilbud udfylder et udækket behov.
Og det bør være et wakeup-call for politikerne, at der er behov for den her type ordninger, siger Morten Freil, direktør i Danske Patienter.
Han frygter, at det vil få endnu flere læger til at rykke fra det offentlige til det private.
- Det vil komme til at udhule det offentlige sundhedsvæsen, og det vil betyde, at vi får et A- og et B-hold og skaber ulighed i adgangen til sundhedsvæsenet.
Fastholder læger, der ellers havde takket afHos Hejdoktor, der tilbyder videokonsultationer med autoriserede læger forstår direktør Mikkel Geertsen godt bekymringen.
Men han mener ikke, at det forringer de offentlige tilbud.
- Halvdelen af de læger, der er hos os, er tidligere praktiserende læger, som vi har formået at fastholde på arbejdsmarkedet, siger Mikkel Geertsen.
Hos Region Hovedstaden mener man heller ikke, at der er grund til bekymring, siger Qasam Nazir Ahmad (AL), der formand for Udvalg for Forebyggelse og Sammenhæng.
- Det har været en stor udfordring at få flere læger til at åbne kapaciteter i hovedstadsområdet, men det er noget, vi arbejder meget på at forbedre, og det går den rigtige vej, siger han.
Om private læger:•Privatlægen er en lægevagt, der henvender sig til borgere i København og omegnskommuner.
Har i snit 5 til 10 patienter om dagen, men har dage med op til 15-16 patienter.
Priserne for et besøg af lægen ligger på mellem 1.
500 kroner og 2.
500 kroner.
•Hejdoktor tilbyder lægehjælp online.
De har i snit 30-35 online-konsultationer med en praktiserende læge om dagen.
En enkelt konsultation koster 250 kroner.
•Kilde: Hejdoktor og Privatlægen(Opdateret: Tidligere kunne denne artikel forstås, som om det var et faktum, at private aktørers fremgang skyldes ventetid hos 1813 og lægemangel.
Dette er dog de private aktørers egen opfattelse.
Det er derfor blevet rettet.
)FacebookTwitterKopier linkEmner:Danske Patienter|Region Hovedstaden|Læger|København|Qasam Nazir Ahmad (politiker)




https://www.dr.dk/nyheder/indland/flere-koer-ramt-af-biler-pa-motorvej

IndlandFlere køer ramt af biler på motorvejPolitiet beder bilister om at køre forsigtigt på E39 Hirtshalsmotorvejen ved Hjørring.
04.
maj 2019 kl.
02.
40 | opdateret 04.
maj 2019 kl.
08.
08Bemærk: artiklen er mere end 30 dage gammelLæs opFem køer er blevet torpederet af biler på E39 Hirtshalsmotorvejen ved Hjørring.
Det fortæller vagtchef ved Nordjyllands Politi Carsten Højrup.
- Op mod 10 køer er brudt igennem et hegn og endt ude på motorvejen, siger vagtchefen.
Først blev en ko ramt af en bil, hvor sammenstødet var så hårdt, at bilen endte oven på koen.
Da politiet kom ud til ulykken fik det meldinger om, at flere biler havde ramt yderligere fire køer en kilometer sydpå i nordgående retning.
De fem køer er alle blevet aflivet som følge af uheldene.
Motorvejen åbnet igenPå Twitter skriver politiet, at en varebil har ramt flere kvier, og at føreren af varebilen blev bragt til skadestuen i Hjørring med smerter i ryggen.
Politiet har lørdag morgen åbnet Hirtshalsmotorvejen i nordgående retning igen, efter at den i løbet af natten har været spærret.
- Motorvejen har været lukket i cirka halvanden time, men er åbnet igen, skriver Nordjyllands Politi på Twitter.
Kør forsigtigt: Løse køerPolitiet er lørdag morgen stadig i gang med at skimme motorvejen sammen med køernes landmand for at finde de resterende tre køer.
Derfor beder politiet bilister om at passe på, når de kører på motorvejen.
- Politiet opfordrer bilister til at udvise agtpågivenhed og holde øje, så der ikke sker yderligere uheld, skriver politiet videre på Twitter.
FacebookTwitterKopier linkEmner:Twitter|Politi|Nordjyllands Politi|Hjørring|Biltrafik




https://www.dr.dk/musik/stefan-paa-20-var-teenagepigernes-hede-droem-vi-graed-da-det-sluttede

UpcomingSe temaMusikStefan på 20 var teenagepigernes hede drøm: 'Vi græd, da det sluttede'Stefan Hjort har de seneste fem år optrådt foran tusindvis af fans - men en dag var det pludselig slut.
Af Nicolai Sebastian Holle, Jonas Holzknecht (video), Ida Skriver Olesen (video) og Allan Hansen (video)04.
maj 2019 kl.
07.
04Bemærk: artiklen er mere end 30 dage gammelLæs op20-årige Stefan Hjort har i en ung alder haft et usædvanligt liv.
Som et medlem af Danmarks største boyband, Page Four, har han optrådt for tusindvis af skrigende fans og lavet hits, siden han var 15 år.
Lige indtil de brød op sidste forår - og Stefan gik ud og redefinerede sig selv.
- Du har været den lækre popfyr, der sang godt i fem år.
Det er svært at smide væk, så jeg skulle ud og lave mit eget projekt, fortæller han.
Se videoen, hvor Stefan Hjort fortæller om at forsøge sig med kærlighed.
Stefan - Other HandsFacebookTwitterKopier link




https://www.dr.dk/nyheder/udland/valglussing-mays-konservative-taber-over-1300-pladser-ved-lokalvalg

UdlandValglussing: Mays konservative taber over 1300 pladser ved lokalvalgPremierministerens konservative parti får hug af vælgerne ved valget til bystyrerne i England.
Premierminister Theresa May erkender, at det britiske folk ved torsdagens lokalvalg har straffet Det Konservative Parti (Arkivfoto).
)03.
maj 2019 kl.
23.
38Bemærk: artiklen er mere end 30 dage gammelLæs opDe britiske vælgere har straffet premierminister Theresa May og Det Konservative Parti hårdt for endnu ikke at have fundet en løsning på brexit.
Partiet har således fået en stor vælgerlussing ved torsdagens lokalvalg i England.
Her skulle der vælges lokalpolitikere til mere end 8000 pladser i bystyrerne rundt om i England.
Theresa Mays konservative parti har mistet 1334 pladser, beretter BBC.
Labour havde håbet på at gå frem, men mister 82 pladser, mens de EU-positive liberaldemokrater kan glæde sig over 703 nye pladser i bystyrerne, skriver det britiske medie, efter de sidste stemmer her til aften er talt op.
Resultatet er ildevarslende for de to store partier forud for europaparlamentsvalget.
Det afholdes i Storbritannien 23.
maj.
Læs også:Brexit-smæk til Mays konservative kolleger ved lokalvalg: EU-tilhængere stærkt fremDen konservative premierminister, Theresa May, erkender, at lokalvalget har været "rigtig vanskeligt" for partiet.
Hun tager resultatet som et tegn på, at de britiske politikere hurtigst muligt skal finde en løsning på den fastlåste brexit-situation.
- Det er en vanskelig tid for vores parti.
Det er valgresultatet et tegn på.
Der er blevet leveret en klar besked til både os og til Labour: Kom i gang med at få gennemført brexit, siger May ifølge Reuters.
May holder for tiden møder med oppositionspartiet Labour om brexit.
Det er usædvanligt i britisk politik, at de to store partier på den måde samarbejder.
Det er dog blevet nødvendigt, efter at det endnu ikke er lykkedes at få stemt en brexitaftale gennem i det britiske parlament.
Brexit er indtil videre blevet udskudt indtil senest den 31.
oktober.
/ritzau/DR NyhederFacebookTwitterKopier linkEmner:Storbritannien|Theresa May (politiker)|Valg og folkeafstemninger|EU-forhold|The Labour Party




https://www.dr.dk/nyheder/indland/claus-hjort-advarer-paludan-kan-paavirke-den-sikkerhedspolitiske-situation

IndlandClaus Hjort advarer: Paludan kan påvirke den sikkerhedspolitiske situationStram Kurs kan i valgkampen udnyttes af grupper, der ikke vil Danmark det godt, mener forsvarsministeren.
Forsvarsminister Claus Hjort Frederiksen siger, at det kan påvirke Danmarks sikkerhed, når den højreradikale Rasmus Paludan stiller op til folketingsvalget.
Af Sandra Meersohn Meinecke03.
maj 2019 kl.
23.
38Bemærk: artiklen er mere end 30 dage gammelLæs opNår partiet Stram Kurs med den racismedømte Rasmus Paludan i spidsen skal være en del af den valgkamp, som er lige på trapperne, kan det gå hen og påvirke Danmarks sikkerhedspolitiske situation og folketingsvalget.
Sådan lyder advarslen fra forsvarsminister Claus Hjort Frederiksen (V) i Berlingske.
Frygten er, at Rasmus Paludans holdninger og provokationer vil blive udnyttet af personer eller grupper, som ikke vil Danmark det godt.
Jeg har ikke løsningen, men jeg vil gerne hejse den advarselsfane, at det her kan udvikle sig til noget ret så ubehageligt.
Claus Hjort Frederiksen (V), Forsvarsminister- Når jeg ser på Rasmus Paludans opførsel, hans mange provokationer, og de her billeder, hvor han står med koranen og bacon, så er det en oplagt risiko, at nogle kan finde på at bruge det her til at puste til modsætninger i Danmark, siger Claus Hjort Frederiksen til DR Nyheder:- Men det kan også misbruges til at tegne et helt frygteligt billede af Danmark i udlandet.
Forsvarsministeren sammenligner det med Muhammed-krisen.
- Jeg har ikke løsningen, men jeg vil gerne hejse den advarselsfane, at det her kan udvikle sig til noget ret så ubehageligt.
Frygter fremmed indblanding i valgetForsvarsministeren er bekymret for, at der vil blive spredt falske nyheder fra "fremmede stater", som vil gå hen og påvirke valget.
Der er ifølge efterretningstjenesten ikke nogen planlagte kampagner mod valget i Danmark.
- Men det, man udnytter, er spontant opståede situationer, og der er balladen på Nørrebro en oplagt ting at bruge, siger forsvarsministeren og understreger, at regeringen har arbejdet meget med, at der ikke skulle ske indblanding udefra, som det er set ved valg i både USA og Frankrig.
Læs også:Facebook sætter ind mod falske nyheder op til folketingsvalget- Når jeg ser, hvor idiotisk og ekstremt Paludan opfører sig, så vil det kunne blive udnyttet af ondsindede kredse, siger Claus Hjort Frederiksen og tilføjer, at bekymringen er oplagt.
- Her er en galning, som står og river koranen i stykker, med det eneste formål at provokere, og som en, der har til opgave via efterretningstjeneste at finde ud af, hvad der rører sig i andre lande, vil jeg gerne advare imod, at vi bliver indfanget i sådan noget, siger han.
Stifteren af partiet Stram Kurs giver ikke noget for forsvarsministerens advarsel.
- Det er fuldstændig grundløst, siger Rasmus Paludan til DR Nyheder.
Stram Kurs-lederen mener, at Muhammed-krisen handlede om indenrigspolitiske forhold i den arabiske verden.
Rasmus Paludan har anket sin dom for racisme til landsretten.
FacebookTwitterKopier linkEmner:Stram Kurs (parti)|Venstre|Valg og folkeafstemninger|Claus Hjort Frederiksen (politiker)|Frankrig




https://www.dr.dk/nyheder/udland/medie-nordkorea-har-testet-kortdistancemissiler

Topmøde mellem Trump og KimSe temaUdlandMedie: Nordkorea har testet kortdistancemissilerStyret i Pyongyang har angiveligt testet missiler for første gang siden 2017.
Nordkoreas leder, Kim Jong-un, har lovet ikke længere at prøveaffyre langdistancemissiler.
Her ses Kim Jong-un i Rusland den 24.
april.
)04.
maj 2019 kl.
06.
26Bemærk: artiklen er mere end 30 dage gammelLæs opNordkorea har affyret flere kortdistancemissiler natten til lørdag dansk tid.
Det skriver det sydkoreanske nyhedsbureau Yonhap på baggrund af en meddelelse fra Sydkoreas militær.
Militæret oplyser, at missilerne er blevet affyret fra byen Wonsan på Nordkoreas østkyst.
Det er sket mellem klokken 9.
06 og 9.
27 lørdag morgen lokal tid.
Læs også:Nordkorea bekræfter møde mellem Kim Jong-un og PutinMissilet er blevet affyret i retning mod Det Japanske Hav og skal være nået mellem 70 og 100 kilometer ud over havet.
Analyserer detaljerneMyndighederne i Nordkorea har endnu ikke kommenteret meldingen om missilaffyringen, skriver nyhedsbureauet Reuters.
Sydkorea og USA "analyserer detaljerne" i forbindelse med affyringerne, oplyser militæret i en pressemeddelelse.
Missilaffyringerne er ifølge Reuters de første, siden Nordkorea i november 2017 affyrede et ballistisk missil med lang rækkevidde (ICBM), som er blevet anset som en trussel mod USA.
Efterfølgende har Nordkoreas leder, Kim Jong-un, erklæret, at han ikke længere vil afprøve atomvåben eller ICBM'er.
Nordkorea har dog siden da testet andre missiler, skriver Reuters.
Dødvande i forhandlingerLørdagens missilaffyringer kommer ifølge nyhedsbureauet AP på et tidspunkt, hvor forhandlingerne mellem Nordkorea og USA om en atomafrustning befinder sig i et dødvande.
Det seneste topmøde mellem USA's præsident, Donald Trump, og Kim Jong-un blev tidligere i år afsluttet uden en aftale.
I slutningen af april skrev det nordkoreanske statsmedie, KCNA, at Kim Jong-un havde overværet en prøveaffyring af et nyt våben.
Der skulle være tale om en "ny type taktisk, fjernstyret våben", som også skulle være med kort rækkevidde.
Det var ifølge tænketanken Center for the National Interest i USA et tegn på, at Nordkorea er træt af manglende fleksibilitet fra USA i forhold til lempelse af sanktioner.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|USA|Militærudstyr




https://www.dr.dk/nyheder/indland/anklager-i-kommende-retssag-bandefolk-koerte-i-stjaalne-biler-og-forsoegte-draebe

IndlandAnklager i kommende retssag: Bandefolk kørte i stjålne biler og forsøgte at dræbe fjenderKonflikt førte til fem drabsforsøg på ni dage i Hovedstaden sidste år, viser anklageskrift mod 14 mænd.
En mand blev ifølge politiet ramt i maven, efter der blev afgivet skud her ved Ragnhildsgade og Haraldsgade på Nørrebro i København den 19.
september 2018.
Arkivfoto.
Af Emma Toft og Louise Dalsgaard04.
maj 2019 kl.
08.
30Bemærk: artiklen er mere end 30 dage gammelLæs opStemningen mellem bandefolk i hovedstadsområdet var sidste år så dårlig, at en gruppe mænd brugte flere dage på at opsøge deres fjender for at dræbe dem.
Sådan lyder anklagen i en omfattende sag mod 14 mænd, der alle er tiltalt for at have taget del i voldsomhederne, der indebar fem drabsforsøg, besiddelse af ni ulovlige våben og fare for folks liv.
De 14 mænd var ifølge politiet en del af bandegruppen Brothas, som i efteråret 2018 lå i konflikt med en gruppe, som politiet kalder NNV.
Personer fra begge grupperinger har tidligere dannet fælles fodslag under netop navnet Brothas med rødder i boligkvarteret Mjølnerparken på Ydre Nørrebro i København, men uenigheder i gruppen fik sidste år nogle til at trække sig ud af banden, mens andre fortsatte som Brothas og gik sammen med bandemedlemmer fra den københavnske vestegn.
Flere drabsforsøg over få dageI september sidste år brød konflikten ud i lys lue:Om aftenen 17.
september 2018 gik flere af de tiltalte mænd fra Brothas ind på café Arguileh på Amagerbrogade i København.
Iført maskering og trukne våben ledte de efter deres fjender, som de ville dræbe, mener politiet.
Det lykkedes dog ikke, fordi de slet ikke var i caféen.
Senere på aftenen, omkring klokken 23.
35, kørte en anden af de tiltalte mænd sammen med en uidentificeret mand til Café Pit Stop i Herlev i en stjålet sort BMW.
Med maskering, haglgevær og pistol pegede de mod flere personer og spurgte, hvor de kom fra.
Også dette vurderer politiet til at være et drabsforsøg.
Der var dog ikke nogen fra NNV-gruppen til stede.
Dagen forinden havde 19 personer fra NNV-gruppen ifølge politiet overfaldet to unge fra Brothas-gruppen.
I omkring 15 minutter blev de sparket og stukket med forskellige redskaber.
Læs også:Bandekonflikt får skole til at stoppe forældremøder om aftenenBilister og fodgængere i fareDen efterfølgende aften, 18.
september, fortsatte jagten angiveligt:Ifølge anklageskriftet forsøgte fire af mændene at dræbe endnu en person ved at affyre adskillige skud med både pistol, maskinpistol og revolver.
Skyderiet skete ved Herlev Hovedgade, hvor der blev skudt fra en bil mod en anden.
Under skyderiet var bilister og fodgængere i nærliggende fare for at miste livet og førligheden, står der i anklageskriftet.
Politiet fandt senere pistolen, mens en borger fandt maskinpistolen og revolveren i en pose fra tøjbutikken Kaufmann, der lå i et buskads i Ishøj.
Artikel fortsætter efter grafikkenAffyrede 22 skud med AK47Dagen efter, 19.
september, forsøgte folk fra Brothas-gruppen endnu en gang at dræbe en person fra den anden gruppe, mener politiet:Denne gang kørte to mænd i en stjålet Mini Cooper til Nørrebro, og omkring klokken 19.
40 steg en af dem ud af bilen med en AK47-riffel i hænderne.
I anklageskriftet står der, at han affyrede cirka 22 skud mod en person, som blev ramt i maven.
Denne gang var bilister, fodgængere og to politibetjente også i fare.
Politiet gjorde gevær uvirksomtMen politiet må have holdt øje med gruppen:For dagen efter, 20.
september, havde to af mændene lagt et haglgevær med ammunition i en stjålet BMW, som var parkeret i Hellerup nord for København.
Politiet fandt geværet, og så gjorde politiet geværet "uvirksomt", står der i det 17 sider lange anklageskrift.
Dagen efter kom folk fra gruppen og hentede bilen med geværet.
Men trods det, stoppede det ikke her.
Brugte tysk nummerplade ved angrebDen 25.
september brugte flere af personerne fra Brothas-gruppen det meste af dagen på at forberede drab på to personer, lyder anklagen.
De hentede våben og tyske nummerplader, som de satte på den bil, de brugte ved en ny skudepisode i Københavns nordvestkvarter:Med en pistol og en automatriffel affyrede de mere end ti skud.
Det skete omkring klokken 22.
30 om aftenen.
Et af ofrene blev ramt i baghovedet og på skulderen.
Begge overlevede.
Politiet mener også, at dette var et drabsforsøg.
Der var stort politiopbud og flere fremmødte unge mænd ved Københavns Byret den 26.
september 2018, da flere af de nu tiltalte blev varetægtsfængslet.
Foto: DR Først dom om et årSamme nat anholdt politiet seks af de nu tiltalte personer i et sommerhus i Rødvig på Sjælland.
Resten er blevet varetægtsfængslet siden.
De er alle tiltalt for at have begået de nævnte personfarlige ulovligheder under bandekonflikten sidste år.
Det betyder, at straffen kan stige til det dobbelte, hvis de bliver dømt.
Desuden lægger anklagemyndigheden op til, at alle skal have forbud mod at opholde sig i et begrænset område.
Tre kræves desuden udvist.
Der er navneforbud i sagen, som begynder 4.
december 2019.
Der forventes dom om et år efter planlagte 34 retsdage.
Det er uklart, hvordan de 14 tiltalte stiller sig.
Politiet har beslaglagt ni våben i forbindelse med sagen:•En pistol af mærket Glock•En maskinpistol Mac10•En revolver Colt•En AK47-halv- og fuldautomatisk riffel•En pistol af mærket Walther•En maskinpistol af mærket Husqvarna•Et glatløbet haglgevær (pumpgun)•En pistol af mærket Llama•En AK47-automatriffelFacebookTwitterKopier linkEmner:Brothas|Kriminalitet|Politi|København|BMW




https://www.dr.dk/nyheder/udland/trump-bekraefter-stotte-til-venezuelas-folk

UdlandTrump bekræfter støtte til Venezuelas folkLang og god.
Sådan beskriver præsident Trump en telefonsamtale med Putin om blandt andet Venezuela fredag.
USA's præsident, Donald Trump, talte fredag i telefon med den russiske præsident, Vladimir Putin, i over en time.
)03.
maj 2019 kl.
20.
24Bemærk: artiklen er mere end 30 dage gammelLæs opUnder en telefonsamtale mellem præsident Donald Trump og den russiske leder, Vladimir Putin, kom krisen i Venezuela på banen.
Det skriver Trump på Twitter fredag aften dansk tid.
- Havde en lang og meget god samtale med den russiske præsident Putin, lyder det fra Trump på det sociale medie.
Læs også:Har præsident-udfordreren mistet pusten i Venezuela?
Generalstrejke kan være på vejI samtalen, der varede halvanden time, diskuterede de to præsidenter blandt andet den kriseprægede situation i Venezuela, der har stået på i flere måneder.
Trumps talskvinde, Sara Sanders, sagde efter mødet, at Trump gjorde det klart, at "USA står sammen med befolkningen i Venezuela", skriver AFP.
Står på hver deres side i konfliktenFørst på året i januar gav Putin sin støtte til den venezuelanske præsident Nicolas Maduro.
- Ruslands præsident udtrykte støtte til Venezuelas legitime myndigheder i konteksten af en indenrigspolitisk krise, der er fremprovokeret udefra, lød meldingen fra Kreml dengang.
Støtten fra Rusland kom på et tidspunkt, hvor flere ledere rundt i verden gav deres støtte til oppositionslederen Juan Guaidó.
Han er også formand for landets parlament og udråbte i januar sig selv som Venezuelas præsident.
Også USA, EU og flere store lande i Sydamerika har anerkendt oppositionslederen som præsident.
Ud over Venezuela diskuterede Trump og Putin også blandt andet situationen i Ukraine, Nordkorea og kontrol med atomvåben, skriver Trump på Twitter.
/ritzau/FacebookTwitterKopier linkEmner:Donald Trump (politiker)|Nicolas Maduro (politiker)|Venezuela|Rusland|Twitter




https://www.dr.dk/sporten/golf/dansk-golfspiller-og-14-aarig-kineser-klarer-cuttet-i-stor-turnering

GolfDansk golfspiller og 14-årig kineser klarer cuttet i stor turnering14-årige Kuang Yang og Joachim B.
Hansen er videre til finalerunderne i European Tour-turneringen Volvo China Open.
03.
maj 2019 kl.
20.
33 | opdateret 03.
maj 2019 kl.
21.
07Bemærk: artiklen er mere end 30 dage gammelLæs opSom den næstyngste nogensinde klarede den kinesiske golfspiller Kuang Yang fredag cuttet i en European Tour-turnering.
14-årige Kuang Yang havde godt styr på sine nerver på 18.
hul af fredagens anden runde af Volvo China Open, der bliver spillet i kinesiske Shenzhen.
Her sænkede han et putt på over seks meter, hvilket sikrede ham et par på hullet og fuldendte en runde i 71 slag.
Samme antal slag brugte han på torsdagens første runde, og dermed står han noteret for to slag under par efter to runder.
Det er lige præcis, hvad cutgrænsen er.
- Jeg er meget glad, det er fantastisk.
Jeg var meget nervøs på 18.
hul, for det var et langt putt, siger han til AFP.
Læs også:Alle de største danske profiler er klar til Made in DenmarkI 2013 var hans kinesiske landsmand Guan Tianlang en måned yngre, da han klarede cuttet i US Masters.
Dansker også videreDa Kuang Yang fredag sænkede det afgørende putt, blev han hyldet af tilskuermængden, hvor hans familie, skolelærere og hans klassekammerater stod.
- Jeg er meget taknemmelig for den store opbakning, siger han.
Turneringens eneste danske deltager, Joachim B.
Hansen, sneg sig også akkurat videre til turneringens to finalerunder.
Han er ligeledes noteret for en score i to slag under par.
Hverken Kuang Yang eller den 14 år ældre dansker skal dog gøre sig forhåbninger om en turneringssejr.
54 spillere står noteret for en bedre score, og der er hele 11 slag op til førende Ashun Wu fra Kina.
/ritzau/FacebookTwitterKopier linkEmner:Golf|Volvo China Open|Kina|Shenzhen|USA




https://www.dr.dk/nyheder/udland/tysk-topminister-fordoemmer-nynazistisk-march

UdlandTysk topminister fordømmer nynazistisk marchOptog i Østtyskland vakte ubehagelige minder for landets jøder.
En moddemonstrant giver medlemmer af partiet Den Tredje Vej fingeren under marchen i Plauen onsdag.
Af Jakob Busk Olsen03.
maj 2019 kl.
22.
35Bemærk: artiklen er mere end 30 dage gammelLæs opOnsdag i denne uge marcherede flere hundrede nynazister i ens dragter til lyden af trommer i byen Plauen i det østlige Tyskland.
Nynazisterne kom fra partiet Den Tredje Vej, og delstaten Sachsens beslutning om at tillade marchen vækker stærke følelser og stor debat i Tyskland.
Tysklands indenrigsminister, Horst Seehofer, fordømmer i dag optoget i Plauen i et interview med nyhedsbureauet DPA.
- Der skal ikke herske den mindste tvivl om, at vi ikke ønsker at se sådanne billeder, at vi fordømmer dem, og at vi vil gøre alt, der er muligt i en fri og demokratisk stat, for at bekæmpe højreorienteret radikalisme, siger Horst Seehofer.
24.
000 højreekstremisterIndenrigsministeren afstod fra at kritisere myndighederne i Sachsen, som har forsvaret sig med, at nynazisterne ikke intimiderede nogen.
Jødiske grupper i Tyskland har udtalt, at marchen bragte mindelser om de sorteste kapitler i Tysklands historie og ikke burde være godkendt.
De tyske myndigheder vurderer, at der i dag findes omkring 24.
000 højreekstremister i Tyskland, og at over halvdelen af dem har voldelige tendenser.
Det fremgår af et svar til det tyske parlament Forbundsdagen fra indenrigsministeriet.
FacebookTwitterKopier linkEmner:Horst Seehofer (politiker)|Tyskland|Økonomi- og indenrigsministeriet




https://www.dr.dk/nyheder/indland/legeplads-ekspert-om-gynger-der-maa-aldrig-vaere-bevaegelse-i-stativet

IndlandLegeplads-ekspert om gynger: 'Der må aldrig være bevægelse i stativet'Teknologisk Institut opfordrer alle legepladsejere til at tjekke gynger efter dødsulykke.
Her er, hvad du selv kan holde øje med.
Hvis du vil tjekke, om et gyngestativ er sikkert, kan du holde øje med, om stativet står fast, og at ingen af stolperne står lodret, forklarer legepladsekspert.
Af Sandra Meersohn Meinecke03.
maj 2019 kl.
22.
03Bemærk: artiklen er mere end 30 dage gammelLæs opEt tydeligt tegn på, at noget er galt, er, hvis stativet er i bevægelse eller vipper.
Det siger legepladsinspektør Kim Christensen, efter at Teknologisk Institut nu opfordrer alle legepladsejere til at tjekke, om deres gynger er ordentligt sat fast i jorden.
Instituttets opfordring kommer efter en dødsulykke på en legeplads i Ballerup i København, hvor et gyngestativ væltede ned over en kvinde.
De skriver i et notat, at ulykken skete, fordi gyngens fire ben ikke var tilstrækkeligt forankret i jorden.
- Hvis man vil være helt sikker, skal man bruge en skovl og tjekke efter ved stolperne, siger Kim Munk Christensen, som siden 1983 har beskæftiget sig med legepladsudstyr og er tilknyttet Teknologisk Institut.
På den måde kan man se, om jorden har rykket sig, om der er gået råd i stolpen eller om den er gravet langt nok ned i jorden, forklarer han.
Læs også:Efter dødsulykke på legeplads: Teknologisk Institut opfordrer alle til at tjekke gyngerMen står man på en legeplads og hverken er sagkyndig eller har en skovl ved hånden, kan man altid tjekke, om stativet står som et "A" på jorden, når det ses fra siden, forklarer eksperten.
- Hvis en af stolperne står lodret, betyder det, at den anden side har siddet løst i jorden og "pumpet" sig selv op, siger han og tilføjer:- Så kan du rent visuelt se, at der er noget galt.
Usædvanligt at gynger vælterKim Munk Christensen har, trods sine mere end 30 års erfaring med gynger, aldrig selv set et gyngestativ, der var i bevægelse, fordi det ikke sad ordentligt fast i jorden, som det var tilfældet ved ulykken i Ballerup.
- Jeg har set bevægelse, men så har det været på grund af råd, eller fordi vi var ved at teste et produkt, siger han og tilføjer, at det langt fra er "hverdagskost", at de kan vælte.
Gynger, som står på offentlige legepladser, er beregnet til, at både voksne og børn kan bruge dem.
Desuden findes en række standarder, som dog ikke er lov.
Ifølge dem finder der en årlig såkaldt hovedinspektion sted på offentlige legepladser, hvor særligt sagkyndige tjekker udstyret.
Foruden en driftinspektion, som sker med max tre måneders mellemrum, her tjekkes kæder, stativ og andet for slid.
- Og er man i tvivl om noget, så stikker man i jorden for at se, om alt er i orden, siger inspektøren og understreger, at der både er lavet beregninger og tests, som skal sikre forankringen, inden et gyngestativ bliver sat op.
FacebookTwitterKopier linkEmner:Teknologisk Institut|Ballerup|København|Ulykker|Teknologi




https://www.dr.dk/nyheder/indland/syrere-far-nej-til-forlaengelse-af-opholdstilladelse

IndlandSyrere får nej til forlængelse af opholdstilladelseUdlændingestyrelsen ændrede i februar vurdering.
Nu skal otte sager om syrere prøves ved Flygtningenævnet.
I februar meldte Udlændingestyrelsen ud, at situationen flere steder i Syrien ikke længere giver krav på midlertidig beskyttelsesstatus.
03.
maj 2019 kl.
22.
07Bemærk: artiklen er mere end 30 dage gammelLæs opDen 12.
og 26.
april har Udlændingestyrelsen sagt nej til at forlænge opholdstilladelsen til i alt syv syrere fra Damaskus-området, der har fået midlertidig beskyttelse i Danmark.
Det skriver Information på baggrund af et indlæg fra den danske regering i en sag ved Den Europæiske Menneskeretsdomstol.
De syriske flygtninge har i henholdsvis 2016, 2017 og 2018 fået midlertidig beskyttelse i Danmark.
Men i februar i år meldte Udlændingestyrelsen ud, at situationen flere steder i Syrien ikke længere giver krav på midlertidig beskyttelsesstatus for asylansøgere, hvilket ville få betydning for kommende sager.
Det var første gang siden 2013, at ikke alle steder i Syren gav krav på midlertidig beskyttelsesstatus for asylansøgere.
Forbedring i Damaskus-områdetVurderingen skete med henvisning til en rapport fra Dansk Flygtningehjælp og Udlændingestyrelsen, der beskriver, at forholdene i netop Damaskus-området er forbedret.
De syv sager er appelleret til Flygtningenævnet, hvor sekretariatschef Stig Torp Henriksen bekræfter, at nævnet har modtaget otte sager.
Altså én mere end nævnt i indlægget til Menneskeretsdomstolen.
- Vi bestræber os på at få dem behandlet inden sommerferien, siger Stig Torp Henriksen til Information.
Læs også:Detektor: DF-politiker overdriver 'fred og ro' i SyrienDen videre procedure vil formentlig være at afvente nævnets behandling.
På baggrund af udfaldet vil Udlændingestyrelsen kunne gå i gang med sager om andre syriske flygtninge fra Damaskus-området.
Derfor kaldes de otte sager for prøvesager.
Principielle sagerIfølge asylchef Eva Singer fra Dansk Flygtningehjælp er de otte sager principielle.
- Der er ingen tvivl om, at situationen har ændret sig.
Men der er rigtig mange usikkerheder i forhold til, hvad der kommer til at ske nu, og hvad der reelt allerede sker.
Hvis man følger pressen i Mellemøsten, så er der historier om folk, der er vendt tilbage og er forsvundet eller blevet arresteret, siger hun til Information.
Singer kender ikke til andre lande, der afviser at forlænge opholdstilladelse til syrere, der har fået midlertidig beskyttelse.
Lektor i udlændingeret ved Syddansk Universitet, Peter Starup, vurderer, at de fleste syrere i Danmark har status som konventionsflygtninge.
Derfor er det formentlig kun en mindre del af dem, der vil blive påvirket af Udlændingestyrelsens nye linje.
- Det er de syrere, som kommer fra Damaskus-området og ikke er personligt forfulgte, men har fået asyl på grund af de generelle forhold i landet, der vil blive påvirket af det her, siger han.
I 2016 valgte Udlændingestyrelsen at revurdere hundredvis af opholdstilladelser, der er givet til somaliere, med henvisning til at situationen i Somalia har forbedret sig.
/ritzau/FacebookTwitterKopier linkEmner:Udlændingestyrelsen|Damaskus|Flygtninge og asylansøgere|Dansk Flygtningehjælp|Udlændingepolitik




https://www.dr.dk/nyheder/vejret/iskolde-temperaturer-i-weekenden-sender-frugtavlere-paa-overarbejde

VejretIskolde temperaturer i weekenden sender frugtavlere på overarbejde Frugtavlere frygter for sommerens og efterårets høst med udsigten til minusgrader.
Af Anne Øllgaard03.
maj 2019 kl.
22.
00Bemærk: artiklen er mere end 30 dage gammelLæs opPå frugtplantagen Karensminde i Odder har frugtavler Bendt Olsen travlt med at læsse de halvanden meter høje, gule gasflasker op på sin varmekanon - en traktortrailer med tre gasflasker på hver side med en stor varmeblæser for enden.
Se video ovenfor: Varmeblæseren "FrostBuster" er frugtavler Bendt Olsens våben mod frost i markerne.
For mens de fleste efterhånden er på vej på weekend, har Bendt Olsen fået travlt.
Vejrudsigten melder nemlig om en weekend med temperaturer under frysepunktet, og det kan de æbler, pærer, blommer og bær, som han dyrker i sin plantage, ikke holde til.
- Det er jo det meste af høsten, der kan gå hen og ryge.
Det kan vi ikke rigtigt holde til.
Det er et par grimme døgn, vi går i møde.
Bendt Olesen, frugtavlerOg der er meget på spil for en frugtavler, når der er nattefrost i maj, fortæller Bendt Olsen:- Det er jo det meste af høsten, der kan gå hen og ryge.
Det kan vi ikke rigtigt holde til.
Det er et par grimme døgn, vi går i møde.
Derfor må "FrostBuster", som han kalder sin varmeblæser, i aktion på markerne:- Vi kører med den om natten, fra temperaturerne falder, til der er plusgrader igen.
Det kan blive mange timer, vi skal køre, men det er simpelthen for at redde høsten, så vi har chance for at få bare en middel høst.
Nattefrost og sne i weekendenI følge prognosen fra Danmarks Meteorologiske Institut (DMI), vil temperaturerne falde drastisk natten til lørdag, fortæller meteorolog hos DR Vejret, Søren Jacobsen:- Allerede fra fredag eftermiddag vil der komme en del byger.
En stor del af dem vil have små hagl - og måske endda kortvarigt slud eller tøsne.
Især i aften og i nat, hvor luften er koldest.
Værst ser det ud i netop området, hvor Bendt Olesens plantage ligger, og i Aarhus, på Djursland samt i Nordsjælland og Storkøbenhavn:- Her risikerer man regulære snebyger.
De laveste temperaturer i nat bliver på minus en til to grader lokalt, og det er især i Nord-, Midt- og Østjylland, lyder det fra Søren Jacobsen.
Læs også:Sne og slud sætter foråret på pause i weekendenI Sønderborg, godt 150 kilometer sydpå fra frugtplantagen i Odder, har frugtavler på Hestehavegaard Henrik Petersen også udsigt til en del ekstra arbejde på grund af frosten.
Han frygter især for plantagens æbler og kartofler, og han er derfor i fuld gang med at lægge klæder ud over hele sin plantage.
- Det er et kæmpe arbejde, siger han og tilføjer, at et andet trick er, at stampe noget hø sammen, sætte ild til det og lægge et røgslør ud over kartoflerne.
- Det kan også hæmme frosten i at gå igennem, siger Henrik Petersen.
Selv om udsigten til nattefrost måske er kommet en smule bag på mange, så er det faktisk ikke usædvanligt, at den første uge i maj måned disker op med nattetemperaturer under frysepunktet, fortæller DR-meteorolog Søren Jakobsen:- Et kig på de seneste ni maj-måneder i det her årti viser faktisk, at der hvert eneste år har været nattefrost et eller flere steder - også sidste år.
FacebookTwitterKopier linkEmner:Vejret|Gartnerier|Danmarks Meteorologiske Institut|Jylland|Odder




https://www.dr.dk/nyheder/kultur/stresser-du-over-dine-likes-saa-er-der-maaske-gode-nyheder-paa-vej-fra-instagram

KulturStresser du over dine likes?
Så er der (måske) gode nyheder på vej fra InstagramMed nyt forsøg skjules antallet af likes - meningerne om effekten er delte.
Kommer Instagram til at skjule likes på opslag - og hvad kommer det i så fald til at betyde for dig som bruger?
Af Henriette Stisen03.
maj 2019 kl.
20.
30Bemærk: artiklen er mere end 30 dage gammelLæs opKan du også blive ramt af en følelse af fiasko, hvis dit billede ikke får nok likes på Instagram?
Det har Instagram muligvis en løsning på.
I disse dage tester medievirksomheden i hvert fald en version af app'en, hvor antallet af likes er skjult for andre en kontoejeren selv.
Brugerne i Canada er de første – og muligvis eneste –, der oplever et Instagram uden visning af antallet af likes under et opslag.
Sådan ser Instagram i øjeblikket ud for de canadiske brugere.
Bemærk at der ikke står, hvor mange, der har liket billedet, men i stedet vises, hvem af dine venner (eller dem, du følger på Instagram), der har liket opslaget.
Medievirksomhedens chef Adam Mosseri har selv udtalt, at testen sker på grund af et ønske om at skabe mindre konkurrence og socialt pres for brugerne på det sociale medie:- Vi vil gerne have, at folk bekymrer sig lidt mindre over, hvor mange likes de får på Instagram og bruger lidt mere tid på de folk, de holder af, sagde han den 30.
april til Facebooks årlige udviklerkonference ifølge Washington Post.
- Vi ønsker ikke, at Instagram føles som en konkurrence, vi vil gerne gøre det til et miljø med mindre pres.
InstagramI 2017 foretog organisationen The Royal Society for Public Health en større undersøgelse af sociale mediers påvirkning på 14-24-åriges mentale helbred i Storbritannien.
Rapporten viste, at Instagram var det sociale medie, der fik flest negative følelser frem.
Ønsket om mindre konkurrence kommer i forlængelse af adskillige undersøgelser, der viser, at netop Instagram har en tendens til at styrke negative følelser af mindreværd og kropslede.
Men hvilken betydning vil ændringen få?
Både for dem, der tjener penge på deres tilstedeværelse på Instagram?
Og for dig og mig, der bruger platformen som privatpersoner?
Vi har talt med en influencer, en debattør, en hjerneforsker og en ekspert i sociale medier.
Og det er ikke enige.
1InfluencerenJulia Sofia Aastrup er influencer med knap 300.
000 følgere på Instagram.
Hun har arbejdet professionelt med sociale medier, siden hun var 15 år gammel.
Instagram er hendes personlige favoritplatform, så hvad den nye ændring kommer til at betyde, forholder hun sig til som både privat og professionel:- Som privat bruger synes jeg, det er fedt.
Ligesom mange andre brugere er jeg jo også bare et ungt menneske, der bliver påvirket af det, jeg ser.
- Rent professionelt kan det blive en udfordring, at man eksempelvis ikke ligeså let kan følge med i, hvordan andre i branchen klarer sig.
Det er altid en inspiration at se, hvad der fungerer godt for ens 'kollegaer' – og det er hurtigst at aflæse ved at se på antallet af likes på et opslag.
Hun tjener penge på, at virksomheder ønsker at lave samarbejder med hende.
Og den forretningsmodel er ikke umiddelbart i fare, tror hun.
Heller ikke selvom virksomheder nu får sværere ved at se, hvordan brugerne reagerer på hendes opslag.
- Når jeg bliver kontaktet af en virksomhed eller et bureau omkring et muligt samarbejde, så går jeg altid ud fra, at de først og fremmest kontakter mig, fordi vi er et værdimæssigt match.
Og hvis matchet er naturligt, så skal det også nok afspejle sig i engagementet på mine billeder, mener hun.
Hun vil heller ikke lade sig stresse af, at andre nu ikke på samme måde kan følge med i, hvor mange likes hendes opslag får.
- Jeg har fra en tidlig alder sagt til mig selv, at jeg ikke må bruge for meget tanke- og selvværdskraft på at sammenligne mig selv med andre i branchen.
Man vil jo aldrig kunne måle sit eget værd baseret på likes og kommentarer.
Men følelsen af utilstrækkelighed kommer lynhurtigt med det, jeg laver, hvis man ikke passer på.
2DebattørenMartine Andersen står bag Instagram-profilen, Facebook-siden og bloggen 'Afskaf Privatlivet', hvor hun siden 2017 har forsøgt at bryde rammerne for, hvordan vi bruger sociale medier.
Hendes mission går ud på, at vi ikke kun deler flotte billeder og opture, men at vi også kan dele de svære ting uden at være bange for ikke at blive accepteret af vores omverden.
Hun tror ikke, at ændringen kommer til at have en afgørende betydning for den kultur, der hersker på Instagram.
Men hun er positiv overfor medievirksomhedens intentioner:- Det er et lille skridt på vejen i en større kamp om flere generationers medie-utilstrækkelighed og mindreværdsfølelser, men som budskab er det stort!
For selvom man stadig selv vil kunne følge med i antallet af likes på sine billeder, håber Martine Andersen, at ændringen måske vil kunne fjerne bare lidt af det pres, mange forbinder med Instagram:- Man kan sige, at det tager frygten for ydmygelsen væk, når man nu som den eneste kan se, at ens selfie ikke rækkede til mere end familiestøtte.
- Jeg synes desuden, at det er en fin måde at 'demokratisere' Instagram på, så private og professionelle kommer på samme niveau – hvis man altså ser bort fra antallet af følgere.
Læs også:8 billeder fra Martines uperfekte Insta-liv: Jeg deler mest, når jeg har det skidt3SoMe-ekspertenFreja Eilertzen er Head of Social på content marketing-bureauet OTW og arbejder professionelt med Instagram på vegne af brands.
Som selverklæret internet-optimist er hun i udgangspunktet positiv overfor den nye ændring og håber, at det vil betyde højere kvalitet i indholdet fra brands og influencers, og at private samtidig får en bedre oplevelse, når de er på Instagram.
- For private kunne det komme til at betyde, at noget af presset forsvinder, da man ikke i samme grad bliver sammenlignet med de professionelle, når man ikke længere kan se antallet af likes.
- Og hvis man kan fjerne bare én procent af det pres, der i dag ligger på særligt unge kvinder på Instagram, så er det en kæmpe bedrift.
Freja Eilerzen tror, at de professionelle influencers nu bliver tvunget til at se på andre parametre end blot likes.
- Det er et skift i fokus, som både bureauer og brands allerede har foretaget på søsterplatformen Facebook for flere år siden.
Her ser man ikke længere på antal af likes på et opslag eller en side.
Her er det meget mere interessant at måle på forretningsspecifikke parametre som trafik, konverteret salg og kendskabsløft i målgruppen.
Spørgsmålet er så bare, hvor meget information, Instagram reelt set kommer til at skjule, mener Freja Eilertzen:- Hvis det bliver svært for andre end kontoejeren selv at få indblik i en kontos målgruppe, engagement og reach, besværliggør det den i forvejen ret håndholdte og besværlige proces, det kan være at vælge den rigtige influencer til et samarbejde.
4HjerneforskerenJon Sigurd Wegener er hjerneforsker og ekstern lektor ved CBS.
Han ved, hvordan hjernen reager på de signaler, vi modtager og udsender.
Også når vi er på sociale medier.
- Fordi vi mennesker er flokdyr, er social status enormt vigtig for os.
Det gør sig også gældende, når det kommer til status på sociale medier, forklarer Jon Sigurd Wegener.
- Hvis vi får likes og anerkendelse, er det godt for den sociale status.
Det modsatte stiller os derimod dårligt i forhold til resten af 'flokken'.
- Så selvom vores tilstedeværesle på sociale medier i virkeligehden betyder, at vi påfører os selv en stressfaktor, fordi vi 24 timer i døgnet er sårbare for andre holdninger, så drager anerkendelsen i form af mange likes os, forklarer Jon Sigurd Wegener.
Med den nye ændring i Instagram piller mediet netop ved dette euforiserende stof, da halvdelen af glæden ved at få mange likes nu forsvinder.
- Belønningssystemet er faktisk todelt.
Du bliver glad, når du selv ser dine mange likes.
Men fordi vi er flokdyr, bliver du ekstra glad, når andre folk også kan se, at du har fået mange likes.
Den sidste del af belønningen vil forsvinde med den nye opdatering af Instagram.
Den nye ændring vil dog ikke betyde, at Instagram bliver mere eller mindre stressende at bruge, ifølge Jon Sigurd Wegener.
- Det essentielle, når du poster indhold på en platform som Instagram, er, at folk ser dit indhold.
Og det ændrer den nye funktion ikke på.
For du vil stadigvæk selv kunne se, om folk har liket dit billede eller ej.
Selvom det kan være svært at forudse menneskelig adfærd, så tror Jon Sigurd Wegener ikke, at den nye ændring bliver en succes.
- Mit bud vil være, at folk vil komme til at bruge platformen mindre.
Jeg tror overordnet set, at den manglende transparens vil irritere folk og få dem til at bruge mindre tid på platformen.
FacebookTwitterKopier linkEmner:Instagram|Facebook|Erhverv|Sundhedsvidenskab|Canada




https://www.dr.dk/nyheder/indland/bunkerfirma-erkender-fejl-i-forklaring-i-braendstofsag

Sagen om Dan-BunkeringSe temaIndlandBunkerfirma erkender fejl i forklaring i brændstofsagDan-Bunkerings første pressemeddelelse i sag om jetbrændstof til Syrien viser sig nu at være fejlbehæftet.
Et af de russiske tankskibe, som Dan-Bunkering har leveret jetbrændstof til, er Mukhalatka, som marts 2019 lå i denne havn ved Sortehavet, under et nyt navn, Truvor.
Foto: DRAf Astrid Fischer, Mathias Friis og Line Gertsen03.
maj 2019 kl.
20.
06 | opdateret 05.
maj 2019 kl.
14.
11Bemærk: artiklen er mere end 30 dage gammelLæs opEt dokument, der bliver underskrevet af to skibes kaptajner, udgør et vigtigt element i Dan-Bunkerings forklaring i den første pressemeddelelse, virksomheden har udsendt i sagen om leverancer af jetbrændstof til russiske kampfly i Syrien.
Læs også:Dansk bunkerfirma: 'Der stod ikke, at brændstoffet skulle til Syrien'Men efter DR har stillet en række spørgsmål til pressemeddelelsen, erkender Dan-Bunkering nu, at forklaringen var fejlbehæftet.
Sagen drejer sig om leverancer af mindst 30.
000 ton jetbrændstof, betalt af russisk militær og overført til russiske skibe, der sejlede lasten videre til Syrien.
Der er ingen krav om oplysninger om oliens destination, netop fordi det er en note, der dokumenterer olie til brug for egen fremdrift.
Synschef i Søfartstyrelsen, Martin JohnI pressemeddelelsen, som blev sendt til udvalgte medier tirsdag aften, erkendte Dan-Bunkering at have leveret brændstof til de russiske skibe, som DR har omtalt.
Men Dan-Bunkering afviste at have brudt EU’s sanktioner, som forbyder handler med jetbrændstof til brug i Syrien.
Virksomheden forklarede blandt andet, at der ikke stod, brændstoffet skulle til Syrien på det såkaldte BDR-dokument, som ifølge Dan-Bunkering bliver brugt, når et tankskib overfører sin last fra et skib til et andet.
Men ifølge Søfartsstyrelsen bruges BDR-dokumentet ikke, når man overfører laster mellem skibe.
Dokument ikke relevantSøfartsstyrelsen oplyser til DR, at et BDR-dokument ikke er relevant, når en last bliver overført fra et skib til et andet – altså i denne sag en last af jetbrændstof.
Sådan gjorde viDan-Bunkerings rolle i leverancer af jetbrændstof til Syrien har DR kortlagt ved at sammenstille beskrivelser fra et amerikansk anklageskrift og andre amerikanske retsdokumenter med fortrolige oplysninger hos danske myndigheder.
De amerikanske retsdokumenter omhandler overtrædelse af USA's økonomiske sanktioner mod Syrien.
Som led i vores research har vi indsamlet oplysninger fra erhvervsregistre i flere forskellige lande, indhentet lokationsdata for skibe og fået dataudtræk fra europæiske havneregistre.
Vi har også søgt aktindsigt hos både danske og udenlandske myndigheder og brugt satellitbilleder, oplysninger fra sociale medier og videomateriale fra Syrien til vores kortlægning.
Endelig bygger historien på offentligt tilgængelige rapporter og nyhedsartikler, danske og udenlandske eksperters vurdering af oplysningerne samt en række anonyme kilder, herunder flere af hinanden uafhængige myndighedskilder.
Derimod bruges dokumentet, når et skib tanker et andet skib op med skibsbrændstof, også kaldet bunker.
Synschef i Søfartsstyrelsen, Martin John, forholder sig ikke til den konkrete sag, men siger:- En Bunker Delivery Note (BDR) er en note, der er skrevet med henblik på at dokumentere olie til brug for egen fremdrift (sejlads, red.
).
Der er ikke tale om en note, der relaterer sig til en last.
Noten skal ifølge Søfartsstyrelsen heller ikke angive den havn, som skibet sejler til.
- Der er ingen krav om oplysninger om oliens destination, netop fordi det er en note, der dokumenterer olie til brug for egen fremdrift, siger synschef Martin John.
Skulle have skrevet 'leveringsdokumenter'Efter DR har forelagt Dan-Bunkering oplysningerne om, at et BDR-dokument ikke har noget med overførsler af laster mellem skibe at gøre, erkender virksomheden nu, at deres pressemeddelelse var fejlbehæftet.
- I Dan-Bunkerings pressemeddelelse skulle have været anført ’leveringsdokument’ i stedet for ’BDR’, lyder det fredag formiddag i en mail til DR fra virksomhedens advokat.
- Vi kan i den forbindelse oplyse, at der på ingen af Dan-Bunkerings leveringsdokumenter har været angivet Syrien som slut-destination, tilføjer advokaten.
DR har bedt Dan-Bunkering om at uddybe, hvilke leveringsdokumenter virksomheden henviser til, men det har virksomheden ikke ønsket at svaret på.
Ikke kendt udtrykIfølge Trond Solvang, der er professor på Nordisk institut for Sjørett ved Oslo Universitet og desuden har 23 år erfaring som shippingadvokat, er ’leveringsdokumenter’ ikke et kendt udtryk i branchen.
- For mig er leveringsdokumenter ikke noget entydigt.
Man opererer i branchen normalt med konnossementer – også kaldet bills of lading - som indeholder oplysninger om lasten kvalitet, kvantitet, oprindelse, destination og så videre.
Men man kalder normalt ikke den slags dokumenter for leveringsdokumenter, siger Trond Solvang.
DR har spurgt Dan-Bunkering, hvilke destinationer der har været opgivet på de leveringsdokumenter, de nu henviser til, og hvorfor virksomheden alene fremhæver ét enkelt dokument i forklaringen.
Men det ønsker Dan-Bunkering, ifølge virksomhedens advokat, ikke at svare på.
TIP OSHar du oplysninger i sagen?
Så skriv til DR’s journalist Mathias Friis på mafh@dr.
dk.
Alle henvendelser behandles fortroligt.
Virksomhedens advokat har tidligere skrevet til DR, at Dan-Bunkering ikke kan udtale sig om konkrete kundeforhold, da disse er underlagt fortrolighed, ligesom virksomheden ikke kan kommentere på en amerikansk retssag, hvor Dan-Bunkering ikke er part.
Ordfører: Læg kortene på bordetDe konservatives retsordfører, Naser Khader, undrer sig over de nye oplysninger.
- Jeg vil opfordre virksomheden til at tage det her alvorligt og lægge alle kort på bordet.
Det her bliver undersøgt, så de kan lige så godt være ærlige.
Man skulle jo på det tidspunkt kun læse avisernes overskrifter, så vidste man, at samarbejde med russerne I Middelhavet var en støtte til Assad (Syriens præsident, red.
).
Det undrer mig meget, hvis man ikke kendte den sammenhæng.
En international ekspert inden for sanktioner og maritim sikkerhed, Neil Watts, siger til DR, at virksomheder ikke kan slippe for ansvar ved blot at henvise til et enkelt dokument.
- Når der er tale om en vare af den karakter, kræves der langt mere kontrol fra de parter, der er involveret, siger seniorforskeren, der er tilknyttet King's College London.
Hemmelige sejladserNeil Watts, der har rådgivet FN's Sikkerhedsråd om sanktioner, har gennemgået lokationsdata for ét af de to russiske tankskibe, som Dan-Bunkering ifølge oplysningerne i sagen har overført jetbrændstof til.
Jetbrændstof, der ifølge amerikanske retsdokumenter derefter er fragtet til Syrien.
Kortlægningen, som er lavet gennem den såkaldte Windward-database, viser, at det russiske tankskib Mukhalatka har gennemført mindst 82 hemmelige sejladser i perioden 2013-2019.
Det betyder, at skibets lokationssender i en periode har været slået fra, og det er ifølge forskeren en kendt metode til at skjule ulovlig aktivitet.
- Det indikerer, at det ikke er fremmed for tankskibet at sløre sine sejladser, og det burde bestemt have ført til nærmere undersøgelse, siger han.
Historiske lokationsdata for skibe er offentligt tilgængelige på internettet.
Muligheder for at tjekkeOgså kollegaen Stephen Osborne, der ligeledes forsker i sanktioner på King’s College London, undrer sig over, at Dan-Bunkering alene fremhæver et enkelt dokument i sin forklaring.
- Det er overraskende, at en virksomhed fra EU ser ud til ikke at lave skrappere undersøgelser, når de arbejder i et område, hvor adskillige overførsler af olieprodukter til Syrien har fundet sted, siger forskeren, der har titel af research associate.
Stephen Osborne fremhæver, at Dan-Bunkering havde flere muligheder for at tjekke, hvor brændstoffet skulle hen.
Ifølge ham er best practise blandt andet at undersøge alle detaljer på det skib, man overfører til, herunder skibets historie og tidligere lokationer.
- Det ville både afsløre, at skibene tidligere har været forbundet med leverancer af jetbrændstof til Syrien, og at de hyppigt stopper med at udsende lokationsdata, hvilket er et typisk tegn på fordækte aktiviteter, siger han.
Læs også:Dansk bunkerfirma overhørte advarsler i sag om jetbrændstof til borgerkrigHenvisningen til BDR-dokumenterne er den eneste oplysning fra pressemeddelelsen, som omhandler de konkrete leverancer til russiske tankskibe, DR har omtalt.
Derudover oplyser Dan-Bunkering i meddelelsen, at de har et stramt compliance-program, som blandt andet betyder, at sanktionerede samhandelsparter og skibe blokeres i systemet, hvis de står på en officiel sanktionsliste.
Sanktionerede skibeEjeren af Dan-Bunkering, Torben Østergaard-Nielsen, ønsker ikke at stille op til interview med DR.
Men til flere medier siger han i dag, at Dan-Bunkering ikke har leveret brændstof til skibe, der var sanktioneret.
Af de amerikanske retsdokumenter fremgår det dog, at ejeren af skibet Yaz blev sat på den amerikanske sanktionsliste i december 2016, og at Dan-Bunkering er involveret i mindst to leverancer til Yaz derefter – både i januar 2017 og maj 2017.
I januar 2017 assisterede Dan-Bunkering ifølge retsdokumenterne deres russiske forretningspartner med at overføre jetbrændstof til Yaz.
Kunden var et firma, der ifølge USA tjente som stråmandsselskab for firmaet Sovfracht, som på det tidspunkt også var på USA’s sanktionsliste, og som i en mail til Dan-Bunkering præsenterede sig som officiel repræsentant for russisk militær.
Ifølge retsdokumenterne involverede leverancen dermed to sanktionsbelagte firmaer og udgjorde et brud på de amerikanske sanktioner.
Læs også:Dan-Bunkering handlede med russisk stråmandsselskabDR har bedt Dan-Bunkering om en kommentar til oplysningerne i de amerikanske retsdokumenter om, at Dan-Bunkering fortsatte leverancer af jetbrændstof der involverede to sanktionerede firmaer, samt til eksperternes kritik, men virksomheden har ikke ønsket at udtale sig.
Dan-Bunkering har tidligere skrevet til DR, at de aldrig har leveret jetbrændstof til Syrien eller til en kunde, der er omfattet af EU’s sanktionsregler.
Dan-Bunkering er ikke sigtet eller tiltalt, hverken i USA eller i Danmark.
Dan-Bunkerings navn er anonymiseret i den amerikanske sag, men DR har gennem centrale kilder fået bekræftet virksomhedens identitet.
Erhvervsstyrelsen har anmeldt Dan-Bunkering for muligt brud på EU's sanktioner, der forbyder levering, salg og overførsel af jetbrændstof til brug i Syrien.
Fyns Politi undersøger nu sagen og oplyser i en mail til DR, at det især er den udenlandske vinkel, der gør sagen kompleks.
Artikel ændret søndag den 5.
maj 2019: Oplysninger om compliance-program tilføjet.
FacebookTwitterKopier linkEmner:Erhverv|Naser Khader (politiker)|Syrien|Torben Østergaard-Nielsen (erhvervsleder)|EU




