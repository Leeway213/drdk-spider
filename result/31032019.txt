https://www.dr.dk/sporten/haandbold/ehfcup/gog-nederlag-sender-tth-i-kvartfinalen-i-ehf-cuppen

EhfcupGOG-nederlag sender TTH i kvartfinalen i EHF CuppenGOG tabte i Spanien i EHF Cuppen, og dermed blev TTH Holstebros håndboldherrer klar til kvartfinalen.
GOG tabte 31-34 til spanske Granollers i EHF Cuppen.
31.
mar.
2019 kl.
22.
34Bemærk: artiklen er mere end 30 dage gammelLæs opHåndboldherrerne fra GOG skulle bruge et point for at booke billet til kvartfinalen i EHF Cuppen søndag.
Sådan gik det dog ikke, da fynboerne var på besøg i Spanien hos Granollers.
Spanierne vandt kampen 34-31, og dermed blev TTH Holstebros herrer klar til kvartfinalen i stedet.
Det skyldes en bedre målscore end GOG i slaget om at komme videre fra en andenplads i gruppespillet.
TTH Holstebro og Vignir Svavarsson vandt selv deres kamp lørdag.
De fire gruppevindere er automatisk videre, mens tre af de fire bedste toere også kvalificerer sig.
Lørdag slog TTH Cuenca 34-22 på hjemmebane og dermed nåede TTH op på seks point ligesom GOG.
Fynboernes nederlag søndag betyder dog en dårligere målscore, og at GOG dermed blev sorteper i kampen om videre avancement.
/ritzau/FacebookTwitterKopier linkEmner:GOG Håndbold|TTH Holstebro|Holstebro|Håndbold|Spanien




https://www.dr.dk/sporten/fodbold/superliga/saa-der-maal-se-alle-weekendens-superligakasser-paa-99-sekunder

SuperligaSÅ' DER MÅL!
Se alle weekendens superligakasser på 99 sekunderFC København trækker fra i toppen, mens Hobro leverede et vildt comeback i de allersidste sekunder.
Af Niklas Brandt Pedersen31.
mar.
2019 kl.
20.
45Bemærk: artiklen er mere end 30 dage gammelLæs opSlutspillet i Superligaen blev skudt i gang med en dramatisk weekend, hvor holdene leverede 14 mål.
Du kan se dem allesammen i videoen øverst i artiklen.
FacebookTwitterKopier linkEmner:FC København|Fodbold|Hobro




https://www.dr.dk/sporten/fodbold/superliga/soenderjyske-og-horsens-deler-efter-uskoen-affaere

SuperligaSønderjyske og Horsens deler efter uskøn affæreSønderjyske og Horsens fik hver udvist en mand i anden halvleg, da de to hold søndag spillede 0-0.
31.
mar.
2019 kl.
20.
15Bemærk: artiklen er mere end 30 dage gammelLæs opSøndag aften spillede Sønderjyske og AC Horsens 0-0 i Haderslev i Superligaens nedrykningspulje 1.
Kampen bød ikke på de helt store chancer, men begge hold fik en mand smidt ud i anden halvleg.
Det uafgjorte resultat betyder, at Sønderjyske nu har 29 point på tredjepladsen i puljen, mens Horsens er nummer et med 32 point.
AGF og Vejle har henholdsvis 31 og 20 point inden deres møde mandag.
Kampens indledning var præget af mange dødbolde, og især udeholdets lange indkast skabte panik i hjemmeholdets felt.
I det 24.
minut forsøgte Horsens' midtbanespiller Sivert Heltne Nilsen sig med et skud fra kanten af feltet, men bolden røg over mål.
Sønderjyskes Thomas Juel-Nielsen får rødt kort.
Holdene havde svært ved at tilspille sig målchancer, og derfor forblev det 0-0 efter første halvleg.
I anden halvleg kom der dog for alvor gang i kampen.
Efter 50 minutter blev Sønderjyske reduceret til ti mand, da forsvarspiller Thomas Juel-Nielsen blev udvist.
Efter en dårlig tilbagelægning stoppede Juel-Nielsen på ulovlig vis Horsens-angriber Jonas Borrings frie løb mod hjemmeholdets mål.
Udvisningen betød helt naturligt, at udeholdet tog styringen med en mand i overtal.
Det var også meget tæt på, at Horsens kunne bringe sig foran i det 62.
minut, da en løs bold lige akkurat blev clearet på mållinjen.
Overtallet varede dog ikke ved for udeholdet, da Sivert Heltne Nilsen modtog sit andet gule kort i det 74.
minut.
I kampens sidste kvarter bølgede spillet frem og tilbage, men hjemmeholdet var tættest på at tage sejren, da angriber Mart Lieder ramte stolpen til slut.
/ritzau/FacebookTwitterKopier linkEmner:Horsens|SønderjyskE|Fodbold|AC Horsens|Haderslev




https://www.dr.dk/nyheder/udland/en-komiker-foerer-i-kampen-om-praesidentposten-i-ukraine

UdlandEn komiker fører i kampen om præsidentposten i UkraineKomikeren ser ud til at få langt flere stemmer end den nuværende præsident.
Volodymyr Zelenskij er helt ny i politik.
Af Josefine Hummelmose31.
mar.
2019 kl.
21.
05Bemærk: artiklen er mere end 30 dage gammelLæs opValgstederne i Ukraine lukkede for kort tid siden for første valgrunde i præsidentvalget i Ukraine.
To kandidater går videre til anden runde.
Og at dømme ud fra exitpolls bliver det den nuværende præsident, Petro Porosjenko, og skuespilleren og komikeren, Volodymyr Zelenskij.
Det skriver BBC.
Af de to ser Volodymyr Zelenskij ud til at have fået flest stemmer.
En helt anden type valgkampagneVolodymyr Zelenskij har ingen politisk erfaring og har kørt en noget anden type valgkampagne, end man ellers ser, fortæller Matilde Kimer, DR's Rusland- og Ukraine-korrespondent.
Vælgere smider stemmesedlerne i stemmeurnerne i Kiev, hovedstaden i Ukraine.
- Han har givet forestillinger og koncerter, humoristiske shows.
Og hver uge dukker han op i fjernsynet som skuespiller i en tv-serie.
Derudover har det været kraftigt på de sociale medier.
Ifølge Matilde Kimer håber hans tilhængere, at han kan give frisk luft i det politiske system i Ukraine, som mange anser for korrupt.
Der har dog været en afsløring i denne uge omkring en luksusvilla i Italien, som Volodymyr Zelenskij ikke havde angivet på sin selvangivelse, hvilket han ellers skulle.
Og den slags sager kommer der sikkert flere af.
- Der er en vis forventning om, at der vil komme mere snavs på ham inden anden valgrunde.
Det er en typisk manøvre, når det handler om så høje positioner, siger Matilde Kimer.
Nationalisternes kandidatEfter komikeren får den nuværende præsident Petro Porosjenko flest stemmer ifølge BBC.
Han kalder det "en barsk lektie" at skulle tage til takke med at blive nummer to i den første valgrunde, skriver nyhedsbureauet Ritzau.
Petro Porosjenko er nuværende præsident, men ligger nummer to efter første valgrunde ifølge exitpolls.
Blandt nationalisterne er han favoritten, og han har en del ting, der taler for sig, siger Matilde Kimer.
- Han er et klart symbol for patriotisme for et land i krig.
Han er ikke kun nationalisternes kandidat, men også de væbnede styrkers.
For alle dem, der tager politik seriøst, er han kandidaten.
For alle dem, der ikke tror på politikerne og systemet, så er det Zelenskij.
Han har dog haft korruptionssager hængende over sig blandt andet med penge i skattely.
Og for flere er han et billede på, hvad der trænger til at blive skiftet ud i det politiske system.
- Mange har en fornemmelse af, at han er nepotistisk, hvor udnævelser går til venner og trosfæller frem for folk med kompetencer, siger Matilde Kimer.
Læs også:Prinsessen, kongen og hofnarren: Kandidater i Ukraine med hver deres skumle bagland og lig i lastenMange spørgsmål, ingen svarDe vigtigste emner for vælgerne har været korruption, krigen mod russisk-støttede separatister i den østlige del af landet og Ukraines økonomi.
Men Matilde Kimer mener ikke, at nogle af kandidaterne har adresseret de spørgsmål, fordi de er svære at svare på.
39 kandidater stod på stemmesedlen.
Volodymyr Zelenskij er ikke kommet med mange konkrete bud på, hvad han vil gøre, hvis han får præsidentposten.
- Ingen løfter.
Ingen undskyldninger, lød et af hans valgslogans.
- Porosjenko har kun talt med bestemte journalister i valgkampen for ikke at få irriterende spørgsmål, og Zelenskij har ikke haft nogle reelle bud, siger Matilde Kimer.
Ukrainerne skal afsted til stemmeurnerne igen den 21.
april.
FacebookTwitterKopier linkEmner:Petro Porosjenko (politiker)|Ukraine|Valg og folkeafstemninger|BBC|Humor




https://www.dr.dk/nyheder/udland/ruslands-fjerderigeste-kvinde-blandt-draebte-i-tysk-flytragedie

UdlandRuslands fjerderigeste kvinde blandt dræbte i tysk flytragedieFem personer har mistet livet i forbindelse med et flystyrt syd for Frankfurt.
Tysk redningsmandskab arbejder ved de forkullede rester af det lille privatfly, der søndag styrtede ned på en aspargesmark syd for Frankfurt.
31.
mar.
2019 kl.
22.
20Bemærk: artiklen er mere end 30 dage gammelLæs opEn pilot og to passagerer er søndag dræbt i et flystyrt syd for den tyske storby Frankfurt, hvor et lille privat passagerfly styrtede ned på en aspargesmark.
Det oplyser tysk politi.
Flyet, der havde plads til seks mennesker, forulykkede ved landsbyen Erzhausen.
Brudstykker af flyet var spredt ud over en radius på 20 meter.
Det russiske nyhedsbureau Tass skriver, at en af de tre dræbte er en af Ruslands rigeste kvinder.
Flyselskabet S7, der står for mange indenrigsafgange i Rusland, skriver i en meddelelse, at selskabets medejer Natalia Fileva er omkommet i ulykken i Tyskland.
Ifølge Forbes Magazine var hun nummer fire på listen over Ruslands rigeste kvinder i 2018.
Hendes formue er opgjort til omkring 600 millioner dollar eller fire milliarder kroner.
To mistede livet under udrykningDet er endnu uklart, hvad der var skyld i flystyrtet.
Det er heller ikke oplyst, hvem Natalia Filevas medpassager var, som også er omkommet.
Der ligger en lille lufthavn ved Egelbach ikke langt fra ulykkesstedet.
Tilsyneladende var flyet på vej hertil.
Kort efter, at flyet var styrtet ned, omkom yderligere to personer i et frontalt sammenstød med en politibil under udrykning, der var på vej til ulykkesstedet.
Sammenstødet skete få kilometer fra det sted, hvor flyet var styrtet ned.
Ifølge de foreløbige oplysninger var en personbil ved at overhale en anden bil og kørte derpå frontalt ind i politibilen.
De to omkomne befandt sig i den anden bil.
I politibilen kom tre mennesker til skade.
Det er ikke oplyst, hvor alvorlige deres skader er.
/ritzau/dpaFacebookTwitterKopier linkEmner:Rusland|Ulykker|Frankfurt|Flytrafik|Forbes Media




https://www.dr.dk/nyheder/politik/live-tv-mette-frederiksen-og-lars-loekke-rasmussen-i-tv-duel






https://www.dr.dk/nyheder/politik/uffe-tang-om-foerste-tv-debat-et-forvarsel-om-deres-angrebsplan-under-valgkampen

PolitikUffe Tang om første tv-debat: Et forvarsel om deres angrebsplan under valgkampenDebatten mellem de to partiledere viste, at der ikke er meget, som skiller dem politisk.
Mette Frederiksen havde endnu en gang svært ved at blive konkret, da snakken faldt på partiets planer om tidligere tilbagetrækning fra arbejdsmarkedet.
Af Emil Søndergård Ingvorsen31.
mar.
2019 kl.
23.
05Bemærk: artiklen er mere end 30 dage gammelLæs opMan kunne have frygtet, at der havde været en nærmest hadsk tone, da de to statsministerkandidater Lars Løkke Rasmussen (V) og Mette Frederiksen (S) her til aften mødtes til deres første tv-duel nogensinde.
Men et langt stykke hen ad vejen var tonen rent faktisk urban, og man så ikke lige så voldsomme personangreb, som man har set under dueller mellem tidligere statsministerkandidater.
Det vurderer DR's politiske korrespondent Uffe Tang.
- Jeg tror, at de begge er meget klar over, at de ikke vil falde i den fælde at blive udskreget som den skingre politiker.
Vælgerne gider ikke længere personangreb, og aftenens debat kan være med til at vise, at vi ikke får en lige så hadsk valgkamp, som vi har set tidligere, siger han.
I den 40 minutter lange debat debatterede de to partiledere temaerne sundhed, tidlig tilbagetrækning fra arbejdsmarkedet og afslutningsvis klima.
Læs også:Lars Løkke Rasmussen og Mette Frederiksen mødes i deres første tv-duel nogensindeOg her var det tydeligt, at der var langt flere ting, som de to kandidater kunne blive enige om end det modsatte, vurderer Uffe Tang.
Alligevel så man et klart forvarsel på, hvordan valgkampen vil komme til at forløbe.
- Mette Frederiksen vil angribe regeringens sundhedsreform og vil blive ved at kalde det en centralisering, som hun også gjorde her til aften, siger DR's politisk korrespondent.
Se et par af højdepunkterne fra aftenens debat herunder:Regeringen vil gå hårdt efter pensionsplanLars Løkke Rasmussen var omvendt i offensiven, da debatten omhandlede pension.
Socialdemokratiet vil nemlig afsætte tre milliarder kroner til, at nedslidte kan forlade arbejdsmarkedet tidligere.
Socialdemokratiets partileder har dog svært ved at blive konkret på præcis hvem, der skal tidligere på pension, og det vil være stort fokus fra højre side af Folketinget under den kommende valgkamp.
Det fik Lars Løkke Rasmussen til at kalde planerne for 'det største bluff'.
Og det er ikke tilfældigt, at det var netop her, at statsministeren for alvor stak kniven ind.
- Spørgsmålet er, om Mette Frederiksen på et tidspunkt bliver nødt til at blive mere konkret, for Venstre og resten af højrefløjen vil blive ved med at angribe hende på det punkt igennem hele valgkampen, siger Uffe Tang.
Pensionsplanen har indtil videre været en stor succes for partiet.
Kan hun ikke bare fortsætte med at komme med udmeldinger, hun har gjort hidtil?
- Regeringen og resten af højrefløjen vil kunne bruge det til at udstille, at enten så slår hun et kæmpestort hul i statskassen, fordi det bliver drøndyrt, eller også kommer hun til at skuffe en hel masse, siger DR's politiske analytiker.
Folketingsvalget er lige om hjørnet.
Valget skal nemlig senest være afholdt 17.
juni.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Valg og folkeafstemninger




https://www.dr.dk/nyheder/udland/demonstranter-stopper-norsk-regentpars-bil-i-chile

UdlandDemonstranter stopper norsk regentpars bil i ChileKong Harald og dronning Sonja i nærkontakt med modstandere af lakseopdræt.
Det norske regentpar, dronning sonja og kong Harald, har været i nærkontakt med modstandere af lakseopdræt i Chile.
31.
mar.
2019 kl.
20.
14Bemærk: artiklen er mere end 30 dage gammelLæs opDet norske regentpar, dronning Sonja og kong Harald, blev søndag omringet af demonstranter i Chile.
Regentparret sad i en kortege af biler, da de blev mødt af utilfredse demonstranter i forbindelse med et statsbesøg, skriver norske Dagbladet.
Parret var på vej fra lufthavnen, da demonstranterne mødte kortegen med plakater og slagord.
Flere af demonstranterne havde kroner på hovedet.
Det skete i den lille by Puerto Williams i det sydlige Chile.
- 30-40 demonstranter dukkede op nærmest ud af ingenting, omringede bilerne og slog løs på taget, siger Dagbladets reporter på stedet ifølge avisen.
Utilfredshed med norsk lakseopdrætOgså tidligere i løbet af statsbesøget er regentparret blevet mødt af demonstrationer, skriver nyhedsbureauet NTB.
Lørdag blokerede demonstranter for dronning Sonja og kong Harald på et torv i byen Punta Arenas.
Demonstranternes utilfredshed handler blandt andet om norskdrevet lakseopdræt i området og dets effekt på miljøet.
Lørdag valgte regentparret at gå i dialog med demonstranterne på torvet.
Dronning Sonja og kong Harald stoppede således op for at snakke med dem og afviser, at de var urolige i den forbindelse.
Det seks dage lange statsbesøg slutter søndag.
/ritzau/FacebookTwitterKopier linkEmner:Royalt|Chile|Demonstrationer|Dambrug




https://www.dr.dk/sporten/fodbold/superliga/teenager-sender-fck-paa-guldkurs-mod-esbjerg

SuperligaTeenager sender FCK på guldkurs mod EsbjergSøndag bragte FC København sig tre point foran i toppen af Superligaen med en smal 1-0-sejr over Esbjerg.
31.
mar.
2019 kl.
19.
09Bemærk: artiklen er mere end 30 dage gammelLæs opFC København åbnede søndag mesterskabsspillet med at vinde 1-0 på hjemmebane over Esbjerg, og det øger FCK’s forspring i toppen af Superligaen.
Københavnerne har nu tre point ned til FC Midtjylland på andenpladsen med ni runder tilbage.
Den bare 17-årige Mohamed Daramy blev matchvinder med fem minutter til pausen, da han noterede sig for sin første scoring i Superligaen.
Minuttet efter FCK’s føringsmål fik Jonas Wind gult kort for film, og da angriberen ni minutter tidligere havde fået sin første advarsel, måtte FCK spille i undertal resten af kampen.
Selv om Esbjerg trykkede hårdt på i anden halvleg, lykkedes det FCK’s ti mand at køre sejren i hus.
Jonas Wind fra FC København bliver vist ud i første halvleg.
FCK lagde godt fra land og satte gæsterne under et hårdt tryk, og Nicolaj Thomsen var uhyre tæt på efter syv minutter, men overliggeren var i vejen.
Esbjerg stod langt tilbage på banen og forsøgte at fange FCK i ubalance og lukrere på hurtige omstillinger.
Nicolaj Thomsen var farlig igen efter 29 minutter, men afslutningen manglede den sidste præcision og strøg over mål.
I anden halvleg udnyttede Esbjerg overtallet godt og spillede sig frem til flere store chancer.
Tættest på var Joni Kauko efter 58 minutter, men også for ham var overliggeren i vejen.
Dame N'Doye kunne have lukket kampen til 2-0 efter 89 minutter, men Jeppe Højbjerg i Esbjerg-målet reddede flot, og derfor endte det med en smal sejr til FCK.
I næste uge skal FCK en tur til Fyn for at møde OB, mens Esbjerg tager imod FC Midtjylland hjemme på Blue Water Arena.
/ritzau/FacebookTwitterKopier linkEmner:Dame N'Doye (fodboldspiller)|Esbjerg|FC København|Joni Kauko (fodboldspiller)|Fodbold




https://www.dr.dk/sporten/formel1/live-magnussen-paa-15-pladsen

Formel1LIVE Magnussen på 15.
pladsenF1-feltet er nået til Bahrain i sæsonens andet løb.
31.
mar.
2019 kl.
17.
22Bemærk: artiklen er mere end 30 dage gammelLæs opFacebookTwitterKopier linkEmner:Bahrain-Merida|Bahrain




https://www.dr.dk/sporten/formel1/ordknap-magnussen-efter-skuffende-loeb-i-bahrain-vi-var-haabloese

Formel1Ordknap Magnussen efter skuffende løb i Bahrain: 'Vi var håbløse'Kevin Magnussens smil var afløst af en sur mine, da han gjorde status efter en sort F1-dag i Bahrain.
31.
mar.
2019 kl.
19.
51Bemærk: artiklen er mere end 30 dage gammelLæs opHøjt at flyve, dybt at falde.
Kevin Magnussen smilede stort efter sin sjetteplads i kvalifikationen i Bahrain, men søndag var de glade miner afløst af sure, da han gjorde status efter 13.
-pladsen i selve grandprixet.
- Jeg ved ikke, hvorfor vi var så håbløse, det håber jeg, vi kan finde ud af.
- Vi kørte for langsomme omgangstider, altså rent pacemæssigt, men vi kørte også håbløst langsomt på langsiderne, så jeg blev bare overhalet alle steder fra og kunne ikke gøre noget for at forsvare mig, siger Magnussen til TV3+.
Hans møgdag startede hurtigt med et fald til syvendeplads efter starten, og derefter kørte stribevis af biler forbi danskeren i løbet af de kommende omgange.
Magnussen Haas-racer havde intet at svare igen med.
Romain Grosjean måtte udgå efter en punktering.
Kun fordi Renault udgik med begge biler til slut i løbet, endte danskeren ikke som nummer 15.
Nu skal humøret tilbage, og bildata bearbejdes.
- Der skal laves lidt hjemmearbejde, siger Kevin Magnussen med stram mine.
Han har stadig otte VM-point efter sjettepladsen i sæsonens første løb i Australien.
Teamkollega Romain Grosjean har stadig sit første point til gode.
Han udgik for andet løb i træk - denne gang efter 17 omgange.
Problemerne begyndte for franskmanden allerede lige efter starten, hvor han punkterede efter en duel med Lance Stroll.
Begge måtte i pit med punkterede dæk.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Bahrain-Merida|Bahrain|Biler




https://www.dr.dk/sporten/fodbold/superliga/minut-minut-soenderjyske-og-horsens-deler-i-haderslev






https://www.dr.dk/nyheder/politik/radikale-beskylder-venstre-vindmoelle-loeftebrud

PolitikRadikale beskylder Venstre for vindmølle-løftebrud Regeringspartiet taler med to tunger, mener radikal klimaordfører.
Ida Auken (B) og statsminister Lars Løkke Rasmussen (V) diskuterer ved åbningsdebatten i Folketinget på Christiansborg i København, torsdag den 4.
oktober 2018.
(Arkiv) Af Kasper Duncan Gram (Video)31.
mar.
2019 kl.
22.
31Bemærk: artiklen er mere end 30 dage gammelLæs opBølgerne går højt, efter to store havmølleprojekter ud for den jyske vestkyst bliver udskudt med tre år.
Det svenske selskab Vattenfall er løbet ind i forsinkelsen efter en stribe klager fra lokale sommerhusejere.
Derfor bør man nu overveje at droppe den kystnære placering af havmølleparkerne Vesterhav Syd og Vesterhav Nord, mener Venstres energi- og klimaordfører, Thomas Danielsen:- For ikke at miste den folkelige opbakning til den grønne omstilling, så synes jeg, at vi skal tage placeringen alvorligt.
Derfor har jeg lagt op til, at vi i forligskredsen tager en snak med Vattenfall om at droppe projektet og lave et nyt projekt med rigtige havvindmøller.
Forliget blev dannet i 2012 og bestod af de daværende regeringspartier Socialdemokratiet, SF, Radikale Venstre samt Venstre, Det Konservative Folkeparti, Dansk Folkeparti og Enhedslisten.
Læs også:Kæmpe havmølleprojekt udskudt i tre år: Sommerhusejere håber, politikerne skrotter projektetRadikale: Venstre taler med to tungerThomas Danielsens forslag forarger Radikale Venstres energi- og klimaordfører, Ida Auken:- Venstre taler med to tunger, når det kommer til den grønne omstilling.
På landsplan siger de, at de gerne vil have havvindmølleparker.
Når det så bliver svært, og de skal planlægges lokalt, så tager man alle de billige point og siger, at man vil aflyse projektet.
Fakta om det udskudte havmølleprojektVesterhav Syd og Nord ligger i Nordsøen 4,2 til 10 kilometer fra vestkystenParkerne får henholdsvis 20 og 21 Siemens Gamesa 8,4 MV møllerVindmøllerne kan dække det årlige elforbrug hos cirka 380.
000 husstandeVesterhav Syd og Nord vil øge den danske elproduktion fra vindmøller med over ti procent.
Dermed giver de kystnære mølleparker et markant pust til det politiske mål om mindst 50 procent vedvarende energi i 2030.
Interesseorganisationen Dansk Energi anslår, at det vil koste tre millioner ton CO2 at udskyde projektet i tre år.
Det svarer til udledningen fra 1,5 millioner dieselbiler.
Kilde: Vattenfall og Dansk EnergiHun mener, at man taber vigtig og kostbar tid i den grønne omstilling, og vil nu kalde klima- og energiminister Lars Christian Lilleholt (V) i samråd:- Jeg skal have klarhed fra ministeren om, at man selvfølgelig kører videre med projektet i Vesterhavet, som står for en meget vigtig del af Danmarks grønne omstilling, siger hun.
Det mener Venstres energi- og klimaordfører, Thomas Danielsen, er 'lidt friskt':- Uanset om du taler med mig eller andre i Venstres folketingsgruppe, har kystnære vindmøller aldrig været vores kop te, understreger han.
På trods af Radikale Venstres afvisning håber han at finde et flertal for sit forslag i forligskredsen.
De tre års forsinkelse af havmølleparkerne betyder en manglende reduktion af sammenlagt tre millioner ton CO2, ifølge interesseorganisationen Dansk Energi.
FacebookTwitterKopier linkEmner:Ida Auken (politiker)|Lars Christian Lilleholt (politiker)|Radikale Venstre|Energipolitik|Jylland




https://www.dr.dk/nyheder/politik/lars-loekke-angriber-mette-frederiksens-pensionsplan-det-stoerste-bluffnummer

PolitikLars Løkke angriber Mette Frederiksens pensionsplan: Det største bluffnummerDer udbrød regulær talkrig i den første tv-debat mellem de to statsministerkandidater nogen sinde.
Af Emil Søndergård Ingvorsen31.
mar.
2019 kl.
22.
24Bemærk: artiklen er mere end 30 dage gammelLæs opHvis du er slidt ned efter flere årtier på arbejdsmarkedet, så skal du have mulighed for at gå tidligere på pension.
Det har været Socialdemokratiets helt store slagnummer de seneste måneder, hvor regeringen med Venstre i spidsen har angrebet planen igen og igen.
Og netop pensionsplanen fik tonelejerne til at stige flere oktaver hos de to statsministerkandidater Lars Løkke Rasmussen (V) og Mette Frederiksen (S), da de for første gang mødtes til en direkte tv-duel her til aften på DR1.
Socialdemokratiet har afsat tre milliarder kroner i planen, som skal sikre, at man kan gå tidligere fra, hvis man er nedslidt.
- Det er det største bluff i dansk politik, fordi alle sidder derhjemme og tror, det er dem.
For med de penge, der er sat af, er det knap 3.
000 mennesker, det handler om, sagde Lars Løkke Rasmussen, der flere gange krævede svar fra Mette Frederiksen, hvem det præcis er, der skal kunne gå tidligere på pension.
Mette Frederiksen købte dog på ingen måde statsministerens præmis.
Hun påpegede, at de tre milliarder kroner kan sikre, at omkring 6.
000 personer kan gå tidligere på pension, hvis de er nedslidte.
- Det er ikke retvisende.
Det rigtige tal er noget højere, sagde hun og fortalte, at pensionsplanen er det rigtige skridt henad en nødvendig vej.
- Jeg kan ikke love, at alle nedslidte kan gå tidligere fra.
Men det er en blanding af dem, der har været længst tid på arbejdsmarkedet, og dem, der er nedslidte, sagde Mette Frederiksen og nævnte specifikt kvinder i omsorgssektoren og slagteriarbejdere.
Mette Frederiksen hev Venstre-formand ind i debattenUnder debatten diskuterede to statsministerkandidater også sundhed og klima.
Og under diskussionen om sundhed, som indledte debatten, var det tydeligt, at de to toppolitikere var enige om mange elementer.
Men særligt regeringen og Dansk Folkepartis plan om at nedlægge regionsrådene skaber stor uenighed.
Her nævnte Mette Frederiksen blandt andet Venstres eneste regionsrådsformand, Stephanie Lose, som er arg modstander af planen om at skrotte regionsrådene.
I den afsluttende debat om klimaet fortalte statsminister Lars Løkke Rasmussen, at han ønsker at investere flere penge i klimaforskning.
Lars Løkke nævnte også, at regeringen har besluttet, og at der ikke skal sælges benzin- og dieselbiler efter 2030.
Hans modkandidat var dog ikke imponeret og fremhævede, at Socialdemokratiet blandt andet ønsker en klimalov.
- Det er for fodslæbende.
Der er lidt for meget zigzag.
Vi har behov for ikke bare at bekæmpe klimakrisen, men også sørge for mere biodiversitet, sagde hun direkte henvendt til Lars Løkke Rasmussen.
Folketingsvalget skal senest afholdes 17.
juni.
Ud over dagens to debattører har Alternativets Uffe Elbæk og meddelt, at han ønsker at gå efter statsministerposten.
Pernille Skipper fra Enhedslisten og Pernille Vermund fra Nye Borgerlige har også luftet idéen om, at de kunne finde på at pege på sig selv.
Lars Løkke Rasmussen og Mette Frederiksen er dog de eneste kandidater, som flere partier peger på.
FacebookTwitterKopier linkEmner:Alternativet (parti)|Lars Løkke Rasmussen (politiker)|Mette Frederiksen (politiker)|Socialdemokraterne|Lokalpolitik




https://www.dr.dk/nyheder/udland/nordkorea-kalder-indbrud-paa-ambassade-terrorangreb

UdlandNordkorea kalder indbrud på ambassade for terrorangrebDe holder øje med rygter om, at FBI har været involveret.
Et indbrud fandt sted på den nordkoreanske ambassade i Madrid i sidste måned.
Af Josefine Hummelmose31.
mar.
2019 kl.
17.
15Bemærk: artiklen er mere end 30 dage gammelLæs opDet var et "alvorligt terrorangreb", da ti personer den 22.
februar trængte ind på Nordkoreas ambassade i Spaniens hovedstad, Madrid, og blandt andet stjal computere og dokumenter.
Det siger en talsmand for Nordkoreas udenrigsministerium i styrets første officielle kommentar til hændelsen.
Spaniens højesteret har tidligere oplyst, at de ti mistænkte blandt andet kom fra USA, Mexico og Sydkorea.
Ifølge højesteretten er der fundet bevis for en række forbrydelser begået på ambassaden.
Herunder ulovlig indtrængen, trusler og tyveri.
Nordkorea efterlyser yderligere efterforskningNordkorea efterlyser nu yderligere efterforskning af sagen.
Ifølge Nordkoreas udenrigsministerium holder styret et skarpt øje med rygter om, at FBI var involveret i episoden i Madrid.
En sydkoreansk journalist ringer på ved den nordkoreanske ambassade i Madrid.
De ti personer formåede at slippe væk efter aktionen.
En dommer i Spanien har udstedt en arrestordre på mindst to af de mistænkte, som ifølge de spanske myndigheder er flygtet til USA.
Spaniens højesteret har oplyst, at det amerikanske forbundspoliti, FBI, efter episoden i Madrid blev tilbudt stjålne dokumenter fra ambassaden.
En gruppe ved navn Cheollima Civil Defense, der har til mål at vælte den nordkoreanske leder Kim Jong-un, tog tidligere på ugen ansvaret for indbruddet.
Ifølge gruppen gav de computere og dokumenter til FBI.
De siger desuden, at ingen regering var involveret i indbruddet.
USA afviser at have noget med indbruddet at gøre.
FacebookTwitterKopier linkEmner:Kim Jong-un (politiker)|Nordkorea|Madrid|Tyverier|Udenrigspolitik




https://www.dr.dk/nyheder/politik/laes-svarene-duellen-mellem-frederiksen-og-loekke-hvad-kunne-vi-bruge-den-til






https://www.dr.dk/sporten/formel1/magnussen-banket-tilbage-paa-sort-haas-dag-i-bahrain

Formel1Magnussen banket tilbage på sort Haas-dag i BahrainEfter en opløftende kvalifikation endte Formel 1-grandprixet i Bahrain med nedtur for Kevin Magnussen og Haas.
Kevin Magnussen formåede ikke at forsvare sin sjetteplads fra kvalifikationen.
31.
mar.
2019 kl.
18.
54Bemærk: artiklen er mere end 30 dage gammelLæs opDet gik langt fra som forventet for den danske Formel 1-kører Kevin Magnussen og resten af Haas-holdet, da sæsonens andet grandprix søndag blev kørt i Bahrain.
Danskeren startede i sjette position, men endte med at køre over målstregen som nummer 13 efter et problemfyldt løb.
Magnussens franske holdkammerat, Romain Grosjean, udgik for andet løb i træk - denne gang efter 17 omgange.
Lewis Hamilton (Mercedes) udnyttede problemer hos Ferrari til at tage sejren foran holdkammeraten, Valtteri Bottas, og Ferraris Charles Leclerc.
Stadig otte pointMagnussens slutplacering betyder, at danskeren ikke kan sætte VM-point på kontoen i denne omgang.
Han har derfor stadig otte point efter sjettepladsen i sæsonens første løb i Australien.
Romain Grosjean har stadig sit første point til gode.
Valtteri Bottas fører VM-stillingen med 44 point, hvilket er ét mere end Lewis Hamilton på andenpladsen.
Red Bulls Max Verstappen, der blev nummer fire søndag, indtager tredjepladsen med 27 point.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Bahrain-Merida|Bahrain|Formel 1




https://www.dr.dk/nyheder/udland/erdogans-magtbase-kan-sla-spraekker-ved-lokalvalg

UdlandErdogans magtbase kan slå sprækker ved lokalvalgStore økonomiske problemer i Tyrkiet kan koste præsident Recep Tayyip Erdogans parti mange stemmer.
Præsident Recep Tayyip Erdogan, der her forlader et valglokale efter at have stemt, risikerer at lide et tilbageslag ved søndagens lokalvalg.
)31.
mar.
2019 kl.
17.
03Bemærk: artiklen er mere end 30 dage gammelLæs opStore økonomiske problemer i Tyrkiet kan medføre, at præsident Recep Tayyip Erdogan lider et tilbageslag ved et lokalvalg søndag.
Det kan komme, efter at hans parti AKP, som har islamistiske rødder, er gået frem ved hvert eneste valg i landet siden 2002.
Meningsmålinger tyder på, at en kandidat fra oppositionen kan vinde den vigtigste lokalpolitiske post i hovedstaden Ankara.
Analytikere mener heller ikke, at AKP kan være helt sikker på sejr i Istanbul, som med 15 millioner indbyggere regnes for at være Europas største by.
Et nederlag i Ankara eller Istanbul vil afslutte næsten 25 års AKP-styre i de to storbyer og svække den tyrkiske leder.
Økonomisk krise koster stemmerForud for valget indgik det republikanske folkeparti CHP en alliance med Iyi-partiet.
En vigtig årsag til Erdogans problemer er Tyrkiets økonomiske krise.
Den tyrkiske valuta, liraen, er begyndt at falde igen, hvilket vækker bange anelser hos mange, som tænker tilbage på den tyrkiske valutakrise sidste år.
Erdogan siger, at de økonomiske problemer skyldes angreb fra Vesten.
- Formålet med de tiltagende angreb mod vort land forud for valget har til formål at blokere for opbygningen af et stort og stærkt Tyrkiet, sagde Erdogan i en valgtale i Istanbul lørdag aften.
Politiske spændinger koster livSamtidig er der mange steder stærke politiske spændinger, hvilket blev understreget, da to mennesker blev dræbt i forbindelse med lokalvalget.
Temel Karamollaoglu, lederen af et lille islamisk parti, Lykkepartiet, skriver på det sociale medie Twitter, at to af hans partifæller blev dræbt i et valglokale i provinsen Malatya i den østlige del af landet.
Den ene af de dræbte var valgmedarbejder, mens den anden var observatør for Lykkepartiet.
De skal være blevet dræbt i et slagsmål mellem tilhængere af forskellige politiske partier.
En person blev stukket med kniv i Istanbul, hvor det kom til voldelige sammenstød mellem politiske kandidater fra forskellige partier.
Lidt over 57 millioner indbyggere kan stemme ved lokalvalgene, hvor der vælges borgmestre og andre lokale ledere.
Et klart billede af valgets udfald ventes natten til mandag.
/ritzau/ReutersFacebookTwitterKopier linkEmner:Recep Tayyip Erdoğan (politiker)|Tyrkiet|Istanbul|Valg og folkeafstemninger|Twitter




https://www.dr.dk/sporten/fodbold/superliga/randers-faelder-aab-efter-staerk-anden-halvleg

SuperligaRanders fælder AaB efter stærk anden halvlegRanders FC vandt søndag 2-1 over AaB i Aalborg, og holdet overtager dermed førstepladsen i nedrykningspuljen.
31.
mar.
2019 kl.
16.
29Bemærk: artiklen er mere end 30 dage gammelLæs opRanders FC vandt søndag 2-1 over AaB i Aalborg i Superligaens 27.
spillerunde, og dermed overhaler Randers AaB i nedrykningsgruppe 2.
Resultatet betyder, at Randers ligger på førstepladsen i gruppen med 37 point, og at AaB falder ned på andenpladsen med 36 point.
Begge hold ligger i sikker afstand til gruppens to andre hold, Hobro og Vendsyssel, der har henholdsvis 22 og 23 point.
Det afgørende mål var et selvmål af AaB's midterforsvarer Kasper Pedersen, der efter 54 minutter snittede bolden i eget mål efter et hjørnespark.
Randers FC's Saba Lobjanidze har scoret til 2-1 på hjørnespark.
Kort før havde Randers-angriber Saba Lobjanidze udlignet, da han trak ind i feltet og sparkede bolden over i det modsatte hjørne.
Randers kom ellers tidligt bagud, da AaB's kantspiller Frederik Børsting driblede ind i feltet og scorede efter bare tre minutter.
AaB startede da også bedst, og nordjyderne dominerede det meste af første halvleg.
Særligt Frederik Børsting og angriberen Wessam Abou Ali var involveret i flere angreb, men nordjyderne formåede ikke at udbygge føringen.
Efter pausen kom Randers bedre med, og på kort tid vendte randrusianerne kampen.
AaB's Frederik Børsting gjordet til til 1-0 for nordjyderne efter blot tre minutter.
Først da Saba Lobjanidze udlignede i det 47.
minut, og så da Kasper Pedersen syv minutter senere ramte bolden uheldigt og lavede selvmål.
AaB forsøgte at presse på for at få en scoring, og i dommerens tillægstid fik Randers også en mand smidt ud, da Kevin Conboy fik sin anden advarsel.
Men selv om nordjyderne ramte træværket to gange i tillægstiden, formåede de ikke at udligne.
/ritzau/FacebookTwitterKopier linkEmner:AaB|Randers|Fodbold|Randers FC|Jylland




https://www.dr.dk/nyheder/penge/utrolig-optur-danske-aktier-har-indhentet-det-tabte-fra-raedselsaaret-2018

PengeUtrolig optur for danske aktier: Har indhentet det tabte fra rædselsåret 2018På bare tre måneder har danske aktier opnået et afkast på 14,1 procent.
(Arkivfoto).
Markedet i Danmark følger de amerikanske aktier, der fredag den bedste start på året siden 1998.
Af Signe Mai Vilsbøll31.
mar.
2019 kl.
16.
29Bemærk: artiklen er mere end 30 dage gammelLæs opHele verdens aktiemarkeder sluttede sidste år med en stor nedtur, men de røde tal er i 2019 blevet erstattet af stigninger, der gør årets begyndelse til en bemærkelsesværdig kursfest.
Til trods for sløje vækstudsigter har det danske aktiemarked lukket første kvartal med et afkast på hele 14,1 procent for de toneangivende aktier i C25-indekset.
Investorerne har dermed genvundet det tabte fra rædselsåret 2018, påpeger aktieanalysechef Sydbank, Jacob Pedersen, der kalder det et særtilfælde:- Det har været en fantastisk start på året.
Afkastet er helt utroligt meget højere, end vi er vant til at se, lyder det fra aktieanalysechefen.
Markedet i Danmark følger de amerikanske aktier, der fredag noterede den bedste start på året siden 1998.
Første kvartals afkast er ifølge Sydbanks tal det højeste, der er set i næsten tyve år, hvis vi ser bort fra første kvartal af 2015, hvor den dominerende Novo Nordisk-aktie fik det toneangivende C20-indeks til at stige markant.
Novo Nordisk-aktien steg dengang med omkring 40 procent i første kvartal, og det gav et samlet afkast på mere end 28 procent.
Højt afkast er paradoksaltIfølge Jacob Pedersen fra Sydbank er aktiefesten i årets første kvartal hjulpet af, at Den Amerikanske Centralbank har ændret strategi og udelukket renteforhøjelser i 2019.
Ligesom optimismen omkring en løsning på handelskrigen mellem USA og Kina, har det været med til at fjerne en stor usikkerhed på markedet, og med nedturen på aktiemarkedet i 2018 in mente er afkastet steget.
- En nedtur som den, vi så i 2018, fordrer en modreaktion, og der har de positive meldinger fra de to lejre i handelskrigen været godt nyt for investorerne.
De har været meget nervøse for, at en handelskrig ville få betydning for virksomhedernes indtjening, lyder det fra Jacob Pedersen, der ellers ser afkastet i første kvartal som lidt af et paradoks:- Nøgletal for arbejdsløshed, forbrugertillid og erhvervstillid har indikeret, at økonomierne er på vej ned i et væsentligt lavere tempo, der gør det sværere for virksomhederne at tjene penge.
I det lys er det bemærkelsesværdigt, at aktierne er steget så meget.
Markedet vil opleve udsvingPå det danske marked har selskaber som blandt andre GN Store Nord leveret et godt afkast, og mange aktier ligger på tocifrede procentstigninger, fordi investorerne er overbeviste om, at det er i virksomheder inden for industrier, hvor det også fremover er muligt at tjene penge.
Læs også:Sidste dag på børsen: '2018 har absolut været et af de dårligste år for danske aktier'Med en ny regnskabsæson forude venter en afklaring af, om virksomhederne på kort sigt kan fortsætte med at levere varen, eller om skuffende regnskaber vil gå ud over optimismen hos investorerne i sådan en grad, at det giver udsving på aktiemarkedet.
Jacob Pedersen forventer en negativ udvikling:- Jeg er overbevist om, at 2019 bliver et år med store udsving på aktiemarkedet.
Jeg frygter en reaktion i nedadgående retning, fordi virksomhederne kan få svært ved at leve op til de forventninger, investorerne har til dem efter de her kursstigninger.
Der bliver afregnet ved kasse ét, hvis der er skuffelser, siger aktieanalysechefen.
Hvordan ser det ud for dem, der overvejer at købe aktier nu?
- De skal være klar over, at aktierne ikke kommer til at give det afkast, som man har været vant til.
Vi har haft en god start på året, men jeg tror ikke, at det er usandsynligt, at vi vil se et lavt encifret afkast, når vi kigger fremad.
FacebookTwitterKopier linkEmner:Økonomi|Sydbank|Virksomhedsøkonomi|USA|Jacob Pedersen (analytiker)




https://www.dr.dk/nyheder/indland/overgravet-kabel-bremser-togtrafikken-paa-fyn-og-sjaelland

IndlandOvergravet kabel bremser togtrafikken på Fyn og SjællandTogene har holdt stille, mens Banedanmark har forsøgt at finde fejlen.
Togbusser er blevet indsat.
Det vides endnu ikke, hvornår togene kan køre igen (arkivfoto).
Af Anton Lind31.
mar.
2019 kl.
18.
31 | opdateret 31.
mar.
2019 kl.
19.
26Bemærk: artiklen er mere end 30 dage gammelLæs opEt overgravet kabel i nærheden af Ringsted Station har tvunget togene til at holde stille på flere ruter på Fyn og Sjælland.
Togene er dog så småt begyndt at køre igen, oplyser DSB på sin hjemmeside.
TIdligere kørte der ikke tog mellem Høje Taastrup og Odense, Høje Taastrup og Kalundborg samt Høje Taastrup og Næstved.
- Der er et kabel, som er blevet overgravet i forbindelse med noget sporarbejde, sagde pressevagten ifølge Ritzau.
- Vi opdaterer DSB.
dk og på Rejseplanen så snart, der er nyt, lød det.
Kort før klokken 19 kunne DSB så oplyse på sin hjemmeside, at der er indsat supplerende togbusser direkte mellem Høje Taastrup og Odense samt i den modsatte retning, og at de allerede var på plads.
Lidt efter klokken 19 kan DSB så oplyse, at togene så småt kører igen, men at det vil være med store forsinkelser og aflysninger.
Risiko for strejke mandagI forvejen skal rejsende forberede sig på, at der kan komme forsinkelser mandag.
En gruppe medarbejdere har sendt en anonym pressemeddelse til Ekstra Bladet, hvori de varsler strejke.
Det sker på baggrund af uenigheder om løn og afskedigelse af tillidsfolk.
Derfor har DSB opfordret passagerer til at stå tidligere op mandag morgen.
Det er dog stadig uvist, om det overgravede kabel vil påvirke trafikken mandag.
FacebookTwitterKopier linkEmner:DSB|Ekstra Bladet|Taastrup|Sjælland|Togtrafik




https://www.dr.dk/sporten/fodbold/superliga/minut-minut-fck-vinder-over-esbjerg-trods-en-mand-i-undertal






https://www.dr.dk/nyheder/indland/video-opsigtsvaekkende-udsigtstaarn-er-nu-aabent-alle

IndlandVIDEO Opsigtsvækkende udsigtstårn er nu åbent for alle'Skovtårnet' nær Gisselfeld Kloster er Sjællands højest tilgængelige punkt med sine 140 meter over havoverfladen.
Af Tobias Sydradal31.
mar.
2019 kl.
15.
41Bemærk: artiklen er mere end 30 dage gammelLæs opMens søndagshimlen har været blå og åben for alle, så har den været særligt tilgængelig på Sydsjælland.
Her kunne man nemlig for første gang vandre 45 meter op i forårsluften.
For i dag åbnede'Skovtårnet' nær Gisselfeld Kloster for offentligheden.
Det timeglasformede tårn er naturoplevelsesparken Camp Adventures nye attraktion, som de regner med vil tiltrække turister fra hele verden.
Ifølge Camp Adventure så befinder tårnets øverste platform sig 140 meter over havets overflade, hvilket gør det til det højest tilgængelige punkt på hele Sjælland.
Tryk på videoen i toppen af artiklen, og kom med en tur op i tårnet.
FacebookTwitterKopier linkEmner:Sjælland




https://www.dr.dk/sporten/haandbold/kvindeligaen/team-esbjerg-kom-tilbage-paa-sporet-mod-aarhus-united

KvindeligaenTeam Esbjerg kom tilbage på sporet mod Aarhus UnitedTeam Esbjerg førte i stort set hele kampen og vandt komfortabelt over Aarhus United i håndboldslutspil.
Estavana Polman og Team Esbjeg havde ingen problemer med at besejre Aarhus United.
31.
mar.
2019 kl.
16.
53Bemærk: artiklen er mere end 30 dage gammelLæs opEfter at have tabt den første kamp i kvindernes håndboldslutspil kom Team Esbjerg søndag på tavlen med en sejr i hjemmekampen mod Aarhus United, der blev besejret med 37-30.
Team Esbjerg, der havde to point med fra grundspillet, er oppe på fire point og topper dermed den tætte gruppe 2, mens Aarhus har to point.
Senere søndag sejrede Herning-Ikast på hjemmebane med 23-22 over Viborg HK, og dermed har de to klubber henholdsvis tre og to point.
I en målrig første halvleg førte Esbjerg stort hele tiden, men det lykkedes aldrig at slå et stort hul, og pauseføringen lød på 19-17.
Herning-Ikast og Louise Burgaard slog søndag Viborg.
Sådan fortsatte billedet efter pausen, og det trak for alvor op til vestjysk sejr, da det første forspring på fem mål blev en realitet ved stillingen 28-23.
Aarhus kunne da heller ikke nå at gøre opgøret spændende, og dermed kom holdet ned på jorden efter den indledende slutspilssejr over Herning-Ikast.
Sidstnævnte fik søndag revancheret sig med en sejr over Viborg, og her var opgøret meget mere tæt.
Ganske vist førte Herning-Ikast i stort set hele kampen, men Viborg blev ved med at bide sig fast i haserne på hjemmeholdet.
I slutfasen var Viborg flere gange kun bagud med et mål, men Herning fik altså kørt den knebne sejr hjem.
/ritzau/FacebookTwitterKopier linkEmner:Team Esbjerg|Aarhus United|Herning|Aarhus|Håndbold




https://www.dr.dk/nyheder/indland/bandemedlem-risikerer-straf-rab-og-tatovering

IndlandBandemedlem risikerer straf for råb og tatoveringKøbenhavns Byret skal tage stilling til sag fra Vestre Fængsel.
31.
mar.
2019 kl.
16.
27Bemærk: artiklen er mere end 30 dage gammelLæs opNår borgere går rundt med for meget tøj og udstyr på, vil politiet nogle gange gribe ind.
Et tildækket ansigt kan give en bøde.
Men også når en kropsdel vises frem for andre og ikke skjules, skrider myndighederne i visse tilfælde ind.
I den kommende uge skal Københavns Byret således vurdere en episode fra Vestre Fængsel, hvor en indsat gik rundt uden at dække sit højre knæ til.
Manden er knyttet til banden Loyal To Familia.
Den 4.
september sidste år blev banden foreløbig forbudt af Københavns Politi.
I de følgende dage forsøgte manden bag fængsels mure imidlertid at holde liv i banden, hedder det i et anklageskrift.
To dage efter forbuddet var den 25-årige på gårdtur sammen med andre varetægtsfængslede.
Han råbte "LTF forever - forever LTF".
Dette er en parole, som bruges af Loyal To Familia, og dermed blev straffeloven overtrådt, påstås det.
Samme mand har en tatovering på højre knæ.
Den viser et symbol for LTF.
Fængselsbetjentene forlangte, at han dækkede knæet til, men han nægtede.
Og dermed brød han igen loven, hævdes det.
Begge handlinger var et forsøg på at videreføre banden, påstår anklagemyndigheden, som i et retsmøde på torsdag vil kræve den 25-årige idømt fængsel.
Oveni risikerer han at få et forbud mod at opholde sig flere steder i kongeriget.
Det gælder bestemte områder i Fredericia, Køge, Hillerød, Nivå og Nørrebro i København, hvor LTF har holdt til.
Det historiske forbud mod LTF har også ført til andre straffesager, hvor medlemmer anklages for at vise bandens symboler.
I Københavns Byret blev en 35-årig mand tidligere i marts idømt ubetinget fængsel i 40 dage.
Årsagen var, at han en sen aften på Blågårds Plads i København gik rundt med en sort kasket med et hvidt F.
Dette er et kendetegn for banden, fastslog retten.
Desuden er Retten i Helsingør ved at tage stilling til, om tre mænd i Nivå Centeret brugte "karakteristiske håndtegn" for LTF og var iført tøj med kendetegnet F.
For tiden er politiets forbud til bedømmelse i en omfattende retssag.
Her er spørgsmålet, om forbuddet stemmer med grundlovens betingelser, og om LTF overhovedet er en forening.
I et retsmøde er det kommet frem, at LTF er svundet ind.
For tiden har politiet registreret cirka 100 som tilknyttet banden.
På et tidspunkt var der 260 medlemmer.
/ritzau/ FacebookTwitterKopier link




https://www.dr.dk/nyheder/kultur/film/ny-tendens-hoejgravide-standuppere-indtager-scenen-og-de-finder-sig-ikke-i-noget

BingeSe temaFilm og serierNy tendens: Højgravide standuppere indtager scenen - og de finder sig ikke i noget pis!
Nu er kvindelige komikere ikke længere nødt til at spille efter de uskrevne regler for standup, der i høj grad er etableret af mænd.
Ali Wong fortæller, hvordan hun hele tiden kommer til at score hjemløse, fordi hun tror, det er hipstere, men får et chok, når de efter sex vil sættes af på bænken i den lokale park: 'Åh nej, ikke igen'.
(© Ken Woroner/Netflix)Af Kasper Lundberg31.
mar.
2019 kl.
18.
31Bemærk: artiklen er mere end 30 dage gammelLæs opDet er vildt, at vi inden for de seneste to års tid har fået adskillige eksempler på store, etablerede komikernavne, der har optrådt højgravide på scenen.
For det er på mange måder den ultimative trippelstreg under det facit, at kvinderne ikke længere er nødt til at spille efter de (uskrevne) regler for standup, der i høj grad er etableret af mænd.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Der har altid været kvindelige, succesfulde standuppere, men man har altid haft følelsen af, at de var undtagelsen, der bekræftede reglen.
Og de dygtigste, som Ellen DeGeneres, Joan Rivers og Roseanne Bar, har unægteligt vendt deres køn til en fordel og gjort dem umulige at ignorere.
Men både i USA og herhjemme har de kvindelige standuppere indtil de seneste år stukket ud som sorte svaner.
Nu er vi nået så langt, at man kan optræde gravid, uden det overskrider nogen grænser i sig selv.
I det nye show 'Growing' bruger Amy Schumer sin synlige graviditet til at motivere et ret betydningsfuldt skifte i sin comedy væk fra singlelivet og 'Mostly Sex Stuff', som hendes gennembrudsshow hed.
Nu kommer vi helt i detaljer med kropslige tabuer, ikke mindst de uciviliserede sider af graviditeten: 'Jeg skulle have googlet 'graviditet'.
Det er ikke som i filmene.
Jeg kaster jo 'Exorcisten'-meget op hver dag', som hun siger i 'Growing'.
Her er de tre bedste eksempler på komikere, der har optrådt højgravide.
1Amy Schumer: 'Growing'- Jeg har altid elsket Schumer, mest for hendes skamløse konfrontationer med kropslige tabuer med udgangspunkt i egen krop, skriver Kasper Lundberg.
(© Netflix)Det er, som om graviditeten har revitaliseret Schumers comedy.
Hun har nogle af sine stærkeste og mest introspektive bits meget længe og får endda sneget en elegant passage ind om sin mands Aspergers-diagnose.
Hun fortæller virkelig sjovt og af-tabuiserende om, hvordan det faktisk var alle hans symptomer, hun forelskede sig i, og om, hvordan de træner naturlige smil til deres bryllupsbilleder.
Jeg har altid elsket Schumer, mest for hendes skamløse konfrontationer med kropslige tabuer med udgangspunkt i egen krop.
Og i 'Growing' tager hun livtag med alt fra svampeinfektioner og morens enorme kønsbehåring til kvælningsporno og besvær med at holde på afføring under en graviditet.
Den passage, jeg grinede allermest af, var en bit om dickpics, hvor hun spekulerer på, om trangen til at sende dem er en slags revanche for teenagerens skam over uønskede rejsninger.
Det er et oprigtigt interessant psykologisk bud på den ekstreme forskel på udbud og efterspørgsel.
Og det leder hende til den virkelig sjove og tankevækkende konklusion, at modsvaret ikke er et vagpic, men et tampic - altså et billede af en blodfyldt tampon.
2Natasha Leggero: 'The Honeymoon Special''The Honeymoon Special' er et virkelig sjovt koncept, hvor Natasha Leggero og hendes mand, Moshe Kasher (der også er etableret komiker), optræder en halv time hver for sig og en halv time sammen til sidst.
(© Netflix)'The Honeymoon Special' er et virkelig sjovt koncept, hvor Natasha Leggero og hendes mand, Moshe Kasher (der også er etableret komiker), optræder en halv time hver for sig og en halv time sammen til sidst.
Leggero møder publikums applaus over hendes store og flotte gravide mave med et iskoldt: 'Slap lige af med klappene, jeg kan stadig nå at abortere'.
Snarere end et tungt åg bærer Leggero sin graviditet som et magtfuldt tegn på kvindelig dominans.
Fra hendes udsagn om, at det nok er bedst, at hun går på først, som den mest berømte i parret, til når hun hånligt langer ud efter en ivrig computerspiller i publikum: 'Ved du godt, at da Napoleon var i din alder, havde han besejret det meste af Europa?
'.
Fornærmelsen rammer ikke hende selv, for hun er jo tydeligvis i gang med at begå et mirakel i sin livmoder.
3Ali Wong: 'Baby Cobra' og 'Hard Knock Wife'Ali Wong har optrådt med et standup-show under begge sine graviditeter - begge i tredje trimester.
(© Alex Crick/Netflix)Det kan godt være, at der nu er flere komikere, der har optrådt med store, gravide maver.
Men der er kun én, der har gjort det med to forskellige shows og to forskellige graviditeter.
Begge gange i sidste trimester.
Ali Wong var ikke rigtig kendt uden for standup-miljøet, før hun blev et popkulturelt fænomen med sit gennembrudsshow 'Baby Cobra'.
Her var hun syv en halv måned henne og ligner, at hun er ved at eksplodere.
Men hun laver et af de sjoveste, mest effektive og beskidte shows i standup-historien.
Det er vidunderligt befriende og grænseoverskridende at høre en højgravid kvinde joke om, hvordan sex med mænd uden hår er som at knalde med en delfin.
Og hvordan hun hele tiden kommer til at score hjemløse, fordi hun tror, det er hipstere, men så får et chok, når de efter sex vil sættes af på bænken i den lokale park: 'Åh nej, ikke igen'.
Alle tre shows kan ses på Netflix.
Læs også:Melvin er Danmarks mest hypede komiker.
Nu har han fået sin egen tv-serieFacebookTwitterKopier linkEmner:Amy Schumer (komiker)|Ellen DeGeneres (skuespiller)|Graviditet og fødsel|Humor|USA




https://www.dr.dk/sporten/fodbold/superliga/minut-minut-lobjanidzes-dobbeltscoring-sikrede-randers-sejren






https://www.dr.dk/mitliv/vibeke-skiftede-pendlerlivet-ud-med-stille-morgener-i-spanien-nu-foeles-hverdagen-naesten-som

På jobeventyr i udlandetSe temaMit LivVibeke skiftede pendlerlivet ud med stille morgener i Spanien: 'Nu føles hverdagen næsten som en ferie'- Jeg havde den rigtige uddannelse, men det forkerte job, siger 29-årige Vibeke Sørensen.
Af Palle Herløv og Signe Heiredal (grafik)31.
mar.
2019 kl.
15.
41Læs opNår 29-årige Vibeke Sørensen vågner om morgenen, er det næsten med en følelse af at være på ferie, selv om det er en helt almindelig hverdag.
Hun kan nemlig gå ud på en terrasse og nyde sin morgenmad med udsigt over havet og en lille klippeø.
Bagefter sætter hun sig ind i sin Hyundai 1000 og kører gennem en vagtbemandet gitterport til sit lejlighedskompleks og ud til grøntsagsmarkerne omkring Águilas i Spanien, hvor arbejdet venter.
Jeg lavede præcis, hvad jeg havde drømt om, da jeg begyndte på uddannelsen til translatør, men jeg kunne mærke, at der skulle ske noget andet i mit liv.
For bare et år siden havde hun siddet i et stressende morgentog fra Aarhus til Vejle og håbet, at hun nåede busforbindelsen videre, så hun kunne møde ind på kontoret til tiden.
Går man flere år tilbage, sad hun hjemme i Viby og arbejdede som selvstændig med at oversætte tekster fra dansk til spansk - og fra spansk til dansk.
- Jeg kedede mig simpelthen!
Jeg lavede præcis, hvad jeg havde drømt om, da jeg begyndte på uddannelsen til translatør, men jeg kunne mærke, at der skulle ske noget andet i mit liv, siger Vibeke.
Hun havde brug for at møde mennesker og nye udfordringer i stedet for at sidde plantet bag en computerskærm hele dagen og fordybe sig i markedsføringsmateriale, varekataloger, brochurer, brugsvejledninger, EU-forordninger og vedtægter.
Hun søgte derfor et job som sourcing manager hos Vejle-firmaet Northern, der importerer grøntsager til danske dagligvarebutikker.
Northern havde brug for en dansk medarbejder i Spanien, der kunne fungere som bindeled mellem virksomheden og lokale grøntsagsavlere.
Vibeke havde ingen baggrund inden for branchen, men hun kendte sproget og kulturen, og hun vidste, at hun havde gode muligheder for at skabe et liv ved siden af jobbet.
Hun havde ingen kæreste eller børn, så hun var ikke bundet til noget derhjemme.
Det hele gav mening.
Risikoen var minimal.
På jobeventyr i udlandetMange unge rusker op i hverdagen og tager på eventyr i udlandet.
Har man viljen, kan man som regel gøre alvor af sin udlængsel og rejselyst, uanset hvilken branche man arbejder i.
Nogle vender hjem igen.
Andre gør ikke.
DR Mit Liv har mødt tre, der fortæller, hvor let det er at rykke livet til udlandet.
Her er deres historier.
Så hun søgte og fik jobbet med start i januar 2018, og i september blev hun udstationeret i Águilas med en foreløbig kontrakt på minimum to år.
- Jeg har altid drømt om at bo i et andet land, og jeg elsker det spanske sprog og kultur, så det her job var skræddersyet til mig, siger hun.
Vibeke tog til Spanien i foråret, hvor hun kørte rundt på egen hånd og kiggede på nogle områder, hun havde lyst til at bo i.
Valget faldt på Águilas, hvor mange af samarbejdsparterne er placeret.
I storbyer som Barcelona, Madrid og Valencia følte hun, det ville blive sværere at komme udefra og skabe gode relationer og komme tæt på de mennesker, hun skulle ses med professionelt og privat.
Hun fandt en lejlighed på et boligselskabs hjemmeside, da hun kom hjem fra sin rundtur.
Hun havde derfor ikke været i den, da hun flyttede ind i starten af september.
Lejligheden ligger i et kompleks, hvor en del spaniere har feriebolig, og det svinger meget, hvor mange mennesker der kommer og går afhængig af årstiden.
Her er to værelser, stue, køkken og badeværelse fordelt over 90 kvadratmeter, og der er pool på terrassen.
Vibeke planlægger selv sine arbejdsdage.
Nogle dage kører hun ud og besøger producenterne og forhandler priser, tjekker vareprøver og plejer vigtige relationer.
Gummistøvlerne er fast inventar i bilen, så hun er forberedt på lidt af hvert.
Andre dage arbejder hun fra hjemmekontoret med administrative ting som at lægge ordrer ind og besvare mails.
Hvis hun har brug for et afbræk, kan hun nyde solen på terrassen, ved poolen eller tage et smut ind til byen, der ligger nogle kilometer fra lejlighedskomplekset.
Her er cafeer og restauranter, hvor menukortene er spækket med fiske- og skaldyrsretter, som man tit ser det særligt i havnebyer som Águilas.
- Jeg har stadig den der følelse af, at jeg er på ferie, når jeg holder fri.
Det er ret fantastisk at leve i de her lidt eksotiske omgivelser, så følelsen hænger nok ved noget tid endnu, siger hun.
Her i slutningen af marts er der typisk et sted mellem 15 og 18 grader, og det har regnet en smule på det seneste.
Træls for menneskene, men godt for grøntsagerne.
Danmark er kun tre timer vækVibeke har perioder, hvor hun savner vennerne og familien, men hun har været hjemme på besøg hos dem, og de har besøgt hende.
Det tager ikke længere tid at flyve til Spanien fra Danmark, end det eksempelvis tager at køre i bil fra København til Nordjylland.
Flyvetiden er tre timer mellem Billund og Alicante.
Og ellers er folk aldrig længere væk end et opkald eller en samtale over Messenger.
Hun har svært ved at finde et godt argument for at vende hjem igen, når kontrakten udløber.
- Som jeg har det lige nu, håber jeg på at blive her i lang tid.
Jeg er efterhånden faldet godt på plads, jeg har vænnet mig til, at de holder siesta i to-tre timer midt på dagen, hvor alting lukker ned, og at nogle restauranter først åbner for aftensmad kl.
21, siger Vibeke.
- Og så er jeg begyndt at gå til dans - moderne, salsa, hiphop og så videre.
Både fordi det er sjovt, men også for at vise over for andre i lokalområdet at jeg ikke bare er hende der danskeren på en hurtig gennemfart.
Jeg vil faktisk det her.
Det er ikke altid nemt at finde nye venner som voksen, men dansen har udvidet Vibekes netværk og på mange måder gjort det nemmere for hende at finde en fast rytme i hverdagen.
Hun føler sig ikke ensom.
Hvis kontrakten ikke bliver forlænget, så hun skal hjem til Danmark, ved hun ikke, hvad hun helst vil, men hun har heller ikke det store behov for at vide det lige nu.
- Jeg tager det, som det kommer.
Jeg har ingen plan for fremtiden, der rækker ud over mit ophold her.
Heller ikke når det kommer til det med at stifte familie og så videre.
Det sker, når det sker.
Jeg kan godt lide at handle spontant, og det er fedt at vide, at der ikke er noget, som holder mig tilbage fra at forfølge en idé, hvis jeg pludselig vil noget helt andet.
Om Vibeke Sørensen:•Vibeke er 29 år og kommer oprindeligt fra Skive.
•Uddannet i 2017 fra handelshøjskolen og Aarhus Universitet med en bachelor i spansk og virksomhedskommunikation og en kandidat inden for handel, spansk kultur og sprog.
•Arbejdede i tre år selvstændigt som tolk og translatør.
•Allerede som 16-årig boede hun i en periode alene i Argentina, og senere arbejdede hun i tre år på et hotel i Geilo i Norge mellem sin bachelor og kandidat.
•Siden januar 2018 har hun arbejdet for Northern A/S, der importerer grøntsager til danske dagligvarebutikker.
I september blev hun udstationeret i Águilas i Spanien.
Foreløbig i minimum to år.
FacebookTwitterKopier linkEmner:Spanien|Jylland|Norge|Uddannelse|Erhverv




https://www.dr.dk/nyheder/kultur/film/baaare-aergerligt-sonnyboy-den-eneste-ene-fylder-20-aar-og-er-stadig-lige-saa

Film og serierBaaare ærgerligt, Sonnyboy!
'Den eneste ene' fylder 20 år - og er stadig lige så sjovSusanne Biers store gennembrud fik os til at skrige af grin - og ændrede dansk film for altid.
© Ole Kragh-Jacobsen/Nordisk Film/DRAf Christian Mejdahl Buhl, Marie Ravn Nielsen og Oliver Seppo (grafik)31.
mar.
2019 kl.
15.
02Læs op- Baaare ærgerligt, Sonnyboy!
- Jamen så fuck fuck da.
- Hvis I to var Ludo-brikker, ville I så være slået hjem nu?
1.
april er det præcis 20 år siden, at en af de mest populære danske film i nyere tid havde premiere.
Mere end 840.
000 danskere indløste billet til Susanne Biers helt store gennembrudsfilm 'Den eneste ene', der ikke alene bød på en romantisk fortælling mellem køkkenmontøren Niller og dermatologen Sus, der skulle have et nyt køkken.
Filmen blev også ikonisk på grund af sin lange perlerække af uforglemmelige citater, sit iørefaldende soundtrack, der solgte fem gange platin, og ikke mindst på grund af den senere verdensstjerne Sidse Babett Knudsens gennembrud.
For at fejre en af dansk films største succeser har vi spurgt en række folk, der alle har en relation til 'Den eneste ene', om, hvad der gjorde filmen til sådan en succes, og hvordan den påvirkede dansk film fremadrettet.
Sidse Babett KnudsenSkuespillerSidse Babett Knudsen modtog både en Bodil- og en Robert-statuette for sin hovedrolle som Sus og blev takket være 'Den eneste ene' en af landets mest populære skuespillere.
Hun har siden haft en glorværdig karriere, der blandt andet har budt på en hovedrolle i dramaserien 'Borgen' og medvirken i udenlandske film- og tv-produktioner som 'Inferno', hvor hun spillede over for Tom Hanks, og HBO-serien 'Westworld'.
- Da 'Den eneste ene' udkom, var det moderne at 'smide genren væk' og lave dogmefilm.
Så kom vi med den her meget stilrene romantiske komedie, som normalt er svær at få til at fungere.
Men det gjorde den her.
Da jeg så den endelige version, kan jeg huske, at jeg tænkte 'det er fandeme godt gået'.
Jeg kunne se, at Susanne virkelig vidste, hvad hun ville, og at hun vidste, hvad hun lavede.
- Folk var simpelthen så glade for filmen, og det er normalt en værdi i filmverdenen, man måske ikke snakker så meget om.
Man fokuserer mere på, 'hvad en film kan', og 'om den har sat gang i en debat'.
Men det er også en værdi at kunne røre folk, så det betød meget for mig, at den kunne dét.
- Jeg blev pludselig genkendt på gaden, fordi så mange så filmen, og den dag i dag møder jeg også unge piger, som siger, at deres mødre har set den.
Den kommer altid til at følge mig.
Den har formet min karriere på samme måde, som 'Borgen' gjorde det senere.
- Det var skideskægt at spille rollen som Sus.
En af forcerne ved filmen var, at den var fantasifuldt castet.
Jeg kan huske, at vi oprindeligt var forundrede over rollefordelingen.
Det oplagte havde jo været, at Sofie (Gråbøl) skulle spille Sus.
Men hun skulle i stedet spille den fuldstændigt hjælpeløse Mulle.
Og Paprika skulle være den her nuttede Stella – sådan havde man heller ikke set hende før.
Og jeg selv skulle være 'drømmepigen' – hvilket jeg heller aldrig havde troet, jeg skulle være.
- Min yndlingsreplik i filmen er 'meget mærkeligt firma'.
Jeg synes, den var rigtig sjov at sige, og den passede godt til min humor på det tidspunkt.
Susanne BierInstruktørSusanne Bier brød for alvor igennem i 1999 med 'Den eneste ene', som hun lavede i et tæt samarbejde med manuskriptforfatteren Kim Fupz Aakeson.
Siden har hun markeret sig som en af Danmarks mest succesfulde filminstruktører og har blandt andet modtaget både en Oscar- og en Emmy-statuette.
- 'Den eneste ene' har betydet helt vildt meget for mig.
Dels var den jo en kæmpe succes, og dels var det simpelthen glæden ved at lave noget, som mange mennesker holdt af.
Jeg husker for eksempel at gå forbi en skolegård, hvor en hel masse unger råbte 'Bare ærgerligt, Sonnyboy' efter mig.
Den har en stor plads i mit hjerte, og jeg er meget stolt af den.
- Der var en fantastisk god stemning på settet, men alle var også lidt nervøse.
For på det tidspunkt havde ingen lavet danske komedier i årevis.
Alle var sådan lidt: 'Brækker vi nu alle halsen på det her?
' Men det var ikke nødvendigvis en dårlig, kreativ energi – tværtimod.
- Jeg er blevet kontaktet mange gange om at lave en toer.
Men hverken Kim Fupz Aakeson eller jeg har haft oplagte ideer til en fortsættelse, og det skal nok komme fra os, hvis det skal blive til noget.
Jeg vil dog ikke udelukke det, men indtil lynet slår ned i os, kommer det nok ikke til at ske.
SzhirleySangerindeSzhirley lagde med Jonas Winge Leisner vokal til det vel nok største hit fra soundtracket til 'Den eneste ene', nemlig 'Don't Look for Love'.
Szhirley var også en del af musicalopsætningen af filmen i 2005.
Siden har hun udgivet masser af musik i eget navn og spillet skuespil.
Hun kan hen over sommeren opleves live som en del af Den Gale Pose.
Szhirley & Jonas Winge Leisner - Don't Look For Love- Jeg kom med ombord, fordi Jesper Winge Leisner havde hørt mig synge.
Jeg havde min egen plade ude, og så var jeg jo også på turné med Den Gale Pose dengang.
Og der tænkte han: 'Jeg kan sgu godt lide den stemme, så hun skal med'.
- 'Don't Look for Love' var jo et gigahit, og det var fantastisk for soundtracket, at det blev en kæmpe landeplage ligesom filmen.
Det banede da også vejen for mig til at nå bredere ud.
- Det var slet ikke meningen, at 'Don't Look for Love' skulle være titelsangen.
Egentlig skulle det have været Thomas Helmigs nummer.
Vi indspillede alle sangene i studiet samtidig, og der var sådan en god stemning.
Man kunne bare mærke, at det ville blive godt.
- Jeg tror, at Jonas og jeg har været ude at spille 'Don't Look for Love' mindst én gang om året siden.
Det er smukt at se, hvad sangen har betydet for så mange mennesker – og endda så mange år efter.
Det giver mig virkelig et smil på læben.
- Men når man har sunget en sang så meget, så kan man godt få nok.
Altså, jeg har på ingen måde noget imod den, men personligt er jeg klart vildest med 'I Close My Eyes and Think of You', som jeg sang sammen med Daniel.
Den sang gør stadig noget ved mig.
(© Ole Kragh-Jacobsen)Sarah Iben AlmbjergFilmredaktør på BerlingskeSarah Iben Almbjerg er uddannet journalist og har siden 2016 været ansat på Berlingske.
Tidligere har hun været kulturredaktør på Radio24syv og TV2 News.
(© Ole Kragh-Jacobsen)- 'Den eneste ene' markerede noget helt nyt i dansk film.
Der var nemlig ikke så meget prestige i at lave komedier i Danmark på det tidspunkt.
Men 'Den eneste ene' ramte ind i et moderne og rapt filmsprog og var virkelig sjov.
Jeg tror, jeg stadig kan citere fire eller fem replikker, og jeg har altså ikke set den siden premieren.
Hvor mange film kan man lige dét med?
Meget få.
- Det var sådan en film, man anbefalede sin familie og sine venner at se.
Der opstod en word of mouth-effekt, og det drev folk ind at se den.
Det var en bred film, som alle kunne forholde sig til uanset alder og køn.
- Filmen var også med til at lancere nogle nye ansigter i dansk film.
Eksempelvis var Sidse Babett Knudsen relativt ukendt inden filmen, ligesom Susanne Bier heller ikke var det helt store navn inden.
Men filmen blev en katapult for dem begge, og det er sjovt, at de begge siden er blevet så store, at de nu har succes uden for Danmark.
- For Susanne Bier betød filmen, at hun brød igennem til det store marked.
Hun gik over og lavede noget helt andet ret hurtigt.
Hun fik vist, hun kunne løfte manus og instruktion og skuespil, der går smukt hånd i hånd i 'Den eneste ene'.
For mig er den en af hendes absolut stærkeste film.
(© Ole Kragh-Jacobsen)Henning StormSalgsdirektør i HTH fra 1989-2004Henning Storm var salgsdirektør i HTH i 15 år fra 1989 til 2004, hvorefter han besad stillingen som administrerende direktør i HTH frem til 2007.
Det var hos kæden HTH, at filmens mandlige hovedrolle, Niller, var ansat.
- Jeg blev ringet op af Jesper Winge Leisner, der bad om hjælp.
Niels Olsen og Lars Kaalund, der spiller de to køkkenmontører, vidste jo ikke noget om at montere, så de skulle klædes lidt på og have et fagsprog.
Så de kom i lære et par dage i vores butik i Lyngby og var med ude og prøve at montere, så de også kunne få jargonen med i bagagen.
- Filmen blev jo senere til en musical, og der kom Jesper Winge Leisner igen og ville gerne lave en sponsorkontrakt, så vi blev hovedsponsorer, da den blev opført i 2005.
Forestillingen spillede for 4.
000 personer per aften, og vi brugte det selvfølgelig som markedsføring.
Vi stillede Danmarks største køkken op inde i Forum.
Vi havde også selv købt to hele forestillinger, så vi havde 8.
000 ansatte og kunder inde at se den.
Men det røde køkken, vi satte op i Forum, ændrede ikke køkkensmagen i Danmark.
- Vi brugte filmen i mange markedsføringssammenhænge, og jeg er overbevist om, at den var med til at trække kunder i butikken.
Det var jo en fantastisk god historie og en populær film i hele Danmark, så det var absolut noget, vi gerne ville forbindes med.
- Køkkenmontører er ikke et erhverv, der er alment kendt, eller noget folk snakker om.
Så der kom fokus på en almindelig jobfunktion, de fleste ikke skænker mange tanker.
Så jeg tror da, det gav lidt stolthed i hele køkkenbranchen.
Lars KaalundSkuespillerLars Kaalund spillede rollen som Knud, der var kendt for sine ikoniske oneliners.
Han har siden været teaterdirektør på Østre Gasværk og intstrueret tv-serier som 'Rita' og julekalenderen 'Den anden verden'.
- Den folkelige gennemslagskraft var lidt overvældende.
Jeg tænker, dens succes skyldtes, at den formåede dét, som de britiske komedier fra den tid kunne.
Det var sådan noget feel good.
En blanding af amerikansk, engelsk og dansk komediefilm.
Det var lidt overraskende at blive 'ham fra den film', for man ved jo aldrig, hvad der hitter.
- Lige da filmen kom frem, mødte jeg mange, der sagde citater fra filmen og spurgte, om jeg kunne gentage dem.
Jeg kan da også stadig godt møde folk engang imellem, der kan mine replikker udenad.
- Jeg var meget sammen med Niels Olsen.
Det er dét, jeg husker mest fra den tid.
Vi sad ude i lastvognen og grinede og sagde vores replikker.
Vi havde det meget sjovt, og man havde en fornemmelse af, at det hele var muntert.
Men det varede ikke så længe.
Det var jo en birolle, jeg havde.
Så jeg var vel på arbejde i syv eller ti dage.
(© Ole Kragh-Jacobsen)Vanessa GouriSkuespillerVanessa Gouri spillede som fireårig rollen som Mgala, som Lizzie og Niller adopterede.
Vanessa Gouris eneste replik i filmen var 'fuck'.
I dag bor hun i Malmø, hvor hun arbejder som social- og sundhedshjælper.
- Jeg var fire år, da vi lavede den, så jeg kan ikke huske så meget af det.
Men jeg kan huske, at de behandlede mig godt.
Det har altid stået som en positiv ting i min hukommelse.
Men det er lidt ærgerligt, at jeg ikke kan huske mere.
- Det er sjovt at se sig selv som barn på film.
Det er surrealistisk.
Det var ikke noget, man tænkte over dengang.
Det kom først, da man blev ældre, at man tænkte 'Gud det er mig… og alle kan se det'.
Jeg kan godt se, at jeg har ændret mig meget, selvom jeg jo er den samme person.
- Efter 'Den eneste ene' tænkte jeg ikke rigtig på at lave flere film.
Jeg var jo et barn og tænkte, at jeg altid kunne gå ad skuespilvejen i fremtiden, hvis det var.
Men som barn ville jeg hellere hygge mig med min familie og venner og lære livet at kende fra et 'normalt' udgangspunkt i stedet for at forfølge en karriere som barnestjerne.
- Jeg tror, oplevelsen har ændret lidt på min personlighed.
Jeg er ikke så genert.
Rollen har lært mig at komme ud af min skal og snakke med folk.
Man bliver ikke så genert over noget.
Jeg prøver ting af uden at være bange, og jeg hopper ud i ting, selvom de virker fremmede for mig.
(© Ole Kragh-Jacobsen)Marianne RathjeSprogforskerMarianne Rathje forsker i unges sprog, generationssprog og sprogforandring.
Hun er seniorforsker ved Dansk Sprognævn og skriver hver uge en klumme om sprog hos Politiken.
- De her oneliners, som vi også ser i 'Den eneste ene', er med til at skabe samhørighed.
Det var mere udbredt før i tiden, hvor markedet ikke var så differentieret.
Det er efterhånden sjældent, at vi ser det samme i dag.
- Når oneliners bliver et hit, er det fordi, det et helt nyt udtryk, der vinder frem.
Og det må ikke blive for specifikt.
Det skal kunne bruges i forskellige sammenhænge.
Og når man så bruger dem, positionerer man sig jo samtidig som en af dem, som kender oprindelsen af udtrykket.
- Man skal dog også passe på.
Nu er 'Den eneste ene' alligevel 20 år gammel, så hvis jeg siger 'Bare ærgerligt, Sonnyboy' til mine studerende, så vil de måske ikke ane, hvad jeg snakker om.
Der er meget tid i det.
- Når folk for eksempel siger 'Bob-bob' i dag, er det jo lidt kikset.
Det var smart at sige, da 'The Julekalender' kom for snart 30 år siden.
Men det siger også noget om, at man ikke følger med tiden, hvis man stadig siger det.
Ligesom det er de færreste, der går og taler norsk længere, som alle ellers gjorde, da 'Skam'-feberen var på sit højeste i 2016.
- Men der er også den mulighed, at replikken bliver så kendt og udbredt, at man ikke tænker på filmen.
Nogle udtryk kan blive så populære, at man ikke kan huske, hvor de stammer fra.
FacebookTwitterKopier linkEmner:Tom Hanks (skuespiller)|Teater|Erhverv|Lyngby|Malmø




https://www.dr.dk/nyheder/indland/forvirrende-strejkerygter-dsb-opfordrer-rejsende-til-staa-tidligere-op

IndlandForvirrende strejkerygter: DSB opfordrer rejsende til at stå tidligere opEn anonym pressemeddelelse truer med DSB-strejke i morgen.
Strejkerygter skaber usikkerhed omkring, hvorvidt DSB-togene kører i morgen tidlig.
(Arkiv).
Af Kasper Duncan Gram (Video)31.
mar.
2019 kl.
16.
58Bemærk: artiklen er mere end 30 dage gammelLæs opUenighed om løn og afskedigelse af tillidsfolk kan munde ud i arbejdsnedlæggelse blandt DSB-ansatte i morgen.
- Der er ikke længere tillidsfolk i DSB fra mandag den 1.
april (og nej, det er ikke en aprilsnar), skrev de ansattes faglige organisation, Dansk Jernbaneforbund, i en pressemeddelelse fredag.
Efterfølgende har Ekstra Bladet modtaget en pressemeddelelse fra ’De ansatte i DSB’, som varsler en strejke fra klokken 04 til 15 mandag den 1.
april.
De ønsker ikke at stå frem med navn af frygt for at miste deres job.
Læs også:Dansk Jernbaneforbund: Vi er langt fra i mål med DSB-aftalerDSB forventer tog på skinnerneHos DSB kender man til den anonyme pressemeddelelse, men har ikke fået et egentligt strejkevarsel.
- Vi forventer, at vi kan køre tog i morgen.
Men af forskellige årsager vil det være en god idé at orientere sig på Rejseplanen og dsb.
dk, inden man tager afsted i morgen tidlig, og gerne stå lidt tidligere op, fortæller informationschef Tony Bispeskov.
Han påpeger, at der også er to store sporarbejder i gang, som påvirker togtrafikken mellem Odense og København samt mellem Nykøbing Falster og Næstved.
Læs også:Forhandlingsmøde med DSB udskudt: Lokomotivførere hives igen i rettenForbund vil ikke strejkeDansk Jernbaneforbund har i dag reageret afvisende på den anonyme pressemeddelelse:- Dansk Jernbaneforbund skal ud fra den forudsætning, at det er medlemmer af Dansk Jernbaneforbund, der har fremsendt pressemeddelelsen hermed understrege, at der ikke må forekomme overenskomststridige arbejdsnedlæggelser, og at medlemmerne skal holde arbejdet normaliseret den 1.
april 2019.
Hverken DSB eller Dansk Jernbaneforbund kan dog endegyldigt afkræfte strejkerygterne.
Derfor kan passagerer vælge alternativer, hvis de skulle ønske det:- Kunder, der har købt billet til i morgen, kan få refunderet de penge uden gebyr, uanset om det er standard, orange eller orangefri-billetter eller benytte dem om tirsdagen, hvis det er ønsket, fortæller Tony Bispeskov.
FacebookTwitterKopier linkEmner:DSB|Dansk Jernbaneforbund|Strejker og lockouts|København|Togtrafik




https://www.dr.dk/sporten/badminton/viktor-axelsen-vinder-india-open-finale-over-hjemmebanedarling

BadmintonViktor Axelsen vinder India Open-finale over hjemmebanedarlingViktor Axelsen tog en overbevisende sejr på 21-7, 22-20 over inderen Srikanth Kidambi i finalen ved India Open.
Den tidligere verdensetter Viktor Axelsen slog Srikanth i finalen ved India Open.
31.
mar.
2019 kl.
13.
11 | opdateret 31.
mar.
2019 kl.
13.
33Bemærk: artiklen er mere end 30 dage gammelLæs opDen danske badmintonstjerne Viktor Axelsen tog søndag årets første turneringssejr uden for det europæiske kontinent.
Ved India Open, der rangerer på niveau 4 på World Touren, vandt Axelsen finalen over indiske Srikanth Kidambi med 21-7, 22-20.
Dermed gik danskeren igennem turneringen uden at afgive et eneste sæt, selv om han i finalen måtte afværge to sætbolde i andet sæt.
Med sejren følger en præmiecheck på knap 175.
000 kroner.
Axelsen startede med at spille på den gode banehalvdel, hvor der var modvind, og det udnyttede han til fulde.
Srikanth Kidambi kunne slet ikke styre sine løft og clear i medvinden, og hvis ikke bolden røg ud, blev den kort, hvilket Axelsen straffede igen og igen med sine skarpe angrebsslag.
Læs også:Axelsen igen overlegen - spiller sig i semifinalen i Indien11-7 i dansk favør hed det halvvejs, og herfra udspillede den 25-årige fynbo totalt sin indiske modstander i resten af sættet.
Ti på stribeHan tog ti point på stribe efter den korte pause midtvejs og nåede op på 12 point i træk.
21-7 på blot 11 minutter, og hjemmebanedarlingen havde et kæmpe stykke arbejde foran sig, hvis ikke det skulle ende med en dansk massakre.
Selv om Axelsen nu kom over på den svære side af nettet, så fortsatte han med at dominere fra start.
Srikanth Kidambi fik stoppet den pointmæssige blødning ved 1-3 efter 15 danske point på stribe.
Axelsen kunne ikke spille helt så frigjort grundet vinden, og langsomt kom inderen med i kampen igen.
Læs også:Axelsen er finaleklar ved India OpenFra 9-12 kom han tilbage på 12-12, og ved 14-13 kom han første gang foran siden 2-1 i første sæt.
Det blev helt tæt hele vejen, og det duftede af et tredje sæt, da Srikanth Kidambi fik to sætbolde ved 20-18, men så løftede Axelsen igen niveauet.
Med fire point på stribe tog han stikket hjem.
Det er hans anden turneringssejr i år.
Han vandt også Spain Masters, der rangerer på niveau 5, mens han ved All England måtte se sig slået i finalen af Kento Momota.
/ritzau/FacebookTwitterKopier linkEmner:Viktor Axelsen (badmintonspiller)|Badminton|Spanien




https://www.dr.dk/nyheder/indland/borgere-stoppede-plorefuld-bilist-ved-motorvej

IndlandBorgere stoppede plørefuld bilist ved motorvej27-årig mand lå i formiddags og sov i detentionen efter en farlig optræden i trafikken.
Nordjyllands Politi havde i morges endnu ikke kunnet afhøre en 27-årig, der blev spøgelsesbilist på Hirtshalsmotorvejen ved Brønderslev.
(Arkivfoto) 31.
mar.
2019 kl.
10.
38Bemærk: artiklen er mere end 30 dage gammelLæs opCivile borgere roses af politiet, efter at de i går aftes fik stoppet en stærkt beruset bilist, der havde været spøgelsesbilist på Hirtshalsmotorvejen.
Først kørte den fulde mand fra Brønderslev mod syd i den korrekte side af motorvejen, oplyser Nordjyllands Politi.
- Ved Vestbjerg standser han, stiger ud og lader vandet.
Derefter foretager han en U-vending og kører mod nord, fortæller vagtchef Poul Badsberg.
Manøvren indebærer i sagens natur stor fare for andre trafikanter.
Nogle af dem besluttede at tage affære på egen hånd.
Stillede biler på tværsNær rampen ved Brønderslev Øst lykkedes det dem at få sat bilisten ud af spillet.
- Nogle civile borgere fik blokeret vejen for ham, siger vagtchef Poul Badsberg, der benytter lejligheden til at rose personerne for deres indgriben.
Tre bilister placerede deres biler på tværs af motorvejen for at stoppe den fulde bilist, der i øvrigt ikke kørte med høj fart, oplyser politiet til nordjyske.
dk.
Betjente hos politiet er søndag formiddag ved at gøre status på sagen, mens bilisten - en 27-årig mand - ligger i detentionen og sover sin brandert ud.
- Der ligger et hav af sigtelser og venter på ham, siger vagtchefen.
For eksempel vil han blive sigtet for hensynsløst at have udsat andre for fare og for spritkørsel.
/ritzau/FacebookTwitterKopier linkEmner:Biltrafik|Jylland|Kriminalitet|Brønderslev|Nordjyllands Politi




https://www.dr.dk/nyheder/udland/britisk-politi-anholder-formodet-knivstikker-efter-serie-af-tilfaeldige-overfald

UdlandBritisk politi anholder formodet knivstikker efter serie af tilfældige overfaldMotivet bag overfaldene er fortsat ukendt, men politiet afviser foreløbigt terrormistanke.
Britisk politi har jagtet en person mistænkt for at have stukket fire tilfældige fodgængere ned.
(Arkivfoto) Af Kasper Duncan Gram (Video)31.
mar.
2019 kl.
15.
30Bemærk: artiklen er mere end 30 dage gammelLæs opBydelen Edmonton i det nordlige London er i dag vågnet op til en stribe uhyggelige knivangreb, der har fundet sted mellem klokken syv lørdag aften og klokken 10 søndag formiddag.
Det skriver The Independent.
Fire ofre er blevet kørt på hospitalet, heraf en 45-årig kvinde og en 23-årig mand, som begge fortsat er i kritisk tilstand.
Politiet vurderer, at ofrene har været tilfældigt udvalgt.
Intet tegn på terrorIfølge Scotland Yard tyder intet på, at angrebene er relateret til terror.
De fire knivoverfald er foregået efter samme mønster, hvor ofrene er blevet stukket bagfra uden varsel af en slank, mørk mand, der er cirka 190 centimeter høj.
Alle fire ofre har gået alene, og politiet arbejder ud fra en hypotese om, at gerningsmanden har arbejdet alene og er psykisk syg.
Klokken 10.
53 søndag formiddag har politiet arresteret en mistænkt i sagen.
FacebookTwitterKopier linkEmner:Politi|Kriminalitet|Vold|Scotland Yard|London




https://www.dr.dk/nyheder/udland/liberalist-miljoeaktivist-og-ny-udklaekket-politiker-er-slovakiets-foerste-kvindelige

UdlandLiberalist, miljøaktivist og ny-udklækket politiker er Slovakiets første kvindelige præsidentZuzana Cautova stod stærkt i aftenens afgørende stemmerunde i Slovakiet.
Zuzana Caputova er også kendt som Slovakiets svar på Erin Brockovich.
Hun er favorit ved aftenens præsidentvalg.
Af Josefine Hummelmose31.
mar.
2019 kl.
15.
37 | opdateret 31.
mar.
2019 kl.
07.
50Bemærk: artiklen er mere end 30 dage gammelLæs opDen liberale advokat Zuzana Caputova bliver Slovakiets nye præsident.
Hun bliver den første kvinde på posten i landets historie.
Hun vandt med 58,3 procent af stemmerne over sin modkandidat Maros Sefcovic.
Han er EU-kommissær og fra regeringspartiet Smer-SD, mens Zuzana Caputova er et politisk ubeskrevet blad.
For bare nogle måneder siden var hun ikke et politisk kendt ansigt.
 Hun er stormet frem med sit parti Progressivt Slovakiet som en liberal kandidat i det ellers meget katolske og konservative land.
 Caputova er tilhænger af EU og NATO, og det har fået mange til at håbe på nye vinde i Østeuropa.
 Caputove vil rydde op i det politiske system og gøre en ende på korruption i landet ved selv at involvere sig mere i samfundet.
1 / 4For bare nogle måneder siden var hun ikke et politisk kendt ansigt.
1 / 4Hun er stormet frem med sit parti Progressivt Slovakiet som en liberal kandidat i det ellers meget katolske og konservative land.
2 / 4Caputova er tilhænger af EU og NATO, og det har fået mange til at håbe på nye vinde i Østeuropa.
3 / 4Caputove vil rydde op i det politiske system og gøre en ende på korruption i landet ved selv at involvere sig mere i samfundet.
4 / 4Zuzana Caputova er favoritZuzana Caputova, der er 45 år, advokat og liberal, blev inden valget vurderet til at være klar favorit.
Som advokat arbejdede hun i et årti på at få ryddet op på en giftig losseplads i byen Pezinok uden for Slovakiets hovedstad Bratislava.
Tilfælde af kræft var angiveligt i stigning i området.
Vælgerne stemmer i dag til anden valgrunde i præsidentvalget.
Hun er nu Slovakiets første kvindelige præsident, men det er ikke det eneste, der får hende til at skille sig ud.
Maros Sefcovic er den af de to kandidater med mest politisk erfaring.
Hun har næsten ingen politisk erfaring, hvilket stiller hende i skarp kontrast til den socialdemokratiske modstander, Maros Sefcovic.
Han har 10 års erfaring med skiftende kommissærposter i EU.
Hun er også kendt som en stor modstander af regeringen.
I et land, hvor ægteskab mellem samme køn og adoption ikke er lovligt, går hun i stedet ind for flere rettigheder til LGBT-personer.
Drab på journalist udløste politisk kriseSlovakiet blev for et år siden kastet ud i en stor politisk krise efter drabet på en journalist, som var i færd med at afdække korruption på højt niveau i det politiske system.
Journalisten, Jan Kuciak, og hans forlovede, Martina Kusnirova, blev likvideret i deres lejlighed i februar 2018.
BiografiHun blev født den 21.
juni 1973.
I 1996 færdiggjorde hun sin uddannelse i jura.
Hun er fraskilt og mor til to.
I 2016 vandt hun en pris for græsrodsaktivister, der arbejder for miljøet, da hun kæmpede mod åbningen af en losseplads.
I december 2017 annoncerede hun, at hun stillede op for partiet Progressive Slovakiet.
Det skete, kort inden at Kuciak ville offentliggøre en afslørende artikel om påståede forbindelser mellem slovakiske politikere og den italienske mafia.
Dobbeltdrabet fik titusindvis af slovakker til at demonstrere mod magthaverne.
Samtidig vendte mange vælgere ryggen til det største parti, Smer-SD, som Maros Sefcovic stiller op for.
I sin valgkamp har Zuzana Caputova især lagt vægt på at ville komme korruption til livs.
Præsidentembedet i Slovakiet er i høj grad en ceremoniel post.
Men præsidenten kan blandt andet afsætte premierministeren og nedlægge veto mod udnævnelsen af nye anklagere og dommere.
Det ses som afgørende i kampen mod korruption.
Den siddende præsident, Andrej Kiska, har ikke søgt genvalg.
Rettet: Tidligere fremgik det af artiklens overskrift, at Zuzana Caputova stod til at blive Østeuropas første kvindelige præsident.
Det er ikke korrekt, da flere østeuropæiske landes præsidentposter er eller har været besat af kvinder.
FacebookTwitterKopier linkEmner:Slovakiet|EU|Socialdemokraterne|EU-forhold|Korruption




https://www.dr.dk/sporten/fodbold/superliga/hobro-sikrer-point-langt-inde-i-overtiden-mod-vendsyssel

SuperligaHobro sikrer point langt inde i overtiden mod VendsysselPål Alexander Kirkevold sikrede Hobro 3-3 ude mod Vendsyssel i en kamp, som hjemmeholdet ellers dominerede.
31.
mar.
2019 kl.
14.
31Bemærk: artiklen er mere end 30 dage gammelLæs opPål Alexander Kirkevold udlignede til 3-3 i overtiden for Hobro, da holdet søndag tog hul på nedrykningsspillets pulje 2 ude mod Vendsyssel.
Vendsyssel førte ellers 3-1 med et kvarter igen efter scoringer af Benjamin Källman, Alhaji Kamara og Matti Steinmann.
Jacob Tjørnelund havde bragt Hobro foran 1-0, men himmerlændingene var langt væk, inden Kirkevold scorede to kasser ud af ingenting.
Læs også:FCM misser skridt i guldkampen efter uskarp indsats mod FCNBegge mandskaber var på forhånd presset i det dramatiske nedrykningsspils pulje 2.
Derfor ville en sejr være livsvigtig for begge mandskaber, mens et uafgjort resultat ville sende begge mandskaber tættere på afgrunden.
Derfor kunne man på forhånd frygte, at det blev nervøs kamp, men det var bestemt ikke tilfældet.
Kirkevold viste målnæsenHovedårsagen til det livlige opgør blev en tidlig og tilfældig scoring.
Jacob Tjørnelunds indlæg blev taget af vinden efter ni minutter, og så førte gæsterne.
Vendelboerne var dog det bedste mandskab på dagen, og holdet kom også tilbage i kampen.
Først udlignede angriberen Benjamin Källman efter en halv times spil, inden angrebskollegaen Alhaji Kamara gjorde det til 2-1 syv minutter efter pausen.
Begge scoringer var noget overraskende hovedstødsscoringer, hvilket Hobro ellers er notorisk stærk til at dæmme op for.
Føringen fik dog på ingen måde vendelboerne til at slappe af, og de dominerede kampen i de første 75 minutter.
Læs også:Underholdende bronzeduel i Brøndby ender 2-2Matti Steinmann udbyggede derfor fortjent efter en time til 3-1, inden Pål Alexander Kirkevold reducerede for Hobro og skabte spænding efter 74 minutter.
Hobro pressede på til sidst, og i overtiden dukkede Kirkevold igen op og sørgede for et point.
Det uafgjorte resultat betyder, at det nu ser sort ud for begge mandskaber i nedrykningsspillet.
Under stregen i pulje 2 har Vendsyssel og Hobro henholdsvis 23 og 22 point, mens AaB og Randers har henholdsvis 36 og 34 point inden deres møde søndag eftermiddag.
/ritzau/FacebookTwitterKopier linkEmner:Hobro|Jylland|AaB|Randers




https://www.dr.dk/nyheder/regionale/nordjylland/mindre-stress-mere-empati-hjerneforsker-vil-have-drama-paa

NordjyllandMindre stress, mere empati: Hjerneforsker vil have drama på skoleskemaetMed teater kan børn og unge lære at håndtere udfordringer i hverdagen på en ufarlig måde.
Drama skal tilbage på skoleskemaet.
Det er nemlig et effektivt redskab til at styrke børns empati og sociale kompetencer, mener hjerneforsker Kjeld Fredens.
Af Mads Rosenkilde Svaneborg og Christine Nørgaard31.
mar.
2019 kl.
12.
17 | opdateret 31.
mar.
2019 kl.
20.
16Bemærk: artiklen er mere end 30 dage gammelLæs opI dag går tæppet for verdens største teaterfestival for børn og unge i Hjørring.
I løbet af den kommende uge vil ”April-festivalen” byde på over 160 forskellige forestillinger rundt omkring i den nordjyske kommune.
Men står det til hjerneforsker og tidligere professor ved Aalborg Universitet, Kjeld Fredens, så er en enkelt dag eller uge med teater slet ikke nok.
Han så nemlig gerne, at drama blev prioriteret langt højere i skoler og institutioner både som fag og redskab.
Du kan ikke lave teater eller improvisation, uden at du hele tiden er opmærksom på samspillet mellem dig selv og den anden.
Kjeld Fredens, hjerneforskerDet kan ifølge Kjeld Fredens nemlig være et effektivt middel til at håndtere en lang række af de sociale problemer, som er opstået blandt børn og unge i de senere år.
Han peger på, at de danske skoleelever har fået sværere ved at samarbejde og indgå i sociale relationer, fordi de ikke er robuste nok til at håndtere de mange krav og indtryk, som den moderne verden giver dem.
Det kan i værste fald have store konsekvenser for børnenes trivsel og helbred.
- De mister robustheden og evnen til at tilpasse sig en uforudsigelig verden.
De krymper ind, forsøger at blive individualister og lukker sig inde i en skal.
Dermed risikerer de i den grad at opleve ensomhed, og så dukker angsten og stressen op, siger Kjeld Fredens.
Improvisation tvinger samarbejdet fremDrama er i øjeblikket ikke på Undervisningsministeriets liste over obligatoriske fag i folkeskolen.
Men det kan udbydes som valgfag i de ældste klasser.
Kjeld Fredens så dog gerne, at man allerede i indskolingen eller børnehaven begyndte at bruge dramaets forskellige værktøjer.
Han mener, at man via teatret kan gøre børn og unge opmærksomme på, hvordan man håndterer udfordringer i hverdagen på en ufarlig måde.
Hvis man for eksempel har problemer i skolegården, så burde man i stedet for at indføre flere gårdvagter og mere skældud prøve at spille situationerne igennem som drama.
Ifølge Kjeld Fredens vil eleverne dermed få en langt større forståelse for problematikkerne og give dem et større perspektiv.
Læs også:Hest, høns og teater: Sådan bliver kedelige skoledage mere spændendeHvis man arbejder med at improvisere sådanne scener frem, vil eleverne tilmed også blive styrket i deres evne til at samarbejde og skabe dybere relationer til hinanden, mener Kjeld Fredens.
- Du kan ikke lave teater eller improvisation, uden at du hele tiden er opmærksom på samspillet mellem dig selv og den anden.
Det giver en langt større empatisk forståelse for situationen og i forholdet til andre, og det kan dyrkes i dramaet, siger han.
Kreative fag giver mere fordybelseDe positive effekter fra arbejdet med drama genkender man også på Eriksminde Efterskole ved Odder i Østjylland.
Her er der generelt stort fokus på en lang række kreative fag, som gennemsyrer elevernes hverdag på lige fod med dansk og matematik.
Den selvforglemmelse, som opstår, når man samarbejder om at skabe for eksempel en teateropsætning, er enormt givende for elevernes sociale dannelse.
Jeppe Lentz Wildt, Kunstlærer på Eriksminde EfterskoleKunstlærer på skolen, Jeppe Lentz Wildt, oplever ofte, at netop de kreative fag som drama, billedkunst eller musik er med til at styrke elevernes personlige engagement i en proces og dermed evnen til at fordybe sig.
- Vi oplever, at vores elever bliver meget bedre til at lytte og samtale med andre, fordi de formår at fordybe sig.
Den selvforglemmelse, som opstår, når man samarbejder om at skabe for eksempel en teateropsætning, er enormt givende for elevernes sociale dannelse.
De bliver simpelthen bedre til at tage kollektivt ansvar og styrket i at tage både selvstændige og fælles beslutninger, siger han.
Læs også:Se kortet: Her er de kedeligste skolerFor eksempel har det ikke været nødvendigt for Eriksminde Efterskole at indføre mobilpolitik.
Eleverne har nemlig selv fundet et naturligt leje i brugen af de ellers så udskældte og forstyrrende mobiler.
En effekt, som Jeppe Lentz Wildt blandt andet tilskriver elevernes evne til at fordybe sig i andre i stedet for at lukke sig inde i en skal.
Kunsten skaber udviklingKjeld Fredens mener også, at drama kan styrke fagligheden helt generelt blandt skoleeleverne.
Elever fra skoler med høj prioritering af kunst og kreativitet klarer sig nemlig bedre på samtlige parametre end elever fra de mere ”kunstfattige” skoler, fortæller han.
- Vi lever jo af produktivitet og ideudvikling.
Og sådan som skolen er indrettet i dag, så er der dæleme ikke mulighed for at udvikle ideudvikling.
Vi snakker om kreativitet, men vi kvæler den stort set hele tiden.
Så derfor er den kunstneriske retning sindssygt vigtig at få på plads igen, siger han.
FacebookTwitterKopier linkEmner:Uddannelse|Jylland|Teater|Folkeskolen (Danmark)|Aalborg Universitet




https://www.dr.dk/nyheder/regionale/midtvest/aldrig-har-de-vaeret-faerre-hjemmevaernet-udsprang-af

Midt- og VestjyllandAldrig har de været færre: Hjemmeværnet udsprang af modstandsbevægelsenDet er 70 år siden, Hjemmeværnet blev etableret.
Dronningen kommer til parade.
 Af Frederik Gatzwiller og Asta Pil Heltborg31.
mar.
2019 kl.
10.
12Bemærk: artiklen er mere end 30 dage gammelLæs opHjemmeværnet fejrer i dag 70 års fødselsdag, og det fejres over hele landet.
Blandt andet i Nymindegablejren i Nørre Nebel, hvor Dronning Margrethe og Kronprins Frederik kommer til parade og reception.
Men der skal ikke råbes hurra for tilslutningen af frivillige.
For antallet af medlemmer i Hjemmeværnet er på landsplan gået støt nedad siden 1980'erne, hvor styrken var på sit højeste med knap 75.
000 medlemmer.
Mens den militære organisation bløder i det meste af landet, er kurven dog fladet ud i det midt- og vestjyske.
Befolkningen er måske ved at få øjnene op for, at hvis vi skal bevare det gode demokrati, vi har, er vi også nødt til at have en robust sikkerhed.
Per Nikolajsen, oberstløjtnantOg oberstløjtnant Per Nikolajsen, der er chef for hærhjemmeværnsdistrikt Midt- og Vestjylland, håber, man snart vil se samme billede i resten af landet.
- Det er en nedadgående kurve, som vi er ved at få knækket.
Forhåbentlig er den på vej ind i en stigende kurve i fremtiden, siger han.
Ifølge ham er der nemlig god grund til, at styrken snart bliver større.
- Befolkningen er måske ved at få øjnene op for, at hvis vi skal bevare det gode demokrati, vi har, er vi også nødt til at have en robust sikkerhed, siger han og uddyber:- Her bidrager Hjemmeværnet utrolig meget til den sikkerhedsmæssige situation.
Cirka 1.
400 af de 14.
000 aktive i Hjemmeværnet er i Midt- og Vestjylland.
Den samlede styrke, som både består af de aktive og reserver, er på knap 45.
000 medlemmer.
Nye opgaver efter forsvarsforligMedlemmernes opgaver er blevet mere attraktive i takt med, at Hjemmeværket har fået flere militære opgaver efter Forsvarsforliget fra 2017 fremfor blot at varetage opgaver som færdselsregulering ved sportsarrangementer og koncerter.
- Det er også meget værdsatte opgaver, vi løser for politiet her i landsdelen, men de militære opgaver er hovedparten af det, vi laver, siger Per Nikolajsen.
De militære opgaver går primært på bevogtning, for eksempel ved midlertidige militære områder og for det øvrige forsvar.
Læs også:Hjemmeværnet hitter: Ikke bare som at gå til fodbold eller rollespilHjemmeværnet ser dog også en udfordring, som de ikke skulle tage stilling til for 30 år siden, da styrken var på sit højeste.
- I dag skal alt registreres, måles, vejes og rapporteres.
Det tager lidt af glæden og gnisten væk fra vores kompagnier, siger Per Nikolajsen og uddyber:- Der bliver mindre tid til uddannelse og træning, så det skal der være mindst muligt af, så de frivillige i Hjemmeværnet kan komme ud og øve sig, træne og blive gode soldater.
FacebookTwitterKopier linkEmner:Hjemmeværnet (Danmark)|Hjemmeværn|Jylland|Militær|Nymindegablejren




https://www.dr.dk/sporten/golf/bjerregaard-efter-sejr-over-tiger-woods-droemt-om-det-siden-jeg-var-10-aar-gammel

GolfBjerregaard efter sejr over Tiger Woods: 'Drømt om det, siden jeg var 10 år gammel'Lucas Bjerregaard vandt lørdag over Tiger Woods ved en stor golfturnering i Texas og er nu klar til semifinalen.
Lucas Bjerregaard (til venstre) og Tiger Woods sammen på banen i Austin, Texas.
Af Rasmus Dalgaard31.
mar.
2019 kl.
09.
38Bemærk: artiklen er mere end 30 dage gammelLæs opDet var en barndomsdrøm, der gik i opfyldelse, da danske Lucas Bjerregaard lørdag vandt over golflegenden Tiger Woods ved en stor turnering i USA.
Det fortæller danskeren, der nu er klar til semifinalen i WGC-Dell Technologies Match Play Tournament.
- Ja, jeg har drømt om det, men jeg troede ikke, det nogensinde ville ske, siger Lucas Bjerregaard ifølge Reuters.
- Men jeg har da helt klart stået og øvet mig på putting greenen som 10-årig og forestillet mig, at jeg vandt over ham i en major eller lignenede.
At det så skulle blive virkelighed, det vidste jeg ikke.
Bare at spille mod ham var en oplevelse.
Læs også:Lucas Bjerregaard i semifinale efter sejr over Tiger WoodsBjerregaard vandt turneringen Alfred Dunhill Links Championship på den legendariske St.
Andrews-bane i Skotland i fjord og har flere flotte resultater på sit cv.
Men han fortæller, at han aldrig har oplevet så stor opmærksomhed fra publikum, som den Tiger Woods fik, da de gik banen sammen.
- Det var meget højt og larmende.
Jeg har spillet med mange gode spillere, men intet kan sammenlignes med det.
Det viser jo bare, at han er ikke kun mit idol, men at han er mange menneskers idol.
Blå bog - Lucas BjerregaardNavn: Lucas Justra BjerregaardFødselsdag: 14.
august 1991 (27 år)Fødeby: FrederikshavnProfessionel debut: 2011Sejre på European Tour:- Portugal Masters (2017)- Alfred Dunhill Links Championship (2017)Præmiepenge i karrieren: 4,7 millioner dollar (cirka 31,5 millioner kroner).
Kilde: Europeantour.
comTiger Woods måtte se sig slået af den 27-årige dansker, men amerikaneren havde efterfølgende rosende ord til Bjerregaard.
- Han spillede godt.
Han havde mange gode slag i dag, siger Woods, der vurderer, at Bjerregaards havde en lille fordel under lørdagens blæsende forhold på Austin Country Club.
- Det er ikke nemme omstændigheder at spille under.
Der var en stærk vind på banen, og han (Bjerregaard, red.
) slår meget flade slag, hvilket er en fordel under disse forhold.
Vandt på 18.
hulLucas Bjerregaard bragte sig foran i kampen, da han klarede første hul på tre slag, mens Tiger Woods brugte fire slag på par 4-hullet.
Kort efter var rollerne omvendt, da Tiger Woods var bedst på tre huller i træk og bragte sig foran med to point, inden Lucas Bjerregaard slap bedst fra syvende hul, før han efter ti huller havde udlignet og bragt balance i regnskabet.
Det holdt dog kun kort, da Tiger Woods på det efterfølgende par 3-hul brugte fire slag, mens Bjerregaard bruge fem slag.
Læs også:Bjerregaard slår Stenson: Tiger Woods venter i kvartfinaleSådan var status frem til hul 16, hvor en eagle sikrede Bjerregaard point på par 5-hullet, da Tiger Woods brugte fire slag, og så var det hele lige igen.
På sidste hul sendte Woods bolden i bunkeren på sit andet slag på par 4-hullet, og da Woods fejlede et put, så var sejren dansk.
Med sejren bookede frederikshavneren billet til semifinalen i hulspilsturneringen, og der skal han møde amerikanske Matt Kuchar, der lørdag aften besejrede Sergio García.
Det er første gang, at Lucas Bjerregaard deltager i turneringen.
FacebookTwitterKopier linkEmner:Tiger Woods (golfspiller)|Golf|Texas|USA|Lucas Bjerregaard (golfspiller)




https://www.dr.dk/nyheder/penge/kaempe-havmoelleprojekt-udskudt-i-tre-aar-sommerhusejere-haaber-politikerne-skrotter

PengeKæmpe havmølleprojekt udskudt i tre år: Sommerhusejere håber, politikerne skrotter projektetJeg er med på, at der er indgået kontrakter, men det, må man, kunne løse, siger formand for modstandsgruppe.
Sommerhusejere og fastboende har fået forskellige visualiseringer af mølleparken.
Til venstre den ny fra 2018.
Til højre er den fra 2015.
Af Signe Mai Vilsbøll31.
mar.
2019 kl.
10.
55Bemærk: artiklen er mere end 30 dage gammelLæs opDer har her i weekenden været god stemning blandt et stort antal sommerhusejere, fastboende og lokale virksomheder i området nord for Hvide Sande, forbi Klegod og op til Søndervig.
Klager har nemlig været medvirkende til, at det svenske energiselskab Vattenfall fredag kunne meddele, at byggeriet af havvindmølleparken Vesterhav Syd, der skal opføres langs kysten, er blevet udskudt med tre år.
Fakta om det udskudte havmølleprojektVesterhav Syd og Nord ligger i Nordsøen 4,2 til 10 kilometer fra vestkystenParkerne får henholdsvis 20 og 21 Siemens Gamesa 8,4 MV møllerVindmøllerne kan dække det årlige elforbrug hos cirka 380.
000 husstandeVesterhav Syd og Nord vil øge den danske elproduktion fra vindmøller med over ti procent.
Dermed giver de kystnære mølleparker et markant pust til det politiske mål om mindst 50 procent vedvarende energi i 2030.
Interesseorganisationen Dansk Energi anslår, at det vil koste tre millioner ton CO2 at udskyde projektet i tre år.
Det svarer til udledningen fra 1,5 millioner dieselbiler.
Kilde: Vattenfall og Dansk Energi- Vi er glade, og vi havde ikke regnet med, at Vattenfall ville udskyde projektet så længe.
Jeg betragter det som en halv sejr, og herhjemme har vi fået en ekstra god flaske vin til aftensmaden, siger Preben Greibe fra Odense, der har sommerhus på Holmsland Klit og er formand for foreningen 'Stop Vesterhav Syd'.
Sammen med 300 andre påpegede han overfor Energiklagenævnet, projektets høringsproces ikke er foregået i overensstemmelse med reglerne, og i december gav klagenævnet dem ret.
Vattenfall ærgrer sigMed Klagenævnets afgørelse skal der udarbejdes en supplerende redegørelse til den oprindelige vurdering, hvilket betyder, at det svenske energiselskab ikke kan påbegynde byggeriet i år som oprindelig planlagt.
Landechef for Vattenfall i Danmark, Michael Simmelsgaard, havde ikke regnet med, at sagen ville ende, som den gjorde, eller at Energiklagenævnet ville være næsten to år om at nå til en afgørelse.
- Vi er ærlig talt noget ærgerlige over, at vi er nødt til at udskyde.
Det har jo ikke bare økonomiske konsekvenser for os og for vores underleverendører, som ikke får de kontrakter på kort sigt, vi havde lavet med dem, men også for miljøproblemerne.
De er voldsomt galopperende, og udsættelsen hjælper ikke ligefrem.
Det, synes vi, er trist, siger han.
Den ny miljøvurdering vil ifølge Vattenfall tage halvandet år at udarbejde.
Dertil skal selskabet aflyse udbud med leverandører, der skal stå for at levere blandt andet fundamenter og kabler, for at genoptage dem på et senere tidspunkt.
Udbuddet om Vesterhav Syd er en af to havvindmølleparker, Vattenfall står i spidsen for.
Virksomheden regner med, at den anden, Vesterhav Nord, også vil være omfattet af Klagenævnets afgørelse.
Del af energiaftale fra 2012Beslutningen om at bygge to havvindmølleparker er et resultat af Folketingets energiaftale fra 2012.
Partiet Venstre forsøgte at ændre aftalen og droppe de kystnære møller, dengang partiet var alene i regering, men et flertal i Folketinget sagde nej, og i dag er Venstre - omend modvilligt - med i aftalen omkring de kystnære parker.
Det er også Venstres Energi-, Forsynings- og Klimaminister Lars Christian Lilleholt, der på statens vegne har underskrevet aftalen med selskabet Vattenfall, som vandt udbuddet om de kystnære vindmølleparker.
Protestgrupper, der er imod opførslen af Vesterhav Syd og Vesterhav Nord, har med adskillige klager siden 2012 forsøgt at forhindre vindmølleparkerne i at blive en realitet, mens kommunerne i de to områder i flere år har bakket op om projektet, der gav udsigt til nye arbejdspladser.
Sagen hos Energiklagenævnet fik imidlertid Ringkøbing-Skjern Kommune til at vende sig mod projektet.
Blandt andet på grund af frygt for, at det vil gå ud over turismen i området.
Sommerhusejer har løsningsforslag paratHvad der skal til, før protesterne mod havmølleprojektet bliver til støtte, er formand for gruppen "Stop Vesterhav Syd", Preben Greibe, ikke i tvivl om.
Enten skal møllerne længere ud på havet, eller også skal de flyttes sydpå, forklarer han.
- Vores ene løsningsforslag er, at man sætter møllerne 45 kilometer længere ud, så man ikke kan se dem, og vores andet løsningsforslag er, at man sætter dem ned på Horns Rev ved Esbjerg, hvor der er udlagt til møller, og hvor de ikke har den genevirkning, som de har her.
Håbet hos Preben Greibe er, at Vattenfall, Energistyrelsen og politikerne vil benytte udskydelsen til at revurdere placeringen af vindmøllerne.
- Der kan ske meget på tre år.
Forhåbentlig er der grobund for, at man kan ændre projektet til noget, der er mere fornuftigt set med samfundets øjne.
Havvindmøller er jo vedvarende energi.
Hvorfor tror du, at samfundet ville se det som mere fornuftig at udskyde projektet?
- I den store sammenhæng betyder det ikke en snus, hvor lang tid der går.
Og det er jo ikke, fordi vi ikke vil have vindmøllestrøm.
Det vil vi gerne.
Vi skal bare sørge for, at vi bliver dygtige nok til at stille dem, så de ikke generer mennesker og ødelægger natur, lyder svaret fra Preben Greibe.
Det svenske energiselskab Vattenfall er udvalgt til at opføre havvindmølleparken Horns Rev 3 ud for Esbjerg, BV.
: Havmøller vil forringe værdi af ejendommeFormanden finder det paradoksalt, at sommerhusejere knap nok kan få lov til at stille en havebænk i klitterne, mens det sagtens kan tillades, at 190 meter høje møller opføres få kilometer ude i havet.
- Der er jo ingen sammenhæng.
De skal stilles et bedre sted.
Teknologien er der, områderne er der, men det virker som om, at det er glemt.
De burde revidere projektet.
Jeg er med på, at der er indgået kontrakter, men det må man kunne løse.
Hvorfor er kampen så vigtig for dig?
- Det vil forringe værdien af ejendomme på Holmslands Klit og i Vesterhav Nords område også.
Og så er vi sikre på, at der kommer færre turister til området.
Man vil jo ikke derhen, hvor der står vindmøller, men der, hvor der er frit udsyn over havet, siger Preben Greibe.
Det er vel en antagelse, mere end det er viden?
- Ja, det har du ret i, for vi har jo ikke prøvet at have vindmøllerne stående.
Vi har dog et par eksempler fra nordtyske områder.
Vindmøller kan skade turismen.
Langt fra kompromiserVattenfall kunne godt idriftsætte projektet med det samme, men virksomheden tør ikke satse på, at yderligere forhindringer udebliver.
Det siger landechef Michael Simmelsgaard, mens han påpeger, at enhver forsinkelse midt i byggeriet vil koste endnu flere penge.
- Risikoen ved at gå i gang er for stor, og vi kan godt være bekymrede for, at der kommer klager til Energiklagenævnet igen, så tiden løber fra os.
Vi skulle lige sunde os, da sidste afgørelse kom, men nu fortsætter vi ufortrødent.
Vi vil jo gerne i gang med at bygge.
Kunne man forestille sig, at det hele ender i et kompromis med sommerhusejere og beboere, så I undgår flere klager?
- Det er vigtigt for os at bearbejde modstanden, men vi kan ikke flytte vindmøllerne.
Havde vi haft en oplevelse af modstanden fra start, kunne vi have indregnet det i projektet tidligere, men vi har fået udtegnet en zone, hvor vi kan bygge, og vi har ikke tilladelse til at rykke på den, siger Michael Simmelsgaard.
Kampen fortsætterMichael Simmelsgaard havde gerne set, at folk havde taget bedre imod havvindmøllerne, for - som han flere gange understreger - er de nødvendige.
- Det lyder måske hippieagtigt, men den grønne omstilling er vigtig for os.
Vi skal have gang i byggeriet af vindmøllerne, så vi kan få mere vedvarende energi.
For jer handler det hele vel også om økonomi?
- Selvfølgelig kan vi ikke lade være med at bygge, men for os handler det mest om at holde den grønne omstilling i gang og være forgangsland, når det kommer til vedvarende energi.
Jeg havde ikke regnet med, at vi skulle bruge så mange ressourcer på modstand, når værditabskommissionen havde taget sig af, hvad der var ret og rimeligt, siger Michael Simmelsgaard.
For Preben Greibe er ret og rimeligt ikke en udsigt til havvindmøller i horisonten.
Derfor fortsætter han også sin kamp ufortrødent.
- Vi er afhængige af, hvad myndighederne og Vattenfall beslutter, men vi vil fortsætte vores forsøg på at påvirke projektet, hvis det tager en skæv vendning.
Vi følger vågent med.
Det kan jeg love, lyder det fra den fynske sommerhusejer.
Med den treårige udskydelse forventer Vattenfall, at havmølleparkerne kan stå klar i 2023.
FacebookTwitterKopier linkEmner:Lars Christian Lilleholt (politiker)|Ringkøbing-Skjern Kommune|Vattenfall|Vindkraft|Esbjerg




https://www.dr.dk/sporten/fodbold/superliga/superliga-var-naermer-sig-kun-oekonomi-kan-stoppe-det

SuperligaSuperliga-VAR nærmer sig: Kun økonomi kan stoppe detTv-produktion med mindst seks kameraer til kampe skal danne grundlaget for eventuel brug af VAR i Superligaen.
VAR i Superligaen kan blive en realitet i Superligaen fra 2020-2021-sæsonen.
31.
mar.
2019 kl.
12.
54Bemærk: artiklen er mere end 30 dage gammelLæs opVAR - Video Assistant Referee - spreder sig som en steppebrand i europæiske fodboldligaer og internationale turneringer.
Og om 16 måneder kan videodommersystemet blive til virkelighed i den danske Superliga.
I februar løftede Divisionsforeningens direktør, Claus Thomsen, i et interview med Jyllands-Posten sløret for, at man undersøger mulighederne for at introducere VAR fra sæsonen 2020-21.
De fleste danske fodboldentusiaster kender VAR fra sidste sommers VM i Rusland, og det er samme system, som kan blive lanceret i Superligaen.
Læs også:Danskere savnede videodommer i Schweiz: To kendelser gik os imodIfab (The International Football Association Board), der forvalter fodboldloven, tillader nemlig kun denne ene model.
- Ifab giver ikke megen frihed til at vifte med ørerne, så der findes slet ikke en VAR-light.
Det er enten eller, understreger Claus Thomsen.
Det ved vi om Superliga-VAR- Divisionsforeningen arbejder ud fra en plan om at bruge den allerede igangværende tv-produktion, hvor der er mindst seks tv-kameraer til alle kampe.
Nogle kampe har flere.
- Man forventer at skulle tilknytte tre VAR-folk til samtlige opgør.
- Divisionsforeningen skeler til Schweiz, som arbejder på at indføre VAR fra næste sæson, og man forventer, at prisen bliver nogenlunde den samme.
I Schweiz regner man med en udgift på omkring 13 millioner kroner i den første sæson.
- Divisionsforeningen vil i løbet af foråret forelægge planerne for superligaklubberne og regner med at træffe en beslutning inden sommeren.
Antallet af kameraer var godt 30 ved VM-kampene, mens en superligakamp ifølge Divisionsforeningen som minimum er dækket af seks kameraer.
Nogle omkring det dobbelte.
Det er den allerede benyttede tv-produktion, der eventuelt skal bruges til VAR i Superligaen.
Dialog med udlandetDen mere skrabede version gør dog ikke nødvendigvis VAR-dommerne dårligere stillet, da kamera 1 og 2 ved alle produktioner dækker spillet omkring bolden og benyttes i langt de fleste VAR-situationer.
På samme måde er sidelinjekameraer, der kan opklare offsidesituationer, oftest basisudstyr.
- Antallet af kameraer og kvalitet kan ikke stilles op 1 til 1.
De ekstra kameraer er oftest mere actionprægede og ikke nødvendigvis de mest effektive til at se en situation objektivt igennem, siger Claus Thomsen.
- Generelt er Superligaen faktisk rigtigt godt produceret sammenlignet med eksempelvis Sverige og Norge.
Vi har en høj produktionskvalitet, så den vej er vi godt hjulpet på vej.
Læs også:Fifa vedtager VAR til VM for kvinderDivisionsforeningen har i den seneste tid været i dialog med flere udenlandske ligaer, som allerede har VAR eller arbejder på at introducere det.
Herunder den schweiziske liga, der håber at være klar med tiltaget fra den kommende sæson efter sommerferien.
Ligaen har et godt sammenligningsgrundlag i forhold til Danmark og arbejder ligeledes med minimum seks kameraer til de mindste produktioner.
Det fortæller kommunikationschefen for den schweiziske Super League, Philippe Guggisberg.
- Vi arbejder ud fra de tv-løsninger, vi allerede har med mindst seks kameraer og flere kameraer til nogle kampe.
- Det er selvfølgelig en lav standard i forhold til VM-finalen med måske 50 kameraer, men vi ændrer ikke noget, siger Guggisberg.
Dommerne vil have hjælpDer er altså både i Schweiz og Danmark lagt op til, at der vil være differentiering i kameradækningen af kampene, men det ser superligadommer Jakob Kehlet ikke som et problem fra sin vinkel.
- For at minimere fejlkendelser ønsker vi bare den størst mulige hjælp på dagen, om det så er fra fem kameraer eller 12.
- Sandheden er ofte den, som tv kan vise.
Hvis fem kameraer ikke kan vise det, er det som om, det ikke er sket.
Man slipper i hvert fald for al hysteriet bagefter, siger Jakob Kehlet.
Læs også:Divisionsforeningen håber på VAR i Superligaen fra 2020I Schweiz forventer Philippe Guggisberg, at prisen for den første sæson sniger sig op omkring to millioner schweizerfranc svarende til 13,2 millioner kroner.
Blandt andet fordi man til hver kamp kommer til at engagere fire til fem folk i projektet.
I disse situationer kan VAR komme i spilIfab (The International Football Association Board) har godkendt en form for VAR, som giver mulighed for at ændre på fire slags kendelser:- I forbindelse med mål.
Var der offside, hånd på bolden eller andre regelbrud i situationen?
- I forbindelse med en udvisning.
Var den korrekt dømt, eller har dommeren overset en udvisning?
- Ved straffespark.
Har dommeren dømt et straffespark korrekt, eller har han overset et?
- VAR-dommeren holder øje med, om de rigtige spillere får gule og røde kort.
Kilde: IfabI Danmark har man ikke regnet færdig på omkostningerne, men Divisionsforeningen håber at kunne gennemføre projektet en anelse billigere.
Dels er de fleste ting lidt dyrere i Schweiz - blandt andet er lønninger generelt højere - men i den danske liga regner man kun med minimum tre ekstra folk per kamp.
- Der skal være en VAR-dommer med et højt niveau, og så skal der være en VAR-assistentdommer til at tage over og følge kampen, mens VAR-dommeren kigger noget igennem, mens kampen fortsætter.
- Og så skal der være én til at styre teknikken, fortæller Claus Thomsen.
I nogle ligaer er VAR centralt styret, men sådan ser det ikke ud på det danske tegnebræt.
Her er planen at have tv-vogne, som man kører ud til alle de enkelte ligakampe.
Økonomi lader til at være eneste mulige stopklods for projektet, men generelt lader klubberne - som i sidste ende skal betale gildet - til at være positivt indstillede.
- Ingen har noget imod VAR, men det har et forholdsvist højt omkostningsniveau, og derfor bliver det en prioriteringsdiskussion, som jeg regner med, at vi tager i løbet af foråret, siger Claus Thomsen.
- Som klub er man ikke bagstræberisk, hvis man siger nej, fordi man ønsker at prioritere anderledes.
Så jeg tør ikke sige, om VAR bliver sat i gang eller ej, men jeg tror, at vi har en foreløbig beslutning inden sommeren.
/ritzau/FacebookTwitterKopier linkEmner:Divisionsforeningen|Fodbold|Schweiz|Økonomi|Norge




https://www.dr.dk/sporten/fodbold/superliga/minut-minut-kirkevold-sikrer-hobro-point-med-sen-overtidsscoring






https://www.dr.dk/nyheder/regionale/nordjylland/ung-mand-med-skizofreni-baeltefikseret-i-13-maaneder-mohammed-kaemper

NordjyllandUng mand med skizofreni bæltefikseret i 13 måneder: Mohammed kæmper sin brors kampMohammed Makkis bror kan stadig ikke gå efter at have ligget spændt fast så længe.
Af Mads Rosenkilde Svaneborg, Simon Brix Frederiksen og Mette Munk31.
mar.
2019 kl.
10.
08 | opdateret 01.
apr.
2019 kl.
11.
16Bemærk: artiklen er mere end 30 dage gammelLæs opEn ung psykiatrisk patient med diagnosen paranoid skizofreni har været ulovligt spændt fast til en seng i tretten måneder på Retspsykiatrisk Afdeling i Aalborg.
Mohammed Makki, skibsfører og bistandsværge, forsøgte gennem mange måneder at råbe myndighederne op for at hjælpe sin bror:Brorens vægt var fordoblet, og han havde ikke været i bad i månedsvis.
Fikseringen har Ifølge Mohammed Makki haft store konsekvenser.
- Han kunne mærke, at han havde fået det meget, meget dårligere fysisk og psykisk ved at ligge der og vente.
- I dag kan han stadig ikke gå.
Billede af Mohammeds bror otte måneder før broren blev fikseret på retspsykiatrisk afdeling.
Mohammed Makkis bror er så farlig på grund af sin diagnose, at han burde være på den særlige institution Sikringen i Slagelse, der tager sig af landets allerfarligste psykisk syge.
Men på grund af pladsmangel beholdt de ham på retspsykiatrisk afdeling i Aalborg.
Mohammed Makki var bekymret for, at hans bror var ved at opgive livet:- Han kunne ikke se lyset for enden af tunnelen længere.
Op mod 1200 gange i over et år vurderede lægerne, at Mohammeds bror var for farlig til at få løsnet sin tvangsfiksering.
Her besøger Mohammed Makki sin bror på et tidspunkt, hvor han har det godt.
Lægefaglig direktør i Psykiatrien i Region Nordjylland Tina Gram Larsen erkender, at man ikke på samme måde er gearet til den slags patienter:- Jeg så gerne ventetiden på at overflytte patienter til Sikringen blev væsentligt forkortet.
Der er kun 30 pladser på den særlige lukkede afdeling, og kun få bliver udskrevet grundet deres svære psykiske tilstand.
Der er næsten konstant patienter på venteliste, viser en aktindsigt, som DR Nordjylland har fået.
Derfor må nye patienter ofte vente i meget lang tid på at få en plads.
Det er i en sådan seng, man risikerer at blive spændt fast i psykiatrien, hvis man er voldsomt uadreagerende.
I mellemtiden må de regionale psykiatriafdelinger behandle patienterne, selvom de langt fra er rustet til opgaven.
Tina Gram vil ikke kommentere den konkrete sag om Mohammed Makkis bror.
Dog forholder hun sig til, at patienter af og til kan være så farlige for sig selv og andre, at det er nødvendigt at ty til tvangsfiksering.
For nylig fik Mohammed Makkis bror medhold fra Det Psykiatriske Patientklagenævn i, at behandlingsforløbet har været i strid med internationale konventioner.
En behandling som den her er i strid med de internationale konventioner og al mulig form for god behandling af psykiatriske patienter.
Knud Kristensen, landsformand, SINDRetspsykiatrisk overlæge og formand for Dansk Psykiatrisk Selskab, Gitte Ahle, peger på en lang række konsekvenser ved at lade patienter være fastspændt i så lange perioder.
Blandt andet er liggesår og blodpropper en væsentlig risiko, som i sidste ende kan være livstruende.
Psykiatriformand klar til at kigge på brugen af fikseringMindst 1.
200 gange er den unge mand altså i teorien blevet tilset, men selvom aktindsigt fra mandens advokat viser, at han har været i ro ved flere tilsynsbesøg, har overlægen i Aalborg stadig vurderet ham for farlig til at få løsnet sin tvangsfiksering.
Hos Danske Regioner er man klar til at kigge på brugen af tvangsfikseringer.
Da man byggede den nye Sikringen i Slagelse beholdte man de oprindelige 30 pladser, men gjorde samtidig plads til på sigt at kunne udvide.
Det kræver dog statslig finansiering, ligesom de øvrige regioner skal være indforstået med øgede driftsudgifter.
I lyset af de seneste sager, kan det jo godt være vi skal drøfte det igen, siger Sophie Hæstorp Andersen(A), formand for Psykiatri- og Sundhedsudvalget i Danske Regioner:- Men jeg syntes også det er relevant at diskutere, hvordan vi får mest muligt ud af Sikringen.
Er der for eksempel i dag på Sikringen folk(patienter, red.
), der ikke længere er vurderet som farlige og dermed komme tilbage til den almindelige Psykiatri?
Spørger hun.
Sophie Hæstorp Andersen er selv valgt i Region Hovedstaden, hvor der pt.
(pr.
februar) er to på venteliste til Sikringen, viser DR's aktindsigter.
Sikringens drift er finansieret af de alle fem regioner, da afdelingen varetager en landsdækkende funktion.
Rystende sagHele sagen har rystet formanden for Landsforeningen for psykisk sundhed, SIND, Knud Kristensen.
Han mener, det er uhyggeligt, at man kan byde folk en fiksering af denne varighed, bare fordi der ikke er pladser nok på den særlige afdeling ”Sikringen”.
BæltefikseringMennesker, som er indlagt på psykiatrisk afdeling, kan ifølge loven (§14) blive tvangsfikseret med bælte omkring livet, og hvis det er nødvendigt med remme om håndled eller ankler, eller med handsker.
Personalet må kun tvangsfiksere, hvis et menneske:Udsætter sig selv eller andre for nærliggende fare for at lide skade på legeme eller helbred.
Forfølger eller på anden lignende måde groft forulemper medpatienter eller.
.
.
Øver hærværk af ikke ubetydeligt omfangHvis man er tvangsfikseret med bælte, skal der altid være en fast vagt på stuen.
(§16).
Ifølge psykiatrilovens paragraf om tvangsfiksering må fikseringen kun anvendes kortvarigt, og mindst tre gange i døgnet skal det revurderes, om fikseringen skal fortsætte.
Den unge mand har nu fået en plads på Sikringen i Slagelse.
Men sagen fra Aalborg står ikke alene.
I onsdags startede en retssag i Odense, hvor en 30-årig mand tilbage i 2014 var tvangsfikseret i ti måneder på Middelfart Sygehus' psykiatriske afdeling.
Han blev i sidste ende løsnet på grund af livsfare og måtte i starten bruge kørestol, da han ikke kunne gå efter den lange periode i fiksering.
FacebookTwitterKopier linkEmner:Patienter|Aalborg|Psykiske lidelser|Danske Regioner|Sophie Hæstorp (politiker)




https://www.dr.dk/nyheder/udland/prinsessen-kongen-og-hofnarren-kandidater-i-ukraine-med-hver-deres-skumle-bagland-og

UdlandPrinsessen, kongen og hofnarren: Kandidater i Ukraine med hver deres skumle bagland og lig i lastenDet kunne lyde som eventyr, men det er faktisk de tre spidskandidater til posten som Ukraines præsident.
De tre præsidentkandidater i Ukraine, Volodymyr Zelenskij,  Julia Timosjenko og Petro Porosjenko.
Foto: Sergey Dolzhenko / Vasily Fedosenko / Sergei SupinskyAf Matilde Kimer31.
mar.
2019 kl.
12.
02Bemærk: artiklen er mere end 30 dage gammelLæs opI modsætning til valgforløb i mange nabolande, så er valget i Ukraine i dag både spændende og uforudsigeligt.
Gasprinsessen Julia Timosjenko, chokoladekongen Petro Porosjenko og den svært populære entertainer Volodymyr Zelenskij slås om posten som Ukraines præsident.
Ingen af de tre førende kandidater ser ud til at kunne skaffe de 50 procent plus en stemme, der skal til, for at afgøre valget i første runde, så alle forventer, at vi skal ud i en anden runde, hvor komikeren Zelenskij spås en plads mod en af de to politiske veteraner.
Siden sidste valg i maj 2014, hvor Porosjenko sejrede i første valgrunde, har Ukraine gennemlevet en krig mod russiskstøttede separatister i Østukraine, hvor mere end 13.
000 mennesker er dræbt.
Og en tumultarisk reformperiode, hvor succeserne er svære at mærke for en befolkning, der er blevet markant fattigere.
En falmet chokoladekongeDen 53-årige præsident overtog posten i 2014.
Petro Porosjenko blæste i 2014 ind på præsidentposten i en blanding af revolutionseufori og krigsangst.
Igennem tre isnende vintermåneder havde hovedstaden udholdt og udkæmpet en revolution, der førte til præsident Janukovitj fald og flugt.
Indimellem bliver Maidan-revolutionen simplificeret til at være et opgør mod russisk dominans og den bundkorrupte præsident Janukovitj, men Værdighedsrevolutionen, som ukrainerne senere døbte den, var lige så meget et folkekrav om et fungerende statsapparat og et retssystem, hvor de rige og forbundne ikke til enhver tid kunne smyge sig udenom ansvar og straf.
Forventningerne til Porosjenko var enorme, da han med valgsloganet ”Lev på en ny måde”, sikrede sig mere end hver anden stemme i maj 2014, og trådte til som præsident med et løfte om hurtigt at afslutte den begyndende krig i Donbass.
Det lykkedes som bekendt ikke at stoppe krigen, og i dag er syv procent af Ukraines territorium under russisk eller separatistisk kontrol.
Alligevel har Porosjenko høstet ros for at have stået imod frontalangrebet på nationen og have skabt en moderne, funktionsdygtig hær ud af det skrammel, han overtog.
Der er også stor begejstring over, at man med ham som kaptajn har sikret ukrainerne retten til at rejse rundt i EU uden visum, og generelt bliver Porosjenko opfattet som en kompetent, international statsmand, der på flydende engelsk er i stand til at skaffe Ukraine vestlig opbakning.
Hvor Porosjenko startede ud som præsident med diplomatiske vendinger som forsoning og forbrødring, er hans retorik blevet noget mere spids og patriotisk.
For eksempel forklarede han ukrainerne, at dette års valg var mellem ham og Putin, og han signalerede direkte, at de andre kandidater er Kremls marionetter.
Porosjenkos valgmotto i år er kort og godt ”Hær, sprog, tro” – og det rammer ret præcist hans nye nationalistiske stil den ”ukrainisering”, han står i spidsen for.
Ukrainsk sprog, kultur og særegenhed er i højsædet, og egentlig kan Porosjenko med rette tage æren for en langt større national selvtillid, og hans formentlig allerstørste succes er den ukrainske ortodokse kirkes løsrivelse fra Moskva, som efter mange års indsats lykkedes her, få måneder inden valget.
Anderledes stor er skuffelsen over den siddende præsident, når vi taler om korruptionsbekæmpelse: Porosjenko, som selv er milliardær og én af de forhadte oligarker, blokerede for den anti-korruptionsdomstol, der skulle være sidste formelle led i en massiv indsats mod korruption, som Ukraine satte i gang efter Værdighedsrevolutionen i 2014.
Han bliver selv betragtet som korrupt af en stor del af befolkningen og har været igennem en del skandaler i sin regeringstid.
Fra afsløringen af, at han oprettede selskaber i skattely i krigens værste dage i 2014, til at hundredvis af soldater mistede livet på slagmarken til den seneste fadæse, hvor præsidentens nære ven og rådgiver blev afsløret i at svindle med forsvarsbudgettet.
Mange ukrainerne opfatter Porosjenko som en mand, der lovede godt, men endte skidt, og Porosjenko har en mindst lige så stor skare af inkarnerede modstandere som tilhængere.
Den aldrende prinsesseJulia Timoshenko har skabt sin formue som forretningskvinde indenfor import af russisk gas.
Julia Timosjenko forsøger i år i tredje forsøg på at blive Ukraines præsident og hendes primære kvalitet er både hendes største force og største handicap.
For som den drevne politiske veteran, og der er ingen forventning til, at hun kan eller vil ændre det system, hun har været en del af i flere årtier, selvom hendes motto er ”Ny kurs for Ukraine”.
Timosjenkos øgenavn ”gasprinsessen” kommer fra hendes fortid som forretningskvinde indenfor import af russisk gas.
En karriere, der gjorde hende til en af landets mest velhavende personer.
I 1999 fik hun smag for politik og skabte partiet ”Fædreland”, og med den karakteristiske blonde bondefletning blev hun ansigtet på Orangerevolutionen i 2004 og blev Ukraines første kvindelige premierminister i 2005.
Det var under Timosjenko, at Ukraine og Ruslands tvist om gas- og gastransitpriser for alvor kunne mærkes i Europa, da Rusland stoppede gasforsyningen med begrundelsen, at Ukraine stjal og nægtede at betale egne gasregninger.
Efter flere ugers krise og kolde hjem i Sydeuropa, fløj Timosjenko til Moskva for at forhandle med Vladimir Putin.
En aftale, som mange betragtede som elendig for Ukraine, og som få år senere skulle blive brugt mod hende af den nye præsident Viktor Janokovitj.
I 2011 blev hun idømt syv års fængsel for underslæb og embedsmisbrug i en retssag, der af den vestlige verden blev betegnet som politisk.
I revolutionens sidste dage i februar 2014, hvor Janukovitj stak af til Rusland og det gamle system brød sammen, blev Julia Timosjenko løsladt og trillede direkte til demonstranterne på Kievs Uafhængighedsplads i en kørestol.
Men bifaldet var moderat, og mange andre ville nok have taget den kolde modtagelse som et signal om, at den politiske karriere var overstået.
Men ikke Julia.
Hun stillede straks op som præsidentkandidat og fik 12 procent af stemmerne.
Julia Timosjenkos tilhængere er blandt de allermest trofaste, og partiet Fædreland det bedst funderede i hele landet.
Ældre kvinder bemander loyalt de mange småtelte, der findes i alle større byer for at sende indbyggere i retning af hendes navn på stemmesedlen.
Dér, på stemmesedlen, har Julia dog været udsat for et gammelkendt, men alligevel tarveligt trick fra politiske modstandere.
Nogle har nemlig valgt at opstille en såkaldt teknisk kandidat ved navn Jurij Timosjenko, som sikkert vil kunne forvirre vælgere med svagt syn til at sætte krydset ved den ukendte Jurij i stedet for den velkendte Julia.
Timosjenko vækker, ligesom Porosjenko, også store negative følelser i befolkningen.
Så meget, at en stor gruppe i meningsmålingerne har angivet, at de aldrig vil sætte kryds ved hende.
Ifølge prognoserne kommer hun til at kæmpe mod Porosjenko om en plads i anden valgrunde.
Kongerigets hofnar med politiske ambitionerVolodymyr Zelenskij er komiker, skuespiller, showmand og præsidentkandidat.
Den 41-årige skuespiller har ingen erfaring med politik, selvom han har leget præsident på nu tredje sæson af sitcom-serien ”Folkets Tjener”.
Zelenskijs figur er en historielærer, der i et vredesanfald fortæller sin kollega hvor pilråddent, han mener, systemet er og lover, at han vil gøre det bedre, hvis bare han blev præsident.
Klip til næste scene hvor historielæreren kører i kortege til sin præsidentudnævnelse.
Det hele et billede af, hvor hul ukrainsk politik er, og hvor meget folket hungrer efter en ærlig mand på posten.
Serien er blevet en seer-succes og har umiskendelige referencer til de andre præsidentkandidater.
Som afsnittet i denne uge, hvor en ny ond præsident (der har smidt den gode, gamle historielærer i fængsel) bogstavelig talt sidder og skærer kagestykker ud til en kvinde, der uden nogen tvivl er Julia Timosjenko.
Hun bliver tilbudt lukrative ministerposter og styringen af det ukrainske gasselskab Naftogaz og takker ja til sådan en ”sød aftale”.
Efter Julia kommer en skuespiller, der ligner Petro Porosjenko, som sidder og slikker på sine fingre for at få et stykke kage.
Ikke supersubtile referencer, men både underholdende og formentlig ganske effektfuldt.
På samme måde bruger Zelenskij sine teaterforestillinger til at lave en noget utraditionel valgkampagne.
Fra scenen i Kiev forklarede han grinende, at han formentlig var den første præsidentkandidat i verden, som ikke måtte lokke eller betale folk, men tværtimod fik folk til at købe billetter til kampagnen.
Zelenskij har ramt protestmusklen hos især de unge vælgere.
Meningsmålinger viser, at hver anden unge ukrainer har tænkt sig at sætte kryds ved ham i dag.
Også selvom de ikke rigtigt ved, hvad han står for rent politisk.
For Zelenskij har ikke rigtig noget politisk program, men deler ud af tanker om sit ”drømme-Ukraine”.
Det er muligvis for at undgå den klichénedtrampede rutine af valgløfter, som andre kandidater velvilligt marcherer i, eller også er det fordi Zelenskij simpelthen ikke ved, hvad han vil endnu.
Fra drømmelisten er: Et Ukraine, hvor de eneste eksplosioner kommer fra festfyrværkeri.
Hvor man ikke længere vil se annoncer for job i Polen, men der vil være annoncer for ukrainske job i Polen og hvor læger og lærere modtager en anstændig løn, og korrupte embedsmænd modtager fængselsstraf.
Her rammer komikeren jo hovedet på sømmet med de tre helt store udfordringer for Ukraine: Den fastfrosne krig, den demoraliserende korruption og den svage økonomi, der gør, at hver 10.
arbejdsduelige ukrainer forlader landet for at tjene en ordentlig hyre.
Løsninger er der dog ikke rigtig nogle af på Zelenskijs hjemmeside, men han opfordrer alle til at skrive gode ideer ned til ham og hans stab; per lørdag aften er der indløbet 107.
539.
Det store spørgsmål med Zelenskij, som selv hans egne vælgere stadig er usikre på, er, om der også bag denne ellers så politisk uskyldige mand står endnu en oligark og forsøger at trække magten over til sig selv.
Zelenskijs programmer kører på en tv-kanal ejet af Ukraines mest forhadte oligarker og som et minimum er denne mand stærkt interesseret i Zelenskijs sejr.
Om han også sponserer valgkampen og leger decideret dukkefører, har ingen kunne bevise, men tanken om det bliver luftet i en del ukrainske aviser.
Alligevel er den sjove mand Volodymyr Zelenskij dagens favorit.
Han er det nye ansigt, som folk tiltror en større interesse i at håndtere Ukraines udfordringer end alle de gamle politikere, der har haft chancen.
Zelenskij fortæller selv, at han minder en del om historielæreren fra ”Folkets tjener”, og hans kampagne har påklistret tv-seriens titel på valgplakaterne.
Så spørgsmålet er, om det er tv-seriens hovedkarakter eller den velhavende hofnar, der står til at blive Ukraines næste præsident.
FacebookTwitterKopier linkEmner:Ukraine|Valg og folkeafstemninger|Rusland|Moskva|Korruption




https://www.dr.dk/nyheder/regionale/syd/danmarks-mindste-brugs-fylder-100-aar

Syd- og SønderjyllandDanmarks mindste Brugs fylder 100 årTurister og lokal opbakning har sikret Mandø Brugs' overlevelse gennem 100 år.
Af Louise Mandrup (interview) og Gert Eilrich31.
mar.
2019 kl.
08.
22Bemærk: artiklen er mere end 30 dage gammelLæs opLængst mod vest i det forblæste Vadehav, hvor både kuling, storm og saltvand har truet eksistensen, ligger Danmarks mindste brugs.
Varerne på hylderne, facaden og åbningstiderne har ændret sig lidt igennem årene, men adressen er den samme, som da brugsen åbnede dørene første gang for 100 år siden.
Mandø Byvej 1.
Bag disken står 71-årige Ellen Christensen, der er mandøboer.
Hun har været uddeler i brugsen siden 2011.
Hun er kommet i brugsen, siden hun var barn og har oplevet brugsens op- og nedture.
Især de seneste år har den nu 100 år gamle brugs haft det svært.
Mandø har kun 30 fastboere, så brugsen har især overlevet på grund af turisterne, der to gange i døgnet er afskåret fra fastlandet på grund af tidevandet.
- Vi skal kæmpe en kamp.
Det gør vi også, og vi bliver ved, siger Ellen Christensen.
Mandø Brugsforening blev stiftet i det tidlige forår i 1919.
Foreningen, der bestod af 20 medlemmer, købte Mandø Byvej 1, hvor der allerede var en købmandsbutik.
Pris: 5.
300 kroner.
Sådan så brugsen ud i 1930'erne.
(© Mandø Lokalarkiv)1 / 11I 1945 var mange af beboerne på Mandø landmænd eller fiskere.
De var en vigtig kundegruppe for brugsen, der solgte både foder og brændstof.
(© Mandø Lokalarkiv)2 / 11Fra 1934 til 1964 hed brugsens uddeler Carl Pedersen.
Her står han bag disken i den lille brugs i 1940'erne.
(© Mandø Lokalarkiv)3 / 11Mandø Byvej 1940.
Dengang var der både skole og egen læge på øen, og der boede mere end 200 mennesker på Mandø.
Brugsen ses til venstre i billedet.
(© Mandø Lokalarkiv)4 / 11Mandø brugs er blevet renoveret flere gange igennem de 100 år.
Senest i 2010.
(© (c) DR)5 / 11Fra 1981 til 2005 drev Hans Haahr brugsen sammen med sin kone.
Billedet her er taget året året inden Haahr-parret overdrog  brugsen til et andet uddelerpar.
6 / 11Håbet er, at brugsen kan samle nok penge ind til at forskønne butikken indvendig i løbet af 2019.
(© (c) DR)7 / 11- Det er jo en brugs, så vi skal have alting.
Og hvad vi ikke har, det kan vi skaffe, lyder det fra 71-årige Ellen Christensen, der i dag er brugsuddeler på Mandø.
(© (c) DR)8 / 11I vintermånederne holder brugsen kun åbent en time hver tirsdag, torsdag og lørdag.
Men fra 1.
maj er der åbent alle dage resten af sommeren.
9 / 11I 1991 købte Mandø brugs campingpladsen, som er en stor del af grunden til, at brugsen har overlevet igennem årene, lyder det fra brugsuddeleren.
(© (c) DR)10 / 1117.
marts blev Mandø brugs' 100 års fødselsdag fejret i butikken.
11 / 11FacebookTwitterKopier linkEmner:Mandø|Supermarkeder




https://www.dr.dk/mitliv/nikolaj-ville-have-et-nyt-liv-efter-fem-maaneder-havde-han-kaereste-hus-og-et-barn-paa-vej-i

På jobeventyr i udlandetSe temaMit LivNikolaj ville have et nyt liv: Efter fem måneder havde han kæreste, hus og et barn på vej i AustralienHverdagen i Sæby var ensformig, så Nikolaj Stubkær skiftede den ud med et fedt eventyr på anden side af kloden - og uventet kærlighed.
Af Palle Herløv og Signe Heiredal (grafik)31.
mar.
2019 kl.
08.
40Læs op30-årige Nikolaj Stubkær stod på sin arbejdsplads som slagter hos Danish Crown i Sæby og drømte sig væk fra kulde, grå omgivelser, regn og blæsevejr.
Han tænkte på, hvad der ventede ham omme på den anden side af jorden, hvor man tager shorts på efter fyraften - ikke garderobens tykkeste jakke.
De sidste uger op til afrejsen fyldte det meget i mine tanker, at nu startede jeg snart et helt nyt liv op fra bunden.
Nikolaj StubkærNikolaj havde taget den endelige beslutning sidst i 2017, og nu ventede han med en halv fod i lufthavnen på at komme afsted.
Han havde købt sig en one way-ticket.
Destination: Brisbane, Australien.
Hjemkomst: Det må tiden vise.
Januar kunne kun gå for langsomt.
Han glædede sig helt vildt til at trykke på reset-knappen og rejse væk fra det hele, for han havde virkelig brug for det lige dér.
- De sidste uger op til afrejsen fyldte det meget i mine tanker, at nu startede jeg snart et helt nyt liv op fra bunden, siger Nikolaj Stubkær.
Der var noget, han skulle væk fraNikolaj ville væk, fordi han ikke var glad for det liv, han havde gang i.
"Trist" og "kedeligt" kalder han det, for han var på et stadie, hvor han ikke vidste, hvor han skulle bevæge sig hen.
Han var udlært slagter, havde læst finansøkonomi og var blevet tilbudt et okay attraktivt job i en bank, som han afslog.
Udsigten til at sidde bag et skrivebord mandag til fredag fra klokken 8.
30 til fyraften - det blev et "pænt nej tak!
".
På jobeventyr i udlandetMange unge rusker op i hverdagen og tager på eventyr i udlandet.
Har man viljen, kan man som regel gøre alvor af sin udlængsel og rejselyst, uanset hvilken branche man arbejder i.
Nogle vender hjem igen.
Andre gør ikke.
DR Mit Liv har mødt tre, der fortæller, hvor let det er at rykke livet til udlandet.
Her er deres historier.
Så hellere arbejde som slagter hjemme i Sæby, som han altid havde været glad for.
Det var ikke derfor, han ville væk.
Det var mere af personlige årsager og for at realisere sig selv og sine drømme.
Han var blevet single efter ni år i et forhold, og nu skulle der ske noget nyt.
- Jeg gik rundt med en følelse af, at der var mange ting, jeg ikke havde gjort i alle de år, jeg havde en kæreste.
Kvinder vil jo gerne bestemme, ik’.
Til sidst nåede jeg et punkt, hvor jeg havde brug for ikke at tænke på andre end mig selv.
Bare lige for en periode.
Nikolaj var endt i det, han kalder "singlerillen", hvor der var for lidt forskel på hverdagene og weekenderne.
Blandt andet fordi, han boede hos en kammerat, hvor han sov på sofaen.
Han erkendte, at det var bedst for ham at komme væk både fra sin omgangskreds og fra de forskellige fristelser, han stødte på i nattelivet.
- Jeg skyldte mig selv og min familie det.
Jeg ville vise, at jeg kunne hive mig selv op igen og tage en "voksen beslutning", siger han.
Han tænkte kun meget kort over, om han overhovedet var klar til at rejse væk og så endda hele vejen til Australien.
Det måtte komme an på en prøve.
Han kunne altid rejse hjem igen og vide, at han havde givet det chancen.
Valget faldt på Australien, fordi systemet på mange måder minder om det danske med blandt andet ret til dagpenge, og så havde han generelt at godt indtryk af landet og dets befolkning efter at have været der som turist nogle år tidligere.
Han fik opbevaret nogle få ting hos sin mor, og resten blev givet væk eller solgt med en kontant gevinst på cirka 3000 kroner, som han lagde oven i sin opsparing på 50.
000.
Så købte han flybilletten.
Manden i huset tager da krybene, ik’?
Nikolaj anede ikke, hvad der ventede ham i Brisbane, hvor han crashede de første tre dage på en tidligere kollegas sofa.
Han havde kun sin kuffert med lidt tøj og billeder af niecer og nevøer med, og det føltes sgu egentlig meget godt ikke at være bundet til noget.
Den tidligere kollega fra Danish Crown var blevet fabrikschef på en virksomhed i Brisbane, der producerede pålæg og pølser, og han havde skaffet Nikolaj et job på fabrikken.
Den del af tilværelsen var der allerede styr på.
Gennem en Facebook-gruppe fik Nikolaj kontakt til to unge kvinder, der manglede en tredje roomie i deres hus i forstaden Greenslopes.
Nikolaj besøgte dem en enkelt gang og fik lov til at flytte ind.
Det kørte for ham.
Så måtte han bare tage sig sammen, hvis de forventede, at han som manden i huset tog sig af edderkopper og andre kryb, der kom ind i.
Shit mand!
Bare han kunne lade være med at skrige som en tøs.
Selv som stor teenager lod han sin mor klare den slags, da han boede hjemme.
Nikolaj tog den med ro og arbejdede på at falde til på jobbet og i sine nye omgivelser, som han brugte tid på at udforske i fritiden.
Det gode vejr og de mange muligheder for at opleve noget nyt og spændende hele tiden var de største omvæltninger i hans liv.
Der er på alle måder langt fra Sæby til Brisbane.
Derhjemme brugte han ikke en halv fridag på at køre ud i naturen med "armen i karmen", som han kalder det.
Nu tager hen gerne en køretur på 100 kilometer nordpå ad en indfaldsvej, ud til kysten, på camping, op på et bjerg for at se en solnedgang eller bare ud i intetheden.
- Det her land er så kæmpestort, at her altid er noget nyt at kigge på.
Det er bare så meget federe at cruise rundt her end at køre fra Sæby til Aalborg og retur.
Nu skal roomien føde hans barnDerhjemme var der også noget, der fangede Nikolajs opmærksomhed.
Han havde fået øjnene op for den ene af sine roomies, den 26-årige tandlæge-klinikassistent Stephanie Byrne, og hun gengældte hans opmærksomhed.
De blev kærester efter nogle få uger, og så gik det pludselig stærkt.
Tre måneder senere var hun gravid med termin til maj, og Nikolaj og Stephanie kiggede hinanden dybt i øjnene og spurgte: "Is this what we really want?
"Ja - det var det.
- Det er sgu ret offensivt, når det hele går så hurtigt, og jeg ville lyve, hvis jeg sagde, at jeg ikke gik rundt med en del overvejelser omkring det at få et barn med en udlænding.
Det betyder, at jeg bliver totalt fastlåst hernede.
Jeg kommer aldrig herfra, med mindre jeg får Stephanie og barnet med videre, siger Nikolaj Stubkær, for han ved, at han ikke vil se sit barn vokse op på afstand.
Han joker derfor med, at datteren skal hedde Visum, fordi hun bliver hans formelle billet til at blive i landet på ubestemt tid som "permanent resident".
Forelsket i australierneNikolaj havde et working holiday-visum, der i første omgang var gyldigt i et år.
Det gav ham lov til at arbejde for at have råd til at opholde sig i landet.
I Australien kan man få forlænget sin opholdstilladelse med et år ekstra, hvis man arbejder tre måneder på en farm i et øde område.
- Det er den slags arbejde, kun turister gider udføre, så de ikke skal rejse hjem.
Derfor pakkede han sine ting i november og kørte fra Brisbane nordvestpå til Kilcummin.
En tur på 1001 kilometer, hvor tankerne kunne få frit løb, mens asfalten forsvandt i bakspejlet.
Undervejs 'pløjede' han ind i en kænguru, der valgte at krydse landevejen på det forkerte sted og tidspunkt.
Sammenstødet sendte hans VW Polo en tur på værksted med bulet forskærm og smadret forlygte, men den overlevede.
Det gjorde kænguruen ikke.
Arbejdet på farmen blev Nikolajs møde med de indfødte og en masse ægte australsk kultur.
Han blev vild med australiernes afslappede tilgang til livet, hvor for eksempel solbriller hedder "sunnies" og en politibetjent en "copper".
Der er for mange stavelser i "sunglasses" og "policeofficer".
Det ligger i deres dna, at det er okay at være lidt loose omkring tingene.
På jobbet kørte han traktor, drev kvæg, fodrede dyr og byggede et hegn, der kunne holde dem inde.
Han skød kænguruer med jagtrifler, så de ikke spiste afgrøderne, og han jagede vildsvin - boars - som hundene fik lov at holde fast på, til Nikolaj eller en kollega kom og stak en kniv i hjertet på dem.
- Det lyder barbarisk, men det foregik meget humant.
Og det var nødvendigt, siger han.
Det var alt sammen fysisk hårdt arbejde, men det var også det frie liv med højt til himlen og jord og lort på hænderne, når man hænger ud over et par øl med kollegerne efter fyraften.
Det gode sammenhold betød, at Nikolaj aldrig følte sig alene, selv om han var alene langt væk hjemmefra og havde en gravid kæreste, som han savnede.
Efter fire og en halv måneds farmarbejde vendte han hjem til Greenslopes i februar 2019, hvor han fortsatte på slagteriet.
Nikolaj og Stephanie er netop flyttet sammen i et nyt hus i forstaden Acacia Ridge.
De har betalt en advokat cirka 35.
000 kroner for papirarbejdet, så Nikolaj kan søge om et partnervisum.
Når han får det, er han 'permanent resident'.
- Det kan godt indimellem virke lidt overvældende altsammen, fordi det er gået så hurtigt for mig hernede, men jeg rejste væk for at skabe et helt andet liv - det har jeg fået nu.
Jeg fortryder intet, og jeg er ikke sikker på, om jeg nogensinde vil hjem til Danmark igen, siger han.
Om Nikolaj Stubkær:•Opvokset i Svejstrup, Jerup og Aalborg.
•Stoppede midt i 10.
klasse og blev detailslagter i en forretning.
Skiftede senere til et job som industrislagter hos Danish Crown i Sæby.
•Tog hhx på handelsskolen i Aalborg og læste finansøkonomi på Aalborg University College.
Blev færdig i 2016.
•Flyttede til Brisbane i januar 2018.
•Blev kærester med australieren Stephanie, som han skal have et barn med til maj.
•De har ingen planer om at flytte til Danmark, men barnet skal lære begge sprog og kulturer.
FacebookTwitterKopier linkEmner:Australien|Brisbane|Danish Crown|Dyr|Facebook




https://www.dr.dk/nyheder/kultur/film/23-aarige-gustav-har-hovedrollen-i-kontroversiel-film-saadan-var-sex-scenerne

Film og serier23-årige Gustav har hovedrollen i kontroversiel film: Sådan var sex-scenerne med Trine DyrholmDe vilde sexscener i 'Dronningen' er vigtige for historien, mener skuespiller Gustav Lindh.
23-årige Gustav Lindh har arbejdet som skuespiller i fem år.
men han har aldrig haft så stor og vild en rolle som rollen som stedsønnen Gustav i 'Dronningen' med Trine Dyrholm.
Af Marie Ravn Nielsen31.
mar.
2019 kl.
10.
02Bemærk: artiklen er mere end 30 dage gammelLæs opDet kan godt være, at du ikke kender navnet Gustav Lindh endnu.
Men det kommer du til.
Lige nu kan du nemlig se den 23-årige, svenske skuespiller spille over for Trine Dyrholm i den anmelderroste danske film 'Dronningen', der vises i biografer landet over.
I filmen spiller han en rolle, som mange biografgængere med stor sikkerhed vil kunne huske i lang tid.
Det er trods alt ikke hver dag, at man ser en film om en midaldrende karrierekvinde, der indleder et seksuelt forhold til sin bare 17-årige stedsøn.
- Det her er virkelig en drømmerolle.
Det er en meget kraftfuld historie, og så var det jo med Trine, som jeg ser meget op til, siger en tilfreds Gustav Lind, da dr.
dk møder ham i København et par dage før premieren.
'Dronningen' havde premiere i torsdags og får premiere i Gustav Lindhs hjemland Sverige i april.
Og selvom der ikke bliver skjult meget i de intense sexscener mellem advokaten Anne og stedsønnen Gustav, skræmte det ikke den svenske skuespiller.
- Sex på film kan være overflødigt, men her fortæller det noget vigtigt om rollerne – og om hvordan personerne udvikler sig – så de var nødvendige for historien, siger Gustav Lindh og konstaterer:- Jeg går som skuespiller ikke på kompromis.
Jeg vil give hele mig til projektet, og her var sexscenerne bare en del af historien.
Læs også:Kvinden bag filmen, alle taler om lige nu: Jeg har nærmest ondt af dem, der vælger at se denKort om Gustav Lindh Født 4.
juni 1995 i Västerås, Sverige.
Har blandt andet spillet med i svenske tv-serier som 'Beck', 'Springfloden' og 'Jordskott' og film som 'Cirkeln' og 'Vilken jävla cirkus'.
Har gået tre år på teaterskole i Malmø.
I 'Dronningen' spiller han rollen som den 17-årige Gustav, der indleder et seksuelt forhold til sin stedmor, som spilles af Trine Dyrholm.
Det er hans største rolle indtil videre.
Gav high five efter vilde sexscenerAllerede da Gustav Lindh var til casting på rollen, mødte han Trine Dyrholm, og her blev det tydeligt, at de to skuespillere havde en fin kemi sammen.
Den danske stjerneskuespiller har derfor også været en tryg og god makker i de ellers så grænseoverskridende scener, som blev gennemgået grundigt inden, de optog dem.
- Vi har opbygget så fint et venskab, og Trine er både en ven og mentor for mig nu, fortæller Gustav Lindh.
Vi grinede lidt og gav hinanden en high five.
Og så røg vi en cigaret.
Gustav Lindh, skuespillerHvordan reagerer man egentlig efter at have indspillet sådan nogle vilde sexscener?
- Vi grinede lidt og gav hinanden en high five.
Og så røg vi en cigaret, siger Gustav Lindh og ler.
Læs også:Trine Dyrholm roses til skyerne for ny film: 'Jeg kan godt lide at blotte mig - hvis der er grund til det'Selvom der var en 'god, fokuseret og professionel' stemning under filmoptagelserne, blev det alligevel ekstra vildt, da han for første gang skulle se filmen sammen med et publikum.
Det foregik under filmfestivalen i Göteborg, hvor 'Dronningen' i øvrigt vandt tre priser, heriblandt publikumsprisen.
- Jeg var nervøs, og mit hjerte bankede!
Jeg sad ved siden af Trine, og vi sad og knugede hinandens hænder, særligt under de her meget eksplicitte scener.
Men det var også sjovt at opleve folks reaktioner, siger han.
Det var under eksplicitte og vilde scener som disse, at Trine Dyrholm og Gustav Lindh knugede hinandens hænder, da filmen blev vist på filmfestivalen i Göteborg tidligere i år.
Og heldigvis var reaktionerne positive, fortæller en stolt Gustav Lindh, der spiller sin hidtil største rolle i 'Dronningen'.
- Filmen blev vist alle fire dage under festivalen i Göteborg, så jeg fik virkelig mange reaktioner på den.
Folk kom hen til mig og ville tale om filmen og min rolle, så det var tydeligt, at den fik mange følelser frem i folk.
© Nordisk FilmRos fra Trine Dyrholm - Det har krævet lige så meget mod af Gustav, som er et ungt menneske, der skal kaste sig ud i alle de her vilde scener, både de emotionelle og sexscenerne.
Det er altid så svært selv at sige, at man er modig, men jeg synes faktisk, at filmen er et modigt projekt.
Jeg er stolt af, at alle har været modige hele vejen rundt, siger Trine Dyrholm til Jyllands-Posten.
En drøm at arbejde i DanmarkFor Gustav Lindh handler 'Dronningen' især om magt og de konsekvenser, der følger med, hvis du ikke tager ansvar.
Men han kalder det også en sexet film.
- Jamen, det er en sexet film, det er det jo.
Der findes mange gråzoner, og jeg synes, at det er interessant, at vores instruktør ikke er bange for at skildre dem, siger Gustav Lindh.
'Dronningen' er instrueret af May el-Toukhy, der tidligere har lavet filmen 'Lang historie kort'.
- Jeg synes også, at det er fedt at se et kvindeportræt, der er så komplekst – jeg ved ikke, om jeg nogensinde har set det før på film.
Det har været så fedt at være med til at fortælle den historie.
- Jamen, det er en sexet film, det er det jo, siger Gustav Lindh om de kontroversielle scener i 'Dronningen'.
Gustav Lindh har i det hele taget været meget begejstret for at spille med i en dansk film, for han mener, vi kan noget helt særligt på denne side af Øresund.
- Det har virkelig været en drøm for mig at arbejde i Danmark, for jeg synes, I er så gode til at lave film.
Thomas Vinterberg, Susanne Bier, Pernille Fischer Christensen, Michael Noer, Tobias Lindholm – I har så mange gode instruktører, siger Gustav Lindh.
Lige nu har han gang i hele tre tv-serier hjemme i Sverige, hvor han spiller store roller i blandt andet den kommende Viaplay-serie 'Älska mig', der er en romantisk drama-komedie.
Han vil dog også gerne arbejde i Danmark igen, men derudover vil han ikke ud med, hvad han drømmer om på den lange bane.
- Jeg har en lang liste af instruktører og andre skuespillere, jeg drømmer om at arbejde med, men nu må vi se, hvad der sker.
Jeg må bare tage de tilbud og chancer, der viser sig, og så må vi se.
Men jeg vil ikke jinxe mine drømme, siger Gustav Lindh og smiler.
Læs også:6 stjerner til ny Trine Dyrholm-film: Provokerende, berusende og helt fantastisk!
Gustav Lindh sammen med instruktør May el-Toukhy og skuespillerne Trine Dyrholm og Magnus Krepper på den røde løber ved gallapremieren på 'Dronningen' tidligere i denne uge.
FacebookTwitterKopier linkEmner:Pernille Fischer Christensen (filminstruktør)|Susanne Bier (filminstruktør)|Teater|Gøteborg|Viaplay




https://www.dr.dk/sporten/fodbold/tyskland/poulsen-bomber-i-bundesligaen-men-husker-du-disse-fem-danske-tor-tor-tor

TysklandPoulsen bomber i Bundesligaen: Men husker du disse fem danske 'Tor!
', 'Tor!
', 'Tor!
'-drenge?
Yussuf Poulsen er ikke den eneste dansker gennem historien, der har banket bolde i kassen i Bundesligaen.
Ebbe Sand i Schalke 04.
Af Michael Sten Jensen i Lyon31.
mar.
2019 kl.
09.
04 | opdateret 31.
mar.
2019 kl.
12.
00Bemærk: artiklen er mere end 30 dage gammelLæs opLørdag stod i Yussuf Poulsens tegn.
Den danske landsholdsangriber noterede sig for både sit 13.
, 14.
og 15.
sæsonmål, da han sammen med holdkammeraterne i RB Leipzig udraderede Hertha Berlin med 5-0.
Med sine tre mål sparkede Yussuf Poulsen sig med helt frem i kampen om den tyske topscorertitel.
Poulsen deler tredjepladsen med Dortmunds Marco Reus og Eintracht Frankfurts Luka Jovic, men der skal dog stadig nettes mere end et par gange, hvis danskeren skal indhente Bayern Münchens notoriske målsluger Robert Lewandowski, der sidder på tronen med 19 sæsontræffere.
Som motivation kan Yussuf Poulsen måske hente inspiration fra disse danskere, der alle har bombet i Bundesligaen før ham.
1Allan Simonsen, Borussia Mönchengladbach, 76 målAllan Simonsen i november 1977.
Allan Simonsen har af mange årsager en unik position i dansk fodbolds historie, og den vævre vejlenser formåede da også at slå sit navn fast uden for Danmarks grænser.
I Borussia Mönchengladbach fik Allan Simonsen sit gennembrud, og det var også for sine præstationer her, han i 1977 blev kåret til Europas bedste spiller.
Det blev til 76 mål i 178 kampe.
Video fra 1995, da Allan Simonsen blev optaget i Sportens Hall of Fame.
2Ebbe Sand, Schalke 04, 73 målEbbe Sand fejrer sit hattrick mod Liepajas Metalurg i Uefa-cuppen i 2004.
Den nuværende sportsdirektør i Brøndby er ikke en, de lige glemmer i Ruhr-distriktet.
Den danske målsluger hamrede nemlig 73 bolde i nettet i 214 kampe for de kongeblå i Schalke 04.
Hele 22 mål scorede Ebbe Sand i 2000/2001, da han sammen med holdkammeraterne var sekunder fra at vinde det tyske mesterskab.
Han var dog nødt til at dele æren som Bundesliga-topscorer med Hamburger SV's Sergej Barbarez.
Herunder kan du se, hvordan det så ud, da Fodboldmagasinet besøgte en målhungrende Ebbe Sand i 2003.
3Ole Bjørnmose, Werder Bremen og Hamburger SV, 52 målGerd Müller (hvid) og Ole Bjørnmose kæmper om bolden i Idrætsparken den 30.
juni 1970.
Ole Bjørnmose blev i 1966 solgt fra B1909 til Werder Bremen, hvor han over de næste fem sæsoner spillede 137 kampe.
Undervejs nåede han såmænd at blive holdkammerat med en vis Sepp Piontek, der senere skulle blive dansk landstræner.
Bjørnmose skiftede i 1971 til Hamburger SV, hvor hans samlede kampantal i Bundesligaen frem til 1977 nåede op på i alt 323.
Det højeste antal for en udlænding i Bundesligaen de næste 30 år.
Rekorden blev slået i 2008 af Sergej Barbarez.
Hvem ellers.
Ole Bjørnmose scorer sit første landskampsmål for Danmark i kamp mod Tjekkoslovakiet i Idrætsparken i 1973.
4Henning Jensen, Borussia Mönchengladbach, 49 målAllan Simonsen (tv) og Henning Jensen (im), begge Borussia Mönchengladbach, hilser på Per Røntved (Werder Bremen), der selv scorede 40 mål i sin karriere i Bundesligaen.
Henning Jensen dannede sammen med Allan Simonsen en giftig duo i Borussia Mönchengladbach, hvor det mellem 1972-1976 blev til 49 mål i 124 kampe.
Mens Allan Simonsen fortsatte karrieren i FC Barcelona, så tog Henning Jensen til Real Madrid et par år inden.
Henning Jensen scorede ni mål i blot 21 landskampe for det danske landshold.
Henning Jensens berømte hovedstødsmål på Wembley, på oplæg af Sir Bobby Charlton.
Billedet af en svævende Henning Jensen blev senere brugt på forsiden af romanen "Fodboldenglen", skrevet af Hans Jørgen Nielsen.
5Thomas Christiansen, Vfl Bochum og Hannover 96, 34 målThomas Christiansen (blå) scorede i 2002/2003 21 sæsonmål for Bochum.
Halvt dansk, halvt spansk.
Thomas Christiansen blev i 2002/2003 topscorer i Bundesligaen, da han sendte 21 bolde i kassen.
Æren måtte han dog, som Ebbe Sand, dele med en anden.
Bayern Münchens brasilianske spids, Giovane Élber, ramte nemlig samme antal.
Thomas Christiansen lavede i alt 22 mål for Bochum på to sæsoner, inden det blev til 13 mål på tre sæsoner for Hannover 96.
Fodboldmagasinet besøgte i 2003 en brandvarm Thomas Christiansen i Bochum.
FacebookTwitterKopier linkEmner:Marco Reus (fodboldspiller)|Robert Lewandowski (fodboldspiller)|Tyskland|Hamburger SV|Fodbold




https://www.dr.dk/nyheder/udland/efter-demonstration-og-raketangreb-israel-angriber-gaza-med-kampvogne

UdlandEfter demonstration og raketangreb: Israel angriber Gaza med kampvogneKonflikten mellem Israel og Hamas er blusset op på ny efter store demonstrationer i Gaza lørdag.
Efter en dag med voldsomme protester i Gazastriben langs grænsen til Israel er nye angreb begyndt mellem Gaza og Israel natten til søndag.
31.
mar.
2019 kl.
06.
36Bemærk: artiklen er mere end 30 dage gammelLæs opFem raketter er blevet affyret fra Gaza mod Israel natten til i dag dansk tid.
Det oplyser den israelske hær ifølge nyhedsbureauet AP.
Angrebet har efterfølgende fået den israelske hær til at beskyde tilhørssteder for Hamas-bevægelsen med kampvogne, beretter nyhedsbureauet AFP.
Der er ingen meldinger om dræbte i forbindelse med angrebene, oplyser den israelske hær.
Optrapningen af angreb kommer få timer efter en stor protestmarch i Gazastriben langs grænsen til Israel, hvor fire palæstinensere er blevet dræbt.
Læs også:Palæstinenser dræbt forud for massedemonstrationOmkring 40.
000 palæstinensere var samlet til demonstrationen.
Her markerede de, at det lørdag var præcis et år siden, at de første ugentlige demonstrationer begyndte i området.
Demonstranterne kræver, at Israel ophæver blokaden af Gazastriben.
Konflikten eskalererUd over de fire dræbte kom omkring 316 palæstinensere til skade i sammenstød med den israelske hær.
De nye angreb truer med at underminere et forsøg fra Egypten på at etablere en våbenhvile mellem Hamas-bevægelsen og Israel.
Der var tidligere på ugen forlydender om, at en våbenhvile var trådt i kraft, men allerede få timer efter fortsatte angrebene.
Den seneste eskalering af konflikten begyndte først på ugen, efter et overraskende raketangreb på et hus uden for Tel Aviv, hvor syv personer blev såret.
Det fik straks Israel til at indlede en række angreb mod Gazastriben.
Lørdagens palæstinensiske protestmarch er blevet afholdt få dage før valget i Israel 9.
april.
Her står premierminister Benjamin Netanyahu til at få hård modstand af den tidligere militærchef Benny Gantz.
Han står i spidsen for en række centrum-venstre-partier.
/ritzau/FacebookTwitterKopier linkEmner:Benjamin Netanyahu (politiker)|Israel|Gazastriben|Hamas|Demonstrationer




https://www.dr.dk/nyheder/udland/slovakiet-faar-kvindelig-praesident

UdlandSlovakiet får kvindelig præsidentDet er første gang i landets historie en kvinde besætter posten Slovakiets nye præsident, Zuzana Caputova, holder tale efter sin valgsejr.
31.
mar.
2019 kl.
03.
27Bemærk: artiklen er mere end 30 dage gammelLæs opDen liberale advokat Zuzana Caputova bliver Slovakiets nye præsident.
Det står klart, efter at 98,1 procent af stemmerne natten til søndag dansk tid er talt op ved anden valgrunde af præsidentvalget i Slovakiet, skriver nyhedsbureauet Reuters.
Dermed får det østeuropæiske land for første gang i landets historie en kvinde på posten som præsident.
Læs også:Liberalist, miljøaktivist og ny-udklækket politiker står til at blive Slovakiets første kvindelige præsident45-årige Zuzana Caputova har fået 58,3 procent af stemmerne.
Hun vinder dermed over EU-kommissær Maros Sefcovic, der er regeringspartiet Smers kandidat.
Han har fået 41,7 procent af stemmerne.
Mod korruptionZuzana Caputova er kendt som antikorruptionsaktivist og har ingen tidligere politisk erfaring.
Hendes valgkampsslogan er "Gå imod det onde".
Det skriver nyhedsbureauet AFP.
Hun har desuden har markeret sig som en skarp kritiker af regeringen.
Hun var blandt andet engageret i demonstrationer i landet sidste år, da den undersøgende og regeringskritiske journalist Jan Kuciak og hans kæreste, Martina Kusnirova, blev dræbt.
Præsidentposten er dog en primært ceremoniel post, og den udøvende magt ligger hos landets regering.
/ritzau/FacebookTwitterKopier linkEmner:Slovakiet|EU|Valg og folkeafstemninger|EU-forhold




https://www.dr.dk/musik/hvad-blev-der-egentlig-af-00er-ikonet-anastacia-her-er-hit-sangerinden-i-dag

Boogie-listens legenderSe temaMusikHvad blev der egentlig af 00'er-ikonet Anastacia?
Her er hit-sangerinden i dag Sangerinden Anastacia måtte i ti år lyve sig yngre for at sælge plader.
Af Christian Ellegaard og Grafik: Pernille Bækholm Sloth31.
mar.
2019 kl.
06.
51Læs opMåske husker du hende for den store, men også til tider lidt voldsomme skærebrænder-stemme?
Eller måske er det læderbukserne og de tonede solbriller, der har indprintet sig i din hukommelse?
Uanset, hvad du husker hende for, så var sangerinden Anastacia en af 00'ernes største popsucceser.
Boogie-listens legenderDr.
dk/musik tjekker op på de kunstnere, der hittede i musikprogrammet Boogie, og svarer på:Hvad gjorde dem til popfænomener i 00'erne, og hvad laver de i dag?
Læs de andre artikler i serien her:Hvad blev der egentlig af 00'er-ikonet Anastacia?
Her er hit-sangerinden i dagHun storhittede på Boogie-listen i 00'erne, men så forsvandt hun: Hvad blev der af Nelly Furtado?
Husker du russiske t.
A.
T.
u.
?
Her er pigerne bag det lesbiske kys i dagFra 00'er-stjerne til kæmpe joke: Sådan er det gået flødeprinsen Craig DavidKan du huske Sugababes?
00'ernes hitgruppe fik en bittersød afslutningMed hits som 'I'm Outta Love' og 'Left Outside Alone' lagde hun hitlisterne ned, men hendes karriere har også været turbulent og fuld af kampe - både professionelle og personlige.
Vi giver dig hele historien bag 00'er-lengenden Anastacia og kaster et blik på, hvor hun er i dag.
Hør hittet 'Left Ouside Alone' fra 2004 her, mens du læser videre:Anastacia - Left Outside AloneHavde opgivet sangdrømmenAnastacia Lyn Newkirk blev født i Chicago, og hendes kunstneriske talent har hun ikke fra fremmede.
Hendes far var nemlig sanger, mens hendes mor var skuespillerinde på Broadway.
Faderen forlod dog familien, da Anastacia var teenager, og sammen med sin mor flyttede sangerinden til New York, hvor hun voksede op.
Hun startede allerede som 15-årig med at arbejde som danserinde, og senere begyndte hun at få jobs som korsangerinde for kunstnere som Paula Abdul og Jamie Foxx.
Det var dog først i 1998, at Anastacia, der på det tidspunkt var fyldt 29 år, for alvor tiltrak sig opmærksomhed fra pladeselskaberne, efter hun havde været med i et talentshow på musikkanalen MTV.
Jeg troede ikke, at jeg nogensinde ville bryde igennem.
Jeg så mig selv som en artist, der aldrig ville få succes.
AnastaciaOpmærksomheden udløste en pladekontrakt, der blev et tiltrængt lyspunkt for Anastacia, der ellers stort set havde opgivet drømmen om at blive soloartist.
- Da jeg fik min pladekontrakt, var jeg på kontanthjælp.
Jeg troede ikke, at jeg nogensinde ville bryde igennem.
Jeg så mig selv som en artist, der aldrig ville få succes, fortalte Anastacia i 2017 til Süddeutsche Zeitung.
Men succes fik hun.
Med debutalbummet 'Not That Kind' stormede Anastacia ind på hitlisterne i Europa, hvor hun hurtigt opnåede stor succes med hitsinglen 'I'm Outta Love'.
Kan du huske Anastacias debutsingle 'I'm Outta Love'?
Hør den her:Anastacia - I'm Outta LoveEr hun sort?
Hvid?
Eller en mand?
Men selvom Anastacia hurtigt erobrede hitlisterne, så forvirrede sangerindens stemme også folk.
For hvem gemte sig egentlig bag den store røst?
- I starten af tyverne, da jeg arbejdede som danser, hørte nogen fra musikbranchen min stemme, men fortalte mig, at min lyd ikke rigtig passede ind i nogen kategori.
'Du lyder som Chaka Khan, men jeg kan høre, at du ikke voksede op i ghettoen', sagde han.
(.
.
.
) For et sort publikum var min stemme for hvid, og for det hvide publikum var min stemme for sort, forklarede Anastacia selv i 2017 til Süddeutsche Zeitung.
For et sort publikum var min stemme for hvid, og for det hvide publikum var min stemme for sort.
AnastaciaRadiovært og popekspert Sandie Westh studsede også i først omgang over Anastacias særegne stemme:- Første gang, jeg hørte Anastacia, troede jeg, at det var en sort kvinde.
Senere troede jeg, at det måske var en mand, der sang - og så fandt man ud af, at det var den her hvide kvinde, der stod bag, og intet stemte oppe i mit hoved, fortæller hun.
Ja, jeg var ung og naiv, men jeg var bestemt ikke et offer.
Jeg gjorde de ting, fordi jeg gerne ville give min karriere et skub.
AnastaciaLøj om sin alder i ti årEn anden ting, folk studsede over ved Anastacia, var hendes alder.
Sangerinden var 31, da hun udgav sit debutalbum, men pladeselskabsbosserne mente, at hendes alder var et problem.
Derfor bad de Anastacia om at lyve sig yngre.
- Det var noget, jeg var nødt til at lyve om i ti år.
Det var svært at huske, hvornår jeg var født, og hvor gamle mine søskende så var.
Det var umuligt at være konsekvent, fortalte Anastacia i 2008 om fupnummeret til Daily Mail.
- Men jeg bebrejder ikke andre end mig selv.
Ja, jeg var ung og naiv, men jeg var bestemt ikke et offer.
Jeg gjorde de ting, fordi jeg gerne ville give min karriere et skub, og fordi jeg vidste, at der var tusindvis af andre sangere, der ventede på at stjæle min plads, hvis jeg fejlede.
I 2001 var Anastacia-feberen på sit højeste.
Det beviser dette klip, hvor tre piger - komplet med crepet hår og tonede briller - immiterer sangerinden i SommerSummarum, vist til fulde.
Hittede i hele Europa - men ikke i USAUanset alder og hudfarve, så talte Anastacias stemme for sig selv, og op gennem starten af 00'erne red hun på en bølge af hits og blev i 2002 sågar udpeget til at synge den officielle VM-sang, da Sydkorea var værter for VM i fodbold.
Men selvom Anastacia har en lang række hits på samvittigheden, tilhører hun også den særlige gruppe af kunstnere, som blev store stjerner i Europa, men aldrig brød igennem i USA.
Listen tæller blandt andre navne som australske Kylie Minougue, britiske Robbie Williams og altså også Anastacia – selvom hun faktisk er født og opvokset i USA.
Sangerinden selv ved ikke, hvorfor det store gennembrud på de amerikanske kanter udeblev, men hun har et bud:- Det var et problem med mit pladeselskab.
De rodede rundt i tingene i forhold til de amerikanske radiokanaler, og nogen blev sure på andre.
Jeg kender stadig ikke detaljerne, men radiokanalerne boykottede mig, fordi de ville tage hævn over pladeselskabet, sagde hun i 2017 til Süddeutsche Zeitung.
Udover sin store stemme havde Anastacia også et andet kendetegn op gennem 00'erne - nemlig de farvede briller.
Udover sin store stemme havde Anastacia også et andet kendetegn op gennem 00'erne - nemlig de farvede briller.
Ramt af kræft - to gangeSuccesen fortsatte dog i Europa og Asien, men sangerinden fik dog en brat opvågning fra bølgen af succes, da hun i 2003 blev diagnosticeret med brystkræft.
Anastacia have længe haft problemer med ryggen og havde besluttet sig for at få opereret sine bryster mindre.
Det var her, lægerne opdagede, at hun havde kræft.
- Mit største lykketræf var at opdage, at jeg havde kræft, mens der stadig var tid til at behandle det.
Havde de fundet kræften senere, ville den havde spredt sig til hele min krop, og jeg ville ikke være i live i dag, sagde Anastacia i 2008 til Daily Mail.
- Siden, jeg har slået kræften, er der intet i denne verden, der gør mig bange.
Jeg er fuldstændig frygtløs.
Det kan jeg takke kræften for.
Det var en ekstrem livslæring, men en uvurderlig én af slagsen.
Anastacia fik brug for sin frygtløshed, da hun i 2013 igen blev diagnosticeret med brystkræft.
Efter flere måneders behandling blev hun erklæret kræftfri.
Her er Anastacia i dagMen hvad er der blevet af Anastacia siden 00'ernes storhedstid?
Siden 2004 har sangerinden udgivet fem album, der dog ikke formåede at gøre det store væsen af sig.
I 2017 udgav hun sit seneste album 'Evolution', men hverken førstesinglen 'Caught In The Middle' eller de resterende sange på albummet opnåede nævneværdig succes.
Hvordan lyder Anastacia i dag?
Hør sangen 'Caught In The Middle' her:Anastacia - Caught in the MiddleSandie Westh er ikke overrasket over, at Anastacia ikke længere er at finde på toppen af hitlisterne.
- Jeg synes, at det hurtigt blev lidt kedeligt med Anastacia.
Hendes sange minder om hinanden, og hun har en fuldstændig vanvittig stemme, men hvis du ikke viser, at du har mere at byde på, så finder folk dig uinteressant, siger hun.
- Nogle artister har ikke en lang holdbarhed, og det er det heller ikke alle artister, der skal have.
Anastacia, som hun ser ud i dag, 19 år efter hun udsendte sin debutsingle.
Hun mener, at tiden er løbet fra den lyd, som Anastacia repræsenterede i musiklandskabet.
- Anastacia var det perfekte eksempel på et 00'er-fænomen, der passede perfekt i den tidslomme.
Jeg kan huske hendes look med mavekorte bluser, frynser og farvede solbriller.
Alt var mega 00'er, og det var hendes lyd også, siger hun og fortsætter;- I dag er lyden en anden, og jeg har svært ved at se Anastacia medvirke på for eksempel et Calvin Harris-track.
Nogle artister har ikke en lang holdbarhed, og det er det heller ikke alle artister, der skal have.
Sandie WesthMen selvom hun ikke længere dominerer hitlisterne - og måske ikke står øverst på Calvin Harris' ønskeliste - formår Anastacia stadig at trække publikum til sine koncerter.
I efteråret drog hun nemlig på en storstilet tur, der blandt andet bragte hende forbi lande som Hviderusland og Uzbekistan, men også Tyskland, Norge og Sverige.
Turnéen lagde ikke vejen forbi Danmark.
2000 vs.
2019.
Se, hvordan Anastacia så ud dengang og i dag herunder.
Getty Images FacebookTwitterKopier linkEmner:Calvin Harris (musiker)|Chaka Khan (musiker)|Süddeutsche Zeitung|USA|Kræft




https://www.dr.dk/nyheder/udland/russisk-fusk-med-gps-signaler-har-ramt-danske-skibe

UdlandRussisk fusk med GPS-signaler har ramt danske skibeManipulation med GPS-signaler har ramt danske skibe nær russiske havne, viser en ny omfattende rapport.
De fleste episoder med GPS-manipulation er sket nær Krim-halvøen og ved det nærliggende Kertjstræde, der ses på billedet.
)31.
mar.
2019 kl.
06.
24Bemærk: artiklen er mere end 30 dage gammelLæs opOmfattende russisk manipulation med GPS-signaler har ramt tre danske skibe nær russiske havne i Sortehavet og Østersøen.
Det fremgår af en større rapport lavet af den amerikanske tænketank C4ADS.
Tænketanken har analyseret åbne navigationsdata for mere end tusind skibe, der har sejlet i russisk farvand.
Det skriver Berlingske.
Ifølge kortlægningen er målrettet forfalskning af navigationssignaler langt mere udbredt end hidtil antaget.
Det gør staters forsætlige manipulation med navigationsdata til en stigende trussel mod skibsfarten.
Det konkluderer forskerne bag rapporten.
Teknologien kan blive et våben i hænderne på for eksempel terrorister og pirater.
I yderste konsekvens kan teknologien få skibsfartøjers autopilotsystemer til at ændre kurs.
- Stater og ikkestatslige aktører kan påføre militæret, de store økonomier og forbrugerne stor skade, konkluderer forskerne ifølge Berlingske.
Russerne danner falske signalerIfølge rapporten er Rusland blandt de førende lande inden for de avancerede mobile støjsendere, der både kan blokere for GPS-signaler og danne falske signaler, der giver fejlagtige læsninger på skibe.
Til Berlingske siger direktør for brancheorganisationen Danske Rederier Asbjørn Overgaard Christiansen at målrettet manipulation af navigationsdata svarer til "elektronisk krigsførelse".
- Det er derfor, vi hele tiden har anført, at man særligt i områder, hvor der er konflikt, skal være ekstra agtpågivende og ikke stole blindt på GPS'en, siger Asbjørn Overgaard Christiansen.
Også Søfartsstyrelsen anerkender, at der er en risiko på området.
Rapporten angiver, at de fleste episoder med GPS-manipulation er sket nær Krim-halvøen og ved det nærliggende Kertjstræde.
Rusland annekterede i 2014 halvøen og har tidligere blokeret strædet og stoppet for indsejlingen til den ukrainske havneby Marjupol.
Også i Syrien har Rusland brugt samme teknologi nær en russisk luftbase for at beskytte den imod droneangreb.
/ritzau/FacebookTwitterKopier linkEmner:Rusland|Berlingske Media|Søfartsstyrelsen|Teknologi|Syrien




https://www.dr.dk/nyheder/viden/teknologi/perfekt-kast-robotarm-rammer-plet-med-alt-fra-kuglepenne-til-bananer

TeknologiPerfekt kast: Robotarm rammer plet med alt fra kuglepenne til bananerKunstig intelligens lærer fabriksrobot at kaste og sortere med høj hastighed.
Robotten ved navn Tossingbot kaster mindre ting med høj præcision og lærer sig selv at blive bedre.
Af Esben Hardenberg31.
mar.
2019 kl.
07.
30Bemærk: artiklen er mere end 30 dage gammelLæs opAt få robotter til at samle ting op og sortere dem i kasser lyder måske ikke som en stor udfordring i en tid, hvor selvkørende biler og virtual reality er ved at blive hverdag.
Men det er faktisk svært at designe de såkaldte pick and place-robotter, som er uundværlige i lagerhaller og på fabrikker verden over.
Hvad er en pick and place-robot?
Pick and place-robotterne består af en stor robotarm der, som navnet antyder, kan samle ting op og flytte dem.
De bruges typisk i lagerhaller og til samlebåndsarbejde, hvor de stabler og pakker varer, eller hjælper til med produktion af alt fra fødevarer til elektronik.
En mere effektiv udgave af den type robot har derfor stort potentiale, og Google har i samarbejde med flere amerikanske universiteter netop udviklet sådan en, som bærer navnet Tossingbot.
Tossingbot er en robotarm, der ved hjælp af kunstig intelligens kan hjælpe med at pakke ting i kasser eller på anden vis sortere, for eksempel ved et samlebånd.
Hvis sorteringen kan ske ved, at robotten kaster, så kan den arbejde hurtigere og få meget større rækkevidde.
Derfor er det vigtigt, at den er præcis og kan kaste med mange forskellige typer ting.
Skruetrækkerkast er ingen simpel sagSelv om vi kan synes, det lyder simpelt at kaste noget over i en kasse, er det for en robot en svær opgave.
Der skal tages højde for, hvordan tingen samles op, tingens fysiske form og andre ting som for eksempel masse og aerodynamik.
Kompleksiteten beskrives i det blogindlæg, der følger med projektet om den nye Tossingbot.
- Hvis du for eksempel griber en skruetrækker om håndtaget nær massemidtpunktet og kaster den, så vil den lande meget tættere på dig, end hvis du havde grebet om metalspidsen, så den kunne svinge fremad og lande længere væk[.
.
.
].
Det er nærmest umuligt at designe en manuel løsning, der tager højde for alle disse faktorer og for alle tænkelige objekter.
Skruetrækkeren, som Tossingbot kaster, ryger længst, hvis den gribes i spidsen.
En ustruktureret verdenComputersystemer, som dem robotterne er bygget på, er traditionelt set effektive, når de behandler ting, som er ens - papkasser og printplader for eksempel.
Men vores verden består af meget andet end printplader og papkasser.
Og den del kaldes "den ustrukturerede verden" i robotverdenen.
Når robotterne skal løse opgaver i den ustrukturerede verden, så stiller det nye krav.
Den ustrukturerede verden består blandt andet af bolde og kuglepenne i forskellige størrelser.
AI lærer robotten om verdenFor at overkomme den ustrukturerede verdens udfordringer tager Tossingbot kunstig intelligens til hjælp.
Det fungerer sådan, at robotten samler en ting op, kaster den og observerer, hvor den lander, og gemmer resultatet.
De første mange gange vil robotten fejle, men processen gentages i det uendelige og vil med tiden give bedre resultater.
Efterhånden bliver robotten bedre til at træffe de rigtige beslutninger om, hvor hårdt der skal gribes, hvornår der skal slippes, og med hvilken kraft der skal kastes, for at tingen lander, hvor den skal.
Den model giver mening i en ustruktureret verden, hvor man ikke kan forprogrammere robotten til alle tænkelige scenarier.
Endemålet beskriver forskerne som, at robotten skal udvikle en slags "intuition" i forhold til, hvordan objektet, den samler op, skal behandles.
Tossingbot er i stand til at opsamle, sortere og kaste cirka 500 tilfældige ting i timen.
Det er omkring dobbelt så meget som en lignende pick and place-robot, der sidste år præsterede mellem 200 og 300 opsamlinger per time.
FacebookTwitterKopier linkEmner:Teknologi|Google




