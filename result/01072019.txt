https://www.dr.dk/sporten/tennis/wozniacki-om-premieresejr-det-var-op-ad-bakke-fra-starten

TennisWozniacki om premieresejr: Det var op ad bakke fra startenDen danske tennisspiller havde det svært på bane 2 ved Wimbledon, men hun endte som sejrherre mod spanier.
Caroline Wozniacki kom videre til anden runde.
01.
juli 2019 kl.
22.
21Bemærk: artiklen er mere end 30 dage gammelLæs opDet blev et bumlet forløb, da Caroline Wozniacki i dag spillede sig videre fra første runde ved grand slam-turneringen Wimbledon i London.
Det var anderledes at spille på den bane end på træningsbanerne.
Caroline Wozniacki, tennisspillerDanskeren kæmpede sig tilbage fra stillingen 0-4 i første sæt og førte 5-4, da hendes modstander, spanske Sara Sorribos Tormo, måtte trække sig med en skade.
- Det var op ad bakke fra starten, og så gælder det bare om at holde hovedet koldt, tage en bold og et parti ad gangen.
- Der er lang vej fra at tabe et sæt til at tabe kampen, siger Caroline Wozniacki ifølge Jyllands-Posten.
Skidt indledningDanskeren fik en rædselsfuld indledning på kampen, der blev spillet på bane 2 på Wimbledon-anlægget.
Caroline Wozniacki forsøgte at diktere spillet, men havde problemer med at ramme linjerne, mens Sara Sorribos Tormo spillede stabilt ud fra en sikker defensiv.
- Det var anderledes at spille på den bane end på træningsbanerne.
- Når man skifter retning, er det normalt svært at komme ud til boldene og gøre ret meget ved dem, men det gik ekstremt langsomt, og det var svært virkelig at slå igennem banen.
- Så prøver man at forcere lidt, men ved 4-0 tænkte jeg bare, at nu skal jeg bare løbe bolde op og lade være med at misse.
Det var ikke decideret græstennis, men sådan blev jeg nødt til at spille i dag, siger Caroline Wozniacki.
Den 14.
-seedede dansker fik da også stille og roligt brudt spanierens defensiv ned.
Modstander måtte trække sigBagud 4-5 måtte Sara Sorribos Tormo lade sig behandle, og efter at have prøvet at spille videre gav hun op.
Caroline Wozniacki, der aldrig er kommet længere end fjerde runde ved Wimbledon, skal i anden runde møde Veronika Kudermetova.
Russeren trak sig i maj sejrrigt ud af de to spilleres hidtil eneste møde, der blev spillet på grus ved French Open i Paris.
Her sejrede Veronika Kudermetova 0-6, 6-3, 6-3 i første runde.
Den 22-årige russer er nummer 59 på verdensranglisten.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Wimbledon Championships|London|Paris




https://www.dr.dk/nyheder/indland/kraftigt-blaesevejr-hold-paa-parasol-og-teltploekker

IndlandKraftigt blæsevejr: Hold på parasol og teltpløkkerKraftige vindstød hen over landet det meste af tirsdag.
- De kan godt gå hen og få nogle problemer med teltene på Roskilde Festival, siger DMI's vagthavende.
Af Sandra Meersohn Meinecke01.
juli 2019 kl.
22.
00 | opdateret 02.
juli 2019 kl.
07.
13Bemærk: artiklen er mere end 30 dage gammelLæs opDet kommer til at ruske og rykke i træer og buske i løbet tirsdag, når kraftige vindstød rammer landet.
Så har du stadig parasollen slået ud efter søndagens sol og varme, eller er du en af de mange musikentusiaster, som har slået telt op på Roskilde Festival: Så tjek lige teltpløkkerne en ekstra gang og pak parasollen sammen.
- Det er en ikke advarsel, men nærmere en lille servicemeddelelse, siger Jesper Eriksen, vagthavende hos Danmarks Meteorologiske Institut, DMI.
Jesper Eriksen forklarer, at vinden især vil føles voldsom, fordi den netop rammer om sommeren.
- Hvis vi så samme vindstyrke i december, ville det ikke have været noget særligt, siger han.
- Men de kan altså godt gå hen og få nogle problemer med teltene på Roskilde Festival, siger DMI's vagthavende.
Jesper Eriksen forklarer, at de voldsomme vindstød varer få sekunder og vil opleves som små hvirvler af vinde.
Nattens blæsevejr bliver værst ved kysten mod Skagerrak.
Som det eneste sted i landet vil vinden her være "stormende kuling", som svarer til niveauet lige under stormstyrke.
Vinden kulminerer sidst på natten og tidlig morgen.
Læs også:Håber du nød varmen: 'Normal' dansk sommer, så langt øjet rækkerFacebookTwitterKopier linkEmner:Vejret|Danmarks Meteorologiske Institut|Roskilde Festival|Roskilde|Twitter




https://www.dr.dk/nyheder/regionale/trekanten/nyvalgt-ep-medlem-fra-kolding-cykler-til-bruxelles-jeg-holder-hvad-jeg

TrekantområdetNyvalgt EP-medlem fra Kolding cykler til Bruxelles: Jeg holder, hvad jeg har lovetVenstres Asger Christensen cykler til sin første officielle arbejdsdag i Bruxelles.
- Cykelturen til Bruxelles nærmer sig.
Jeg holder, hvad jeg har lovet: Jeg ville cykle til Bruxelles, når jeg blev valgt til Europa-Parlamentet, skriver Asger Christensen (V) på Facebook.
Af Sandra Meersohn Meinecke01.
juli 2019 kl.
21.
16Bemærk: artiklen er mere end 30 dage gammelLæs opNår Venstres nye medlem af Europa-Parlamentet, Asger Christensen, har sin første officielle arbejdsdag i Bruxelles, skal han, inden møderne starter, skifte Lycra-cykeltøj og hjelm ud med skjorte og slips.
For trods de cirka 700 kilometer fra Kolding til Bruxelles har det nyvalgte medlem af parlamentet valgt at tage cyklen på arbejde på fredag.
- Jeg har under hele valgkampen sagt, at hvis jeg blev valgt til Europa-Parlamentet, ville jeg cykle derned.
Og jeg holder selvfølgelig, hvad jeg lover, siger 61-årige Asger Christensen, som fik 31.
347 personlige stemmer ved EP-valget 26.
maj.
- Det skal ikke være så kedeligt det hele.
Og jeg havde lige fem dage uden møder, så det passer fint med at cykle turen til Bruxelles, siger han.
'En enkelt cykeltur gør ikke den store klimaforskel'Asger Christensen regner med at cykle omkring 8-10 timer om dagen og dermed tilbagelægge cirka 175 kilometer i døgnet, så han kan være fremme på arbejde til tiden fire dage senere i begyndelsen af næste uge.
Det er ikke første gang, at politikeren, som også er landmand, cykler rigtig langt.
Tre gange har han cyklet med Team Rynkeby til Paris, og flere gange har han sat fokus på sygdommen sklerose ved netop at træde i pedalerne og tage på tur med Skleroseforeningen.
- Cykling er godt for mange ting, både helbredet og klimaet.
I mange tilfælde kan cyklen nemt afløse bilen, siger Asger Christensen, som også gerne vil sætte fokus på klimaet ved at vælge cyklen.
Men som han siger:- Jeg kommer til at flyve rigtig meget frem og tilbage fra Bruxelles.
Så en enkelt cykeltur nytter ikke noget og gør ikke den store klimaforskel.
Det bliver også med flyveren, når han skal retur til Kolding efter de første dages arbejde i Parlamentet.
- Men jeg udelukker ikke, at jeg cykler derned igen.
Det gør jeg jo nok, siger han.
Den lange cykeltur til kontoret begynder på fredag i selskab med en gruppe på ti andre cykelentusiaster.
FacebookTwitterKopier linkEmner:Europa-Parlamentet|Bruxelles|Venstre|Kolding|Cykeltrafik




https://www.dr.dk/nyheder/regionale/trekanten/sven-vil-goere-danmark-til-et-vinland-havde-jeg-sagt-det-foer-var-jeg

TrekantområdetSven vil gøre Danmark til et vinland: 'Havde jeg sagt det før, var jeg blevet til grin'Vi kan og skal måle os med de bedste, når vi laver vin, mener vinbonde fra Koldingegnen.
Sven Moesgaard vil gerne have flere kollegaer ved vinområdet Dons nær Kolding.
Af Rasmus Dyrberg Hansen01.
juli 2019 kl.
20.
44Bemærk: artiklen er mere end 30 dage gammelLæs opNapa Valley, Champagne, Piemonte – og måske Dons ved Kolding?
Intet står i vejen for, at Danmark i fremtiden vil være kendt som et regulært vinland, mener Sven Moesgaard, der er vinbonde og ejer af Skærsøgaard Vin, der ligger i Dons nær Kolding.
BOB-mærketBOB-mærket står for 'beskyttet oprindelsesbetegnelse' og er et kvalitetsmærke fra EU, der har til formål at fortælle forbrugere, at der er tale om et kvalitetsprodukt fra et specifikt område som er produceret på speciel vis.
Dons-området er det eneste danske område, der har et BOB-mærkat.
BOB-mærket har en såkaldt ’lillebror’, der hedder BGP, som står for 'beskyttet geografisk betegnelse'.
Der er flere danske vinområder, der har denne BGP-betegnelse, ligesom den også kendes fra eksempelvis Lammefjordsgulerødder og ostene Danbo og Danablu.
Kilde: Fødevarestyrelsen og Mejeriforeningen.
Dons-området er specielt, fordi det for cirka et år siden blev tildelt det specielle BOB-mærkat, der står for ’Beskyttet oprindelsesbetegnelse’.
Det er et EU-kvalitetsstempel, man blandt andet kender fra fetaost fra Grækenland og parmaskinke fra Italien – men nu også fra mousserende vin fra den lille smeltevandsdal Dons.
Vinen har nu i et år været kendt som en kvalitetsvin af en art, som kun må laves på dette sted og efter bestemte forskrifter – som man også kender det fra champagne.
- Det har været et fantastisk år for os.
Vi har lavet vin i næsten 20 år her på stedet, og det at få betegnelsen BOB betyder, at man ikke kan komme længere.
Det er den højeste klasse, man kan komme i, og det betød, at Danmark blev et officielt vinland, siger Sven Moesgaard.
National stolthedDer er 500 hektar jord i Donsområdet, der har fået BOB-mærket, men Sven Moesgaard er den eneste vinbonde i området.
Han ejer cirka 75 hektar ud af de 500, men laver indtil videre kun vin på de otte.
- Jeg oplever en slags national stolthed over, at vi er kommet derhen, hvor vi kan være et vinland.
Konkret betyder BOB-mærket også, at vi får hurtigt udsolgt.
Så der er en stor omsætningsfremgang, siger Sven Moesgaard.
Skærsøgaard ligger lige ned til smeltevandsdalen Dons, der har fået mærkat på, at der kan laves kvalitetsvin i området.
Vinen lagrer på disse tønder, inden den er klar til at komme på flaske.
Sven Moesgaard har lavet vin i området i 20 år, men aldrig har interessen omkring det været større - og aldrig har han tjent flere penge på det.
Når vinen er hældt på flaske første gang, skal den stå med bunden i vejret, så gærresterne kan samle sig omkring vinens hals.
Herefter bruges en speciel fryseteknik, så man kan indfryse gærklumpen og fjerne den, uden at det går ud over vinens kvalitet.
Ud over den præmierede mousserende vin, producerer Sven Moesgaard både rødvin, hvidvin, rosévin (billedet), hedvin og forskellige stærkere spiritus.
1 / 5Skærsøgaard ligger lige ned til smeltevandsdalen Dons, der har fået mærkat på, at der kan laves kvalitetsvin i området.
1 / 5Vinen lagrer på disse tønder, inden den er klar til at komme på flaske.
2 / 5Sven Moesgaard har lavet vin i området i 20 år, men aldrig har interessen omkring det været større - og aldrig har han tjent flere penge på det.
3 / 5Når vinen er hældt på flaske første gang, skal den stå med bunden i vejret, så gærresterne kan samle sig omkring vinens hals.
Herefter bruges en speciel fryseteknik, så man kan indfryse gærklumpen og fjerne den, uden at det går ud over vinens kvalitet.
4 / 5Ud over den præmierede mousserende vin, producerer Sven Moesgaard både rødvin, hvidvin, rosévin (billedet), hedvin og forskellige stærkere spiritus.
5 / 5Han drømmer om, at der i de næste mange år kommer flere vinbønder til de ledige 425 BOB-mærkede hektar jord.
- Jeg opfordrer kollegaer og danskere i øvrigt til at få opkøbt en nabogård og etableret en vinfarm i området.
Det er en fremtidig afgrøde, det har vi tydeligt vist med de her godkendelser, siger Sven Moesgaard.
Et dansk Napa ValleySven Moesgaard har fået de første forespørgsler på, hvad der ville være en god placering i området - og så har hans nabo netop plantet sin første vinmark.
Dermed er konkurrencen så småt begyndt, og selv om man skulle tro, at for mange konkurrenter ville være skidt for omsætningen, er det ikke det, der fylder noget for Sven Moesgaard.
Vi har i Danmark haft en bedstefar-generation, der har lavet vine i fyrkælderen ud fra nogle juicer, man købte hos Matas.
Sven Moesgaard, indehaver af Skærsøgaard Vin.
I øjeblikket kan Skærsøgaard Vin blot producere en flaske til hver 1.
000 danskere om året, så der skulle være plads til udvidelsen, mener han.
- Jeg så gerne, at der kom 10-20 forskellige vingårde her i området, så man fik en slags sammenhængende område ligesom Champagne-området og Napa Valley, hvor der er vingårdsturisme og 'vingårds-hopping’, siger Sven Moesgaard.
Han understreger, at det er smeltevandsdalen ved Dons, der har fået BOB-mærket, og ikke bare ham selv.
Derfor ved Sven Moesgaard også godt, at det kan tage nogle år, før vinturisterne valfarter til Koldingegnen.
- Før det her bliver bygget op som et område, går der sikkert 10 eller 20 år, men man bliver nødt til at se det i et langtidsperspektiv, for det er en afgrøde, der helt tydeligt er kommet for at blive, siger han.
Et nyt syn på dansk vinVinproduktion i Danmark har ikke altid været omgivet af så stor respekt.
Det er nok heller ikke alle i dag, der ser betegnelsen ’dansk vin’ som et kvalitetstegn, men det er alligevel ved at ændre sig.
- Jeg oplever en kolossal forskel, efter at vi har fået BOB-mærket på anerkendelsen af vinene.
De første mange år var det måske lidt til grin, og noget man kunne smile af, at nogen begyndte at lave vin i Danmark, og det er holdt op.
Nu er der ret stor respekt om det, siger Sven Moesgaard.
Skærsøgaards mousserende vin, som må have det såkaldte BOB-mærkat på sig.
Han giver fortidens måde at lave vin i Danmark skylden for, at billedet tidligere har været, at vin er noget, vi må importere fra varmere himmelstrøg.
- Vi har i Danmark som vinland haft en bedstefar-generation, der har lavet vine i fyrkælderen ud fra nogle juicer, man købte hos Matas.
Det gav sådan noget ti-dages-vin, og vi var meget oppe imod, at det var noget pjask, der blev lavet dengang.
FacebookTwitterKopier linkEmner:Vin|Planteavl|Californien|Matas|Italien




https://www.dr.dk/nyheder/udland/vildfarent-missil-slog-ned-paa-ferieoe

UdlandVildfarent missil slog ned på ferieøEt missil, der menes at være affyret fra Syrien, eksploderede i nat på det nordlige Cypern.
Af Sean Coogan01.
juli 2019 kl.
21.
44Bemærk: artiklen er mere end 30 dage gammelLæs opSelv om krigen i Syrien foregår flere hundrede kilometer væk, så ser konflikten ud til at have sat sit aftryk på Cypern i nat.
Bogstaveligt talt.
Et missil slog nemlig i nat ned på den nordlige del af øen.
Ingen kom noget til ved episoden, som de lokale myndigheder kæder sammen med et israelsk luftangreb i Syrien, beretter BBC.
I Syrien melder regimet, at det har "konfronteret" israelske kampfly, der angreb en række militærposter nær Homs og hovedstaden Damaskus.
Myndighederne i det nordlige Cypern mener, at området er blevet ramt af et missil affyret fra Syrien.
Derfor arbejder de lokale myndigheder på ferieøen ud fra en teori om, at der er tale om et syrisk missil, som har misset sit mål.
- Dette er en af de slemme konsekvenser ved krigen i Syrien, lyder meldingen fra Mustafa Akinci, der er præsident i den selvudråbte republik Nordcypern, skriver The Guardian.
Tyder på missil fra SyrienMissilet, der slog ned nær en landsby mindre end 20 kilometer fra den cypriotiske hovedstad, Nicosia, satte det omkringliggende landskab i brand.
Flere huse nær eksplosionen blev evakueret, og eksplosionen kunne efter sigende høres i hovedstaden, rapporterer The Guardian.
Cyprus Mail har talt med en lokal militæranalytiker, der siger, at der synes at være tale om et russisk S-200 jord-til-luft-missil, der har en rækkevidde på op til 400 kilometer.
Medlemmer af det tyrkiske militær og de lokale sikkerhedsstyrker inspicerer området, hvor missilet slog ned.
 Eksperter har dagen igennem undersøgt området.
 Tyrkiske militærfolk er fast udstationeret i i det nordlige Cypern, som har været besat af Tyrkiet siden 1974.
 Militærfolk har fundet flere vragdele fra missilet.
1 / 4Medlemmer af det tyrkiske militær og de lokale sikkerhedsstyrker inspicerer området, hvor missilet slog ned.
1 / 4Eksperter har dagen igennem undersøgt området.
2 / 4Tyrkiske militærfolk er fast udstationeret i i det nordlige Cypern, som har været besat af Tyrkiet siden 1974.
3 / 4Militærfolk har fundet flere vragdele fra missilet.
4 / 4Dermed er det muligt, at der er tale om et vildfarent syrisk missil, og det er også de lokale myndigheders klare opfattelse.
- Vi opfordrer Syrien, Israel og andre lande i regionen til at vise hensyn til den menneskelige og materielle sikkerhed i nabolande, lyder meldingen ifølge Reuters fra Kudret Ozersay, der er udenrigsminister i den selvudråbte republik.
Læs også:Israelsk militær angriber iranske mål i SyrienIsrael har flere gange udført luftangreb mod mål i Syrien, der har tilknytning til den syriske præsident, Bashar al-Assad.
Foruden Rusland støttes han også af Iran og Hizbollah, som er erklærede fjender af Israel.
FacebookTwitterKopier linkEmner:Bashar al-Assad (politiker)|Syrien|Cypern|The Guardian|Krige og væbnede konflikter




https://www.dr.dk/sporten/tennis/15-aarig-sender-femdobbelt-wimbledon-vinder-ud-i-foerste-runde

Tennis15-årig sender femdobbelt Wimbledon-vinder ud i første rundeCori Gauff leverede en meget stor overraskelse, da hun besejrede Venus Williams ved Wimbledon.
Cori Gauff er den yngste spiller, der har kvalificeret sig til hovedturneringen siden begyndelsen af den åbne æra i 1968.
01.
juli 2019 kl.
20.
38 | opdateret 01.
juli 2019 kl.
21.
25Bemærk: artiklen er mere end 30 dage gammelLæs opDer var ikke tænkt på Cori Gauff, da Venus Williams i 2000 vandt tennisturneringen Wimbledon for første af fem gange i karrieren.
Mandag sørgede den 15-årige amerikaner så for en stor overraskelse, da hun sendte sin 39-årige landsmand ud i første runde af den engelske grand slam-turnering i London.
Jeg har aldrig spillet i så stor en arena før.
Cori Gauff, tennisspillerCori Gauff vandt 6-4, 6-4 over Venus Williams, der som nummer 44 på verdensranglisten rangerer 269 pladser over teenageren.
Efter kampen var Cori Gauff i tårer.
- Jeg blev virkelig nødt til at fortælle mig selv, at jeg skulle blive ved med at være rolig, siger hun ifølge Reuters.
- Jeg har aldrig spillet i så stor en arena før, men jeg mindede mig selv om, at linjerne på banen er på samme størrelse.
- Alt omkring virker måske større, men linjerne er de samme, og efter hver duel sagde jeg til mig selv, at jeg skulle være rolig, siger Cori Gauff.
Vandt på fjerde matchboldDen unge amerikaner, der måtte gennem kvalifikationen for at komme med i sin første grand slam-turnering på seniorplan, nåede allerede i 2017 frem til juniorernes finale ved US Open, en finale hun dog tabte.
Jeg lever bogstaveligt talt min drøm lige nu.
Cori Gauff, tennisspillerSidste år strøg hun så helt til tops ved juniorernes French Open.
I mandagens kamp på bane 1 lavede Cori Gauff det eneste servegennembrud i første sæt, da hun brød til 3-2 og holdt serv i resten af sættet.
I andet sæt gentog historien sig, da juniorspilleren brød Venus Williams' serv til 3-2.
Bagud 3-4 tiltvang Venus Williams sig ved 40-15 for første gang i kampen breakbolde, og på den anden brød hun Cori Gauffs serv for første gang i kampen.
Det kunne nok have rystet de fleste unge spillere, men ikke Cori Gauff.
Hun gik omgående ud og brød til 5-4, og derefter sikrede hun sejren på sin fjerde matchbold i sættets tiende parti.
- Jeg troede aldrig, at det her ville ske.
Jeg lever bogstaveligt talt min drøm lige nu, og ikke mange kan sige det.
- Jeg er bare glad for, at Wimbledon gav mig denne mulighed for at spille, og jeg troede naturligvis ikke, at jeg ville nå så langt, siger Cori Gauff, der fik et wildcard til kvalifikationsturneringen.
Venus Williams har i alt vundet syv grand slam-titler i damesingle, den seneste i 2008.
Ud over de fem titler ved Wimbledon har veteranen vundet US Open to gange.
Så sent som for to år siden nåede Venus Williams frem til finalen ved Wimbledon.
Du kan læse mere om Cori Gauff lige her.
/ritzau/FacebookTwitterKopier linkEmner:Tennis|Venus Williams (tennisspiller)|Wimbledon Championships|London|USA




https://www.dr.dk/nyheder/udland/demonstranter-stormede-hongkongs-parlament-voldsom-eskalering-af-den-politiske-krise

UdlandDemonstranter stormede Hongkongs parlament: 'Voldsom eskalering af den politiske krise'Dagens demonstration er en kulmination på en måneds utilfredshed over udleveringslov med Kina.
Af Anna Sol Jørgensen01.
juli 2019 kl.
20.
41Bemærk: artiklen er mere end 30 dage gammelLæs opDen politiske uro i den kinesiske storby Hongkong har i dag nået et nyt niveau, efter at en gruppe demonstranter tidligere i dag indtog parlamentet i byen.
Parlamentet blev ifølge DR's Asien-korrespondent, Philip Khokhar, løbet over ende af en gruppe unge studerende.
De var oprindeligt en del af den store årlige 1.
juli-demonstration i byen, der er en protest mod Kina og det kinesiske kommunistparti, der overtog Hongkong fra Storbritannien i 1997.
Hongkongs halv-selvstændige statusHongkong var en britisk koloni i mere end 150 år.
Kina fik Hongkong tilbage i 1997.
Det skete med en aftale om, at Hongkong skulle blive ved med at have en vis selvstændighed fra resten af Kina.
Det kalder man "et land, to systemer".
Det betød, at Hongkong stadig kunne have en vis selvstændighed blandt andet ved at beholde sit eget retssystem og egne grænser.
Hongkong beholdt også ytringsfrihed og forsamlingsfrihed.
I 2047 siger aftalen dog, at Hongkong skal tilbage under kinesisk styre.
Det er mange beboere i Hongkong bekymrede over.
De mener, at deres system er mere frit.
Og de ser sig selv som hongkongere, ikke kinesere.
De unge stimlede i morges lokal tid sammen og begyndte at forsøge at bryde ind i parlamentsbygningen.
Et projekt, der kunne synes umuligt, eftersom bygningen er beskyttet af både sikkerhedsglas og metalgitter.
- Men de stod simpelthen og bankede med vogne fyldt med mursten og andre tunge ting i flere timer, og her til aften lokal tid lykkedes det dem så at komme ind i parlamentet, siger Philip Khokhar.
- Jeg tror i virkeligheden også, at det er kommet bag på demonstranterne, at det lykkedes for dem, fortsætter han.
Læs også:Kampklædt politi fyrer tåregas efter Hongkong-demonstranter ved parlamentetUtilfredshed med udleveringsaftale med KinaPolitiet, der tidligere var til stede ved parlamentet og forsøgte at holde de unge demonstranter ude, forsvandt fra området, og inde i bygningen har demonstranterne hængt flag for den britiske koloni op, ligesom de har sprayet graffiti på væggene.
Demonstranterne mener, at det er en form for kattelem, hvor Kina kan få udleveret alle, der er utilfredse med kommunistpartiet og Kina.
Philip Khokhar, AsienkorrespondentI løbet af aftentimerne er kampklædt politi dog blevet sat talstærkt ind og har affyret tåregas mod demonstranterne, der begyndte at evakuere parlamentet.
Kort efter var bygningen rømmet og alle ude på gaden igen.
Der var ellers tale om en ganske fredelig demonstration i Hongkong, hvor der ifølge arrangørerne var over en halv million deltagere, og folk havde taget deres børn med på gaden.
Politiet har endnu ikke bekræftet antallet af deltagere, men demonstrationerne har været større end vanligt.
Det skyldes ifølge Philip Khokhar, at mange i Hongkong er dybt utilfredse med et forslag fremsat den 1.
juni, der vil betyde, at Hongkong indgår en aftale om fangeudveksling med Kina.
- De mener ikke, at Kina respekterer den aftale, der blev lavet med briterne, som betød, at man skulle have et land, men to politiske systemer – i hvert fald frem til 2047.
Kampklædt politi er blevet sat talstærkt ind mod demonstranterne.
 Ifølge Reuters ankom politiet til stedet i busser, hvorefter de tog opstilling til at affyre tåregas.
 Politiet fyrer her til aften tåregas mod demonstranter.
 Demonstranter har tidligere i dag tvunget sig adgang til parlamentet i byen.
 'Der er ingen voldelige personer, kun voldelig lovgivning', står der på banneret, som demonstranter i parlamentet har hængt op.
(Foto: RITCHIE B.
TONGO © Scanpix) Demonstranter forsøger at beskytte sig med paraplyer.
(Foto: RITCHIE B.
TONGO © Scanpix) Ifølge arrangørerne bag demonstrationen har omkring en halv million mennesker været på gaden i Hongkong.
1 / 7Kampklædt politi er blevet sat talstærkt ind mod demonstranterne.
1 / 7Ifølge Reuters ankom politiet til stedet i busser, hvorefter de tog opstilling til at affyre tåregas.
2 / 7Politiet fyrer her til aften tåregas mod demonstranter.
3 / 7Demonstranter har tidligere i dag tvunget sig adgang til parlamentet i byen.
4 / 7'Der er ingen voldelige personer, kun voldelig lovgivning', står der på banneret, som demonstranter i parlamentet har hængt op.
(Foto: RITCHIE B.
TONGO © Scanpix)5 / 7Demonstranter forsøger at beskytte sig med paraplyer.
(Foto: RITCHIE B.
TONGO © Scanpix)6 / 7Ifølge arrangørerne bag demonstrationen har omkring en halv million mennesker været på gaden i Hongkong.
7 / 7Ret til eget retssystemFor selvom Hongkong er kinesisk, så har Hongkong en vis selvstændighed, der betyder, at Hongkong har lov til at beholde sit eget retssystem og sine egne grænser.
Den aftale blev lavet, da Hongkong overgik fra at være britisk koloni i 1997.
Derfor har der også været adskillige store demonstrationer i Hongkong siden 1.
juni.
Det har fået regeringen til at trække forslaget om fangeudlevering midlertidigt tilbage, men det er altså ikke fuldstændig droppet.
- Demonstranterne mener, at det er en form for kattelem, hvor Kina kan få udleveret alle, der er utilfredse med Kommunistpartiet og Kina, siger Philip Khokhar.
Læs også:DR-korrespondent i Hongkong: Vreden er stadig kæmpestor- Det skal også siges, at retssystemet i Kina er dybt korrupt.
Hvis du først bliver sigtet for noget af myndighederne i Kina, så bliver du med 99,9 procents sandsynlighed også dømt.
Det er ikke et retssystem, som det vi kender fra Vesten, fortsætter han.
De mange demonstrationer har gennem den sidste måned ikke bare krævet, at lovforslaget bliver skrottet.
De har også fremsat krav om, at den lokale leder i Hongkong, Carrie Lam, skal gå af.
Hvilket hun har afvist at gøre.
Det tyder på, at det her godt kan blive en temmelig lang politisk krise, der kan komme til at lamme det politiske liv i Hongkong.
Philip Khokhar, AsienkorrespondentKan lamme det politiske livMen lige nu er det ifølge Philip Khokhar uklart, hvad præcis de unge demonstranter i parlamentet ville have ud af protesten.
- Nogle af dem, jeg tidligere i dag talte med foran parlamentet, fortalte, at de ville have uafhængighed fra Kina.
Det er der ikke nogen, der tror på, at de får, siger han og fortsætter:- Men det her er en voldsom eskalering af den politiske krise, der har været i hele juni måned, og det bliver også rigtig interessant at se, hvordan Kommunistpartiet og Kinas præsident Xi reagerer på det her.
Det er ikke første gang, at der er større politisk uro i Hongkong.
I 2014 havde studerende besat gader i byen i mere end to måneder, indtil at det lykkedes for styret i Hongkong og i Beijing at udmatte demonstranterne.
- Meget tyder på, at vi er på vej tilbage til noget af det, vi så i efteråret 2014, hvor det her område var besat i over en måned.
Det tyder på, at det her godt kan blive en temmelig lang politisk krise, der kan komme til at lamme det politiske liv i Hongkong, siger Philip Khokhar.
FacebookTwitterKopier linkEmner:Hong Kong|Kina|Demonstrationer|Storbritannien|Retsvæsen




https://www.dr.dk/nyheder/vejret/kolboette-i-vejret-fra-aarets-varmeste-dag-i-gaar-til-regnbyger-og-haard-vind-i-dag

VejretKolbøtte i vejret: Fra årets varmeste dag i går til regnbyger og hård vind i dagDer er i dag kappet mere end ti grader af temperaturen fra i går, og det blæser kraftigt.
Desværre peger vejrprognoserne på, at dagens vejr ikke kommer til at være en enlig svale.
Af Diana Bengtsen01.
juli 2019 kl.
19.
26Bemærk: artiklen er mere end 30 dage gammelLæs opMens mange i går nød det varme vejr ved stranden iført solcreme og med en is i hånden, så har vejrsituationen i dag været en noget anden.
- Vi har haft et markant omslag i vejret, som har klippet mere end ti grader af temperaturen, fortæller Søren Jacobsen, DR's vejrvært, som i denne uge er i Karrebæksminde med DR's vejrbil.
Sammen med resten af 'Vores Sommervejr' vil han fra i dag og de næste seks uger dække det danske sommerland og sommervejr.
Et sommervejr, som altså i dag er startet noget blæsende ud og til den kølige side.
Første uge af ferien bliver køligDesværre peger vejrprognoserne på, at dagens vejr ikke kommer til at være en enlig svale, og at vi godt kan vinke farvel til det meget varme sommervejr – i hvert fald for en stund, fortæller DR's vejrvært.
- Vejret i dag ser ud til at vare ugen ud.
Vi forventer maks.
at få op til 20 grader hele ugen, og det vil fortsætte med at være jævnt blæsende, siger Søren Jacobsen.
Og så skal vi være forberedt på byger, fortæller DR's vejrvært:- I sådan en luftmasse er der altid regnbyger gemt, og det ser værst ud torsdag og fredag.
FacebookTwitterKopier linkEmner:Vejret|Karrebæksminde




https://www.dr.dk/nyheder/udland/mand-er-faldet-af-landingsstel-efter-ni-timer-i-luften

UdlandMand er faldet af landingsstel efter ni timer i luftenMand er fundet død i en have nær London.
Politiet mener han har siddet på et landingsstel i ni timer.
En mand blev i går eftermiddag fundet død i en have i London, og politiet formoder, at han er faldet af et fly (arkivfoto).
)01.
juli 2019 kl.
20.
36Bemærk: artiklen er mere end 30 dage gammelLæs opEn mand faldt i går af landingsstellet på et fly tæt på lufthavnen Heathrow i den britiske hovedstad London.
Han havde siddet på stellet af et Kenya Airways-fly, der havde været omkring ni timer i luften på vej fra Nairobi i Kenya til London, skriver flere medier.
Britisk politi fandt i går mandens lig i en have i en sydlige del af London og har kunnet kæde det sammen med flyet fra Kenya Airways.
Der blev fundet en taske med vand og mad i hulrummet i flyet, hvor landingsstellet er under flyvningen.
Læs også:To blinde passagerer faldt ud fra New York-flyPolitiet er usikker på mandens alder og er ved at identificere ham.
Desuden skal den præcise dødsårsag undersøges.
Intet tyder ifølge politiet på mistænkelige forhold.
- På nuværende tidspunkt vurderer politiet, at manden var en blind passager, der er faldet af landingsstellet fra en indgående Kenya Airways-flyvning til Heathrow, oplyser politiet i London.
Kenya Airways beklager i en udtalelse dødsfaldet.
Flyselskabet skriver, at det er i dialog med myndighederne.
Ifølge eksperter dør omkring tre ud af fire blinde passagerer, der forsøger sig med turen på stellet.
Farerne er ekstrem kulde og et mindre iltindhold i de høje luftlag, skriver nyhedsbureauet AP.
I 2015 overlevede en indonesisk mand til gengæld en tur på fire timer i ti kilometers højde, da han sad på landingsstellet på en indenrigsflyvning fra Sumatra til Jakarta.
/ritzau/FacebookTwitterKopier linkEmner:Kenya|London|Heathrow Airport|Flytrafik|Flyselskaber




https://www.dr.dk/sporten/tennis/skadet-modstander-sender-wozniacki-hurtigt-videre-i-wimbledon

TennisSkadet modstander sender Wozniacki hurtigt videre i WimbledonCaroline Wozniackis spanske modstander måtte trække sig allerede i første sæt.
Caroline Wozniacki er videre til anden runde.
01.
juli 2019 kl.
20.
22 | opdateret 01.
juli 2019 kl.
20.
48Bemærk: artiklen er mere end 30 dage gammelLæs opDet blev en kort fornøjelse, da Caroline Wozniacki mandag kom videre fra første runde ved Wimbledon i London.
Danskerens modstander, spanske Sara Sorribes Tormo, der ligger nummer 70 på verdensranglisten, måtte trække sig, da Wozniacki førte 5-4 i første sæt.
Danskeren var foran 40-0 i spanierens serv og havde således tre sætbolde.
Wozniacki fik ellers en rædselsfuld start på kampen og kom bagud 0-4.
Efter fem vundne partier i træk til Wozniacki måtte Sara Sorribes Tormo lade sig behandle for en skade.
Hun blev ikke frisk nok til at fuldføre kampens tiende parti.
22-årige Sara Sorribes Tormo lagde ellers frisk ud i kampens første parti, der varede i over ti minutter, ved at bryde Caroline Wozniackis serv.
Danskeren forsøgte at være spilbestemmende mod den defensivt spillende spanier, men i kampens begyndelse havde 14.
-seedede Caroline Wozniacki svært ved at knække koden.
En flugtning ud af banen fra danskeren betød, at Sara Sorribes Tormo brød for anden gang i kampen og kom foran 3-0.
Caroline Wozniacki var ikke gode venner med linjerne, og endnu en bold ud af banen fra danskeren sendte spanieren foran 4-0.
Kom flot tilbageNu begyndte Wozniacki at få lidt bedre fat, og efter at have reduceret til 1-4 brød hun Sara Sorribes Tormos serv og kom på 2-4.
Danskeren fortsatte med at hæve niveauet, mens det tilsvarende faldt for spanieren, der fik en højere og højere fejlprocent.
Bagud 4-5 måtte Sara Sorribes Tormo lade sig behandle for en skade, og efter at have forsøgt sig med at spille videre måtte hun give op.
I anden runde skal Caroline Wozniacki møde Veronika Kudermetova.
Russeren sendte i år danskeren ud af French Open i første runde med en sejr i tre sæt.
Caroline Wozniacki har aldrig haft det store held med at komme langt ved Wimbledon, i hvert fald ikke som seniorspiller.
Den 28-årige dansker, der vandt juniorernes Wimbledon i 2006, er aldrig kommet længere end til fjerde runde ved grand slam-turneringen på græs.
/ritzau/FacebookTwitterKopier linkEmner:Caroline Wozniacki (tennisspiller)|Wimbledon Championships|Tennis|London




https://www.dr.dk/sporten/tennis/quiz-hvor-meget-ved-du-egentlig-om-wimbledon

TennisQUIZ Hvor meget ved du egentlig om Wimbledon?
Hvor mange portioner jordbær bliver der langet over disken ved Wimbledon?
Og hvornår vandt Boris Becker første gang?
Tag den (svære) quiz her.
Af Johan Haarløv01.
juli 2019 kl.
17.
57Bemærk: artiklen er mere end 30 dage gammelLæs opGrand slam-turneringen Wimbledon er begyndt i dag.
Turneringen har i sin 142-årige historie haft et væld af vindere, tabere og traditioner.
Men hvor meget ved du egentlig om den prestigefulde tennisturnering?
Ja, det kan du jo forsøge at bevise ved at svare på vores ti (ret svære) spørgsmål herunder.
FacebookTwitterKopier linkEmner:Wimbledon Championships|Tennis|London|Boris Becker (tennisspiller)




https://www.dr.dk/nyheder/indland/ekstrem-hedeboelge-i-europa-paa-retur-nu-bliver-det-igen-25-30-grader

IndlandEkstrem hedebølge i Europa på retur: Nu bliver det igen 25-30 graderSommervejret bliver igen, som vi kender det med sol og varme sydpå og ustadigt, køligere vejr mod nord.
Europa har været ramt af en voldsom hedebølge.
I Frankrig blev der fredag sat varmerekord på 45,9 grader.
Men den ekstreme varme er på retur for en stund, og temperaturerne i det sydlige Europa vil igen lande på de normale 25-30 grader.
Af Sandra Meersohn Meinecke01.
juli 2019 kl.
16.
49Bemærk: artiklen er mere end 30 dage gammelLæs opEuropa har været ramt af hedebølge, hvor ekstrem varme har hærget flere lande.
I Frankrig blev der fredag målt 45,9 grader, men også i Spanien, Tyskland og Polen har de været plaget af varmen.
Weekendens høje temperaturer har sat flere rekorder, skabt voldsomme naturbrande og kostet flere mennesker livet.
Men nu er den ekstreme varme på retur, og vejret rundt om i Europa bliver mere almindeligt.
- Den massive hede, vi har set i flere lande, er aftagende.
Men det betyder ikke, at det ikke fortsat er varmt sydpå, siger Lars Henriksen, vagthavende hos Danmarks Meteorologiske Institut, DMI.
Læs også:Håber du nød varmen: 'Normal' dansk sommer, så langt øjet rækkerHan fortæller, at europæerne kan forvente 'normalt' sommervejr, hvor der er masser af sol og varme med temperaturer på 25-30 grader i den sydlige del af Europa, men køligere mod nord.
- Det bliver meget klassisk med koldt og ustabilt vejr ned til den sydlige del af Tyskland, hvor vi nede omkring Middelhavet har varmen liggende, siger Lars Henriksen og tilføjer:- Men den ekstreme varme med sindssyge temperaturer, som vi har set de seneste par dage, er slut for denne omgang.
Der er sikker sol sydpåHvis rejseplanerne går til Sydeuropa i håbet om masser af varme, er der dog ingen grund til bekymring, ferien skal nok blive solrig.
- Der kommer et varmepust senere, men det bliver ikke lige så tosset.
Så hvis man står og skal til Middelhavet, kan man godt forvente, at det bliver varmt - men ikke ekstremt, siger vagthavende ved DMI.
Her kan du se weekendens varme, der hærgede Europa:FacebookTwitterKopier linkEmner:Vejret|Danmarks Meteorologiske Institut|Tyskland|Frankrig|Polen




https://www.dr.dk/nyheder/indland/jorgen-leth-sender-fra-touren-trods-brud-med-tv2

IndlandJørgen Leth sender fra Touren trods brud med TV2Den 82-årige cykelkommentator laver en videopodcast fra Frankrig for en fransk bilfabrikant.
Jørgen Leth skal også i år dække Tour de France.
Denne gang bliver det dog ikke for TV2.
01.
juli 2019 kl.
16.
54Bemærk: artiklen er mere end 30 dage gammelLæs opDen mangeårige Tour de France-kommentator Jørgen Leth kommer også i år til at dække det franske cykelløb Tour de France.
For tre måneder siden kom det frem, at TV2 ikke ville sende ham til Frankrig, men nu afslører han, at bilfabrikanten Citroën bliver sponsor for en daglig videopodcast.
- Jeg skal ned til det i år alligevel.
Der har været forskellige interesserede, så jeg har skullet tage stilling til forskellige muligheder.
Min søn Asger og jeg har valgt at gå med Citroën, siger Jørgen Leth.
- Vi skal ikke være på selve ruten, vi skal være i nærheden af den og fortælle om den, forklarer han.
Læs også:Jørgen Leth har mere travlt end nogensinde før: 'Jeg har ikke sat punktum, for fanden'Jørgen Leth har de seneste tre årtier været en velkendt stemme på de franske landeveje, hvor han har guidet flere generationer af seere på TV2 gennem rytternes strabadser i Touren.
I år ville TV2 dog holde Leth hjemme på redaktionen i Odense, men det ville manden med den karakteristiske stemme ikke finde sig i.
Allerede i morgen sætter han kurs mod cykelløbet, der lørdag starter i Bruxelles i Belgien.
- Jeg skal fortælle mine nærmeste omgivelser, hvad jeg ser.
Så vi skal sende en podcast hver dag.
Smukke steder er det vigtige.
Det er det, jeg går ind for.
- I store træk skal vi hænge ud i Sydfrankrig.
Fortælle de nærmeste venner, hvad vi laver.
Låne et slot.
Og se, hvad vi kan lave med vores nærmeste venner dernede, siger Jørgen Leth.
/ritzau/FacebookTwitterKopier linkEmner:Jørgen Leth (filminstruktør)|TV 2 (tv-kanal)|Frankrig|Cykelsport|Citroën




https://www.dr.dk/nyheder/udland/eu-korrespondent-efter-ny-toppost-fuser-det-ser-ikke-koent-ud

UdlandEU-korrespondent efter ny toppost-fuser: Det ser ikke kønt udDet uforudsigelige politiske spil i Bruxelles gør det umuligt at spå om Vestagers chancer, fortæller Karin Axelsson.
Formanden for Det Europæiske Råd, Donald Tusk, valgte efter 18 timers maratonforhandlinger at afbryde det ekstraordinære topmøde om fordelingen af EU-topjob.
Mødet bliver genoptaget i morgen.
Af Sean Coogan01.
juli 2019 kl.
22.
41Bemærk: artiklen er mere end 30 dage gammelLæs opTrods 18 timers forhandlinger på et ekstraordinært EU-topmøde i Bruxelles har de 28 samlede stats- og regeringsledere ikke kunnet blive enige om fordelingen af EU's topposter.
Den fortsatte uenighed har ført til flere frustrerede meldinger fra de europæiske ledere.
- Det er bare utrolig kompliceret, lyder det fra den hollandske premierminister, Mark Rutte, som ifølge Reuters ikke engang er sikker på, om lederne kan blive enige i morgen, hvor forhandlingerne fortsætter.
Læs også:Frederiksen: 'Navnet, fænomenet og mennesket Vestager er stadig på bordet'En stor del af problemet skal findes i, at der er et mylder af forskellige interesser på spil, fortæller DR's EU-korrespondent Karin Axelsson fra topmødet i Bruxelles.
- Det er udtryk for, at der er gået afsindig meget partipolitik og nationale interesser i det, og at man har gravet sig ned i skyttegrave, fortæller korrespondenten.
Trods den store uenighed er de 28 ledere dog enige om, at der er behov for at finde en løsning.
Snart.
- Samlet set er man enige om, at det her absolut ikke er kønt.
Det ser ikke kønt ud for Europa.
Det ser ikke kønt ud for nogen af lederne, og det er ikke noget, der pynter på folks opbakning til EU’s lederskab, siger Karin Axelsson.
Tysk hovedpineEn del af forklaringen på nattens resultatløse forhandlinger skal findes i den konservative EPP-gruppe, fortæller Karin Axelsson.
- Et af de helt store problemer er, at den konservative EPP-gruppe har insisteret på, at de var vinderen af europaparlamentsvalget og derfor burde sidde på den tungeste post, siger EU-korrespondenten.
Lille kabale med store udfordringerMålet for EU’s stats- og regeringsledere har været at blive enige om EU's fem topposter.
Herunder den meget tunge post som kommissionsformand, som Margrethe Vestager er kandidat til.
Selv om der kun er tale om fem topposter, så er der tale om et kompliceret spil, hvor en større magtkabale i EU skal gå op, og hvor placeringen af et kort rykker ved de fire andre.
Samtidigt er der tale om et magtspil uden faste regler og, hvor der skal tages hensyn til vidt forskellige faktorer som kandidaternes partifarve, køn og nationalitet.
Derudover er der lande, der har deres egne grunde til at sige nej til en kandidat.
Polen og Ungarn er eksempelvis blandt landene, der er imod favoritten Frans Timmermans, fordi han tidligere har været efter landene for ikke at leve op til EU's såkaldte retsstatsprincipper.
Flere af de europæiske ledere har i dag udtalt, at det kan være svært at få kabalen til at gå op i løbet af forhandlingerne i morgen.
Håbet er at få en aftale på plads inden onsdag, hvor Europa-Parlamentet udpeger sin næste formand.
Gruppen gik dog tilbage ved valget til Europa-Parlamentet i slutningen af maj, og hos de store rivaler i den liberale gruppe, ALDE, og den socialdemokratiske S&D-gruppe, mener man bestemt ikke, at en konservativ er selvskreven til posten som formand for Europa-Kommissionen.
Et andet problem har været, at de konservative har valgt at stille med en uspiselig kandidat i form af Manfred Weber, påpeger Karin Axelsson.
Det har længe stået klart for de fleste, at den tyske kandidat ikke havde opbakning til jobbet som formand for Europa-Kommissionen.
- Man har brugt enorm lang tid på at vippe en uspiselig kandidat af bordet og finde ud af, hvordan man kan give ham en trøsteplads, siger Karin Axelsson.
Og her handler det ikke kun om partifarver i Europa.
Der er også en dimension af tysk indenrigspolitik, da Merkel har skullet støtte Weber, fordi han kommer fra det tyske parti CSU, som Merkels regering er i koalition med.
- Den stærkeste person i lokalet burde være den tyske kansler, men hun har vist sig at være uendeligt svag, fordi hun står meget presset på den indenrigspolitiske front, fortæller Karin Axelsson.
Intern uenighedEfter det resultatløse topmøde for halvanden uge siden har Angela Merkel forsøgt sig med et kompromis, hvor man ville overlade posten som formand for Europa-Kommissionen til socialdemokraten Frans Timmersmanns - mod at Weber til gengæld blev formand for Europa-Parlamentet.
Der har dog vist sig at være stor modstand mod Timmermanns blandt en række østeuropæiske lande, der tidligere har været i clinch med hollænderen.
Desuden er de heller ikke begejstrede for den bulgarske Georgiewa eller den belgiske Michel, som også er nævnt i kabalen.
- For mange østeuropæere er det groft sagt lidt af et rædselskabinet, så de skal enten overtales, købes eller stemmes ned i løbet af det kommende døgn, hvis ikke navneudbuddet skal ændres fuldstændigt.
Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
Men også internt i blandt de konservative EU-ledere har der været modstand mod det tyske kompromisforsøg.
- Der har Merkel forregnet sig i forhold til sin egen konservative gruppe, siger EU-korrespondent Karin Axelsson.
Hun peger på, at de konservative ledere i går måtte bruge tid på at holde krisemøde internt som følge af Merkels forsøg på at pleje sine nationale interesser fra forhandlingslokalerne i Bruxelles.
- Det betød reelt, at 22 ledere sad og ventede på, at de seks i EPP-gruppen fandt hinanden, hvilket viste sig at være umuligt og endte med at forsure hele forhandlingsklimaet, spilde enorm meget tid og skabe bølgevis af frustrationer gennem nattetimerne.
Umuligt at spå om Vestagers chancerDen danske konkurrencekommissær, Margrethe Vestager, er blandt kandidaterne til den tunge post som formand for Europa-Kommissionen, og ifølge statsminister Mette Frederiksen (S) er hun stadig et varmt navn.
- Vi er på ingen måde færdig med at tale snakke Vestager, lød det tidligere i dag fra den danske statsminister.
Det komplicerede spil i Bruxelles gør det dog til en umulig opgave at spå om danskerens chancer for at lande en toppost i skrivende stund, fortæller Karin Axelsson.
Læs også:Frederiksen: 'Navnet, fænomenet og mennesket Vestager er stadig på bordet'For mens Vestagers navn stadig nævnes i forhandlingerne, er der også flere kabaler, hvor hendes navn ikke indgår, fortæller korrespondenten.
Hun peger på, at danskeren også er ramt af konkurrence fra sine liberale kollegaer.
- Der er nogle liberale ledere, der ser en mulighed for selv at bringe sig selv i spil og skubbe hende ud.
Og det betyder, at det stadig kan gå begge veje for Vestager.
I EU håber man, at en række telefonsamtaler i løbet af aftenen og en god nats søvn kan føre til et gennembrud i forhandlingerne i morgen, hvor de 28 stats- og regeringsledere mødes igen.
- Der skal ikke nogle helt nye navne på bordet, hvis det står til lederne.
Flere af dem sagde på vej ud, at der fundet nogle gode navne, der skal bare findes en model, som er spiselig for alle, siger Karin Axelsson.
FacebookTwitterKopier linkEmner:Angela Merkel (politiker)|EU|Europa-Kommissionen|Bruxelles|EU-forhold




https://www.dr.dk/sporten/tennis/verdensranglistens-nummer-sendt-ud-af-wimbledon-i-foerste-runde

TennisVerdensranglistens nummer to sendt ud af Wimbledon i første rundeEn god start var ikke nok til at forhindre, at Naomi Osaka måtte forlade grand slam-turneringen hurtigt.
Osaka fik kun én kamp i England.
01.
juli 2019 kl.
18.
21Bemærk: artiklen er mere end 30 dage gammelLæs opFørste runde blev endestationen for Naomi Osaka ved Wimbledon i tennis, der bliver spillet i London.
Den andenseedede japaner tabte 6-7, 2-6 til Yulia Putintseva fra Kasakhstan, der er nummer 39 på verdensranglisten.
Den kasakhiske spiller var næppe nogen ønskemodstander for Naomi Osaka, der sidste år vandt US Open og fulgte op med at vinde Australian Open i år.
Den dobbelte grand slam-vinder havde tabt to indbyrdes opgør af to mulige mod Yulia Putintseva før mandagens kamp, der blev spillet på Centre Court.
Det ene nederlag faldt for nylig i en græsturnering i Birmingham.
21-årige Naomi Osaka kom dog bedst fra start i første sæt af mandagens kamp og brød sin modspillers serv til føring 2-1.
Yulia Putintseva fik dog brudt tilbage til stillingen 3-3, og sættet endte i en tiebreak.
Her kom Naomi Osaka foran 3-1, men hun endte alligevel med at tabe tiebreaken 4-7.
I andet sæt fulgtes spillerne ad til stillingen 2-2.
Herefter afgjorde Yulia Putintseva kampen ved at vinde fire partier på stribe og sikre den tredje sejr af tre mulige over Naomi Osaka.
/ritzau/FacebookTwitterKopier linkEmner:Osaka|Tennis|Wimbledon Championships|Kasakhstan|Australian Open




https://www.dr.dk/nyheder/udland/kampklaedt-politi-fyrer-taaregas-efter-hongkong-demonstranter-ved-parlamentet

UdlandKampklædt politi fyrer tåregas efter Hongkong-demonstranter ved parlamentetTåregasgranaterne er blevet kastet, efter at politiet havde hævet sorte advarsels-bannere.
Sådan så det ud, da demonstranter tidligere i dag tvang sig adgang til parlamentet i Hongkong.
Af Anna Sol Jørgensen01.
juli 2019 kl.
18.
26 | opdateret 01.
juli 2019 kl.
19.
35Bemærk: artiklen er mere end 30 dage gammelLæs opKampklædt politi i Hongkong har affyret tåregas mod demonstranter i byen efter at have hævet sorte bannere med advarsler om tåregas.
Det skriver CNN, der også oplyser, at politiet rykker frem mod parlamentsbygningen i byen, hvor demonstranter er gået i gang med at evakuere bygningen.
Kort før klokken 19.
30 dansk tid skriver internationale medier, at alle demonstranter har forladt bygningen.
Det sker, efter at demonstranter tidligere på dagen har skaffet sig adgang til og overtaget parlamentet, hvorefter politiet forlod området.
Hongkongs halv-selvstændige statusHongkong var en britisk koloni i mere end 150 år.
Kina fik Hongkong tilbage i 1997.
Det skete med en aftale om, at Hongkong skulle blive ved med at have en vis selvstændighed fra resten af Kina.
Det kalder man "et land, to systemer".
Det betød, at Hongkong stadig kunne have en vis selvstændighed blandt andet ved at beholde sit eget retssystem og egne grænser.
Hongkong beholdt også ytringsfrihed og forsamlingsfrihed.
I 2047 siger aftalen dog, at Hongkong skal tilbage under kinesisk styre.
Det er mange beboere i Hongkong bekymrede over.
De mener, at deres system er mere frit.
Og de ser sig selv som hongkongere, ikke kinesere.
Her til aften er politiet dog atter talstærkt til stede i området, hvor de har sat ind med tåregas og rykker frem med hævede skjold, mens demonstranter forsøger at beskytte sig med deres paraplyer.
Ifølge nyhedsbureauet Reuters ankom politiet til stedet i busser og løb i stilling, mens tusindvis af demonstranter samlede sig ved parlamentsbygningen.
Læs også:Hongkong-demonstranter har smadret sikkerhedsglas og er trængt ind i parlamentetOptøjerne sker i forbindelse med de årlige 1.
juli-demonstrationer, der markerer årsdagen for, at Hongkong overgik fra Storbritannien til Kina i 1997.
I år har der været stor politisk tumult op til demonstrationen, da der 1.
juni blev foreslået en ny lov om fangeudlevering med Kina.
Det mener flere demonstranter er et brud på den aftale, der blev indgået mellem Kina og Storbritannien i 1997, som sikrer, at Hongkong er delvis selvstændigt.
Blandt andet skulle aftalen sikre, at Hongkong kan blive ved med at beholde sit eget retssystem og egne grænser.
Derfor var flere hundrede tusinde mennesker på gaden i Hongkong i dag for at udtrykke deres utilfredshed med Kina og landets kommunistiske styre.
Mens store dele af demonstrationerne foregik i ro og mag, var en stor gruppe primært unge studerende stimlet sammen ved parlamentsbygningen.
Her fik de efter flere timer kæmpet sig igennem bygningens sikring, der blandt andet består af sikkerhedsglas og metalnet.
Det gjorde de ved at læsse sten og andre tunge ting op på vogne, som de blev ved med at skubbe hårdt ind i bygningen, indtil den gav efter.
Inde i parlamentet har de malet graffiti på væggene og hængt flag op, der stammer fra dengang, at Hongkong var en britisk koloni.
Kampklædt politi er blevet sat talstærkt ind mod demonstranterne.
 Ifølge Reuters ankom politiet til stedet i busser, hvorefter de tog opstilling til at affyre tåregas.
 Politiet fyrer her til aften tåregas mod demonstranter.
 Demonstranter har tidligere i dag tvunget sig adgang til parlamentet i byen.
 'Der er ingen voldelige personer, kun voldelig lovgivning', står der på banneret, som demonstranter i parlamentet har hængt op.
(Foto: RITCHIE B.
TONGO © Scanpix) Demonstranter forsøger at beskytte sig med paraplyer.
(Foto: RITCHIE B.
TONGO © Scanpix) Ifølge arrangørerne bag demonstrationen har omkring en halv million mennesker været på gaden i Hongkong.
1 / 7Kampklædt politi er blevet sat talstærkt ind mod demonstranterne.
1 / 7Ifølge Reuters ankom politiet til stedet i busser, hvorefter de tog opstilling til at affyre tåregas.
2 / 7Politiet fyrer her til aften tåregas mod demonstranter.
3 / 7Demonstranter har tidligere i dag tvunget sig adgang til parlamentet i byen.
4 / 7'Der er ingen voldelige personer, kun voldelig lovgivning', står der på banneret, som demonstranter i parlamentet har hængt op.
(Foto: RITCHIE B.
TONGO © Scanpix)5 / 7Demonstranter forsøger at beskytte sig med paraplyer.
(Foto: RITCHIE B.
TONGO © Scanpix)6 / 7Ifølge arrangørerne bag demonstrationen har omkring en halv million mennesker været på gaden i Hongkong.
7 / 7FacebookTwitterKopier linkEmner:Hong Kong|Kina|Politi|CNN|Demonstrationer




https://www.dr.dk/nyheder/regionale/nordjylland/soeren-ringede-forgaeves-ved-brand-alarmcentralen-faar-igen-kritik

NordjyllandSøren ringede forgæves ved brand: Alarmcentralen får igen kritik for at stille krav om præcis adressePolitiet lægger sig fladt ned efter alarmopkald søndag eftermiddag.
Flammerne var 400 til 500 meter fra Søren Winthers ejendom.
Af Klaus Videbæk, Simon Brix Frederiksen og Christine Nørgaard01.
juli 2019 kl.
17.
37Bemærk: artiklen er mere end 30 dage gammelLæs opDa der i går eftermiddag udbrød brand i plantagen ved Råbjerg i det nordlige Vendsyssel, var landmand Søren Winther den første, der anede uråd.
Fra sit vindue kunne han lugte og også se røg i horisonten, og han kunne fastslå, at det var i retning af ferieområdet Skiveren.
Læs også:Det vil tage op til et døgn at slukke knastør plantage: Får brug for vandkanderMen det var ikke nok, da han ville alarmere brandvæsenet.
De ville vide præcis, hvor branden fandt sted.
- Jeg kørte ud i den retning, men da jeg ringede til alarmcentralen, sagde de, at de ikke kunne sende folk ud, hvis ikke jeg kunne give en adresse, fortæller han.
Det var derfor først, da han fik fat i ejeren af den lokale campingplads, at det lykkedes at få brandvæsenet alarmeret på rette vis.
De aftalte at give dem en tilfældig adresse på vejen.
- Da jeg mødte Bruno, som har campingpladsen hernede, blev vi enige om, at vi bare måtte give dem en fiktiv adresse.
Så fik vi dem ud, og vi hjalp dem i gang, så godt vi kunne, siger han.
Håber de ændrer fremgangsmådeDa beredskabet var fremme, trak Søren Winther blandt andet et af beredskabskøretøjerne fri, da det kørte fast i terrænet, og han hjalp også med at lægge brandbælter ud med en harve bag på sin traktor.
Men branden spredte sig hurtigt, da blæsten var stærk, og det endte med, at en kvadratkilometer af plantagen blev svedt af, og ilden kunne også have fået fat i heden, hvis ikke de havde været hurtigere til at slå en række småbrande ned.
I den situation var det ekstra frustrerende, at alarmcentralen ikke ville rykke i første omgang, forklarer Søren Winther.
Det er et område, hvor der er langt mellem husene, og derfor var det af flere grunde svært at give alarmcentralen detaljerede oplysninger.
- Jeg forstår ikke, at de har et system, hvor de ikke kan sende folk ud i en retning, før de har den endelige og præcise adresse, siger han.
- Man kan håbe, at de ændrer den procedure, fortsætter Søren Winther.
Lægger sig fladt nedDet var Nordjyllands Beredskab, der tog sig af branden, og her beklager beredskabsdirektør Diana Sørensen, at Søren Winther har haft en dårlig oplevelse i forbindelse med alarmopkaldet.
- Jeg kan godt forstå, at han er bekymret.
Vi oplever indimellem, at folk ikke ved præcist, hvor det brænder, og hvilken adresse det er.
Men det er vigtigt, at vi får en adresse at køre efter, siger hun.
Det er dog ikke Nordjyllands Beredskab, men politiet, der tager sig af alarmopkaldene.
På et tidspunkt kæmpede 80 brandfolk fra syv forskellige stationer med at slukke ilden.
 Det er svært at komme frem flere steder.
 Og brandslangen må trækkes langt ud.
 Beredskabets køretøjer holder så tæt på plantagen som muligt.
1 / 4På et tidspunkt kæmpede 80 brandfolk fra syv forskellige stationer med at slukke ilden.
1 / 4Det er svært at komme frem flere steder.
2 / 4Og brandslangen må trækkes langt ud.
3 / 4Beredskabets køretøjer holder så tæt på plantagen som muligt.
4 / 4Her lægger man sig fladt ned og erkender, at man ikke var grundige nok til at vejlede og hjælpe Søren Winther, da han ringede ind første gang.
Det siger Jesper Bøjgaard Madsen, politiinspektør ved Østjyllands Politi, som bestyrer Alarmcentral Vest.
- Jeg har haft lejlighed til at høre samtalen, og jeg må bare sige, at den borger, der har ringet ind, ikke får den behandling, der er helt nødvendig og afgørende for, at vi kan få sendt redningsmandskabet det rigtige sted hen.
Så det kan jeg kun beklage.
Brand på badehotel gav også kritikDet er ikke første gang, at politiet får kritik for sin håndtering af alarmopkald.
Det fik de også i forbindelse med en brand i Blokhus sidste sommer, og da Svinkløv Badehotel for tre år siden stod i flammer.
Jesper Bøjgaard Madsen fastholder ligesom beredskabsdirektør Diana Sørensen fra Nordjyllands Beredskab, at det er vigtigt med en præcis adresse, når der skal sendes redningsmandskab ud, men hvis adressen ikke kendes, skal politiet hjælpe med at finde den.
De skal ikke afvise opkaldet.
Derfor forsøger man løbende at forbedre proceduren med feedback og efteruddannelse til de betjente, der tager imod opkald.
- Når vi har en borger, der ringer ind og siger, at man kan se noget røg, men ikke kan stedfæste det nærmere, så er det, at man i et samarbejde mellem operatør og borger skal begynde at pejle sig ind på, hvor vi er henne, så vi sammen kan finde ud af det.
- Men vi må også bare sige, at det ved sådan et opkald her simpelthen ikke er godt nok, og det følger vi selvfølgelig op på, siger Jesper Bøjgaard Madsen.
Branden i Råbjerg Plantage forventes at være helt slukket i løbet af aftenen.
112-app'en til smartphone kan hjælpe med at finde din aktuelle placering, hvis du er i nærheden af en brand.
FacebookTwitterKopier linkEmner:Brande|Ulykker|Jylland|Østjyllands Politi|Svinkløv Badehotel




https://www.dr.dk/nyheder/udland/live-tour-de-france






https://www.dr.dk/sporten/tennis/djokovic-aabner-titelforsvar-i-wimbledon-med-maner

TennisDjokovic åbner titelforsvar i Wimbledon med manérDet tog blot to timer for Novak Djokovic at slå tyske Kohlschreiber i første runde på græsset syd for London.
Nocak Djokovic vandt Wimbledon sidste år.
01.
juli 2019 kl.
16.
36 | opdateret 01.
juli 2019 kl.
19.
13Bemærk: artiklen er mere end 30 dage gammelLæs opVerdensetteren Novak Djokovic fik en fremragende åbning på sit titelforsvar i Wimbledon.
Mandag indledte den 32-årige serber grand slam-turneringen syd for London med en sejr over tyske Philipp Kohlschreiber i tre sæt.
Det tog Djokovic godt to timer at vinde 6-3, 7-5 og 6-3 over tyskeren.
Kohlschreiber indledte med et servegennembrud, men det tog ikke Djokovic mange minutter at kæmpe sig tilbage, da han kort efter var foran med 4-1 og hurtigt lukkede første sæt.
I andet sæt brød de to spillere indledningsvist hinanden en gang hver.
De fulgtes pænt ad, indtil serberen til sidst trak fra og ved hjælp af endnu et nyt servegennembrud vandt andet sæt.
Kohlschreiber ydede også en anelse modstand i tredje sæt, men igen måtte han bukke under for overmagten.
Stærk tysker sendt udAlexander Zverev kom til gengæld ikke videre fra første runde.
Den sjetteseedede tysker måtte imidlertid se sig besejret i fire sæt af Jirí Veselý.
Tjekken, der kun er nummer 124 på verdensranglisten, vandt 4-6, 6-3, 6-2, 7-5.
25-årige Jirí Veselý er dog ikke ueffen og har tidligere besejret storspillere som Novak Djokovic og Dominic Thiem.
Sidste år nåede Jirí Veselý, der for nogle år siden lå nummer 35 i verden, frem til fjerde runde i Wimbledon, hvor han tabte til Rafael Nadal.
Alexander Zverev nåede fjerde runde i 2017, og det er den 22-årige tyskers hidtil bedste resultat ved Wimbledon.
Tidligere mandag spillede sydafrikaneren Kevin Anderson sig videre i turneringen.
For et år siden nåede Andersson finalen ved Wimbledon, hvor han tabte til Novak Djokovic.
I tre sæt slog Anderson franskmanden Pierre-Hugues Herber.
Også Stanislas Wawrinka er videre til anden runde i Wimbledon.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Wimbledon Championships|Tennis|London




https://www.dr.dk/nyheder/udland/macron-efter-nyt-eu-topmoede-uden-afklaring-fiaskoen-er-skidt-vores-image

UdlandMacron efter nyt EU-topmøde uden afklaring: Fiaskoen er skidt for vores imageFlere europæiske ledere er frustrerede over uenigheden omkring fordelingen af topposter.
Den franske præsident Macron rejser slukøret tilbage til Paris efter maratonforhandlinger i Bruxelles.
I morgen skal han tilbage til nye forhandlinger.
Af Sean Coogan01.
juli 2019 kl.
15.
48Bemærk: artiklen er mere end 30 dage gammelLæs opHeller ikke denne gang lykkedes det for EU's stats- og regeringschefer at blive enige om fordelingen af EU-topposterne.
Efter maratonforhandlinger hen over natten i Bruxelles valgte formanden for Det Europæiske Råd, Donald Tusk, ved frokosttid at afbryde det ekstraordinære topmøde.
At det endnu ikke er lykkedes for lederne af de 28 lande at blive enige, skuffer den franske præsident, Emmanuel Macron.
- Vi har sluttet i fiasko i dag.
Det er et rigtig dårligt image for både Det Europæiske Råd og for Europa, siger han.
Læs også:Ingen afklaring om EU-topjob: Nyt topmøde i morgenDet er tydeligt, at "denne fiasko" hænger sammen med nogles personlige ambitioner, lyder det fra præsidenten ifølge nyhedsbureauet Reuters.
Og Macron er ikke alene med sine frustrationer.
- Alt gik galt, og resultatet er naturligvis meget frustrerende, siger den portugisiske premierminister, António Costa, ifølge Politico.
Der er nu planlagt et nyt topmøde i morgen klokken 11.
00, hvor de europæiske ledere skal forsøge at finde ud af, hvordan man skal fordele de vigtige topposter.
Besværlig kabaleDet seneste 18 timer lange topmøde er det andet på halvanden uge, hvor EU's top har forsøgt at få en lille, men meget svær kabale til at gå op.
Der er i udgangspunktet nemlig kun tale om fem kort, der skal lægges.
Men samtidig er der tale om et kompliceret spil, hvor en større magtkabale i EU skal gå op, og man kan ikke lægge et kort uden samtidig at tage hensyn til de andre.
Derudover er der tale om en kamp uden faste spilleregler med mange hensyn.
For eksempel kandidaternes partifarve, køn og nationalitet.
- Det er bare utrolig kompliceret, lyder det fra den hollandske premierminister, Mark Rutte, som ifølge Reuters ikke engang er sikker på, om lederne kan blive enige i morgen.
Der skal nemlig tages hensyn til de forskellige politiske familier i EU, og nogle af dem er internt uenige, siger han ifølge nyhedsbureauet.
Merkel: Det tager tidDen tyske forbundskansler, Angela Merkel, siger efter maratonforhandlingerne, at det tager tid, når "28 medlemslande kommer med forskellige idéer".
- Når vi har fået noget søvn, så er vi klar til at forsøge at finde et kompromis, lyder det fra Merkel.
I forbindelse med aftenens forsøg på at få kabalen på plads var der klare problemer med skitsen.
Et af forslagene var nemlig at gøre Kristalina Georgieva, som er administrerende direktør i Verdensbanken, til formand for Det Europæiske Råd, beretter Ritzau.
Før topmødet om topposterne har EU-landene i klare vendinger gjort det klart, at posten som rådsformand kun kan gå til en kandidat, der har været stats- eller regeringschef.
Og det har bulgarske Georgieva ikke.
Hun har heller ikke været minister.
Hun har derimod en fortid som blandt andet EU-kommissær.
Ifølge den bulgarske premierminister, Boyko Borissov, er Georgieva ikke længere i spil til posten som formand for Det Europæiske Råd, skriver Reuters.
Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
Timmermans har fjenderHollandske Frans Timmermans har i de seneste dage været favorit til at overtage posten som formand for EU-Kommissionen.
Han har erfaring fra sin tid i hollandsk politik, hvor han blandt andet har været minister for europæiske anliggender, mens han fra 2012 til 2014 var udenrigsminister.
I 2014 blev han EU-kommissær og første næstformand efter Jean-Claude Juncker.
Timmermans er dog ikke just populær blandt flere af de østeuropæiske medlemslande, herunder Polen, der længe har haft et horn i siden på Frans Timmermans.
Som første næstformand i den nuværende EU-Kommission har han nemlig gået forrest i en række sager mod Polen og Ungarn for ikke at leve op til EU’s retsstatsprincipper.
Frans Timmermans har erfaring fra både Holland og EU, men møder modstand fra blandt andre Polen.
Efter nattens resultatløse forhandlinger lyder meldingen fra Estlands premierminister, Jüri Ratas, at der er "et stærkt flertal" bag Timmermans, men mange lande er stadig imod, skriver Reuters.
Den polske premierminister, Mateusz Morawiecki, har tidligere beskyldt Timmermans for ikke at forstå Centraleuropa.
I dag lyder meldingen fra Morawiecki, at EU's topposter skal repræsentere alle medlemslandenes interesser, og at man skal vælge en kandidat, der kan bygge kompromisser.
Det manglede aftenens plan, siger han ifølge Reuters, hvor han også siger, at Italien og de østeuropæiske EU-lande stod sammen mod Timmermans.
Det kræver opbakning fra mindst 21 af de 28 EU-lande, som samtidigt skal repræsentere mindst 65 procent af EU's befolkning, at blive indstillet til en af EU's topposter.
FacebookTwitterKopier linkEmner:Angela Merkel (politiker)|Donald Tusk (politiker)|EU|EU-forhold|Polen




https://www.dr.dk/sporten/tennis/bold-bold-wozniackis-modstander-traekker-sig-med-skade

TennisBOLD FOR BOLD Wozniackis modstander trækker sig med skadeI første runde møder danskeren Sara Sorribes Tormo fra Spanien.
01.
juli 2019 kl.
16.
00 | opdateret 01.
juli 2019 kl.
20.
22Bemærk: artiklen er mere end 30 dage gammelLæs opFacebookTwitterKopier linkEmner:Wimbledon Championships|London|Spanien




https://www.dr.dk/sporten/basketball/milliardkontrakt-en-af-verdens-bedste-basketspillere-skifter-til-midterhold

BasketballMilliardkontrakt: En af verdens bedste basketspillere skifter til midterholdBasketballstjernen Kevin Durant skifter til klubben Brooklyn Nets, der i sidste sæson tilhørte den bløde mellemvare i NBA.
Kevin Durant kommer til at tjene omkring en milliard kroner over de næste fire år.
Af Johan Haarløv01.
juli 2019 kl.
16.
43Bemærk: artiklen er mere end 30 dage gammelLæs opKevin Durant er måske den største stjerne, du ikke har hørt om.
To gange inden for de sidste tre år er han blevet kåret til den bedste spiller i finalerne i verdens bedste basketliga, NBA, hvor han har markeret sig som en af de bedste allround-spillere for klubben Golden State Warriors.
I nat offentliggjorde han sit skifte til Brooklyn Nets på Instagram.
For at sætte det skifte lidt i relief, så ville det svare til, at fodboldstjernen Mohammed Salah skoddede Liverpool til fordel for en tilværelse i en klub som West Ham eller måske Everton.
Men Durant har sine bevæggrunde.
Den milliard kroner han kommer til at tjene over de næste fire år er naturligvis en del af dem, men ifølge New York Times kunne han faktisk have tjent omtrent en halv milliard mere ved at være blevet i Golden State Warriors.
Må sidde ude det næste årBrooklyn Nets kunne nemlig lokke med mere end milliarder og et liv i The Empire State.
Nets er ifølge flere medier også lykkedes med at skrive kontrakt med veteranen DeAndre Jordan, der er en af Durants gode venner, samt stjernen Kyrie Irving.
To stjernetilføjelser til en trup, der i sidste sæson blot var blandt den bløde middelvare i NBA.
Det næste år kan klubben dog ikke gøre brug af Durant.
Kevin Durant blev skadet i finalen mellem Golden State Warriors og Toronto Raptors.
I den netop overståede finaleserie mellem Golden State Warriors og Toronto Raptors rev Durant sin akillessene over, og han kan se frem til omkring et år på sidelinjen.
Med en så alvorlig skade er der dog ingen garantier for, at han nogensinde vender tilbage til sit tidligere niveau, og så kan han lige pludselig blive en dyr investering for den storsatsende midterklub.
FacebookTwitterKopier linkEmner:Brooklyn Nets|Golden State Warriors|Basketball|USA|Kevin Durant (basketballspiller)




https://www.dr.dk/nyheder/udland/frederiksen-navnet-faenomenet-og-mennesket-vestager-er-stadig-paa-bordet

Kamp om EU-topposterSe temaUdlandFrederiksen: 'Navnet, fænomenet og mennesket Vestager er stadig på bordet'Ikke godt nok, at der ikke er fundet løsning endnu, siger Danmarks statsminister efter topjob-fuser.
EU's stats- og regeringschefer skal senest i morgen få lagt topjob-kabalen, mener statsminister Mette Frederiksen efter dagens møde, hvor det ikke lykkedes at nå til enighed.
Af Per Bang Thomsen01.
juli 2019 kl.
14.
57Bemærk: artiklen er mere end 30 dage gammelLæs opDet er EU’s 28 stats- og regeringschefer, der har ansvaret for, at unionens topposter bliver fordelt.
Og det ansvar er blevet forsømt under de seneste 18 timers topmøde i Bruxelles.
Det er meldingen fra Danmarks statsminister, Mette Frederiksen (S), der selv har siddet med ved forhandlingsbordet.
Topmødet gik i gang søndag aften, og det eneste punkt på dagsorden var at fordele EU’s topposter.
Men her til eftermiddag måtte formanden for Det Europæiske Råd, Donald Tusk, kaste håndklædet i ringen og indkalde til et nyt topmøde i morgen, tirsdag.
Stats- og regeringscheferne kunne nemlig ikke blive enige om, hvem der skal have hvilke poster.
- Europa skal have en ledelse, og det er vores ansvar at træffe den beslutning.
Derfor har jeg også slået på, at det ikke nytter noget, at vi ikke evner at løfte denne opgave i fællesskab, siger Mette Frederiksen efter sit første topmøde i EU.
- Jeg synes faktisk ikke, vi løfter opgaven godt nok, når der ikke allerede er fundet en løsning, siger hun og tilføjer, at ”det senest skal ske i morgen, hvis du spørger mig”.
Den tyske kansler, Angela Merkel, er en af hovedspillerne i kampen om EU's topjob.
Vestager fortsat i spilDet er blandt andet Europa-Kommissionen og Det Europæiske Råd, der skal have nye formænd.
Men selv om der blev foreslået en lang række navne og kombinationsmuligheder ved forhandlingsbordet, var der ikke tilstrækkelig med opbakning til nogen af dem.
- Det er et kæmpestort puslespil, der er svært at få til at gå op, og vi er løbet panden mod muren et par gange, understreger Mette Frederiksen.
Hun gik selv til topmødet med det mål at få den radikale Margrethe Vestager valgt som ny formand for Europa-Kommissionen.
Og hun er ikke spillet helt af banen endnu, siger Mette Frederiksen.
- Mulighederne er der stadig, og jeg oplever faktisk en bred respekt omkring Margrethe.
Det går lidt på kryds og tværs af de forskellige interesser, der er.
Vi er på ingen måde færdige med at snakke Vestager, siger hun og tilføjer, at det endnu er for tidligt at sige, hvilke andre poster hun kan i være i spil til, hvis kommissionsformandsposten glipper.
- Navnet, fænomenet og mennesket Vestager er stadigvæk på bordet og på alles læber, og det er et godt udgangspunkt for Danmark, siger hun.
Topmødet bliver genoptaget i morgen klokken 11.
00 i Bruxelles.
Og Mette Frederiksen ved godt, hvad der nu står på programmet for stats- og regeringscheferne.
- Folk er trætte, og folk skal hjem at sove lidt.
Vi arbejder videre i morgen.
I videoen kan du høre Mette Frederiksen sætte ord på sin støtte til Margrethe Vestager, da statsministeren i går ankom til topmødet i Bruxelles.
FacebookTwitterKopier linkEmner:Donald Tusk (politiker)|Europa-Kommissionen|Margrethe Vestager (politiker)|Bruxelles|EU-forhold




https://www.dr.dk/nyheder/udland/hongkong-demonstranter-har-smadret-sikkerhedsglas-og-er-traengt-ind-i-parlamentet

UdlandHongkong-demonstranter har smadret sikkerhedsglas og er trængt ind i parlamentetDemonstanter har dækket Hongkongs emblem til med et britisk flag.
Her er demonstranterne på vej ind i regeringsbygningen i Hongkong.
)01.
juli 2019 kl.
15.
34 | opdateret 01.
juli 2019 kl.
16.
49Bemærk: artiklen er mere end 30 dage gammelLæs opEfter mange timers forsøg er det lykkedes demonstranter at trænge ind i parlamentsbygningen i Hongkong.
Nyhedsbureauet AP skriver, at de har smadret det sikkerhedsglas og det metalgitter, der forhindrede dem i at komme ind.
Tv-billeder fra i-Cable News viser, hvordan en større gruppe demonstranter med hjemmelavede skjold trænger ind i bygningen.
At dømme efter tv-optagelserne har de politifolk, der forsøgte at holde demonstranterne tilbage med peberspray, trukket sig længere tilbage i bygningskomplekset.
Læs også:Nye protester blusser op i Hongkong på historisk dagInde i parlamentsbygningen har demonstranter sprayet med grafitti og dækket Hongkongs emblem til med et flag med Union Jack - altså et flag, der hører til britiske kolonier.
Hongkongs emblem er blevet malet over.
 Flaget for den britiske koloni Hongkong er blevet hængt op inde i parlamentet.
1 / 2Hongkongs emblem er blevet malet over.
1 / 2Flaget for den britiske koloni Hongkong er blevet hængt op inde i parlamentet.
2 / 2Urolighederne sker i dag, hvor det er 22 år siden, at Storbritannien overlod Hongkong til det kinesiske styre, efter at Hongkong har været en britisk koloni i mere end 150 år.
Og selv om kineserne har underskrevet en aftale om ikke at blande sig i politiske anliggender i havnebyen, så føler mange, at de ikke holder, hvad de har lovet.
Senest åbnede et lovforslag mulighed for, at myndighederne i Hongkong kan udlevere mistænkte personer til retsforfølgelse i Kina.
Det udløste de første protester, og siden har Hongkongs politiske leder, Carrie Lam, måttet undskylde og trække forslaget tilbage.
/DR Nyheder/FacebookTwitterKopier linkEmner:Hong Kong|Storbritannien|Kina




https://www.dr.dk/nyheder/politik/fra-i-dag-skal-elbiler-udsende-kunstig-motorstoej-og-seks-andre-nye-love

PolitikFra i dag skal elbiler udsende kunstig motorstøj - og seks andre nye loveI dag bliver en række nye love til virkelighed.
Fremover skal nye elbiler udsende en kunstig motorlyd, når de kører under 20 km/t.
Af Emil Winckler01.
juli 2019 kl.
12.
38 | opdateret 01.
juli 2019 kl.
13.
02Bemærk: artiklen er mere end 30 dage gammelLæs opDet kan være svært at høre, hvis en elbil kommer kørende med under 20 kilometer i timen.
Motoren er nemlig helt lydløs, og det kan skabe problemer i trafikken.
Men det laver en ny lov om på.
Fra i dag skal skal bilproducenter installere systemet AVAS, der står for Acoustic Vehicle Alert System, i alle nye elbiler, så de kan udsende kunstig motorstøj, når bilen kører under de 20 kilometer i timen.
Lyden skal ligge på mindst 56 decibel, der cirka svarer til lydniveauet på almindelig samtale.
Store-lov-dagKravet om motorstøj hos elbiler blev vedtaget af EU i oktober sidste år, og det træder i kraft i dag sammen med en stribe andre love og regler.
Den 1.
juli er hvert år en vigtig dato i det lovgivende arbejde.
Det er nemlig her en række nye love træder i kraft.
Datoen er en af de to i løbet af året - den anden er 1.
januar - hvor flertallet af politikernes beslutninger endeligt bliver ført ud i livet.
Få et overblik over de nye love i bunden af artiklen.
En sejr for blinde og svagtseendeDet er specielt blinde og svagtseende, der længe har efterspurgt regler for motorstøj hos elbiler for at føle sig mere sikre i trafikken.
Og derfor er der glæde at spore hos Dansk Blindesamfund i dag.
- Vi er meget glade for, at der nu kommer lyd på elbiler.
Når man er blind, så bruger man ørerne meget i trafikken.
Det kan være mere end svært at høre en elbil i den almindelige trafik, og vi kan nemt tro, at der er fri bane, og så kommer der en lydløs bil, og vi bliver kørt ned.
Derfor hilser vi lyd på elbiler meget velkommen, fortæller Torkild Olesen, der er landsformand i Dansk Blindesamfund.
'Unødvendigt krav'Men det krav er slet ikke nødvendigt, mener de hos foreningen af Danske Elbilister.
Én af de store fordele ved elbiler er nemlig, at de er lydløse, fortæller formand for foreningen, Anna Hilden, og uddyber:- Det er lidt trist.
Elbilerne giver jo os en chance for at få et mere stille bymiljø, og det er lidt trist, hvis alle nye køretøjer skal køre rundt og sige elektroniske lyde.
Så bliver det ligesom at være i en børnehave fyldt med elektronisk legetøj, siger hun.
Hun understreger dog, at hun sagtens kan forstå bekymringen fra blinde og svagtseende, men der findes andre løsninger på problemet.
- I stedet burde man udnytte de sensorsystemer, der i forvejen er i de fleste biler, der advarer, når køretøjer kommer for tæt på et eller andet.
Det kan være en fodgænger, en mur eller andet, så begynder det at larme inde i bilen, og den mekanisme kunne man lige så godt sætte til at larme uden for bilen, forklarer Anna Hilden.
Flere love træder i kraftReglen om motorstøj i elbiler er blot én ud af en række love, der træder i kraft i dag.
Blandt andet er det slut med at leje sin bolig ud via nettjenesten Airbnb uden at skattemyndighederne får oplysninger om det.
Tjenesten begynder nemlig at dele oplysningerne med myndighederne.
Derudover bliver pantsystemet udvidet, så det fremover bliver muligt at få pant for mere end 400 forskellige typer af juice, saft, most og smoothies.
Her er et overblik over de nye love:FacebookTwitterKopier linkEmner:Biler|Dansk Blindesamfund|Støjforurening|Øjenlidelser|Folketinget




https://www.dr.dk/nyheder/udland/medie-irans-lagre-med-beriget-uran-overskrider-graense

UdlandMedie: Irans lagre med beriget uran overskrider grænseSamtidigt kræver Iran, at Europa bryder med de amerikanske sanktioner mod landet.
Hovedkvarteret for FN's Internationale Atomenergiagentur, IAEA.
IAEA har endnu ikke kommenteret på situationen i Iran.
01.
juli 2019 kl.
13.
52Bemærk: artiklen er mere end 30 dage gammelLæs opIrans lagre med beriget uran har nu oversteget den grænse på 300 kilo, som var den tilladte grænse i henhold til atomaftalen.
Det skriver Reuters.
- Som sagt tidligere ville vi meddele, når lagret oversteg 300 kilo, siger en af kilde ifølge det iranske nyhedsbureau Fars.
FN's Internationale Atomenergiagentur, IAEA, har ifølge det iranske nyhedsbureau målt lagrene af beriget uran i landet mandag.
IAEA har ikke umiddelbart kommenteret rapporterne fra Iran.
Amerikanske sanktionerBerigelse af uran til et lavt niveau på 3,6 procent er det første skridt i en proces, som kan gøre Iran i stand til at fremstille stærkt beriget uran, som anvendes i et atomsprænghoved.
Sidste onsdag havde IAEA verificeret, at Iran havde et lager på omkring 200 kilo med beriget uran.
Iran har krævet af Europa, at det bryder med de amerikanske sanktioner over for Iran og holder sig til den internationale atomaftale fra 2015.
Lederen af Irans nationale sikkerhedsråd sagde i sidst uge, at Iran den 7.
juli vil tage yderligere skridt til at afvikle atomaftalen med det internationale samfund.
/ritzau/ReutersFacebookTwitterKopier link




https://www.dr.dk/sporten/tennis/den-yngste-nogensinde-15-aarig-amerikaner-wimbledon-debuterer-mod-williams

TennisDen yngste nogensinde: 15-årig amerikaner Wimbledon-debuterer mod Williams15-årige Cori Gauff er amerikansk tennis' næste store håb.
Mandag debuterer hun i Wimbledon mod Venus Williams.
Den 15-årige amerikaner Cori Gauff har som den yngste nogensinde kvalificeret sig til Wimbledons hovedturnering.
Af Mathias Hauge Jacobsen01.
juli 2019 kl.
14.
03 | opdateret 01.
juli 2019 kl.
15.
43Bemærk: artiklen er mere end 30 dage gammelLæs opDet grønne græs på Wimbledon-anlægget i London har siden den traditionsrige turnerings begyndelse budt på den ene store historie efter den anden.
I år er ingen undtagelse, men hvor de amerikanske overskrifter de seneste mange år har været trukket af Williams-søstrene Venus og Serena, er det i år en anden amerikaner, der får opmærksomheden.
Den blot 15-årige Cori Gauff Wimbledon-debuterer mandag som den yngste spiller, der har kvalificeret sig til hovedturneringen siden begyndelsen af den åbne æra i 1968.
Og det tilmed mod netop Venus Williams.
En spiller, som - da Cori Gauff kom til verden den 13.
marts 2004 – allerede havde vundet Wimbledon-trofæet to gange.
- Mange har spurgt, om jeg er glad for min lodtrækning.
Jeg elsker min lodtrækning.
At spille mod en af de største spillere i historien er en drøm, og jeg glæder mig til at se, hvordan jeg klarer mig, siger Cori Gauff ifølge BBC.
Venus Williams jubler over sin første Wimbledon-titel efter finalesejren i år 2000 over Lindsay Davenport.
Fire år senere kom Cori Gauff til verden, og mandag mødes de to i første runde af traditionsturneringen.
De perfekte forudsætningerDet 15-årige stortalent er født i Atlanta og bor i dag i Delray Beach, Florida.
Som datter af far Corey og mor Candi, der selv var henholdsvis basketballspiller hos Georgia State University og baneløber hos Florida State University, ligger de atletiske gener dybt Cori Gauff.
Hun er en spiller med en god serv og en atletisk fysik, der har trukket paralleller til ingen ringere end Serena Williams.
En sammenligning, der også anerkendes af Serenas træner, Patrick Mouratoglou, der selv har arbejdet med det amerikanske håb.
- Hun er en af de få spillere, der har oplevet et utroligt pres i en ung ader.
Det er sjældent, at man ser det.
Normalt ser man selv spillere på 15, 16 og 17 år bukke under for sådan et pres.
- Hun håndterer presset på samme måde som verdens topspillere, siger Patrick Mouratoglou ifølge The Guardian om Cori Gauff, der siden hun var 12 år, har skrevet sig ind i historiebøgerne.
Således vandt hun dengang som den yngste nogensinde en U18-turnering i USA, inden hun som 13-årig blev den yngste finalist i en US Open-turnering for juniorer.
Cori Gauff vandt som 14-årig French Open for juniorer, og det i dag 15-årige talent sammenlignes blandt andre med Serena Williams.
Stjernerne følger medNår Cori Gauff mandag skriver endnu et kapitel i historien med debuten mod Venus Williams, er der prominente navne på tribunerne.
For efter tre kvalifikationssejre uden at afgive et eneste sæt, holder selv Roger Federer og Serena Williams øje med Gauff, når hun på Court One debuterer i hovedturneringen.
Stjerner, der kun har rosende ord at sige om talentet.
- Hun er en god pige, der arbejder virkeligt hårdt.
Hun har en åbenlys stor fremtid foran sig, siger Roger Federer, der selv har vundet Wimbledon otte gange, mens Serena Williams med syv Wimbledon-titler på CV’et siger:- Hver gang jeg ser hende knokle på træningsbanen med sin far, minder det mig om dengang, jeg selv var derude med min far.
Jeg kan ikke lade være med at se noget af mig selv i hende og være stolt og glad på hendes vegne, siger Serena Williams ifølge The Guardian.
Og det er ikke kun stjernerne, der har fået øjnene op for Cori Gauff.
Ifølge Forbes står den 15-årige amerikaner til at tjene mere end seks millioner danske sponsorkroner i 2019.
Og så har talentet end ikke foldet sig fuldt ud på den professionelle scene.
Opgøret mellem Cori Gauff og Venus Williams spilles som kamp nummer tre på Court One.
FacebookTwitterKopier linkEmner:Roger Federer (tennisspiller)|Serena Williams (tennisspiller)|Tennis|Wimbledon Championships|USA




https://www.dr.dk/nyheder/regionale/oestjylland/mindst-fem-timer-hjemmefra-fremover-skal-boern-i-ghettoomraader-passes

ØstjyllandMindst fem timer hjemmefra: Fremover skal børn i ghettoområder passes uden for hjemmetNu skal børn i udsatte områder gå i et obligatorisk læringstilbud, hvis de ikke går i et dagtilbud.
Læringstilbuddet skal blandt andet lære børn om danske traditioner, højtider, normer og værdier.
Der er ni børn i målgruppen i Aarhus Kommune.
Af Lise Thorsøe-Jacobsen og Sarah Friis Elkjær01.
juli 2019 kl.
14.
26Bemærk: artiklen er mere end 30 dage gammelLæs opFamilier i udsatte boligområder vil her i juli få et brev fra kommunen om, at deres børn skal i et såkaldt obligatorisk læringstilbud, hvis forældrene ikke sender dem i daginstitution.
Den nye lov træder i kraft i dag og gælder familier i ghettoområder med børn fra et år.
De nye pasningsordninger er gratis og gælder fem timer om dagen fem dage om ugen.
Helle Andersen er sundhedsplejeleder i Aarhus Vest.
Hun forklarer, at sundhedsplejerskerne efter sommerferien får en stor opgave med at forklare familier i målgruppen om de nye regler.
- Der kan måske være mange, der bliver urolige over det her.
Det handler jo om manglende viden eller forståelse for det, og når man bliver beriget med det, så er det ikke så farligt, som man først troede, siger hun.
Læringstilbuddet•Læringstilbuddet skal blandt andet hjælpe børn til at lære dansk og lære dem om danske traditioner, højtider, normer og værdier.
•Det betyder, at børnene skal tilbringe fem timer i en daginstitution fem dage om ugen.
•Selvom læringstilbuddet bliver obligatorisk, kan forældrene stadig passe børnene hjemme.
•I så fald skal kommunen sikre, at forældrene giver deres børn samme sproglige stimulering og viden om danske værdier, som barnet ville få 25 timer om ugen i læringstilbuddet.
•Kommunen skal især lægge vægt på, at begge forældre har gode danskkundskaber.
•Den nye lov er en delaftale i ghettoaftalen lavet af den tidligere VLAK-regering, Dansk Folkeparti og Socialdemokratiet.
•Målet er, at Danmark skal være fri for ghettoer inden 2030.
Sundhedsplejerskerne vil tale varmt for, at familierne vælger en almindelig institution.
- Vi vil fortælle, at ved at tage det almindelige dagtilbud er man sikker på, at det er i nærheden af hjemmet, og det vil måske gøre hverdagen lettere.
Hvis forældrene er fastholdt på, at de ikke vil, så bliver det den obligatoriske pasningsordning, siger hun.
Helle Andersen skal fra august forklare forældre om de nye obligatoriske pasningstilbud, hvis de bor i ghettoområder og ikke har deres mindste børn i daginstitution.
Forældre: Vigtigt at lære om DanmarkMange forældre med udenlandsk baggrund har allerede deres børn i institution.
En af dem er Reem Hamid, som bor i Gellerup.
Hun har libanesiske rødder og er glad for at have sine børn i Børnehuset Unimukken.
Reem Hamid er født og opvokset i Danmark og gik også selv i vuggestue og børnehave.
Hendes to børn begyndte i Unimukken, da de var 14 måneder og 12 måneder gamle.
- Jeg synes, at det er vigtigt for deres udvikling.
De (pædagogerne, red.
) lærer dem rigtig mange ting, som jeg ikke ville tænke over på samme måde.
Det er for eksempel jul, som vi ikke fejrer derhjemme, men det er helt okay, at de får et indblik i det, siger hun.
Ramazan Ipek har en søn på tre år, der også går i Unimukken i Gellerup.
Det er et helt bevidst valg, at sønnen skal ud blandt andre børn, påpeger han.
- Det er for at udvikle sig socialt, for derhjemme ville han ikke se andre børn, siger han.
For Ramazan Ipek er det også vigtigt, at sønnen lærer det land, han bor i, at kende gennem andre børn og pædagogerne.
- Man burde sende sine børn i vuggestue eller dagpleje, så de kan se, hvordan man begår sig i Danmark, for det komme han ikke til at lære derhjemme som sådan, da vi har nogle andre værdier.
Kan selv vælge mødetiderAarhus Kommune har lige nu ni børn i målgruppen, som kan blive placeret i et dagtilbud et stykke fra hjemmet.
Nemlig i Åbyhøj.
Det er der en særlig grund til, forklarer Louise Heltborg Budde, der er specialkonsulent i Aarhus Kommune.
- Åbyhøj Dagtilbud skal tilbyde et obligatorisk læringstilbud, fordi man blandt andet har en anden målgruppe, hvor man formoder, at børnene har et bedre danskniveau ved start i vuggestuen, siger hun.
Familierne kan selv være med til at vælge mødetiderne for deres børn.
Det er et forsøg på at komme forældrene i møde.
- Fokus for os har været at skabe det bedst mulige samarbejde med familier, der som udgangspunkt ikke ville have valgt at sende deres børn i dagtilbud, siger Louise Heltborg Budde.
Hvis forældrene ikke sender deres børn i enten daginstitution eller det obligatoriske pasningstilbud, risikerer forældrene at miste børnechecken.
FacebookTwitterKopier linkEmner:Børnepasning|Socialforhold|Aarhus Kommune|Aarhus|Dansk Folkeparti




https://www.dr.dk/nyheder/regionale/syd/loebet-toer-p-piller-faa-recepten-fornyet-paa-apoteket

Syd- og SønderjyllandLøbet tør for p-piller?
Få recepten fornyet på apoteket Fra i dag kan 28 forskellige typer medicin fornyes på apoteket, uden du skal ringe til lægen.
P-piller, insulin og astmamedicin er noget af det, som apoteket fremover kan forny din recept på.
Af Marie De Fine Skibsted og Michael Hassinggaard Pedersen01.
juli 2019 kl.
12.
21Bemærk: artiklen er mere end 30 dage gammelLæs opEr din recept udløbet på insulin, p-piller eller astmamedicin, kan du fra i dag få den fornyet på apoteket.
Tidligere skulle man en tur forbi lægen, men nu må specialuddannet personale på apoteket, de såkaldte behandlerfarmaceuter, forny recepten inden for 28 forskellige lægemiddelgrupper.
Formand for Danmarks Apotekerforening Anne Kahns, der er apoteker i Esbjerg, glæder sig over den nye ordning, så færre kunder fremover må gå forgæves efter medicin på apoteket.
- Det gør det nemmere at være medicinbruger, når man har det, man kalder ’et aktuelt behandlingsmæssigt behov’, men af én eller anden grund ikke har en gyldig recept, siger hun.
- Der har vi så mulighed for at gå ind og ekspedere det, der hedder ’mindste pakning’, og det må vi gøre én gang, så borgeren sikkert kan fortsætte sin behandling.
Nu må behandlerfarmaceuter på landets apoteker forny recepter inden for 28 forskellige lægemiddelgrupper, for eksempel astmamedicin.
Kan være livsnødvendigtFormand for Diabetesforeningen i Region Syddanmark John Arne Sørensen, der selv har diabetes, glæder sig også over tiltaget.
- Det er jo livsnødvendigt, når vi taler om insulin.
Hvis man ikke får taget sin medicin, kan det virkelig gå helt galt.
For at få mere medicin skal patienten dog efterfølgende kontakte sin egen læge, der også får direkte besked fra apoteket om den udleverede medicin.
Det er en god idé, at apoteket kun må forny recepten én gang, siger John Arne Sørensen.
- Det er jo lægen, der er tovholder i forbindelse med ens sygdom, og lægen har også overblik over, hvad der måtte være af andre sygdomme.
Så det er meget væsentligt, at man har den kontakt.
Det andet kan ikke komme i stedet for.
Her kan du se, om din medicin er blandt dem, der kan fornyes på apoteketFacebookTwitterKopier linkEmner:Anne Kahns (farmaceut)|Apoteker|Medicin|Danmarks Apotekerforening|Esbjerg




https://www.dr.dk/nyheder/kultur/dansk-musikstjerne-afsloerer-ulykkelig-forelskelse-det-var-mor-eller-ham-jeg-valgte

KulturDansk musikstjerne afslører ulykkelig forelskelse: Det var mor eller ham.
Jeg valgte morBlokfløjtespilleren Michala Petri åbner op for de mørke sider af sin karriere.
Som 22-årig forelskede blokfløjtevirtuosen Michala Petri sig for første gang hovedkulds.
Men hendes mor satte sig imod.
Her et billede fra 1999, da Petri fik Léonie Sonnings musikpris.
Af Frederik Bjerre Andersen og (Radiointerview) Iben Mogensen01.
juli 2019 kl.
11.
40Bemærk: artiklen er mere end 30 dage gammelLæs op- Det er nok det tungeste, jeg nogensinde har gjort.
Michala Petri var 22 år, da hun for alvor mærkede, at hendes liv var splittet i to.
I offentlighedens spotlys var hun ambitiøs, fremadstormende og brændte igennem til hele verden med sit sublime blokfløjtespil.
Men i mørket bag scenetæppet var den personlige Michala meget isoleret og ensom.
Præget af ulykkelig kærlighed og en enorm følelse af pligt over for sin musik og sin mor.
Først nu, efter at være fyldt 60 år, er den danske stjernemusiker parat til at kalde den personlige side frem fra mørket, hvor den i årtier har været trængt i baggrunden for musikkens skyld.
Frem kommer blandt andet beretningen om hendes første store kærlighed, en noget ældre mand fra musiklivet: Hun ville ham.
Han ville hende.
Men Michala Petris mor satte sig imod og varslede, at kærligheden kunne koste Michala den karriere, de sammen havde bygget op, siden hun var barn.
Se Michala Petri spille som 11-årig.
TV Avisen talte med hende i 1969, efter hun modtog et stort legat:Gav første koncert som ti-årigAllerede som tre-årig viste Michala Petri imponerende evner, da hun fik en blokfløjte mellem fingrene, og i 1969 gav hun som ti-årig sin første koncert og tog hele Danmark med storm som et musikalsk vidunderbarn.
Samme år blev hun optaget på Musikkonservatoriet i den tyske by Hannover som den yngste nogensinde, og fra da af var Michala Petris liv skemalagt i øvetimer, hjemmeundervisning, koncerter og fritid med hjælp fra hendes mor.
Det kan virke temmelig strengt, men blokfløjten var ikke nogen byrde for den sky og indadvendte Michala.
Selvom læreren i Hannover opfordrede hende til at lege, få nogle venner og andre interesser, så ville Michala hellere bare øve sig og udfordre grænserne for, hvad man kan spille på en blokfløjte.
- I resten af mit liv var der et element, jeg synes, der manglede, men som jeg fandt i musikken, siger Michala Petri i P2's nye podcastserie 'Michala Petri: For musikkens skyld'.
- Når jeg spillede en tone på fløjten, når jeg hørte klangen, når jeg mærkede den effekt, det havde, at jeg blæste i det her instrument, så følte jeg mig simpelthen i kontakt med noget, jeg følte var meget vigtigt, siger Michala Petri.
Blokfløjte med effekter.
Komponisten Fabrice Bollon skrev i 2016 et vildt værk til Michala Petri:Michala Petri, Odense Symfoniorkester m.
fl.
- Your Voice out of the Lamb, 3.
satsHendes forældre blev skilt, da Michala Petri var 17.
Et år efter flyttede mor Hannes nye mand ind i huset i nordsjællandske Nødebo.
Det blev starten på nogle år med mere frihed for den virtuose, unge musiker – men også mere pres.
Hun flyttede hjemmefra til egen lejlighed i Helsingør, hvor hun kunne se ud over Øresund og langt ind i Sverige.
Hun gik ud og mødte jævnaldrende i den lokale skakklub, sejlede på sundet – og gik på burgerbar.
- I det hele taget nød jeg bare at være mig selv, siger Michala Petri.
Sådan øvede Michala Petri hver dag.
I et DR-portræt fra 1975 fortalte den 17-årige Michala Petri om sit skema.
Se det her:Næsten samtidig tog karrieren fart.
Som 16-årig spillede Michala Petri en koncert hos engelske BBC sammen med sin bror på cello og mor ved klaveret.
Det gav masser af turnékoncerter - og en international pladekontrakt med Philips.
Koncerterne var ikke altid de bedst betalte, men de penge, som Michala Petri tjente som solist og sammen med familietrioen, udgjorde en vigtig del af familiens økonomi.
Samtidig blev Michala Petri også presset af de mange optrædener - helt op til 40 koncerter på 17 dage:- Jeg følte, de bare alle sammen sad og ventede på, at jeg skulle spille en fejl, siger Michala Petri om at stå på scenen i den periode.
- Efter den turné var jeg så stresset, at jeg skulle have pause i tre måneder.
Blev tvunget til at fravælge kærlighedenI barndomshjemmet i Nødebo spillede tingene heller ikke helt.
Michalas mor havde løbende problemer i sit nye ægteskab, der til sidst brød sammen.
Hanne Petri ville derfor gerne have sin datter tættere på igen.
Og den nu 21-årige kvinde gav efter for idéen om, at tingene ville fungere bedre sådan:- Jeg tror ikke, den beslutning var den rigtige, det kan jeg lige så godt sige, medgiver Michala Petri.
Michala PetriFødt 1958 som datter af violinisten Kanny Sambleben og pianisten Hanne Petri.
Spiller alt på blokfløjte - fra tidlig barokmusik til moderne kompositioner.
Har udgivet over 70 albums, modtaget prisen for Årets Klassiske Album i Danmark, tre Echo-priser i Tyskland og været nomineret to gange til en Grammy i USA.
Har modtaget blandt andet Ridderkorset og Leonié Sonnings Musikpris.
Og er årets P2-kunstner 2019.
Var gift med guitaristen Lars Hannibal 1992 – 2010.
De spiller stadig koncerter sammen.
Beslutningen kom til at lede op til den hårdeste og mest sårbare periode i Michala Petris liv.
Et år efter oplevede hun nemlig sit livs første store kærlighed:- Så forelskede jeg mig meget i en mand, som var på min mors alder, og som jeg havde kendt i en del år gennem arbejdet, og som jeg følte mig meget tryg ved, siger Michala Petri, der i dag holder mandens identitet hemmelig.
- Det var en person, jeg forstod gennem musikken, fordi vi forstod musik på samme måde.
Og som samtidig havde et rigt og godt liv udadtil.
Så for mig var det ikke kun en forelskelse, det var også en åbning til en verden, hvor jeg pludselig følte mig som ikke bare musiker, men også som menneske.
Kærligheden var gengældt.
Men Michala Petris mor var langt fra begejstret.
- I hvert fald syntes min mor ikke, det skulle være, siger Michala Petri og er nødt til at tage en pause i interviewet.
Michala Petris mor mente, at Michala selv og hendes fløjtespil ville lide skade af kærlighedsforholdet.
- Hun sagde, at jeg ville skuffe de mennesker, der havde støttet mig undervejs.
Ikke bare hende, men alle dem, der havde støttet mig med legater, og dem, der havde troet på mig, siger Michala Petri.
- Så ville hun ikke være med mere.
Hun ville ikke være med til den nedtur, hun var sikker på, ville komme.
Musik og rå grøntsager.
Se familien Petri spise middag og tale om koncertplaner i DR-portræt fra 1975:Skammede sig over forelskelsenI dag kan Michala Petri godt se, det kan virke 'fuldstændig vanvittigt', at hun ikke gik efter kærligheden.
Men hendes mor var både sekretær, manager og økonom for hendes karriere - og den person, som Michala hele sin ungdom havde været vant til at se tilværelsen gennem.
- Jeg tror faktisk, jeg skammede mig over, at jeg var blevet forelsket.
Det var ligesom beskeden i alt det, der skete, at jeg havde gjort noget frygtelig forkert, siger Michala Petri.
- Så jeg syntes kun, jeg kunne gøre én ting, og det var at sige til vedkommende, at det ikke kunne blive til noget.
Michala Petri stod pludselig endnu mere alene med musikken.
Den musik, hun også så modsvaret i et andet menneske.
Et menneske, hun ikke kunne få.
- Det gav mig en kæmpestor ensomhedsfølelse.
Som selvfølgelig stod i kontrast til mit daglige liv, siger Michala Petri.
- Jeg skulle gå ind, og jeg skulle smile, og jeg skulle bukke, og jeg skulle spille, og så skulle jeg gå ud igen.
Så skulle jeg tale med de mennesker, der var der efter koncerten, og så skulle jeg sige tak, når de sagde, det var pænt.
Så der var et spor.
Men det havde ikke rigtig noget med mit indre at gøre i de år.
Michala Petri og Lars Hannibal blev gift i Nødebo Kirke i 1992.
De gik fra hinanden i 2010.
Nogle år senere forelskede Michala Petri sig igen i en noget ældre mand.
Hendes mor misbilligede igen forholdet, men også andre omstændigheder gjorde, at det kun varede kort.
I 1991 mødte hun guitaristen Lars Hannibal, som hun blev gift og fik to børn med.
Michala Petri har i dag et fint forhold til sin mor og kan se hendes rolle fra flere sider, både det gode og det 'svære'.
For hendes mor betød også meget for virkeliggørelsen af den musikalske karriere, Michala Petri på ingen måder fortryder.
- Jeg ved ikke, om jeg ville være kommet derhen, hvis jeg ikke havde haft den støtte, hjælp, tilskynding og al mulig praktisk ordning fra min mor.
Det er svært at sige, siger Michala Petri.
- Det kan være ja.
Det kan være nej …Indie-pop og blokfløjte.
Hør Michala Petris gæsteoptræden med det danske band 'Skammens Vogn':Skammens Vogn feat.
Michala Petri - MystikerFacebookTwitterKopier linkEmner:Michala Petri (musiker)|Arbejdsmarked|BBC|Philips Electronics|Sjælland




https://www.dr.dk/nyheder/indland/vaernepligtige-skal-fa-bornholmsk-granitblok-til-rokke-igen

IndlandVærnepligtige skal få bornholmsk granitblok til at rokke igenBornholms "Rokkestenen" har kilet sig fast, men nu kommer værnepligtige stenen til undsætning.
Sådan så det ud, da Beredskabsstyrelsen gav Rokkestenen en hånd tilbage i 2015.
01.
juli 2019 kl.
10.
58Bemærk: artiklen er mere end 30 dage gammelLæs opEt hold værnepligtige fra Beredskabsstyrelsen ankommer mandag til Almindingen for at hjælpe med at vriste "Rokkestenen" fri.
Granitblokken, der ligger i bornholmernes store skov, Almindingen, har kilet sig fast, så den ikke længere kan rokke.
- Stenen får jævnligt problemer med at rokke, fordi folk kiler grene ind under den.
Nu får vi heldigvis hjælp af Beredskabsstyrelsen, siger Søren Friese, skovrider ved Naturstyrelsen Bornholm i en pressemeddelelse.
- Det er en win-win situation, at vi kan levere en relevant øvelse til et hold værnepligtige og samtidig få en af de kendte, bornholmske turistattraktioner til at leve op til sit navn igen, siger Søren Friese.
Det er ikke første gang, at den store sten, som indlandsisen efterlod sig for cirka 10.
000 år siden, sætter sig fast.
I april 2015 måtte Beredskabsstyrelsen også træde til med hjælp.
Dengang havde stenen ikke været til at rokke ud af flækken i to år.
Ifølge sagnet hviler "Rokkestenen" på en diamant, og det er derfor, den kan rokke.
Det anslås, at stenen vejer cirka syv ton.
/ritzau/FacebookTwitterKopier linkEmner:Bornholm|Beredskabsstyrelsen|Værnepligt|Naturstyrelsen




https://www.dr.dk/nyheder/udland/video-hagl-begraver-mexicansk-millionby-i-30-graders-varme

UdlandVIDEO Hagl begraver mexicansk millionby i 30 graders varme- Jeg har aldrig set noget lignende i Guadalajara, siger guvernør Enrique Alfaro.
Guadalajara er en af Mexicos største byer med omkring fem millioner mennesker.
Det er dog kun en række boligkvarterer, der er ramt af haglvejret.
Af Oliver Batchelor og Kasper Duncan Gram (video)01.
juli 2019 kl.
10.
07 | opdateret 01.
juli 2019 kl.
12.
51Bemærk: artiklen er mere end 30 dage gammelLæs opBeboere i udkanten af millionbyen Guadalajara vågnede søndag op til et halvanden meter tykt lag af hagl.
På trods af sommerlige temperaturer på over 30 grader lå gader og stræder dækket af islaget, der har medført skader på mindst 200 huse.
- Jeg har aldrig set noget lignende i Guadalajara, siger guvernør i delstaten Jalisco Enrique Alfaro til nyhedsbureauet AFP.
- Og så spørger vi os selv, om klimaforandringerne nu også er virkelige.
Det her er naturfænomener, der aldrig er set før.
Det er utroligt.
Haglvejr forekommer fra tid til anden i området.
Men det er mængden af hagl, der er usædvanlig.
En større oprydning er nu i gang, hvor civile side om side med soldater er i gang med at rydde gaderne og frigøre mindst 50 biler, der ligger begravet under islaget.
Haglene har dog fundet god brug som kasteskyts i hænderne på legende børn i de seks ramte boligkvarterer.
Ingen personer er angiveligt kommet til skade i forbindelse med haglvejret.
Men to personer har vist tidlige tegn på nedkøling, oplyser lokale myndigheder.
Opdateret med video.
FacebookTwitterKopier linkEmner:Mexico




https://www.dr.dk/nyheder/indland/mulig-pligtforsoemmelse-auditoerkorpset-gaar-ind-i-sag-om-skuddrab

IndlandMulig pligtforsømmelse: Auditørkorpset går ind i sag om skuddrabLivgarden blev advaret flere gang i forbindelse med, at soldaterveteran angiveligt dræbte mand.
Den 47-årige mand blev skuddræbt på Stengårds Alle i Kongens Lyngby i marts.
Af Emil Søndergård Ingvorsen01.
juli 2019 kl.
13.
51Bemærk: artiklen er mere end 30 dage gammelLæs opForsvarsministeriets Auditørkorps skal nu undersøge forløbet, op til at en 42-årig mand i marts angiveligt dræbte sin ekskærestes nye kæreste i Kongens Lyngby.
Det skriver Berlingske.
Den mistænkte, der er veteran i Forsvaret, skød og dræbte ifølge politiet den 47-årige mand med en af Forvarets egne pistoler.
Og i dag har Berlingske så kunnet fortælle, at den 42-årige mands arbejdsplads, Den Kongelige Livgarde, seks uger før drabet fik en underretning fra Københavns Vestegns Politi om, at politiet havde indledt en tilholdssag og givet hans ekskæreste en overfaldsalarm.
Pligtforsømmelse - den militære straffelov§ 27.
Den, der i øvrigt groft tilsidesætter sine pligter i tjenesten, straffes for pligtforsømmelse med bøde eller fængsel indtil 3 måneder.
Stk.
2.
Straffen kan stige til fængsel i 1 år, når pligtforsømmelsen er af særlig grov karakter, eller når den har medført betydelig skade eller fare.
Kilde: RetsinformationDesuden har Livgarden ifølge Berlingske været bekendt med, at den formodede drabsmand i 2018 har været indlagt på psykiatrisk akutmodtagelse i Ballerup.
Læs også:Soldat anholdt for drab på 47-årig i LyngbyDet førte dog ikke til, at manden fik inddraget sin adgang til skydevåben, og drabsvåbnet var angiveligt Forsvarets standardpistol, som manden tog med sig fra sit tjenestested fra Livgardens kaserne i Høvelte.
Har strammet op på våbenreglerDet er disse ting, som nu har fået Forsvaret til at bede auditørkorpset om at undersøge, om nogen på den 42-åriges arbejdsplads har gjort sig skyldig i pligtforsømmelse.
- Forsvaret har anmodet Forsvarsministeriets Auditørkorps om at foretage en vurdering af, om der er begået pligtforsømmelser og i givet fald i en sådan grad, at der er grundlag for at påbegynde en egentlig strafferetlig undersøgelse, skriver Forsvarskommandoens presseenhed i en e-mail til Berlingske.
Sagen har allerede haft konsekvenser i Forsvaret, da man har ændret reglerne for skydevåben, så det fremover kræver to betroede medarbejdere at få adgang til skydeklare våben.
Tidligere krævede det én enkelt.
Den 42-årige nægter sig skyldig i drab, men kan erkende vold med døden til følge.
Berlingske har forelagt oplysningerne for hans forsvarsadvokat, der dog ikke ønsker at kommentere sagen af hensyn til sin tavshedspligt.
Ved du noget om sagen?
Skriv en mail til journalist Emil Ingvorsen (emii@dr.
dk), så bliver du kontaktet hurtigst muligt.
FacebookTwitterKopier linkEmner:Berlingske Media|Den Kongelige Livgarde|Mord|Sjælland|Kriminalitet




https://www.dr.dk/sporten/fodbold/superliga/vi-gad-sgu-ikke-se-paa-den-middelmaadighed-mere-superligaens-fraekke-dreng

Superliga’Vi gad sgu ikke se på den middelmådighed mere’: Superligaens frække dreng fylder 20 årDet er i dag to årtier siden, FC Midtjylland blev startet.
Derfor har DR Sporten kigget nærmere på tre vigtige øjeblikke i fodboldklubbens historie.
FC Midtjylland vandt i 2015 klubbens første danske mesterskab.
Af Kasper Heide Lund01.
juli 2019 kl.
11.
30Bemærk: artiklen er mere end 30 dage gammelLæs opDer skete ting og sager i 1999.
Musikdownloadingstjenesten Napster så dagens lys, Euroen blev etableret, og Svampebob Firkant debuterede på tv.
Og så skete der det, som man nok især husker 1999 for i Herning-Ikast-området.
1.
juli ’99 var nemlig dagen, hvor de to byers fodboldhold Herning Fremad og Ikast FS lagde rivalisering til side og sammen startede FC Midtjylland.
Sammen med fire personer dybt forankret i FCM’s historie har DR Sporten dykket ned i tre nøgleøjeblikke, som alle har været med til forme klubben til at være en fast del af toppen i dansk fodbold:Formændene, der forenede rivalerneJohnny Rune (tv.
) og Steen Hessel (th.
) fik idéen til at starte FC Midtjylland.
Mændene bag den midtjyske fodboldfusion var Johnny Rune, der var formand i Ikast FS, og Steen Hessel, formand i Herning Fremad.
Uden dem var FC Midtjylland med al sandsynlighed aldrig blevet til noget, men det krævede dog hårdt arbejde at få samlet to de lokalrivaler:Johnny Rune: - Det gik i vasken i første omgang.
Det sidste halvår af 1998 holdt vi ellers møder hver måned i Herning for at finde ud af, om vi kunne lave denne overbygning.
Men der var for meget, vi ikke kunne blive enige om.
© ScanpixFakta om FC Midjylland1999 - Herning Fremad og Ikast FS fusioner og bliver til FC Midtjylland.
2000 - Den nye fusionsklub rykker i sin første sæson op fra 1.
division til Superligaen.
2004 - FC Midtjylland åbner Danmarks første fodboldakademi.
2014: Efter en faretruende konkurs bliver den engelske rigmand Matthew Benham hovedaktionær og redder klubbens økonomi.
2015 - FC Midtjylland vinder klubbens første danske mesterskab.
2018 - Klubben vinder sit andet Danmarksmesterskab.
2019 - For første gang i fem forsøg lykkedes det FCM at vinde pokalfinalen efter sejr over Brøndby.
Steen Hessel: - Det mislykkedes, fordi der var alt for mange mennesker involveret, som i bund og grund nok ikke ønskede, at der skulle være en fusion.
Johnny Rune: - I starten af 1999 var jeg så i Holstebro for at se en kamp mellem dem og Herning Fremad – det var jo elendig fodbold, vi så, selvom Herning vandt.
Tilfældigvis sad Steen sammen med nogle fra Hernings bestyrelse og så kampen, så vi kom til at snakke.
Vi blev enige om, at vi skulle have en nærmere snak.
Steen Hessel: - På vej hjem i bilen havde jeg en kammerat med, og jeg sagde til ham, at jeg ville ringe til Johnny i morgen, for nu skulle vi lave en klub.
Den middelmådighed gad vi sgu ikke se på mere.
Vi måtte kunne gøre det bedre, hvis vi slog kræfterne sammen.
Allerede dagen efter ringede jeg til ham, og så kørte jeg ud til ham i Ikast.
Johnny Rune: - Det tog faktisk ikke ret mange sekunder at blive enige om, at nu skulle vi lave denne klub, for det andet var håbløst.
Det første, vi gjorde, var at ringe rundt til de forskellige bestyrelsesmedlemmer og få dem til at bakke op.
Så indkaldte vi til pressemøde dagen efter.
- Det sjove er, at da vi havde taget beslutningen, blev vi enige om, at vi ville løse alle problemerne senere, det havde vi slet ikke tid til der.
For hvis man er tvunget til at løse et problem for ikke at blive totalt til grin, så gør man det som regel.
Steen Hessel: - Vi var nervøse for amatørafdelingerne, for der var nogle, som altid havde været imod at lave én klub, så vi indkaldte dem hurtigt til generalforsamling.
Jeg havde et sæt nøgler med, og gjorde det klart, at hvis vi ikke fik lavet klubben denne gang, så fik amatørafdelingen nøglerne til den professionelle afdeling – så måtte de køre det videre.
Heldigvis var der klart flertal.
Kort efter annonceringen af fodboldfusionen var der uenigheder mellem klubben og DBU:Johnny Rune: - 14 dage før vi blev enige om at lave fusionen, havde vi forlænget med Troels Bech som træner i Ikast, og så fik han så at vide, at han ikke skulle fortsætte.
Men Troels tog det pænt, han kunne godt se fornuften i det hele– han fik selvfølgelige også løn, så er det også nemmere at tage det pænt.
Ove Pedersen blev cheftræner, for han var mere lokalt forankret og havde spillet i begge klubber.
- For at lave en ny klub, så skulle det overhovedet ikke lugte eller smage af de to gamle klubber.
Vi fandt et nyt navn og nye farver.
Vi lavede en seance, hvor vi fik amtsborgme steren til at trække lod mellem tre navne, der lå i en skål.
Det han ikke vidste var, at der stod FC Midtjylland på dem alle tre – og det har han aldrig fået at vide.
Midtjylland ville udvikle talenter på en helt ny mådeClaus Steinlein er i dag administrerende direktør i FC Midtjylland, men han har tidligere både været sportsdirektør og chef for talentakademiet.
Den fodboldmission, som de to formænd startede i 1999, har Claus Steinlein været med på næsten hele vejen.
I dag er han administrerende direktør i FC Midtjylland, men før det var bornholmeren den ene af idémændene bag klubbens succesfulde talentakademi:Claus Steinlein: - I det første år i 2004 sagde alle stortalenter i Danmark nej til os.
Mike Jensen fra Brøndby var det største talent i årgang ’88, og jeg ringede til hans far, Henrik Jensen.
Han grinede bare, for selvfølgelig skulle Danmarks største talent ikke til FC Midtjyllands akademi.
- Men vi var meget, meget ambitiøse.
Da vi i 2004 melder ud, at vi vil have to spillere til VM i 2010, kunne vi næsten ikke få ørenlyd for grin fra Fodbolddanmark.
Det gav os bare energi at tro på det – jo mere modstand, der har været, jo mere har vi stået sammen.
Derfor var det også stort, da vi til VM i 2010 så Simon Kjær og Winston Reid løbe ind på banen som to af vores unge spillere.
DR Sporten fulgte i en periode talenterne på FCM's akademi:Claus Steinlein: - Året før i februar måned 2003 havde DBU inviteret 20 danske klubber ned til Nantes i Frankrig for at se deres fodboldakademi, og allerede mens vi var dernede, fik vi lavet en businessplan for Danmarks første fodboldakademi.
En uge efter jeg havde fremlagt det for bestyrelsen, sagde de, at vi bare kunne gå i gang.
Vi fik tre år til vise, at det kunne blive en succes.
- Vi har selvfølgelig lavet fejl undervejs, og den første fejl var, at vi tog fat i tre AaB-spillere uden at kontakte klubben først.
Det gjorde vi det første år, men det har vi ikke gjort sidenhen.
Rygtet med bare at tage fat i spillerne er vi aldrig kommet af med, men det var den måde, vi greb det an på det første år.
Det gjorde, at vi fik et ry som klassens frække dreng.
- Den helt store blåstempling af akademiet kom, da vi solgte Simon Kjær til Palermo for 30 millioner kroner.
Der kunne enhver, både forretnings- og fodboldmand, se, at vi havde brugt 10-15 millioner og solgt for 30, så det var en meget god forretning.
Se dette indslag fra 2008, hvor Simon Kjær blev solgt til italienske Palermo:Claus Steinlein: - Han blev solgt i 2008, efter vi havde været til Viareggio Cup, som er en hæderkronet ungdomsturnering i Italien.
I den første kamp mod Atalanta spillede Simon Kjær og Winton Reid en drøm af en kamp i midterforsvaret.
Atalanta havde Italiens største angrebstalent, og ham pakkede Simon bare ind, som om han ingenting var.
- Efter den kamp og til Simon blev solgt godt ti dage efter, bombarderede agenter os med henvendelser.
Det endte med, at Palermo fløj op til Danmark.
Vi havde regnet med, at vi kunne få 15-20 millioner, og startede de så med at byde langt mere.
Dagen hvor drømmen blev en realitetI 2015 kom kulminationen for FC Midtjylland så, da klubben vandt sin første DM-titel.
Den blev sikret efter at have spillet 0-0 i Slagelse mod FC Vestsjælland.
På sidelinjen stod assistenttræner Brian Priske og jublede, da det historiske mesterskab var en realitet:Brian Priske: - Et par minutter før slutfløjtet kigger Glen (Riddersholm, daværende cheftræner, red.
) og jeg på hinanden.
Han siger, at nu er det kraftedeme hjemme.
Det hårde arbejde, vi havde lagt, ikke kun i den sæson, men også i de foregående sæsoner, fik vi endelig fuldt udbytte for.
Vi syntes jo selv, at vi havde knoklet hårdt og havde været tæt på at opnå noget stort, men den sidste coolness og kvalitet havde manglet.
Nu stod vi endelig med det, som der var blevet kæmpet hårdt for gennem hele Midtjyllands rejse.
Læs også:BILLEDER Guld til ulvene, fest på hedenBrian Priske: - Der var fuld skrald på i bussen hjemad.
Vores familier var med – dem som kunne – og ikke mindst var vi der alle mand.
Det var ikke kun os i Superligastaben, som fejrede det, men det var hele klubben.
Det er en af de gange, hvor det står tydeligst for mig, at Midtjylland på mange måder er sammenhold.
Brian Priske sprøjtede champagne ud over de ventende FCM-fans i Herning, efter holdet vendte hjem fra Slagelse som mestre.
Brian Priske: - I den dobbeltdækker, som vi kørte i, var hele underetagen fuldstændig raseret med champagne, der blev skudt op i loftet.
Der lå drikkevarer over hele gulvet.
Det var staben som fejrede det, som om de selv havde stået inde på banen.
Det var en fuldstændig vanvittig bustur.
- Jo mere vi fik bygget på i fundamentet, jo mere kunne vi se, at vi godt kunne være en fast bestanddel af toppen i Superligaen.
Det her var den pokal, som fik kritikken til at forstumme.
Herunder kan du se et længere indslag fra 2015, da FCM vandt sit første mesterskab:FacebookTwitterKopier linkEmner:Brian Priske (fodboldtræner)|Claus Steinlein (sportschef)|Fodbold|Ikast|Jylland




https://www.dr.dk/nyheder/regionale/nordjylland/det-vil-tage-op-til-et-doegn-slukke-knastoer-plantage-faar-brug

NordjyllandDet vil tage op til et døgn at slukke knastør plantage: Får brug for vandkanderOmkring en kvadratkilometer er brændt af ved Råbjerg - men det er faktisk godt nyt for naturen.
- Det er en krudttønde herude, fortæller beredskabet oven på branden.
Af Klaus Videbæk og Christine Nørgaard01.
juli 2019 kl.
11.
13Bemærk: artiklen er mere end 30 dage gammelLæs opSiden i går eftermiddags har en større gruppe af brandfolk været på hårdt arbejde i en plantage syd for Råbjerg Mile i Vendsyssel.
Branden brød ud omkring klokken 14 søndag, og selvom branden relativt hurtigt kom under kontrol, er der stadig lommer af ild i dag, og det vil tage op til et døgn, før branden er helt slukket.
Det fortæller indsatsleder Claus Bisgaard Hermansen fra Nordjyllands Beredskab.
- Det er en stor opgave, der venter i dag med også at få det sidste slukket.
Det er der ingen tvivl om.
Nogle steder er det nærmest vandkander, vi skal bruge for at slukke de her små brandlommer, for vi kan simpelthen ikke få slangerne ind, fortæller han om det ufremkommelige terræn.
Branden har berørt et området på i alt en kvadratkilometer, og den spredte sig hurtigt, da det dels er meget tørt i området, og da der samtidig var kraftig vind.
- Det er en ren krudttønde herude.
Det spreder sig med en voldsom kraft, og det er meget, meget tørt, siger Claus Bisgaard Hermansen.
Kan være godt for naturenSelvom ilden kan være farlig, idet den bryder ud, er der dog også positive effekter for naturen ved en brand, som den man nu har været vidne til ved Råbjerg.
- Det var faktisk bedre, at det meste af skoven brændte af, og at den så fik lov at stå og rådne og falde sammen; så får vi den natur, vi egentlig i bund og grund gerne vil have, siger Bo Storm, naturvejleder i Frederikshavn Kommune.
På et tidspunkt kæmpede 80 brandfolk fra syv forskellige stationer med at slukke ilden.
 Det er svært at komme frem flere steder.
 Og brandslangen må trækkes langt ud.
 Beredskabets køretøjer holder så tæt på plantagen som muligt.
1 / 4På et tidspunkt kæmpede 80 brandfolk fra syv forskellige stationer med at slukke ilden.
1 / 4Det er svært at komme frem flere steder.
2 / 4Og brandslangen må trækkes langt ud.
3 / 4Beredskabets køretøjer holder så tæt på plantagen som muligt.
4 / 4Mange af de træer, der er i området, er plantet for at undgå sandflugt i 1700 og 1800-tallet, men de ville gøre større gavn ved at blive svedet af og stå som træruiner, siger Bo Storm.
Erfaringer fra andre steder i Europa og Danmark, som eksempelvis ved Thyregod i Midtjylland, viser, at det giver større biodiversitet og mangfoldighed, når ældre plantager bliver brændt af.
- Når der opstår en skovbrand, opstår der også ganske naturligt helt ny skov med meget mere spændende flora og gode levesteder for vores insekter og dyr, siger Bo Storm.
Skal stadig passe påHeller ikke dyrene lider, så meget som man skulle tro, fortæller han.
- Dyrene har nogle andre sanser, end vi har, og de trækker stille og roligt væk.
Men hvis ilden løber ret hurtigt henad jorden, kan det betyde noget for insekter, hugorme og padder.
Men ofte er de gode til at gemme sig og grave sig ned i jorden.
Trods gode effekter for naturen håber både han og beredskabet, at man slipper for flere større brande denne sommer.
Modsat sidste år er der ikke indført afbrændingsforbud, men man skal stadig tage sig i agt, siger indsatsleder Claus Bisgaard Hermansen.
- Pas på med grill og ukrudtsbrændere.
Det er budskabet herfra, lyder det.
FacebookTwitterKopier linkEmner:Brande|Jylland|Miljø og natur|Frederikshavn Kommune|Give




https://www.dr.dk/nyheder/indland/nu-kan-15-arige-melde-sig-som-organdonorer

IndlandNu kan 15-årige melde sig som organdonorerLovændring sænker aldersgrænse for tilmelding til donorregister.
Men forældre til 15-17-årige kan sige nej.
477 patienter stod på venteliste til at modtage et organ ved udgangen af 2018.
01.
juli 2019 kl.
11.
31Bemærk: artiklen er mere end 30 dage gammelLæs opFra mandag kan unge mellem 15 og 17 år også melde sig som organdonorer.
Det skyldes en ændring i sundhedsloven, der træder i kraft per 1.
juli 2019.
Ændringen blev vedtaget af et bredt flertal i Folketinget sidste år.
Hidtil har aldersgrænsen for at tilmelde sig donorregistret været 18 år.
Hvis en donation bliver aktuel, inden personen er fyldt 18 år, kan forældrene dog modsætte sig donationen.
Det oplyser Sundhedsstyrelsen i en pressemeddelelse.
- Vores holdningsundersøgelse viser, at det er nemmest at sige ja på egne vegne og sværere at sige ja på andres vegne.
- Derfor er det vigtigt, at man selv tager stilling til organdonation ved at registrere sig i donorregistret og ikke overlader den beslutning til andre.
- Det kan de 15-17-årige nu også, siger Maria Herlev Ahrenfeldt, der er chefkonsulent i Sundhedsstyrelsen, i en pressemeddelelse.
Undersøgelser viser ifølge Dansk Center for Organdonation, at to ud af tre danskere aktivt har tilkendegivet deres holdning ved enten at registrere sig i donorregistret, fortælle deres pårørende om deres holdning eller ved at udfylde et donorkort.
Det betyder også, at en tredjedel af danskerne ikke aktivt har taget stilling.
477 patienter stod på venteliste til at modtage et organ ved udgangen af 2018.
/ritzau/FacebookTwitterKopier linkEmner:Organtransplantation|Sundhedsstyrelsen|Folketinget|Operationer|Herlev




https://www.dr.dk/nyheder/regionale/midtvest/region-nedlaegger-22-busruter-kirstens-indkoebstur-bliver-til-en

Midt- og VestjyllandRegion nedlægger 22 busruter: Kirstens indkøbstur bliver til en dagsrejseNye køreplaner er trådt i kraft, efter Region Midtjylland har skåret i det årlige tilskud.
Kirsten Christensen skal med Flextrafik, X bus og bybus for at komme til Viborg og handle.
Før kunne hun nøjes med én bus, der gik fra dør til dør.
Af Uffe Bregendahl, Asta Pil Heltborg og Emil Søndergård Ingvorsen01.
juli 2019 kl.
16.
40Bemærk: artiklen er mere end 30 dage gammelLæs opFra i dag bliver hverdagen en anden for mange brugere af offentlige busser i Region Midtjylland.
Regionen har fra i år skåret 60 millioner kroner i budgettet til busdrift og de nye køreplaner, som er lavet i samarbejde med kommunerne.
Det betyder langt færre afgange og nedlagte busruter, som især vil ramme landdistrikterne hårdt.
Jeg bliver afhængig af mine naboer, hvis jeg skal nogle steder hen, når busserne bliver nedlagt.
Kirsten Christensen, KnudbyEn af dem, som kommer til at mærke konsekvenserne, er pensionist Kirsten Christensen fra Knudby mellem Skive og Viborg.
Hun handler fast i Meny i Viborg og har indtil videre kunnet tage en bus direkte fra sin hoveddør og til butikken.
Det bliver dog ikke en mulighed fremadrettet, da busruten mellem Skive og Viborg bliver nedlagt.
Og eftersom Kirsten Christensen ikke kører bil, har hun ikke længere de store muligheder for at komme fra Knudby.
- Jeg bliver afhængig af mine naboer, hvis jeg skal nogle steder hen, når busserne bliver nedlagt, fortæller hun.
Den eneste mulighed, hun har med offentlig transport, er en afgang tidligt om morgenen med en FlexBus, der kører hende til en X-bus, som kører hende videre til busstationen i Viborg.
Herfra skal hun så igen videre.
Denne gang med bybus.
Kirsten Christensen plejer at tage bussen frem og tilbage, når hun handler i Viborg.
Første mulighed for at komme hjem igen er om eftermiddagen.
Medmindre hun kobler sig på nogle naboer, hvilket hun ikke er meget for.
- Jeg vil ikke belemre mine naboer med det den ene gang efter den anden.
Jeg synes ikke, det er rimeligt, de skal være afhængige af at tage mig med, siger Kirsten Christensen.
Pengene er sluppet opDe store besparelser på området med kollektiv trafik trådte egentlig i kraft den 1.
januar.
Det lykkedes dog Regionsrådet at finde penge, så busserne kunne fortsætte uforstyrret frem til den 1.
juli.
Man kan ikke bestille busser til at køre, når man samtidig ved, at man ikke længere har pengene til at betale dem.
Jørgen Nørby, Regional Udvikling, Region MidtjyllandDet forklarer Jørgen Nørby fra Venstre, der er formand for Udvalget for Regional Udvikling i Region Midtjylland.
- Nu står der simpelthen 'skal' foran, fordi vi ikke længere har pengene.
Vi kan ikke bestille busser til at køre, når vi samtidig ved, at vi ikke længere har pengene til at betale dem, siger han.
Regionen har haft stigende udgifter til busdrift, samtidig med at Letbanen og nye togvogne til Lemvigbanen trak penge ud af budgetterne.
- Summa summarum så er det den samme pose penge til den kollektive trafik, der skal tages af, forklarer Jørgen Nørby.
Ifølge Jørgen Nørby er det dog problematisk, at der er stor forskel på, hvor godt systemet med den kollektive trafik hænger sammen, alt efter hvor man bor i regionen.
Den vestlige del af Struer er det sted, hvor der er brugt færrest penge på buskørsel per indbygger, mens Djursland er det sted, hvor der er brugt mest.
- Man kan ikke som politiker forsvare, at vi har så stor forskel i serviceniveau.
Vi er i den samme region, og dermed har borgerne også krav på et nogenlunde ens serviceniveau, siger han.
Viborg er hårdt ramtAlene i Viborg Kommune sparer Region Midtjylland fra i år 6 millioner på budgettet, og kommunen har kompenseret med 1,2 millioner - og har altså dermed været nødt til at finde besparelser på busserne.
Selvom det ærgrer Johannes Vesterby (V), der er formand for det Teknisk Udvalg i Viborg Kommune, er de nået frem til en god løsning, mener han.
- Vi har ikke en betjening, som vi havde før.
Men udfra de muligheder vi havde at gøre med, er vi landet på benene.
Og vi leverer et produkt, så kan se os selv i øjnene.
Han gør det klart, at kommunen vil se nærmere på, om de nye køreplaner, som bliver rullet ud i dag, fungerer efter hensigten.
Jeg synes, det er surt og rigtig træls, at man hægter de små samfund af.
Kirsten Christensen, Knudby- Der er ingen, der siger, at vi har ramt plet i første omgang.
Nu ruller vi den her køreplan ud, og så samler vi viden op og ser på, om det er inden for skiven, eller om vi skal justere, siger Johannes Vesterby.
En af dem som i høj grad håber, at køreplanerne bliver revurderet, er Kirsten Christensen.
Hun kan godt leve med, at busruterne bliver beskåret, men ikke i så stort et omfang.
- Vi kunne godt have haft nogle flere busforbindelser.
Ikke nødvendigvis 13 gange i døgnet, som vi har nu, men det her bliver noget bøvl, siger hun.
Hun frygter, at det vil have store konsekvenser for landsbyen, fordi det bliver sværere at komme til og fra.
- Det er surt og rigtig træls, at man hægter de små samfund af.
Det er som om, de tænker, 'skidt være med dem, de må klare sig selv', fortæller Kirsten Christensen, som slår fast, at det er for sent for hende at begynde at køre bil i en alder af 65 år.
Ny minister har forståelse for frustrationenTransportminister Benny Engelbrecht (S) gør i et skriftligt svar til DR opmærksom på, at den kollektive bustrafik i Danmark er organiseret i seks trafikselskaber, som planlægger og udbyder busruter med udgangspunkt i regionernes og kommunernes behov og ønsker.
Ifølge ministeren står det regionerne frit for, hvor mange midler de politisk vil bruge til den kollektive busdrift i deres område.
- Jeg mener, at det er den rette model, at regionerne og kommunerne decentralt har selvbestemmelse til at foretage de prioriteringer, man finder nødvendige lokalt og regionalt.
- Det ændrer dog ikke på, at jeg har stor forståelse for, at det er frustrerende for de borgere, som det går ud over, at der nedlægges og reduceres i de regionale busruter i Region Midtjyllands område, skriver han.
FacebookTwitterKopier linkEmner:Benny Engelbrecht (politiker)|Kollektiv trafik|Region Midtjylland|Socialdemokraterne|Viborg




https://www.dr.dk/nyheder/regionale/syd/politiet-skyder-mand-under-20-kilometer-lang-biljagt

Syd- og SønderjyllandPolitiet skyder mand under 20 kilometer lang biljagtFire personer anholdt - den skudramte er uden for livsfare.
Af Emil Søndergård Ingvorsen01.
juli 2019 kl.
10.
14 | opdateret 01.
juli 2019 kl.
10.
20Bemærk: artiklen er mere end 30 dage gammelLæs opEn mand er blevet skudt i skulderen af politiet under en 20 kilometer lang biljagt ved Ribe i nat.
Det skriver Syd- og Sønderjyllands Politi i en pressemeddelelse.
Manden er uden for livsfare.
Biljagten begyndte efter en anmeldelse om et indbrud i en tøjbutik i Ribe kort før klokken fire i nat.
Eftersættelsen fortsatte derefter over en i alt 20 kilometer lang strækning.
'I forbindelse med eftersættelsen på Kongeåvej og Koldingvej i østlig retning blev der smidt tøj, flasker og skarpe genstande efter politibilerne langs en ti kilometer lang strækning', lyder det i pressemeddelelsen fra politiet.
Flugtkøretøj kørte mod politibilerFor at standse køretøjet havde politiet spærret vejen med en patruljevogn.
Men da personerne i flugtbilen opdagede afspærringen, vendte de bilen rundt og kørte mod de forfølgende politibiler.
'Det førte til, at der opstod en livstruende situation, hvorefter en polititjenestemand affyrede et skud mod flugtbilens chauffør, der blev ramt i skulderen.
Derefter standsede køretøjet og alle fire personer blev anholdt klokken 04.
12', lyder det fra politiet.
I og med at politiet har skudt en mand i forbindelse med biljagten, har Den Uafhængige Politiklagemyndighed (DUP) overtaget efterforskningen af biljagten.
De skal undersøge, om politiet har gjort noget strafbart.
Politiet vil fortsat efterforske indbruddet i Ribe.
De fire anholdte forventes alle at blive fremstillet i grundlovsforhør senere i dag.
'Som følge af hændelsen er Rute 32 ved Kongåvej spærret i begge retninger mellem Rundkørslen ved 65/Lunderskov Øst og Lunderskovvej.
Politiet meddeler på Twitter, når afspærringen er ophævet'.
Ved du noget om sagen?
Skriv en mail til journalist Emil Søndergård Ingvorsen (emii@dr.
dk), så bliver du kontaktet.
FacebookTwitterKopier linkEmner:Politi|Syd- og Sønderjyllands Politi|Kriminalitet|Den Uafhængige Politiklagemyndighed|Ribe




https://www.dr.dk/nyheder/indland/rally-arrangor-tiltalt-efter-dodsulykke-i-randers

IndlandRally-arrangør tiltalt efter dødsulykke i RandersVoldsom ulykke ved et rallyløb i september 2017 kostede to unge på 21 og 22 år livet.
Arrangør risikerer bøde.
Politiet, bilinspektører og Arbejdstilsynet undersøger stedet, hvor en rallybil under et rallyløb i Randers i september 2017 påkørte og dræbte to personer.
 01.
juli 2019 kl.
09.
32Bemærk: artiklen er mere end 30 dage gammelLæs opFor knap to år siden mødte en 21-årig kvinde fra Rudkøbing og en 22-årig mand fra Hammel op i Randers for at være officials ved et rallyløb i byen.
De to stod i rabatten, mens rallybilerne susede afsted.
Indtil det pludseligt gik galt.
Klokken 11.
33 blev de to unge mennesker ramt af en af løbets biler, som med 135 kilometer i timen kørte ud i rabatten.
Trods livreddende førstehjælp blev de begge erklæret døde kort efter ulykken.
21 måneder senere er løbsarrangør Randers Auto Sport blevet tiltalt i sagen for at have overtrådt Arbejdsmiljøloven, skriver Randers Amtsavis.
Årsagen til ulykken skyldtes formentlig en punktering, og hverken bilens fører, en 73-årig mand, eller den 22-årige kvindelige co-driver er blevet stillet til ansvar.
De måtte også begge til behandling på sygehuset.
Læs også:Punktering sandsynligvis skyld i to dræbte under rallyløb i RandersMen anklagemyndigheden mener, at Randers Auto Sport ikke sørgede godt nok for sikkerheden ved løbet.
Derfor er der nu rejst tiltale mod arrangøren for overtrædelse af arbejdsmiljøloven.
- Det er i høj grad Arbejdstilsynets undersøgelser, der ligger til grund for, at vi har rejst tiltale mod Randers Auto Sport, siger specialanklager ved Østjyllands Politi Jan Østergaard til Randers Amtsavis.
- Vi mener, at der i hele det setup, der gjorde sig gældende i forbindelse med Randers Auto Sports arrangement og deres sikkerhedsarbejde, er nogle brister, som vi mener er en overtrædelse af arbejdsmiljøloven, siger han.
Specialanklager Jan Østergaard går efter bødestraf.
Han vil dog ikke sætte et præcist beløb på.
Sagen mod Randers Auto Sport bliver behandlet 24.
og 25.
oktober ved Retten i Randers.
/ritzau/FacebookTwitterKopier linkEmner:Randers|Anklagemyndigheden|Randers Amtsavis|Arbejdsmiljø|Jylland




https://www.dr.dk/nyheder/viden/klima/store-forskelle-paa-tvaers-af-danmark-havet-vil-stige-mere-i-esbjerg-end-i

KlimaStore forskelle på tværs af Danmark: Havet vil stige mere i Esbjerg end i København Havet stiger i løbet af de næste 80 år, og nogle danske byer er mere sårbare end andre.
Vandstigninger kan føre  til, at flere steder i Danmark oftere vil opleve stormflod.
Af Allan Nisgaard og Solvej Nygaard Gregersen01.
juli 2019 kl.
09.
32Bemærk: artiklen er mere end 30 dage gammelLæs opI fremtiden skal flere danskere tænke kreativt, hvis de vil undgå oversvømmede haver og kældre.
Verdenshavene stiger, blandt andet fordi indlandsisen i Grønland og isen på Antarktis smelter.
Og Danmark slipper ikke for vandstigningerne.
Men på trods af kun få hundrede kilometers afstand mellem byerne, vil vi opleve markante lokale forskelle.
Det er i hvert fald konklusionen i en ny undersøgelse fra De Nationale Geologiske Undersøgelser for Danmark og Grønland (GEUS).
Hvis verdens lande overholder Parisaftalen og får mindsket udledningen af drivhusgasser, stiger vandet 39 cm i Skagen, cirka en halv meter i København og hele 63 centimeter i Esbjerg inden år 2100, estimerer forskerne.
Det lyder måske voldsomt nok - men hvis vi ikke lykkes med at overholde Parisaftalen, vil stigningerne være endnu større, konkluderer forskerne.
- Hvad én by vil opleve om måske 20-30 år, vil en anden by måske først opleve om 80-100 år på baggrund af den geografiske placering og det valgte fremtidige klimascenarie, siger Kristian K.
Kjeldsen, der er forsker ved GEUS og medforfatter til undersøgelsen.
- Så det er vigtigt, vi ikke bare ser havstigninger som et nationalt problem.
Vi er nødt til at se det på lokalt plan, fortsætter han.
Så meget stiger vandetForskerne har kigget på to forskellige klimascenarier og undersøgt, hvordan de vil påvirke vandstigningerne i henholdsvis København, Esbjerg og Skagen.
I det ene scenarie overholder vi Parisaftalen og får mindsket udledningen af drivhusgasser.
I det andet scenarie fortsætter vi med at udlede drivhusgasser, som vi gør nu.
Og så bliver vandstandsstigningerne altså endnu mere voldsomme de næste 80 år.
Alle tallerne har en usikkerhed på plus/ minus 21 centimeter.
Tallene er estimater  © (C) DR / Foto: (DR) © (C) DR)Forskellen skyldes skandinavisk isskjoldForskernes vurderinger af havstigningerne er baseret på data af forandringer i havniveauet over de sidste 2000 år.
Det har de kombineret med beregninger fra FN’s klimapanel for den globale havniveaustigning i fremtiden.
Grunden til, at forskerne ser en forskel i Danmark, skyldes udbredelsen og den efterfølgende afsmeltning af det skandinaviske isskjold (en ismasse, der dækker et stort landområde) under den sidste istid.
Den sluttede for cirka 17.
000 år siden.
- Skagen lå dybt begravet under det skandinaviske isskjold, men Esbjerg lå uden for isskjoldet, siger Kristian K.
Kjeldsen.
- Da isen begyndte at smelte, begyndte landet, som tidligere var dækket, at stige, som det for eksempel er tilfældet for Skagen, mens Esbjerg, som var udenfor isskjoldet, begyndte at falde, fortsætter han.
Og Skagen stiger stadig den dag i dag.
Derfor vil Skagen opleve en mindre stigning i havniveauet, forklarer Kristian K.
Kjeldsen.
- Og det gør, at der er ret store lokale forskelle i de fremskrivninger på havniveauet, som vi kommer med, på trods af at vi er et relativt lille land, siger han og fortsætter:- København har været lidt sværere at vurdere.
Vi har nemlig ikke meget historisk, geologisk data om området til sammenligning.
Men vores resultater peger stadig på og underbygger de regionale og lokale forskelle mellem landsdelene.
Passer med andet forskningKristine S.
Madsen, der er ph.
d og daglig leder for Oceanografi og Oversvømmelse hos DMI, Danmarks Meteorologiske Institut, er enig i forskernes konklusion.
- Det er også det billede, vi ser i vores beregninger.
Vi bruger bare nogle andre tal, siger hun og fortsætter:- Det viser jo, at vi især i fortiden har boet i et ret dynamisk område i forhold til landhævning.
Og det er jo en vigtig brik i det her billede.
Kristine S.
Madsen har læst forskningsartiklen fra GEUS og understreger, at de har gjort et godt stykke arbejde i forhold til at kortlægge tidligere tiders vandstand.
- I forhold til fremtidens vandstandsstigninger har de dog kun citeret én undersøgelse.
Og den undersøgelse er der ikke noget i vejen med, men det er kun én af mange undersøgelser, siger hun.
Til efteråret udgiver DMI selv et klima-atlas, hvor du kan blive klogere på vandstigningerne for alle de danske kystretninger.
FacebookTwitterKopier linkEmner:GEUS|København|Skagen|Danmarks Meteorologiske Institut|Videnskab




https://www.dr.dk/nyheder/udland/nye-protester-blusser-op-i-hongkong-paa-historisk-dag

UdlandNye protester blusser op i Hongkong på historisk dagAllerede fra klokken 4 lokal tid var demonstranterne på gaden i Hongkong.
Demonstranter forsøger at storme en regeringsbygning i Hongkong, mens politiet står klar på den anden side af ruderne.
Af Sally Frydenlund Larsen og Kasper Duncan Gram (video)01.
juli 2019 kl.
09.
25 | opdateret 01.
juli 2019 kl.
10.
38Bemærk: artiklen er mere end 30 dage gammelLæs opDemonstrationer er igen taget til i styrke i Hongkong.
Her er flere tusinde hongkongere på gaden for at demonstrere mod Hongkongs politiske leder, Carrie Lam, og den kinesiske indflydelse på byen.
Dagens protester har allerede udviklet sig voldeligt.
Senest forsøgte en gruppe demonstranter, at bryde ind i Rådgivningsrådets bygning i Hongkong ved at smadre ruderne.
Inde i bygningen stod kampklædte betjente klar med et skilt: "Stop charging or we use force" - stop med at angribe eller vi bruger magt.
Læs også:Et land, to systemer: Hvem har magten i Hongkong?
Den 1.
juli er traditionelt en vigtig dag i Hongkong.
Datoen markerer nemlig Storbritanniens overdragelse af Hongkong til Kina i 1997, efter byen i over 150 år havde været en britisk koloni.
Dagen fejres normalt med en ceremoni og demonstrationer både for og imod Kina, men i år forbereder politiet sig på demonstranter i usædvanligt omfang.
Demonstranter forsøger at smadre ruderne til Rådgivningsrådets bygning i Hongkong.
På den anden side af ruderne står politibetjente med et skilt:  “stop charging or we use force” - stop med at angribe eller vi bruger magt.
 Det lykkedes demonstranterne at slå et lille hul i panserglasset.
 Demonstranterne skærmer sig med masker og paraplyer mod politiets tåregas.
 Normalt holdes frigivelses-ceremonien udendørs, men i dag var ceremonien og Carrie Lams tale rykket indenfor.
Politiet står vagt uden for kongrescenteret i Hongkong.
1 / 4Demonstranter forsøger at smadre ruderne til Rådgivningsrådets bygning i Hongkong.
På den anden side af ruderne står politibetjente med et skilt:  “stop charging or we use force” - stop med at angribe eller vi bruger magt.
1 / 4Det lykkedes demonstranterne at slå et lille hul i panserglasset.
2 / 4Demonstranterne skærmer sig med masker og paraplyer mod politiets tåregas.
3 / 4Normalt holdes frigivelses-ceremonien udendørs, men i dag var ceremonien og Carrie Lams tale rykket indenfor.
Politiet står vagt uden for kongrescenteret i Hongkong.
4 / 4Sårede demonstranter og betjenteAllerede klokken fire i morges lokal tid gik de første demonstranter på gaden, hvor de ifølge Reuters blev mødt af politiets knipler og tåregas.
Senere forsøgte demonstranter at bryde ind i Rådgivningsrådets bygning ved at smadre ruderne.
I en pressemeddelelse skriver Hongkongs politi, at 13 betjente måtte behandles på hospitalet efter morgenens sammenstød.
Mens de pro-demokratiske demonstranter kæmpede mod politiet, var også en anden gruppe borgere gået på gaden.
Ifølge China Central Television er 165.
000 samlet for at vise deres støtte til politiet og sympati med Kina.
Massedemonstrationerne begyndte den 9.
juni, hvor op mod en million protesterede mod et omstridt lovforslag, der ville gøre det muligt at udlevere borgere til retsforfølgelse i fastlandet Kina.
Lovforslaget er skrinlagt, men protesterne fortsætter.
Hongkongs semiselvstændige status•Hongkong var en britisk koloni i mere end 150 år, før den igen blev tilbagegivet til det kinesiske styre i 1997.
•Det skete under aftale om, at byen skulle forblive semiautonom fra resten af Kina under en "et land, to systemer"-formel.
•Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
•Der er dog en tidsbegrænsning på friheden, for i 2047 skal Hongkong tilbage under kinesisk styre.
•Det bekymrer mange Hongkong-beboere: De ser deres system som mere frit, og de anser ikke sig selv for at være kinesere, men derimod hongkongere.
•Kilde: BBC.
FacebookTwitterKopier linkEmner:Hong Kong|Kina|Demonstrationer|BBC|Kriminalitet




https://www.dr.dk/sporten/fodbold/superliga/fc-koebenhavn-koeber-agf-slider-i-rekordhandel

SuperligaFC København køber AGF-slider i rekordhandelAGF sælger Jens Stage til FC København, der har skrevet en femårig aftale med midtbanespillerne.
Jens Stage fortsætter karrieren i FC København.
01.
juli 2019 kl.
10.
26Bemærk: artiklen er mere end 30 dage gammelLæs opSuperligaklubben AGF sælger Jens Stage til FC København.
Det skriver AGF i en fondsbørsmeddelelse.
Stage skifter med øjeblikkelig virkning og kontrakten med FCK løber frem til sommeren 2024.
I videoen herunder kan du se Jens Stage score to mål for AGF mod sin nye klub.
AGF kalder i en pressemeddelelse salget for en rekordhandel, og det giver klubben forventninger om et positivt resultat for regnskabsåret.
- Efter salg af kontraktrettighederne på Jens Stage forventer AGF A/S for regnskabsåret 2019/20 et positivt resultat mellem kr.
5 mio.
og 15 mio.
før skat, skriver klubben i fondsbørsmeddelelsen.
Jens Dalsgaard StageFødt: 8.
november 1996 (22 år).
Position: Midtbanespiller.
Tidligere klubber: AGF, Brabrand, Lyseng.
Antal superligakampe: 86.
Landsholdskarriere:* En kamp for U18-landsholdet.
* Syv kampe for U21-landsholdet.
* Deltagelse ved U21-EM i 2019.
Kilder: Transfermarkt, FC København, Dansk Boldspil-Union, superstats.
dk.
Den 22-årige midtbanespiller kom til AGF i 2016, og det var ikke med AGF's gode vilje, at klubben skulle af med Stage netop nu, lyder det fra sportschef Peter Christiansen.
- Men sådan er fodbold - nogle gange ændrer tingene sig hurtigt.
Og da Stage selv har haft et brændende ønske om skiftet, så har vi efterkommet det, da vilkårene også blev tilfredsstillende for os.
- Vi kan således konstatere, at det er en historisk stor aftale i dansk fodbold, siger sportschefen i pressemeddelelsen.
Læs også:Frisparkets anatomi: Robert Skov leger med fysikkens loveStage er glad for sin tid i den aarhusianske klub, men glæder sig til at tage et nyt skridt i karrieren.
- Nu er jeg blevet ældre og mere sulten efter professionel succes, og så kommer der nogle gange en mulighed forbi i livet, man ikke havde regnet med.
Haft stor fremgang- Jeg får nu mulighed for at tage et skridt videre i min karriere og prøve kræfter med europæisk fodbold, og se hvor langt talentet rækker på den scene, siger Stage i pressemeddelelsen.
Han har netop været med det danske U21-landshold til EM i Italien, og han er gennem længere tid blevet fulgt tæt af FCK.
Jens Stage nåede at spille 86 kampe for AGF.
 Han er netop  kommet hjem fra U21-EM.
 Han er kendt som en hårdtarbejdende midtbaneslider.
1 / 3Jens Stage nåede at spille 86 kampe for AGF.
1 / 3Han er netop  kommet hjem fra U21-EM.
2 / 3Han er kendt som en hårdtarbejdende midtbaneslider.
3 / 3- Vi har som mange andre fulgt Jens tæt i Superligaen, og vi synes, at han særligt det seneste år har haft stor fremgang, siger FCK-manager Ståle Solbakken til klubbens hjemmeside.
- Specielt efter han har spillet den samme position over tid, har vi set konturerne af en meget spændende spiller, som kan tilføre os kompetencer, som de andre midtbanespillere ikke har så meget af.
- Så vi får en holdspiller.
Vi får en spiller, som vi tror på kan bidrage både på og udenfor banen, siger han.
Stages skifte til FC København er ikke den eneste handel i dansk fodbold mandag.
Også FC Midtjylland har handlet.
Midtjyderne har købt den 24-årige brasilianke back Paulinho i Esporte Clube Bahia.
/ritzau/FacebookTwitterKopier linkEmner:AGF|FC København|Ståle Solbakken (fodboldtræner)|Fodbold|Italien




https://www.dr.dk/nyheder/udland/japan-er-igen-paa-kommerciel-hvaljagt-efter-tre-aartiers-pause

UdlandJapan er igen på kommerciel hvaljagt efter tre årtiers pauseFra i dag sker japansk hvalfangst ikke blot til 'videnskabelige formål'.
I slutningen af 2018 valgte Japan at trække sig ud af det internationale samarbejde om hvalfangst.
Af Kasper Duncan Gram01.
juli 2019 kl.
09.
16Bemærk: artiklen er mere end 30 dage gammelLæs opI dag er japanske hvalfangere blevet hyldet i forbindelse med den første kommercielle hvaljagt i 31 år.
Landet er blevet kritiseret for gennem mange år at trodse et internationalt forbud mod hvalfangst ved at forklare fangsten som 'videnskabelig hvalfangst' - selv om hvalkødet er blevet videresolgt.
For et halvt år siden valgte japanerne så at træde ud af Den Internationale Hvalfangstkommission, da de igen blev nægtet tilladelse til kommerciel hvaljagt.
Dermed har Japan mulighed for at genoptage jagten på blandt andet vågehvaler, der befinder sig i landets territoriale farvande og den eksklusive økonomiske zone.
FacebookTwitterKopier linkEmner:Erhvervsfiskeri|Japan|Videnskab|Den Internationale Hvalfangstkommission




https://www.dr.dk/nyheder/udland/kage-bono-og-eus-maratonforhandlinger-tusk-er-diplomaten-paa-instagram

UdlandKage, Bono og EU's maratonforhandlinger: Tusk er diplomaten på InstagramEU-præsidenten giver indblik i spillet bag kulissen på sociale medier.
Det Europæiske Råds formand, Donald Tusk (th.
) har i løbet af i nat mødtes med alle EU's stats- og regeringschefer - noget, der naturligvis er havnet på hans Instagram-konto.
Af Louise Brodthagen Jensen01.
juli 2019 kl.
08.
10Bemærk: artiklen er mere end 30 dage gammelLæs opBegreberne 'influencer' eller 'first-mover' er formentlig ikke de første, man lige kommer på, når man tænker på formanden for Det Europæiske Råd, Donald Tusk.
Det er da også kun lidt over et år siden, den 62-årige polak hoppede ombord det sociale medie Instagram, hvor han aktivt tager sine over 130.
000 følgere med bag kulisserne.
Som for eksempel til det maratonmøde, der har fundet sted det seneste halve døgn i Bruxelles, hvor de 28 stats- og regeringschefer forsøger at nå til enighed om, hvem der skal besætte de vigtige EU-topposter de næste fem år.
Og de mange møder, Donald Tusk har holdt med EU's forskellige statsledere, er blevet dokumenteret flittigt gennem hele natten.
"Jeg har følelsen af, at vi bor sammen.
Jeg ser dig oftere end min kone", lyder det i et af de mange udvekslinger mellem den franske præsident Emmanuel Macron og Donald Tusk.
Donald Tusks story på Instagram er fyldt med nattens møder med EU's stats- og regeringscheferBag Tusks relativt nyfundne kærlighed til mediet Instagram ligger dog ifølge BBC et større analysearbejde.
For holdet bag den tidligere polske premierministers sociale medier er ifølge BBC nået frem til, at de kunne række langt længere ud, hvis Tusk ikke kun var aktiv på Twitter, men også Instagram, der når en anden målgruppe end Twitter.
Mens Twitter især er 'legeplads' for meningsdannere, mediefolk og politikere, så er Instagram vejen, hvis man vil nå et yngre publikum.
Bono og kagebillederOg blandt portrætter, der fanger et eftertænksomt øjeblik, billederne af børn og hunde, løbebilleder - og billedet med superstjernen Bono - findes de mere eller mindre subtile politiske kommentarer fra EU-præsidenten.
Som for eksempel det, han postede før et EU-topmøde i Salzburg i efteråret, hvor stats- og regeringscheferne mødtes med Storbritanniens premierminister, Theresa May, for at diskutere briternes skilsmisse-aftale.
- Køler ned inden Salzburgtopmødet, lyder teksten til billedet, der blandt andet får følgeskab af hashtagget "sweetandsour".
Efter mødet, hvor Theresa Mays skilsmisseplan blev mødt af en kuld EU-skulder, postede Tusk et billede, hvor han sammen med premierministeren står ved et kagefad.
- Var det noget med et stykke kage, lyder teksten, der følger fulgt op af et:- Beklager, ingen kirsebær.
Det sidste er blevet set som en henvisning til udtrykket "cherry-picking", som er blevet forbundet med brexitforhandlingerne som udtryk for, at Storbritannien har villet vælge og vrage mellem de dele af EU-medlemsskabet, de foretrækker.
Men EU-præsidentens aktivitet på det sociale medie er også blevet kritiseret for at være ren pr og endda opdigtede posts.
Som det billede af et håndskrevet brev, angiveligt forfattet af en seks-årig pige ved navn Sophie, der ydmygt beder om et signeret foto og sender et ønske om, at Storbritannien og EU kan forblive venner, selvom briterne nu står til at forlade unionen.
"Falsk nyhed", "propaganda" og "folk her er så naive, at de tror det er ægte" er bare nogle af de kommentarer, der er faldet til billedet.
Men det er ikke kun på Instagram, Donald Tusks kommentarer til brexit er faldet ikke bare brugere, men også politikere for brystet.
Da han tidligere i år først udtalte og dernæst tweetede, om der var en "særlig plads i helvede til brexit-fortalerne uden en plan" vakte det kritik fra blandt andet den britiske konservative politiker, Andrea Leadsom.
- Den mand har ingen manerer.
Jeg synes, det er ekstremt beklageligt og overhovedet ikke til nogen hjælp, lød kritikken fra Leadsom.
FacebookTwitterKopier linkEmner:Andrea Leadsom (politiker)|Donald Tusk (politiker)|EU|Storbritannien|EU-forhold




https://www.dr.dk/sporten/atletik/atletikstjernen-sara-slott-petersen-kvalificerer-sig-til-vm

AtletikAtletikstjernen Sara Slott Petersen kvalificerer sig til VMI sit blot andet individuelle løb i denne sæson formåede hækkeløberen Sara Slott Petersen at klare kvalifikationskravet til VM i atletik.
Sara Slott Petersen vandt OL-sølv i Rio.
Nu har hun kvalificeret sig til VM i efteråret.
Af Johan Haarløv01.
juli 2019 kl.
09.
15Bemærk: artiklen er mere end 30 dage gammelLæs opSara Slott Petersen har fået planerne for sin efterårssæson klar.
Hun skal til VM i Doha.
I går ved stævnet La Chaux de Fonds i Schweiz løb den danske 400 meter hækkeløber under kvalifikationskravet til verdensmesterskaberne i atletik.
Den danske OL-sølvvinder fra legene i Rio kom i mål i sit heat i tiden 55,45 sekunder, mere end et halvt sekund under VM-kvalifikationskravet, der lød på 56,00 sekunder.
Læs også:Dansk sprinter skaber sensation som højdespringer: 'Det er surrealistisk'Det var blot anden gang i sæsonen, at den 32-årige hækkeløber stillede til start i et individuelt løb.
Sæsonens første løb var Copenhagen Athletic Games på Østerbro Stadion i København for to uger siden, hvor Sara Slott Petersen var næsten 1,5 sekund langsommere end ved stævnet i Schweiz.
(Herunder kan du se Sara Slott Petersen og resten af det danske mixstafet-hold løbe ved det netop overståede European Games.
)Tiden var samtidig Sara Slott Petersens hurtigste siden august 2017.
Hun har dog stadig langt op til den hurtigste tid i år på 400 meter hækkeløb.
Den lyder på 53,61 sekunder og blev sat af amerikanske Dalilah Muhammad ved et stævne i maj.
FacebookTwitterKopier linkEmner:Sara Slott Petersen (atlet)|Atletik|København|Schweiz|Østerbro Stadion




https://www.dr.dk/nyheder/udland/ingen-afklaring-om-eu-topjob-nyt-topmoede-i-morgen

Kamp om EU-topposterSe temaUdlandIngen afklaring om EU-topjob: Nyt topmøde i morgenEU's stats- og regeringschefer skal mødes igen i morgen for at se, om de kan blive enige om fordelingen af topposterne i EU.
Rådsformand Donald Tusk kæmper for at finde enighed blandt EU's stats- og regeringschefer om EU-topposter.
Af Per Bang Thomsen - Bruxelles01.
juli 2019 kl.
12.
25 | opdateret 01.
juli 2019 kl.
12.
56Bemærk: artiklen er mere end 30 dage gammelLæs opFormanden for Det Europæiske Råd, Donald Tusk, har efter 18 timers maratonforhandlinger valgt at afbryde det ekstraordinære topmøde om fordelingen af EU-topjob.
Der er nu planlagt et nyt topmøde i morgen klokken 11.
00, oplyser hans talsmand, Preben Aamann, på Twitter.
Donald Tusk selv ønsker ikke at udtale sig til pressen om forhandlingerne mellem EU's 28 stats- og regeringschefer, der gik i gang i går klokken 18.
00.
Selvom de har forhandlet uafbrudt siden da - både i fællesskab og på tomandshånd med Donald Tusk - er det endnu ikke lykkedes de europæiske ledere at blive enige om fordelingen af posterne - heriblandt posten som formand for Europa-Kommissionen og formand for Det Europæiske Råd.
Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
Ifølge DR's EU-korrespondent, Ole Ryborg, skyldes det, at der er gået partipolitik i fordelingen af posterne.
Europas kristenkonservative partifamilie mener eksempelvis, at den har førsteret til kommissionsformandsposten, da den blev den største ved det seneste europaparlamentsvalg.
Det er de europæiske socialdemokrater og liberale dog ikke enige i.
- Når Europas politiske partier beslutter sig for, at de enkelte topposter skal have en bestemt partifarve, så udelukker man en masse andre kvalificerede kandidater til posterne, fordi de har forkerte partifaver.
Det gør det svært at lægge topjob-kabalen, siger Ole Ryborg.
Statsminister Mette Frederiksen (S) deltager for første gang i et EU-topmøde.
Vestager i spilDer er en række forhold, der skal tages hensyn til i forhold til jobkabalen, ikke mindst politisk partiforhold, geografi og køn, og derfor er det ikke nogen let opgave at få kabalen til at gå op.
Danske Margrethe Vestager (R) er et af de navne, der er i spil til en af posterne, og den danske statsminister, Mette Frederiksen (S), sagde i går, da hun ankom til topmødet, at hun vil kæmpe for at få den radikale politiker valgt til kommissionsformandsposten.
De vigtige institutioner i EUEuropa-Parlamentet: EU’s lovgivende organ, der bl.
a.
vedtager love sammen med Ministerrådet på grundlag af Europa-Kommissionens forslag.
Det Europæiske Råd: Definerer EU’s generelle politiske linjer og prioriteter.
Medlemmerne er landenes stats- og regeringschefer samt kommissionsformanden.
Rådet for Den Europæiske Union: Talerøret for EU’s medlemslande, og det vedtager EU-lovgivning sammen med parlamentet og koordinerer EU-politikker.
Medlemmerne er ministrene fra hvert EU-land, alt efter hvilket politikområde, der drøftes.
Europa-Kommissionen: Stiller lovforslagene, holder øje med, om landene overholder reglerne, og repræsenterer EU udadtil på flere områder.
- Det er ledelsen af Europa, vi skal diskutere, og en af opgaverne er at gøre, hvad jeg kan for at få Vestager valgt.
Gerne allerede i aften, sagde Mette Frederiksen i aftes, da hun ankom.
Læs også:Frederiksen arver 'lidt af en hadeopgave' på sin første arbejdsdag i EU's magtfulde klubEt andet navn, der blev nævnt inden topmødet, var den socialdemokratiske spidskandidat, Frans Timmermans.
Her lød det, at Tyskland, Frankrig, Holland og Spanien var blevet enige om at kæmpe for Frans Timmermans - og ikke den kristenkonservative spidskandidat, Manfred Weber, som ellers kommer fra Europa-Parlamentets største gruppe - som ny kommissionsformand.
Det skulle dog have mødt modstand fra store dele af den kristenkonservative EPP-partifamilie.
De mener nemlig, at posten bør tilhøre dem, eftersom de er den største gruppe i Europa-Parlamentet.
Og flere af de østeuropæiske medlemslande, herunder Polen, har længe haft et horn i siden på Frans Timmermans.
Det skyldes, at han som første næstformand i den nuværende Kommission har stået i spidsen for en række sager mod netop Polen og Ungarn for ikke at leve op til EU’s retsstatsprincipper.
Andre navne, der er blevet nævnt i kandidatsnakken, er EU's brexit-chefforhandler, Michel Barnier, Verdensbankens administrerende direktør, Kristalina Georgieva, den belgiske premierminister, Charles Michel, og Irlands premierminister, Leo Varadkar.
Det er tredje gang, at beslutningen om fordelingen af EU-topjob bliver udskudt.
På onsdag skal europaparlamentarikerne vælge deres næste formand, og det er en post, der indgår i kabalen.
FacebookTwitterKopier linkEmner:Charles Michel (politiker)|EU|Europa-Parlamentet|Belgien|Valg og folkeafstemninger




https://www.dr.dk/nyheder/indland/nu-kommer-der-pant-paa-juice-saft-og-smoothies

IndlandNu kommer der pant på juice, saft og smoothiesFra i dag er over 400 slags juice og saft med i det danske pantsystem.
Men de bliver rullet langsomt ud.
01.
juli 2019 kl.
06.
20 | opdateret 01.
juli 2019 kl.
07.
26Bemærk: artiklen er mere end 30 dage gammelLæs opDet er ikke længere kun øl og vand, der skal pantes.
Også flasker og dåser med juice, saft, most og smoothies skal fremover med tilbage til butikken, når de er tomme.
Mandag udvides det danske pantsystem nemlig, så emballagen fra flere end 400 slags juice, saft, most og smoothies snart er med under pantparaplyen.
Derfor vil mere end 50 millioner plast- og glasflasker og aluminiumsdåser nu ende i pantautomaterne og blive genbrugt hvert år, anslår Dansk Retursystem, der har eneret på dansk pant.
Ændringen blev vedtaget i Folketinget sidste år, og Heidi Schütt Larsen, vicedirektør hos Dansk Retursystem, glæder sig over udsigten til mere genbrug.
- Der har været et stort politisk ønske om, at de her emballager også skulle ind i pantsystemet på grund af klima og ressourcer.
Det sparer en masse CO2 og ressourcer fra vores jordklode, siger Heidi Schütt Larsen.
Danskerne gode til at panteI forvejen afleverer danskerne i gennemsnit 3,8 millioner flasker og dåser hver dag, og Danmark har en af verdens højeste returprocenter.
Det vil dog ikke være hver eneste flaske juice og saft, der fra på mandag kommer med pantmærker.
Butikkerne laver nemlig en glidende overgang, så de produkter, der er på hylderne nu, får lov til at blive solgt og drukket.
Først fra 1.
november skal alt, der bliver solgt, være med pant på.
I supermarkederne byder man udvidelsen velkommen, selv om det vil kræve lidt mere arbejdskraft at håndtere den ekstra pantmængde.
- Det lægger lidt mere pres på baglokalerne, men vi synes, at det er en rigtig god og vigtig ting, så vi kan mindske plastforbruget, siger Signe Frese, direktør for social ansvarlighed i Coop, der står bag kæder som Fakta og Brugsen.
Hun regner med, at de nye produkter gradvist vil ramme hylderne over de næste måneder.
/ritzau/FacebookTwitterKopier linkEmner:Ikke-alkoholiske drikke|Dansk Retursystem|Folketinget|Coop|Supermarkeder




https://www.dr.dk/sporten/tennis/wozniackis-frie-fald-paa-verdensranglisten-fortsaetter

TennisWozniackis frie fald på verdensranglisten fortsætter Caroline Wozniacki falder fem pladser tilbage på WTA's verdensrangliste og indtager 19.
-pladsen.
Caroline Wozniacki indleder Wimbledon som nummer 19 i verden.
01.
juli 2019 kl.
08.
53Bemærk: artiklen er mere end 30 dage gammelLæs opHun begyndte året som nummer tre i verden, men siden har den danske tennisstjerne Caroline Wozniacki været i frit fald på verdensranglisten.
Mandag opdaterede WTA listen, og her dykker danskeren fem pladser fra 14.
- til 19.
-pladsen.
Det er hendes dårligste placering siden januar 2017.
Ranglisten toppes af australske Ashleigh Barty foran Naomi Osaka fra Japan og tjekkiske Karolína Plísková.
Verdensranglisten baseres på resultater opnået i løbet af det seneste år, og her har der kun glimtvis været storspil fra Wozniacki.
Læs også:Wozniacki inden Wimbledon: 'Tingene går i den rigtige retning'I januar betød et exit i tredje runde af Australian Open, som Wozniacki vandt sidste år, at hun røg seks pladser tilbage på ranglisten.
Plaget af skaderSiden har hun været plaget af mange skader, som har tvunget hende til at melde fra til flere turneringer i første halvdel af 2019.
Derudover har hun også kæmpet med den leddegigt, som hun fik konstateret i sensommeren sidste år.
I sidste uge lykkedes det heller ikke Wozniacki at forsvare turneringssejren i Eastbourne fra sidste år, da hun blev hun besejret af Aryna Sabalenka i kampen om en kvartfinalebillet.
Wozniacki deltog fredag i WTA-tourens sommerfest sammen med resten af verdenseliten i tennis.
 Her er Wozniacki sammen med de britiske spillere Joanna Konta og Heather Watson.
 Wozniacki møder spanske Sara Sorribes Tormo i første runder af Wimbledon.
1 / 3Wozniacki deltog fredag i WTA-tourens sommerfest sammen med resten af verdenseliten i tennis.
1 / 3Her er Wozniacki sammen med de britiske spillere Joanna Konta og Heather Watson.
2 / 3Wozniacki møder spanske Sara Sorribes Tormo i første runder af Wimbledon.
3 / 3Placeringen på verdensranglisten er vigtig, da den ofte danner grundlag for spillernes seedning, når de stiller op i turneringer.
En dårligere seedning vil føre til på papiret vanskeligere modstand tidligere i en turnering.
Wozniacki blev dog seedet til grand slam-turneringen Wimbledon, der starter mandag, inden ranglisten blev opdateret.
Derfor er hun 14.
-seedet i turneringen og møder i første runde spanieren Sara Sorribes Tormo, der er faldet en plads tilbage som nummer 70 på den opdaterede rangliste.
De to mødes i første runde, og kampen er sat til at blive spillet mandag.
/ritzau/FacebookTwitterKopier linkEmner:Caroline Wozniacki (tennisspiller)|Karolina Pliskova (tennisspiller)|Tennis|Wimbledon Championships|Japan




https://www.dr.dk/nyheder/viden/teknologi/mystiske-metan-skyer-maalt-paa-mars-kan-vaere-forbundet-til-liv

TeknologiMystiske metan-skyer målt på Mars kan være forbundet til livEn rekordstor mængde naturgas, som forsvandt igen med det samme, har begejstret Marsforskere i hele verdenDet er på denne plet af Mars, at Curiosity pludselig målte en gasudledning, som forsvandt igen med det samme.
Af Chris Lehmann01.
juli 2019 kl.
06.
37Bemærk: artiklen er mere end 30 dage gammelLæs opDet har forundret Mars-forskere i årtier.
De ved, at der stik mod forventningen findes metangas i Mars' atmosfære, og at det muligvis er bakterier, der har dannet gassen.
Men det er kun gæt, for metanen på mars er et stort mysterie.
Metan-mysteriet fik nyt liv, da New York Times i weekenden kunne fortælle, at Mars-bilen Curiosity pludselig havde målt en rekordhøj koncentration af metangas i den marsiske atmosfære.
Derfor aflyste forskerne, der styrer Curiosity, alle planer for weekendens arbejde.
Der skulle laves opfølgende målinger, og her blev mysteriet ikke mindre.
Allerede få dage efter var metanen nemlig forsvundet igen.
- Det er overraskende, at vi ser den allerstørste enkeltmåling nogensinde, som så bare fordufter efter mindre end en uge.
Det er interessant.
Mars er jo en forholdsvis død planet, så når der sker noget, som udvikler sig så hurtigt, så fanger det vores interesse.
Det er helt basalt, at man tænker 'hov, der sker noget nyt, hvad fanden er det?
', og så undersøger vi det, siger lektor og Marsforsker ved Niels Bohr Institutet, Kjartan Kinch.
En Marsisk prut drev forbiDet største spørgsmål er i den forbindelse naturligvis: Hvor kommer gassen fra?
Metangas burde blive nedbrudt over tid af solens stråler, der trænger gennem Mars' tynde atmosfære.
Men når forskellige Marsmissioner nu har bekræftet, at der er metan i atmosfæren, som ikke er nedbrudt, så er en af mistankerne, at gassen kommer fra mikroskopisk liv, som bor dybt under overfladen.
- En af grundene til at det er spændende, er jo, at liv kan være involveret i at danne den her gas.
Metan er et simpelt molekyle, og en af de ting, der her på Jorden danner metan, er bakterier.
Men det kan også være geologiske mekanismer, siger Kjartan Kinch.
Metan ville nemlig også kunne dannes ved at Mars' atmosfære reagerer med nogle af planetens klipper.
Men det gør ikke de pludselige udslip mindre spændende.
Mars er ikke dødIfølge Kjartan Kinch hænger begejstringen for de nye målinger også sammen med, at Mars er et sted hvor der ikke rigtig sker noget, selv set med en Marsforskers øjne.
Der er sten, støv, vind og is på polerne, men der er aldrig store forandringer.
Men nu kan vi se, at der alligevel sker noget.
- Det er altid spændende, når vi kan se en aktiv proces på Mars og det ikke bare er et statisk klima.
Og nu ved vi, at der er en aktiv proces, der frigiver den her gas.
Men vi ved ikke, hvad forklaringen bag processen er, siger Kjartan Kinch.
Ud over at ingen ved, hvor gassen kommer fra, er der heller ikke et solidt bud på, hvorfor den bliver udledt i store Mars-bøvser, forklarer han:- Reaktionerne, som har dannet metanen, kan være sket for mange, mange år siden, og bliver så ophobet eller bundet - hvorefter det så kan slippe fri.
Vi ved ikke, om det er biologiske eller geologiske processer, der har dannet metanen, vi ved ikke, om det stadig sker, og vi ved ikke, hvad der giver de pludselige udslip.
Mysteriet kan snart blive løstFor at finde ud af hvor gassen kommer fra, og hvordan den opstår, gælder det om at finde ud af, præcis hvor tit Mars lukker gas ud, og i hvor store mængder det sker.
- Der er ikke nogen tvivl om, at på grund af den her hændelse, så sidder der forskerhold, som styrer de her satellitter og kigger deres data igennem for de samme dage, som det her skete.
Vi får helt sikkert mere at vide om, hvad der er sket her.
Så vi kan begynde at bygge en forståelse af det her fænomen, og det er noget som mange Marsforskere er meget interesserede i.
Det sidste skridt bliver så at kortlægge, om gassen kommer fra liv eller klipper.
Og heldigvis skal vi ikke vente på, at en ny Marsmission skal sendes op, før vi kan det:- Man kan undersøge isotopsammensætningen af metanen, som kan give et billede af, om metanen er biologisk dannet eller ej.
Og et af de instrumenter, der allerede er i kredsløb (Trace Gas Orbiter, red.
), kan faktisk lave den type målinger.
Men den har ikke set så meget metan endnu, fordi den flyver højt over atmosfæren.
Men det kan være, det sker, siger Kjartan Kinch.
FacebookTwitterKopier linkEmner:Københavns Universitet|New York Times|Videnskab




https://www.dr.dk/nyheder/udland/maraton-forhandlinger-traekker-ud-endnu-ingen-afklaring-paa-eus-topjob-kabale

Kamp om EU-topposterSe temaUdlandMaraton-forhandlinger trækker ud: Endnu ingen afklaring på EU’s topjob-kabaleStats- og regeringscheferne har kun tilbragt kort tid i forhandlingslokalet.
Nu fortsætter forhandlingerne over morgenmaden.
Mette Frederiksen (S) deltager i sit første EU-topmøde.
Og der er meget på spil for både Danmark og resten af EU.
Af Per Bang Thomsen - Bruxelles01.
juli 2019 kl.
05.
06 | opdateret 01.
juli 2019 kl.
12.
12Bemærk: artiklen er mere end 30 dage gammelLæs opDer er endnu ikke kommet nogen afklaring på, hvem der skal stå i spidsen for EU i de kommende år.
Siden søndag aften klokken 18.
00 har EU’s 28 stats- og regeringschefer forhandlet om, hvem der fremover skal sidde på EU’s absolutte topposter, heriblandt posten som formand for Europa-Kommissionen.
Men efter mere end et halvt døgns forhandlinger er det endnu ikke lykkedes dem at nå til enighed.
Forhandlingerne er lige nu i gang i Bruxelles, efter at der tidligere på formiddagen var konsultationer mellem de europæiske ledere og formanden for Det Europæiske Råd, Donald Tusk, der har til optage at se, om han kan finde opbakning til topposterne.
Men det er stadigvæk uvist, hvor længe de vil vare ved, og om det overhovedet lykkes de europæiske ledere at nå til enighed i dag.
- Den helt overordnede årsag til, at det har været så besværligt at finde en ny kommissionsformand, er, at der er gået europæisk partipolitik i processen, forklarer DR’s EU-korrespondent, Ole Ryborg.
- Det er det tredje topmøde siden den 28.
maj, hvor man prøver at få fordelt posterne.
Det er stadig ikke lykkedes, og det er ikke noget kønt syn.
Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
Kort tid i forhandlingslokaletDet var egentlig meningen, at stats- og regeringscheferne skulle have lagt topjob-kabalen ved EU-topmødet i sidste uge.
Og der har især været fokus på kommissionsformandsposten, der er en af de mest centrale og magtfulde i EU-systemet.
Det er stats- og regeringscheferne, der skal indstille en kandidat til posten, som Europa-Parlamentet efterfølgende skal godkende.
Men i sidste uge var der ikke tilstrækkelig med opbakning til nogen af de tre spidskandidater – den kristenkonservative Manfred Weber fra Tyskland, den socialdemokratiske Frans Timmermans fra Holland eller Margrethe Vestager fra Danmark, der som radikal indgår i den liberale gruppe.
Derfor besluttede de sig for at udskyde beslutningen en uge og afholde et ekstraordinært topmøde, hvor fordelingen af topposterne skulle være det eneste punkt på programmet.
Læs også:Mette Frederiksens EU-ilddåb bliver uden 'livline': Mobilsignal til forhandlingslokalet blokeresMen indtil videre er de ikke blevet enige, og stats- og regeringscheferne har kun tilbragt kort tid sammen i selve forhandlingslokalet.
Det skyldes, at Donald Tusk, der som rådsformand skal prøve at finde opbakning til kandidaterne, har holdt individuelle møder med stats- og regeringscheferne for at høre, hvem de bakker op om.
Der er nemlig mange hensyn, der skal tages højde for, når posterne skal fordeles – heriblandt køn, geografi og politisk tilhørsforhold.
Og den danske statsminister, Mette Frederiksen (S), sagde inden topmødet, at hun ville kæmpe for at få danske Margrethe Vestager, der i dag er EU's konkurrencekommissær, valgt til posten som kommissionsformand.
- Det er ledelsen af Europa, vi skal diskutere, og en af opgaverne er at gøre, hvad jeg kan, for at få Vestager valgt.
Gerne allerede i aften, sagde Mette Frederiksen inden sit første møde i Det Europæiske Råd.
Polsk utilfredshed med S-kandidatEt andet navn, der blev nævnt inden topmødet, var den socialdemokratiske Frans Timmermans.
Ifølge flere internationale medier var Tyskland, Frankrig, Holland og Spanien blevet enige om at pege på ham - og ikke den kristenkonservative Manfred Weber, som ellers kommer fra Europa-Parlamentets største gruppe - som ny kommissionsformand.
Det skulle dog have mødt modstand fra store dele af den kristenkonservative EPP-partifamilie, der mener, at de har førsteret til posten.
Og flere af de østeuropæiske medlemslande, herunder Polen, har længe haft et horn i siden på Frans Timmermans.
Det skyldes, at han som første næstformand i den nuværende Kommission har stået i spidsen for en række sager mod netop Polen og Ungarn for ikke at leve op til EU’s retsstatsprincipper.
- Frans Timmermans er ikke kompromisernes kandidat.
Han er den kandidat, som i høj grad deler Europa, sagde den polske premierminister, Mateusz Morawiecki, da han ankom til EU-topmødet.
Andre navne, der skulle være blevet nævnt som mulige kandidatbud i løbet af natten, er EU's brexit-chefforhandler, Michel Barnier, Verdensbankens administrerende direktør, Kristalina Georgieva, og Irlands premierminister, Leo Varadkar.
Italienerne har også været imod Frans Timmermans som ny kommissionsformand.
Og omkring klokken 6.
50 mandag morgen var den italienske premierminister, Giuseppe Conte, en tur forbi pressecentret.
Her sagde han, at stats- og regeringscheferne bør se bort fra hele spidskandidat-processen, som Weber, Timmermans og Vestager er en del af, når topposterne skal fordeles.
Og da han blev spurgt om, hvorvidt Frans Timmermans bliver kommissionsformand, lød svaret:- Nu må vi se.
Den nye formand for Europa-Kommissionen skal træde til 1.
november, når den nuværende, Jean-Claude Juncker, træder tilbage.
FacebookTwitterKopier linkEmner:Jean-Claude Juncker (politiker)|Mette Frederiksen (politiker)|Det Europæiske Råd|Polen|EU-forhold




https://www.dr.dk/nyheder/indland/haaber-du-noed-varmen-normal-dansk-sommer-saa-langt-oejet-raekker

IndlandHåber du nød varmen: 'Normal' dansk sommer, så langt øjet rækkerEt lavtryk med regn og køligere temperaturer er på vej ind over landet.
Sådan kan dansk sommervejr også se ud.
Af Lars Lindevall01.
juli 2019 kl.
07.
11 | opdateret 01.
juli 2019 kl.
07.
28Bemærk: artiklen er mere end 30 dage gammelLæs opMange danskere har nok stadig badetøjet hængende på tørresnoren efter weekendens massive hedebølge.
Men det lader til, at du godt kan lade det hænge et stykke tid endnu.
I løbet af de kommende dage går vi nemlig et markant vejrskifte i møde.
- Her i weekenden har vi haft en strøm af luft nede fra kontinentet, men nu kommer der et lavtryk, som bevæger sig mod os, siger Dan Nilsvall, der er meteorolog hos Danmarks Meteorologiske Institut.
Mandag ser nogenlunde pæn ud med sol i de østlige egne, men vinden tager til, og der kan komme enkelte byger.
Tirsdag og onsdag bliver især præget af kraftig vind og temperaturer på mellem 14 og 17 grader.
- Vi får nogle strømninger af kølig luft ned over det danske område her i starten af ugen, siger Dan Nilsvall.
Lokalt op til 10 millimeter regnFra midten af ugen vil lavtrykket skabe et større og mere sammenhængende regnvejr, som ser ud til at ramme ind over landet torsdag og fredag.
- Særligt i løbet af fredag er der lokalt mulighed for helt op til 10 millimeter regn, siger Dan Nilsvall.
Der vil falde mest regn i de sydlige egne i løbet af fredagen.
Kigger man lidt længere frem i vejrprognoserne, ser det ud til, at der kommer lidt bedre vejr efter weekenden - men det er stadig usikkert, understreger meteorologen.
I DMI’s månedsprognose fremgår det, at trykket i uge 28 og uge 29 "vil være højere end normalt nord for Danmark, mens trykket vil være lavere end normalt syd for Danmark.
Det betyder, at der er flere vejrtyper i spil.
"- Én mulighed er, at lavtrykkene passerer lige syd om os og pumper varm og lummer luft op over landet med risiko for kraftige byger og torden.
En anden mulighed er, at lavtrykkene passerer lige nord om eller hen over Danmark vestfra i svækket form med skyer og kun en smule regn efterfulgt af perioder med opklaring og sol, skriver DMI.
Med andre ord - normalt dansk sommervejr.
FacebookTwitterKopier linkEmner:Vejret|Danmarks Meteorologiske Institut




