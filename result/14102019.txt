https://www.dr.dk/nyheder/politik/minister-vil-kunne-afvise-fremmedkrigere-ved-graensen

PolitikMinister vil kunne afvise fremmedkrigere ved grænsenRegeringen vil hurtigt kunne tage det danske pas fra fremmedkrigere, der også har statsborgerskab i et andet landet.
Regeringen vil have hastebehandlet et forslag, der betyder, at fremmedkrigere med dobbelt statsborgerskab, skal kunne få frataget deres danske statsborgerskab administrativt.
 Af Amanda Holmen, Line Jenvall og Anja Westphal14.
okt.
2019 kl.
22.
31Læs op- Det vil gøre det lettere for os at afvise folk på grænsen, hvis de ikke har noget dansk statsborgerskab, siger udlændinge- og integrationsminister, Mattias Tesfaye (S).
Sådan lyder begrundelsen, for at regeringen hurtigt vil have behandlet et forslag i Folketinget, der skal gøre det muligt at tage det danske statsborgerskab fra fremmedkrigere, hvis de også har et statsborgerskab i et andet land, uden at de behøver at blive stillet for en dansk domstol.
Sådan som det ellers er i dag.
I stedet skal det fremover være den siddende minister, der skal tage beslutningen:Vi er simpelthen bange for, hvad der vil ske, hvis nogle af de her fremmedkrigere får adgang til dansk territorium.
Udlændinge- og integrationsminister, Mattias Tesfaye (S).
- Det handler om at sikre den danske befolknings sikkerhed.
Vi er simpelthen bange for, hvad der vil ske, hvis nogle af de her fremmedkrigere får adgang til dansk territorium, siger ministeren.
Regeringen vil have forslaget hastebehandlet i Folketinget.
I praksis betyder det, at det kan blive vedtaget hurtigere end de 30 dage, der normalt skal gå fra, at et lovforslag bliver fremsat, til det endeligt bliver vedtaget.
Opbakning fra VenstreAllerede i foråret blev den tidligere VLAK-regeringen og Dansk Folkeparti enige om, at statsborgerskabet skulle kunne tages fra fremmedkrigere, der har statsborgerskab flere steder, uden at en dansk domstol skulle ind over.
Men forslaget nåede aldrig at blive behandlet i Folketinget.
Udlændinge- og integrationsminister Mattias Tesfaye havde regnet med, at det skulle diskuteres lidt senere på året.
Men den nuværende situation i Syrien gør, at det haster, siger han.
- Der er desværre sket det, at en række af de fangelejre, hvor fremmedkrigerne opholder sig, er blevet en del af krigshandlingerne.
Derfor er der nogle af dem, der er sluppet fri.
Vi frygter, at nogle vil sætte mod Europa og mod Danmark, og det ønsker vi under ingen omstændigheder sker, siger han.
Læs også:Koner og børn flygter fra lejr i Syrien: Frygt for IS-krigere på fri fodHan kan ikke udtale sig om, hvorvidt der er nogen med dansk statsborgerskab blandt de fremmedkrigere, som er sluppet fri.
Venstres politiske ordfører, Sophie Løhde, er positiv over for regeringens tiltag:- Ved nu at få hastebehandlet det lovforslag, som vi allerede i foråret indgik aftale om med Dansk Folkeparti, sikrer vi, at man ikke bare kan være dansk statsborger og så vende tilbage til Danmark, som om intet var hændt.
Blandet modtagelse af støttepartierne- De voksne, der aktivt har valgt Islamisk Stat til, dem har vi ikke sympati for, men vi vil ikke have, at der nogen børn, der kommer i klemme, siger SF’s gruppeformand Jacob Mark.
Jacob Mark, gruppeformand, SFRegeringens forslag får en blandet modtagelse af støttepartierne.
SF støtter hastebehandlingen og er positiv over for forslaget, men de er endnu ikke klar til at svare på, om de i sidste ende vil stemme for eller imod det.
- Vi er ude efter at lave en balance.
De voksne, der aktivt har valgt Islamisk Stat til, dem har vi ikke sympati for, men vi vil ikke have, at der nogen børn, der kommer i klemme, siger SF's gruppeformand Jacob Mark.
Hos Enhedslisten kalder retsordfører Rosa Lund forslaget for absurd og langt ude.
- Statsborgerskab er et sæt rettigheder, man har.
Det er ikke noget, man har trukket i automat eller fundet på gaden.
Og rettigheder har man jo uanset, hvordan man opfører sig, siger hun.
Ifølge Statsministeriet er Socialdemokratiet, Venstre, Dansk Folkeparti, Radikale Venstre, SF, De Konservative, Nye Borgerlige og Liberal Alliance for at få forslaget hastebehandlet.
FacebookTwitterKopier linkEmner:Islamisk Stat|Mattias Tesfaye (politiker)|Folketinget|Udlændingepolitik|Syrien




https://www.dr.dk/nyheder/udland/spoergsmaal-og-svar-hvad-betyder-pis-sejren-polen-og-eu

UdlandSpørgsmål og svar: Hvad betyder PiS-sejren for Polen og EU?
Polen-kender Jens Mørch svarer på spørgsmål om Jaroslaw Kaczynskis valgsejr.
(Arkivfoto) Genvalget til PiS-regeringspartiet i Polen vækker bekymring i Bruxelles, hvor den polske regering i lang tid har ligget i åben konflikt med EU-systemet.
Af Malthe Sommerand14.
okt.
2019 kl.
22.
21Læs opMed alle stemmerne talt op, er det sikkert, at det polske regeringsbærende parti, Lov- og Retfærdighedspartiet - eller PiS, som er den polske forkortelse - genvinder valget og får med 43,59 procent af stemmerne flertal i parlamentet alene.
Partiet er gået frem fra 37,5 procent ved valget for fire år siden, og partiformand Jaroslaw Kaczynski har fået et yderligt forstærket mandat til at fortsætte den linje, som har fået EU-Kommissionen til at indføre sanktioner mod landet.
DR Nyheder har derfor bedt Polen-kender og redaktør på netmediet polennu.
dk Jens Mørch om at svare på, hvad man skal forvente af den genvalgte polske regering.
- Valgsejren betyder, at linjen fortsætter.
Den polske justitsminister har allerede sagt, at man nu kan få det troværdige retssystem, man vil have.
Det betyder, at regeringen fortsætter kontrollen med medierne og domstolene.
Og man vil forstærke indsatsen mod ”regnbuepesten” fra EU, som regeringspartiet og kirken betegner LGBT-bevægelserne og andre grupperinger, fastslår partiformanden efter valgsejren.
Hvorfor har Polen fået lov til at lægge den her linje?
- Vi har sovet i timen, og glemt alt om den skæmmende udvikling i Polen.
Mens alle snakker om Donald Trump og brexit, så har Polen undermineret fundamentet for demokrati og internationale samarbejde.
De nægter at efterleve de spilleregler, der blandt andet har skabt det frie marked.
Læs også:EU rejser sag mod Polen om domstolenes uafhængighedHvad bør EU gøre?
- EU er på vej med sanktioner mod Polen, som man mener har brudt sig mod grundlæggende aftaler og principper for demokrati.
Jeg mener, at EU for længst skulle have trukket al støtte til Polen, indtil der var opnået enighed om tolkningen af de fælles EU-spilleregler.
At handle konkret, er det eneste, der vil sende et klart signal til polakkerne.
At EU har aktiveret sanktionsartikler, er ikke noget, man tager synderligt alvorligt i Polen.
Det koster ikke noget, i en polsk optik.
Læs også:EU åbner endnu en sag mod Polen om politisk kontrol over dommereHvorfor er det kommet hertil?
- EU forstår simpelthen ikke, hvor alvorligt det er i Polen.
Hvis man gjorde det, tror jeg også, at man for længst havde gjort mere.
Senest har EU-Kommissionen sendt en sag til EU-Domstolen, hvor Polen tiltales for at have lavet et disciplinært udvalg, der skal tilse dommerstandens afgørelser.
EU har svigtet sit ansvar, man har simpelthen ikke forstået kulturen i Polen, men det har Kaczynski.
Læs også:Ekspert om polsk nej til EU-klimamål: Den grønne bølge er ikke nået til PolenHvad mener den polske befolkning ?
Er der ikke kritik af Jaroslaw Kaczynski i Polen?
- Ja, meget, men Lov- og Retfærdighedspartiet er ikke et sort parti.
Det er først og fremmest populært for at have givet mange sociale ydelser, og har lovet endnu flere i valgkampen.
Og så har oppositionen i Polen været nærmest ikke-eksisterende, men er også blevet holdt ude af public service-medierne, som styres med jernhånd af regeringspartiet.
Men samtidigt har partiet været med til at skabe nogle fjendebilleder, der går hårdt ud over eksempelvis homoseksuelle.
Man har også af religiøse årsager indført søndagslukning, som har fået flere internationale detailhandelskæder til at lukke ned i Polen.
Leder af Polens Lov- og Retfærdighedsparti, Jaroslaw Kaczynski , da resultaterne af de første exitpolls løb ind på valgaftenen.
Læs også:Polsk mor til fem: Vi stemmer på dem, der gav os børnepengeneHvordan ser Kaczynski på EU og vesten?
- Han har sagt, at Polen gerne vil op på EU-vestlig levestandard, men at det skal være uden de værdier, som vesten har, hvor et barn kan have to fædre og to mødre.
Han har kaldt kampen for homoseksuelles rettigheder for 'regnbuepest'.
Og det paradoksale er også, at han selv lever alene med sine katte i Warszawa, og han har aldrig selv haft en familie.
Den tidligere polske præsident og Nobel Fredsprismodtager Lech Walesa, sagde under sit besøg i København i september, at han ikke forstod, at EU tillader at lade Kaczynski-regimet ødelægge EU indefra.
Læs også:Pigen og den polske protestHvad kommer der til at ske fremadrettet?
- Det er svært at sige.
Sat på spidsen, så må Polen ud af EU, ellers må EU jo ændre sine egne love og regelsæt, så det passer til Kaczynskis vision om et polsk EU.
Jeg tror, at det mest sandsynlige er, at det første sker.
Og EU er jo allerede inde i problematikken med briterne, afslutter Jens Mørch.
FacebookTwitterKopier linkEmner:Donald Trump (politiker)|EU|Europa-Kommissionen|Polen|EU-forhold




https://www.dr.dk/sporten/fodbold/england-vinder-stort-trods-skandaloese-scener-truede-med-udvandre

FodboldEngland vinder stort trods skandaløse scener: Truede med at udvandreEngland slog Bulgarien 6-0 i en EM-kvalifikationskamp, der måtte afbrydes af dommeren efter racistiske tilråb.
En større gruppe bulgarske tilhængere havde svært ved at opføre sig ordentligt mandag aften, da England gæstede den bulgarske hovedstad.
14.
okt.
2019 kl.
23.
02Læs opEngland slog mandag aften ude Bulgarien 6-0 i en EM-kvalifikationskamp, der på mange måder gjorde fodbold ligegyldigt.
To gange i første halvleg blev kampen afbrudt af den kroatiske dommer Ivan Bebek efter gentagne racistiske tilråb fra tilskuerpladserne i Sofia.
Tilråbene såsom abelyde var angiveligt rettet mod engelske spillere som Marcus Rashford, Raheem Sterling og Tyrone Mings og kom fra dele af de bulgarske tilskuere.
England førte 2-0, da dommeren stoppede spillet første gang.
Efterfølgende blev det annonceret på stadion, at kampen kunne blive afblæst før tid, hvis de racistiske tilråb fortsatte.
Opgøret mellem Bulgarien og England blev flere gange afbrudt på grund af racistiske tilråb fra tribunerne.
Da kampen blev genoptaget, øgede England føringen til 3-0, og spillet blev igen afbrudt, som reglerne foreskriver i Det Europæiske Fodboldforbunds Uefas protokol for den slags episoder.
Der blev ført samtaler mellem dommeren og spillere og ledere fra begge lande.
Næste skridt ville have været helt at afblæse kampen.
Hætteklædte tilskuere forlod stadionSpillet blev genoptaget og var i alt afbrudt i seks minutter før pausen, og efter anden afbrydelse så man en større gruppe hætteklædte tilskuere forlade stadionet i Sofia.
Den engelske sejr kom efter nederlaget for nylig mod Tjekkiet, hvilket var Englands første i en kvalifikationskamp i ti år.
England tog med de tre point mod Bulgarien endnu et skridt mod EM-slutrunden, men er endnu ikke kvalificeret, da Kosovo slog Montenegro.
England topper gruppe A med 15 point foran tjekkerne med 12 point og Kosovo med 11 point.
Alle mangler to kampe på nær Montenegro og Bulgarien, som er helt væk.
Bulgarien har skrabet tre point til sig i syv kampe.
Rashford lynede efter syv minutter til 1-0, og Ross Barkley øgede nemt til 2-0 efter 20 minutter.
Der blev heldigvis også spillet fodbold.
Raheem Sterling (tv) stod for to af scoringerne, mens Harry Kane (i midten) lukkede og slukkede til resultatet 6-0.
Kane lukkede og slukkedeEfter en god halv time sendte Kane et fremragende indlæg ind i hovedet på Barkley, der headede England på 3-0.
Kane var også oplægger til målene til 4-0 og 5-0, som Sterling scorede i henholdsvis første og anden halvleg.
Kane fik lov at slutte målfesten i det 85.
minut med scoringen til 6-0, som er Kanes 28.
scoring i landsholdstrøjen.
Kampen mandag var Englands første besøg i Bulgarien siden 2011, hvor der dengang blev råbt abelyde mod engelske Ashley Young.
Bulgarien blev straffet af Uefa i forbindelse med kampene mod Tjekkiet og Kosovo tidligere i kvalifikationen.
/ritzau/FacebookTwitterKopier linkEmner:Bulgarien|England|Marcus Rashford (fodboldspiller)|UEFA|Fodbold




https://www.dr.dk/nyheder/udland/trump-vil-indfoere-sanktioner-og-hoejere-told-mod-tyrkiet

Tyrkisk offensiv i SyrienSe temaUdlandTrump vil indføre sanktioner og højere told mod TyrkietUSA's præsident, Donald Trump, varsler sanktioner mod Tyrkiet, herunder højere toldsatser på stål.
Det sker efter Tyrkiets militære offensiv i det nordlige Syrien.
Trump skriver, at han er klar til at ødelægge Tyrkiets økonomi.
Af Nikoline Vestergaard og Nynne Hein Møller14.
okt.
2019 kl.
22.
01 | opdateret 14.
okt.
2019 kl.
22.
17Læs opUSA's præsident, Donald Trump, skriver her til aften på Twitter, at han snart vil underskrive et dekret, der betyder sanktioner mod Tyrkiet, herunder højere toldsatser på blandt andet stål.
Det sker efter Tyrkiets militære offensiv i det nordlige Syrien.
- Jeg vil om kort tid udstede et dekret om indførelse af sanktioner mod siddende og tidligere tyrkiske repræsentanter, skriver Trump på Twitter.
Han siger samtidig, at toldafgifterne på stål fra Tyrkiet igen vil blive hævet til 50 procent.
USA vil ifølge tweetet øjeblikkeligt stoppe forhandlinger om en aftale om 100 milliarder dollars, som handelsministeriet arbejder på.
Vil ødelægge Tyrkiets økonomiDonald Trump fortsætter sit tweet i truende vendinger:- USA vil aggressivt bruge økonomiske sanktioner til at ramme dem, som gør det muligt, faciliterer og finansierer disse afskyelige handlinger i Syrien.
Jeg er fuldstændig forberedt på hurtigt at ødelægge Tyrkiets økonomi, hvis de tyrkiske ledere fortsætter ad denne farlige og ødelæggende vej.
Trumps udmelding kommer i kølvandet på, at 29 republikanske medlemmer af Repræsentanternes Hus i USA har arbejdet på en lovtekst, der skulle føre til sanktioner mod Tyrkiet.
Udmeldingen er ikke overraskende.
Trump gjorde det allerede klart dagen efter Tyrkiets offensiv, at han var klar til at indføre sanktioner over for landet.
Læs Trumps tweet her:FacebookTwitterKopier linkEmner:Donald Trump (politiker)|Tyrkiet|USA|Twitter|Økonomi




https://www.dr.dk/nyheder/regionale/nordjylland/nicholai-har-broenderslevs-hurtigste-scooter

NordjyllandNicholai har Brønderslevs hurtigste scooterPolitiet oplever stigende problemer med "utryghedsskabende knallertkørsel".
Nicholai Christoffersen kalder det for et helt særligt fællesskab, når han kører rundt sammen med sine venner.
Af Amal Guerdali og Christine Nørgaard14.
okt.
2019 kl.
21.
16Læs opHøjre hånd trækker godt ned i gashåndtaget, så der står en røgsky bagud og speedometernålen fræser opad.
Med stolthed i stemmen fortæller 18-årige Nicholai Christoffersen, at han har Brønderslevs hurtigste scooter.
Om ”knallertkørsel til ulempe”Tal fra Rigspolitiets Nationale Færdselscenter viser, at antallet af anmeldelser om ”knallertkørsel til ulempe” – politisprog for knallertbøller – peaker.
I 2018 var der 989 anmeldelser mod blot 527 i 2017.
Foreløbige tal for 2019 - frem til slutningen af september: 1.
190 anmeldelser.
Det højeste antal i mere end ti år.
Han har kørt scooter siden han var 15 år gammel.
I dag kører han på en orangerød, der er gejlet op.
Den står ham i omkring 12.
000 kroner.
Den er tunet, så den, ifølge ham selv, kan køre 120 kilometer i timen.
- Nogle går op i, at de har den flotteste.
Andre går op i, at de har den hurtigste.
Jeg har både den fedeste og den hurtigste, siger nordjyden og indrømmer, at han godt kan lide at prale med det.
Læs også:Knallertbølle i 1969: Det sjoveste jeg ved er at køre imellem folk på Strøget mens de råber og skrigerHurtige scootere og vild knallertkørsel er langtfra kun noget, man ser på veje og stier i Nordjylland.
Flere steder i landet har man de senere år oplevet en kraftig stigning i antallet af anmeldelser om "utryghedsskabende knallertkørsel".
Oprindelig er Nicholai Christoffersens scooter bygget til at køre 30 kilometer i timen, og det er ulovligt at køre stærkere.
Det ved han alt om.
Nicholai har valgt at sælge sin Aprilla RX 50 efter et styrt med 70 kilometer i timen, Kører bare fra politietTo gange er han blevet standset af politiet.
Den ene gang blev han konkret spurgt til, hvor stærkt den kunne køre, fortæller han.
- Jeg svarede 33 kilometer i timen, og han kiggede så lidt mærkeligt på den, men så sagde jeg, at baglyset ikke virkede, og så fjernede det fokus fra, hvor hurtigt den kørte, siger Nicholai Christoffersen.
Han slap derfor med en påtale og besked om at trække scooteren resten af vejen til skolen.
- Ellers har jeg ikke rigtig snakket med politiet.
Jeg kører bare væk fra dem.
Det er meget nemmere, siger han.
Fællesskab på hjulNår scooteren ikke bliver brugt som decideret transportmiddel, foretrækker Nicholai Christoffersen at køre i flok sammen med sine venner.
- Man hygger sig og har et fedt fællesskab, når man kører rundt og lægger mærke til det samme og ser verden.
Det er i hvert fald bedre end at sidde hjemme og se en film, siger den 18-årige nordjyde.
Nicholai Christoffersen forklarer den høje fart med, at det er en ungdomsting.
- Når jeg bliver gammel og kedelig, gør jeg det ikke mere.
Men lige nu er det altså den måde, jeg har sjov med mine venner på, siger han.
I år har landets politikredse fundet 1.
356 ulovlige knallerter, og dermed nærmer det sig allerede niveauet for hele sidste år, hvor 1.
425 ulovlige knallerter røg i politiets net.
FacebookTwitterKopier linkEmner:Brønderslev|Jylland|Kriminalitet




https://www.dr.dk/sporten/fodbold/landsholdet/eriksen-efter-schmeichels-brandkamp-vi-forventer-han-holder-nullet

LandsholdetEriksen efter Schmeichels brandkamp: ’Vi forventer, at han holder nullet’Christian Eriksen regner med flere store præstationer fra Kasper Schmeichel.
Kasper Schmeichel storspillede lørdag aften i Parken.
Af Mathias Hauge Jacobsen og Kresten Mosbæk Gravesen14.
okt.
2019 kl.
20.
18Læs op© ScanpixKasper SchmeichelNavn: Kasper SchmeichelFødt: 5.
november 1986 (32 år)Antal Landskampe: 50Klubber:2011- : Leicester City2010-2011: Leeds United2009-2010: Notts County2008: Coventry City (Leje)2007-2008: Cardif City (Leje)2007: Falkirk (Leje)2006: Bury (Leje)2006: Darlington (Leje)2004-2009: Manchester CityKasper Schmeichel reddede næsten ene mand tre point til den danske konto i lørdagens EM-kvalifikationskamp mod Schweiz i Parken.
Også Yussuf Poulsen spillede en stor rolle med opgørets eneste scoring, men overskrifterne har haft den danske målmand i fokus, efter at han flere gange diskede op med den ene store redning efter den anden.
Dermed stjal Schmeichel rampelyset fra Christian Eriksen, der ellers har haft for vane at være den afgørende mand i modsatte ende.
Et rampelys Tottenham-spilleren ikke har noget imod at overlade til sin kollega på stregen, som han forventer kommer til at stå flere lignende storkampe i fremtiden.
- Efter den præstation bør al rampelys også gå til ham og Yussuf (Poulsen, red.
).
- Det er blevet normalt for Kasper Schmeichel.
Han har bygget på, og vi forventer, at han holder nullet.
Det er vores forventninger til ham inde på stregen, ligesom han også har forventninger til os andre ude på banen.
Christian Eriksen jubler sammen med holdkammeraterne efter Yussuf Poulsens scoring til 1-0 mod Schweiz.
- Men jeg tager hatten af for, at han gjorde det på den måde, som han gjorde.
Og jeg håber og tror på, at der kommer mange flere af den slags kampe, siger Christian Eriksen til DR Sporten.
Schmeichel holder benene på jordenLørdag nåede da heller ikke at blive til søndag, før mediernes store roser af Kasper Schmeichel fyldte i både aviser, internettet og fjernsynet.
Hør eller genhør nedenfor, hvordan det lød, da Andreas Kraul og Kenneth Møller Pedersen i LIGA på P3 kommenterede Kasper Schmeichels store redninger i lørdagens kamp mod Schweiz.
Roser, der formentlig ville kunne få andre spillere til at miste jordforbindelsen.
Men sådan er det ikke for Kasper Schmeichel, forsikrer målmanden, der ikke bryder sig om at være i fokus.
- Jeg er målmand, og det er ikke altid vores lod at være i centrum.
Det handler om at skabe en solid platform, så vores offensive spillere kan vinde kampene for os.
- Jeg læser konsekvent ikke overskrifterne.
Der bliver skrevet rigtig meget, og for mig handler det om hverken at blive for høj eller for lav, når tingene går godt eller skidt.
- Fodbold kan vende hurtigt.
Man har gode dage og dårlige dage.
Jeg ved godt, om jeg har spillet godt eller dårligt.
Det behøver jeg ikke læse eller høre i medierne, siger Kasper Schmeichel til DR Sporten.
Kasper Schmeichel får mulighed for igen at storspille, når han og landsholdet tirsdag spiller venskabskamp mod Luxembourg i Aalborg.
Kampen fløjtes i gang klokken 19, kan ses på Kanal 5 eller høres direkte i LIGA på P3.
FacebookTwitterKopier linkEmner:Kasper Schmeichel (fodboldspiller)|Yussuf Poulsen (fodboldspiller)|Tottenham Hotspur FC|Schweiz|Fodbold




https://www.dr.dk/nyheder/penge/uregerlige-passagerer-paavirker-flysikkerheden

PengeUregerlige passagerer påvirker flysikkerhedenPersonale oplever oftere episoder, hvor flypassagerer forstyrrer sikkerheden, viser tal fra Trafikstyrelsen.
Alkohol er en af årsagerne til, at flere passagerer opfører sig uregerligt i luften.
Af Cecilie Toft Larsen14.
okt.
2019 kl.
18.
40 | opdateret 15.
okt.
2019 kl.
09.
55Læs opNår piloter, stewardesser og andet luftfartspersonale træder i arbejdsuniformen for at flyve danskere afsted til alverdens destinationer, oplever de oftere passagerer, der kan være udadreagerende.
Det er mennesker, som er berusede, aggressive eller voldelige i så høj en grad, at det påvirker flysikkerheden.
I løbet af de første ni måneder i år har Trafikstyrelsen registreret lige så mange episoder med såkaldte uregerlige passagerer, som der var hele sidste år.
Og kigger man på tallene over en årrække, er tendensen tydelig: Der er en klar stigning i antal episoder, hvor passagerer er til gene for sikkerheden ombord.
Tendensen bekræftes hos både SAS og Flyvebranchens Personale Union, FPU, der er en fagforening for piloter og kabineansatte.
- Vores medlemmer oplever, at der er langt flere situationer, som skal håndteres ombord på flyene, end der var for bare 10 eller 15 år siden, fortæller Thilde Waast, formand for FPU.
Der er en stigning i passagerer, der har svært ved at respektere de regler og retningslinjer, som gælder ombord.
Når først folk er kommet ombord på et fly, og døren er lukket, kan hændelserne være svære at håndtere, uddyber formanden:- I visse tilfælde kan det være nødvendigt at få passageren af flyet igen, fordi flypersonalet vurderer, at passageren ikke vil kunne følge de regler, der er ombord på en flytur.
Stigende problem i EuropaProblemet med udadreagerende passagerer eksisterer ikke kun i Danmark, men også generelt i Europa.
De europæiske luftfartsmyndigheder anslår, at flysikkerheden bliver udfordret op mod 1000 gange om året af uregerlige passagerer.
I perioden fra 2017 til 2018 steg hændelser med uregerlige passagerer med 34 procent på europæisk plan.
Næsten tre fjerdedele af alle tilfælde involverer fysisk aggression, og det er et problem for de ansatte, mener FPU.
- I takt med at hændelserne er eskaleret, og at det er nogle andre typer af konflikter, vi ser, end tidligere, mener vi, at der er behov for yderligere træning til personalet, siger Thilde Waast.
Ifølge Agenturet for flysikkerheden i Europa sker der en hændelse med en uregerlig passager hver tredje time.
I 72 procent af hændelserne har passageren vist tegn på fysisk agression.
Branchen skal løse problemetNår passagerer optræder utilregneligt, stiller det store krav til kabinepersonalet.
Ifølge pressechefen hos flyselskabet SAS, Troels Karlskov, er stigningen i antallet af uregerlige passagerer til at mærke.
Da der er tale om et generelt problem i flybranchen, mener pressechefen, at det kun er et bredt samarbejde blandt flyselskaberne, som kan løse problemet.
- Vi samarbejder med andre flyselskaber og lufthavne om udfordringen med uregerlige passagerer.
Der er tale om et generelt brancheproblem, siger pressechef i SAS Troels Karlskov.
FacebookTwitterKopier linkEmner:Flyselskaber|SAS Group|Trafik|Trafikstyrelsen|Flyvebranchens Personale Union




https://www.dr.dk/nyheder/regionale/trekanten/jan-maatte-vente-17-maaneder-paa-en-ny-nyre-jeg-fik-folk-til-ringe

TrekantområdetJan måtte vente 17 måneder på en ny nyre: 'Jeg fik folk til at ringe for at tjekke, om telefonen virkede'444 danskere er i øjeblikket på venteliste til et nyt organ.
Jan Riisager fra Fredericia har kæmpet sig tilbage til en normal hverdag efter en blodprop og 17 måneder på venteliste efter en ny nyre.
Af Tanja Pinderup Hessner og Rasmus Dyrberg Hansen14.
okt.
2019 kl.
19.
47Læs opSøndag var det Organdonationens Dag i Danmark, og trods et stort fokus på organdonation og en generel positiv indstilling hos befolkningen, kniber det stadig med at finde donere nok.
Lige nu står 444 personer på venteliste til et nyt organ.
En undersøgelse fra 2016 fra Sundhedsstyrelsen viste, at mere end 80 procent af danskerne synes, at organdonation er en god idé.
Men kun 22 procent har taget aktivt stilling til, om de vil give et af deres organer væk, når de er døde.
Det var simpelthen en uvirkelig drøm og en fantastisk befrielse.
Jan Riisager om at få en ny nyreEn af dem, der har fået et nyt organ, er 51-årige Jan Riisager fra Fredericia.
For tre år siden fik han en blodprop i hovedet, og i forbindelse med behandlingen opdagede lægerne, at hans nyrefunktion var stærkt nedsat.
Ikke mange måneder derefter måtte han i dialysebehandling, mens han blev skrevet på venteliste til at modtage en ny nyre.
- I starten tænker man, at det ikke er noget problem, og at de ringer i overmorgen.
Men efter tre-fire måneder bliver man klogere.
Man spørger på sygehuset, om man nu er på listen stadigvæk, og jeg fik folk til at ringe til mig for at se, om min telefon overhovedet virkede, siger Jan Riisager om den tid, hvor han ventede på et telefonopkald om, at en nyre var klar til ham.
17 måneder på ventelisteDer skulle gå 17 måneder, før telefonen ringede, og en læge den 28.
april i år kunne overbringe Jan Riisager beskeden om, at der var en nyre til ham, hvis han kunne stå klar senere samme dag.
Og Jan Riisager kan sagtens huske, hvad han gik glip af den dag.
DialyseJan Riisager fik dialysebehandling for sine nyreproblemer, indtil han fik en ny nyre.
Dialyse er en metode til at fjerne affaldsstoffer og overflødigt væske fra blodet, når nyrerne svigter.
Normalt varetager nyrerne den opgave.
Nyrerne filtrerer og renser hvert døgn op til 180 liter væske fra blodet.
Langt det meste af væsken går tilbage til blodet gennem nyrerne.
Den resterende væske bliver til urin sammen med affaldsstofferne.
Dialyse kan både bruges ved akut og kronisk nyresvigt.
Almindelige bivirkninger ved dialysebehandling kan være muskelkramper, hovedpine og opkast.
Kilde: Sundhed.
dk- Jeg blev ringet op en lørdag eftermiddag klokken 17.
00, og 17.
30 skulle jeg mødes med min folkeskoleklasse til en 25-års jubilæumsfest.
Jeg kørte lige forbi mine gamle kammerater og sagde, at jeg havde fået et bedre tilbud, som jeg blev nødt til at takke ja til.
Og så ønskede de mig held og lykke, siger Jan Riisager.
Da Jan Riisager vågnede efter operationen, var det et farvel til en lang periode med jævnlig dialyse og stor usikkerhed om fremtiden.
Jan Riisager har sagt farvel til ugentlige dialysebehandlinger af tre-fire timer per gang.
- Det var simpelthen en uvirkelig drøm og en fantastisk befrielse.
Jeg fokuserede først og fremmest på at komme ovenpå efter operationen, men jeg vidste også, at hvis nyren fungerede, skulle jeg ikke i dialyse.
Og det ville forandre min hverdag radikalt, siger Jan Riisager.
Gør det til et fravalg - ikke et tilvalgJan Riisager er taknemmelig for, at han i dag lever et normalt liv takket være organdonationen, men han er ked af, at der stadig i dag skal være lange ventelister.
- Det er ærgerligt, at man skal tilmelde sig organdonation.
Det ville være bedre, hvis man skulle vælge det fra, synes jeg.
Der er selvfølgelig meget etik i det her, men det er væsentligt at tage stilling, siger han.
Af de 444 personer, der venter på et organ i øjeblikket, er det langt de fleste, der venter på en nyre.
I patientforeningen ’Organdonation - Ja Tak’ er direktør Lasse Heidelbach ked af, at ventelisten er så lang.
- Vi ved, at rigtig mange danskere gerne vil være organdonorer, men alt for få har registreret sig.
Det er en af de ting, vi rigtig gerne vil have lavet om på, siger Lasse Heidelbach.
FacebookTwitterKopier linkEmner:Organtransplantation|Nyre- og urinvejssygdomme|Sundhedsstyrelsen|Fredericia




https://www.dr.dk/nyheder/udland/overblik-den-lange-version-om-konflikten-i-catalonien

CatalonienSe temaUdlandOVERBLIK Den lange version om konflikten i CatalonienHer kan du på 1.
000 ord læse om baggrunden for konflikten i den nordøstlige spanske region, som er aktuel igen.
Dette billede er fra den 1.
oktober 2017, hvor flere tusinder cataloniere var på gaden for at fejre, at den siden ulovlige folkeafstemning gjorde regionen selvstændig.
Af Malthe Sommerand14.
okt.
2019 kl.
20.
44Læs opKonflikten om Cataloniens fremtid er langt fra løst, og den vil utvivlsomt blive et tema i det forestående valg til det spanske parlament 10.
november.
Det er en politisk varm kartoffel, som fire spanske premierministre i løbet af de seneste fire år har forsøgt at tage hånd om.
Uden held.
Catalonierne selv er delt i spørgsmålet om uafhængighed.
Men et flertal af den catalanske befolkning ønsker stadig en legal folkeafstemning om uafhængighed.
Denne artikel er den lange version om konflikten i Catalonien.
Du kan også læse den korte version ved at klikke på linket nedenfor:Læs også:Den korte version om konflikten i CatalonienHvad er Catalonien?
Tekst: Maya Nissen Grafik: Mie HvidkjærCatalonien er en af Spaniens 17 regioner.
Den ligger i det nordøstlige område af Spanien, men man vil også kunne møde folk i det sydvestlige Frankrig, der betegner sig som catalanere.
Catalonien har sit eget sprog og en stor produktion af kultur så som bøger og teaterstykker, der stadig foregår kun på catalansk.
Catalonien er Spaniens rigeste og mest udviklede region, der er meget industri og omtales undertiden som 'Spaniens fabrik'.
Regionen har flere store manufakturfabrikker og anden sværindustri, der har hjulpet med at holde regionens økonomi nogenlunde oven vande også under finanskrisen.
Ifølge Eurostat bor 16 procent af Spaniens befolkning i Catalonien.
Men regionen tegner sig for 25,6 procent af al spansk eksport og for 19 procent af landets samlede BNP.
Cataloniens økonomiCatalonien er en Spaniens mest velhavende regioner.
Regionen stod i 2014 for 18,8 procent af landets BNP mod Madrids 17,6 procent.
I 2013 besøgte over 15 millioner turister Catalonien.
Kilde: Institut d'Estadística de CatalunyaDerfor har der længe været en følelse af, at catalonierne skulle betale for resten af Spaniens dårlige, økonomiske formåen.
Den største by i Catalonien er Barcelona, som er en af Europas største turistbyer og hjemby for en af verdens mest succesfulde fodboldklubber, FC Barcelona.
Hvordan startede konflikten?
Et 150 meter højt kors pryder toppen af det gigantiske monument, hvor 30.
000 faldne soldater - og Franco - er begravet.
Efter diktatoren Francisco Francos død i 1975 og indførelsen af demokratiet i Spanien fik Catalonien den første selvstyreordning (i nyere tid) i 1979.
Den blev revideret og udvidet i 2006.
Men Spaniens konservative parti, Partido Popular, mente, at den nye selvstyrestatut gik for vidt.
Efter deres opfattelse gav den Catalonien en status, der udfordrede de konservatives syn på den spanske stat, kongedømmet og historien.
Partiet stævnede selvstyre-bestemmelse ved forfatningsdomstolen, og i 2010 underkendte den 14 paragraffer i selvstyre-vedtægten og bestemte fortolkningen i 27 andre.
Under selvstyreordningen styrer det catalanske parlament og regeringen blandt andet undervisningsområdet, sundhedssektoren, kultur, transport, handel, infrastruktur, miljø, det lokale politi og meget mere.
Den spanske stat har beføjelserne i udenrigs- og forsvarsanliggender, anti-terrorindsats og grænsekontrol.
Domstolene er styret i et tredje system.
Hvad skete der i 2017?
Konflikten om Cataloniens blussede for alvor op i efteråret 2017, da Cataloniens selvstyreregering gennemførte en folkeafstemning om løsrivelse, som på forhånd var dømt ulovlig af den spanske forfatningsdomstol i Madrid.
Voldsomme billeder fra Cataloniens største by, Barcelona, gik verden rundt: Spansk politi smadrede ruderne til et valgsted, og der udbrød kampe mellem politi og vælgere.
Adskillige blev såret under sammenstød på valgdagen.
Om CatalonienCatalonien er et autonomt område i det nordøstligste hjørne af Spanien.
Regionen har knap 7,5 millioner indbyggere, og den har et areal på 32.
114 km2.
Cataloniens hovedstad er Barcelona.
Catalonien har selvstyre med eget parlament, regering og præsident.
Men ikke uafhængighed.
Separatisterne ønsker, at Catalonien bliver uafhængigt af Spanien.
Resultatet af afstemningen var, at 90 procent af catalonierne sagde ja til at løsrive sig fra resten af Spanien, men kun 43 procent valgte dog at stemme.
Trods forfatningsdomstolens kendelse, erklærede Catalonien sig alligevel uafhængigt 26 dage senere, men altså uden anerkendelse fra den spanske stat eller det internationale samfund.
Som reaktion på en af de værste politiske kriser i nyere spansk historie skred den spanske regering i Madrid ind og overtog kontrollen med Catalonien fra regionalpolitikerne.
Flere af disse politikere er siden blev tiltalt og i dag også dømt for deres roller i Cataloniens erklæring af uafhængighed.
Hvem bestemmer i Catalonien?
Den catalanske selvstyrepræsident hedder Quim Torra.
Han blev indsat i maj måned i år.
© Scanpix  Carles Puigdemont: Navn: Carles Puigdemont Casamajó.
Alder: 55 år (født 29.
december 1962).
Fødested: Født i Amer i den selvstyrende spanske region Catalonien.
Nationalitet: Spanier (catalonier).
Uddannelse: Har læst catalansk filologi, der er studiet af en kulturs sprog, historie og litteratur.
Karriere: Blev i 2006 valgt til det catalanske parlament.
Var borgmesterkandidat i den catalanske by Girona i 2007, 2011 og 2015.
Fik posten efter de to sidstnævnte valg.
Indsat som præsident i Catalonien i januar 2016.
Kilder: /ritzau/Catalonien har selvstyre med eget parlament, regering og præsident.
Men ikke uafhængighed.
Den spanske stat bestemmer blandt andet over Catalonien i udenrigs- og forsvarsanliggender, anti-terrorindsats og grænsekontrol.
Det var blandt andet dette, som den daværende catalanske selvstyre præsident Carles Puigdemont ville hjemtage i 2017, da han sammen med regeringen udskrev valget om uafhængighed.
Efter afstemningen flygtede Puigdement sidst i oktober 2017 ud af Spanien og bor i dag i Belgien.
Den spanske anklagemyndighed har flere gange forsøgt at få ham udleveret til Spanien, men efter en tysk domstol afviste at udlevere Puigdemont til Spanien til retsforfølgelse for oprør, trak Spanien arrestordren tilbage.
I dag har den spanske domstol så igen udstedt en international arrestordre på Puigdemont.
Quim Torra, som den nye leder hedder, blev i maj måned i år valgt af det catalanske parlament som præsident.
Forinden havde Carles Puigdemont anbefalet netop Quim Torra som leder af den næste regering i regionen.
Torra er kendt som en brændende nationalist, og han har flere gange gentaget sit ønske om catalansk uafhængighed.
Hvad har separatisterne af muligheder?
Et af partiet VOX's mærkesager er, at de vil suspendere selvstyret i Catalonien.
I 2017 gik hundredtusinder på gaden i Catalonien.
Her er det et billede fra Barcelona, da demonstrationerne var på sit højeste.
Den ret til selvbestemmelse, som FN's Menneskerettighedserklæring har gjort til international ret, gælder territorier, der har været koloniseret eller besat, og undertrykte folkeslag.
Catalonien er hverken koloniseret, besat eller undertrykt.
Catalonien er en del af en stat, hvor en forfatning klart anviser, hvordan det kan (og skal) gribes an, hvis man vil forsøge noget så vidtgående som løsrivelse.
Tilhængerne af løsrivelse mener, at de ved at påberåbe sig Menneskerettighedserklæringens ret til selvbestemmelse kan sætte sig ud over Spaniens forfatning.
Det mener separatisterne, fordi Catalonien ifølge dem er en nation, der før har været selvstændig, men som har været underlagt Spanien siden 1714.
Under spansk styre er catalanerne og deres sprog i vekslende grad blevet undertrykt - meget voldsomt under Franco-diktaturet, der herskede fra den spanske borgerkrigs afslutning i 1939 frem til 1975.
Et par af de politiske partier i Spanien mener, at en afstemning ikke er udelukket, men at det kun kan ske på betingelser, som er godkendt af parlamentet i Madrid - og af domstolene.
De mener, at dialog er mulig og forlanger nu, at den catalanske regering dropper konfrontationskursen.
Hvad skete der i dag?
Demonstranterne tyede til civil ulydighed i Catalonien, efter at ni separatistledere mandag blev idømt i alt 100 års fængsel for løsrivelseskampagne i regionen.
Det skriver Ritzau, mandag den 14.
oktober 2019.
I dag afsagde den spanske højesteret ni fængselsdomme mod 10 fremtrædende catalanske politikere og to politiske ledere om tilskyndelse til oprør i forbindelse med den catalanske uafhængighedsafstemning i 2017.
Tre af dem blev kun fundet skyldige i lydighedsnægtelse, og derfor blev de ikke idømt fængselsstraf.
Blandt de dømte var den tidligere catalanske vicepræsident, Oriol Junqueras, der er blevet idømt 13 års fængsel.
Den tidligere selvstyrepræsident Carles Puigdemont blev ikke dømt i dag, da han lever i eksil i Belgien.
Domstolen udstedte imidlertid endnu en international arrestordre imod ham.
Samtlige 12 tiltalte havde nægtet sig skyldig i anklagerne om anstiftelse til oprør, grov ulydighed og misbrug af offentlige midler i forbindelse med folkeafstemningen.
De dømte vil næppe acceptere den høje strafudmåling, og de vil formodentligt appellere dommen højere oppe ved den Europæiske Menneskerettighedsdomstol.
KILDER: I denne artikel er der brugt elementer fra tidligere artikler, som DR Nyheder har produceret omkring konflikten over cataloniernes kamp for uafhængighed fra Spanien.
Blandt andet denne artikel.
Der er også brugt elementer fra denne BBC-artikel.
FacebookTwitterKopier linkEmner:Carles Puigdemont (politiker)|Catalonien|Spanien|Valg og folkeafstemninger|FC Barcelona




https://www.dr.dk/nyheder/regionale/hovedstadsomraadet/anders-soen-blev-flyttet-fra-folkeskole-til-specialskole-jeg

KøbenhavnAnders' søn blev flyttet fra folkeskole til specialskole: 'Jeg håber, han bliver set og hørt mere nu'Inklusionen i folkeskolen er tilbage på samme niveau som i 2012.
Anders Ortmanns søn Frey er en af de mange børn, der er kommet på specialskole inden for de seneste år.
Af Nikolai Rosler14.
okt.
2019 kl.
20.
33Læs opAndelen af børn, der bliver inkluderet i den almene undervisning, er tilbage på stort set samme niveau som i 2012, viser nye tal fra Social- og Indenrigsministeriet.
2012 var netop året, hvor Folketinget lavede en målsætning om at øge antallet af elever med specielle behov i folkeskolens almindelige undervisning.
Men inklusionsloven, som blandt andet lagde op til, at 96 procent af folkeskolebørnene skulle inkluderes i den almene undervisning, blev droppet igen i 2016.
Inklusionsloven fra 2012Inklusionsloven blev vedtaget af et bredt flertal i folketinget d.
24.
april 2012.
Inklusionstanken handler om barnets oplevelse af at være en værdifuld deltager i det sociale og faglige fællesskab, og det er centralt for at lære noget og for at udvikle sig.
Der er blevet stræbt efter, at kun 4 procent af børnene får specialundervisning i specialklasser og på specialskoler.
Før loven om inklusion trådte i kraft modtog 5,6 procent af alle børn i folkeskolen specialundervisning i specialklasser og på specialskole.
Ifølge lov om "inklusion af elever med særlige behov i den almindelige undervisning", skulle elever, der havde behov for mindre end ni timers ugentlig støtte, have støtten i en almindelig folkeskoleklasse.
Kilde: UndervisningsministerietSiden da er andelen af børn, der bliver inkluderet, faldet.
Tallet er i dag på 94,5 procent.
Frey Ortmann på syv år er en af dem, der har oplevet at skulle vinke farvel til vennerne i den almindelige folkeskole.
Han blev i foråret, efter at han fik stillet diagnosen ADHD, visiteret til at gå på specialskolen Charlottegården i København.
Og det glæder Anders Ortmann, der er far til Frey.
- Der er kommet mere ro på.
Men underviserne på specialskolen er også bedre klædt på til opgaven, end de er i folkeskolen, mener han.
Det er netop specialundervisernes kompetencer, der er gode for Frey.
- Han er meget impulsiv, har meget svært ved at sidde stille og er til tider udadreagerende.
Så det godt for ham, at han ikke går på en almindelig folkeskole, siger Anders Ortmann.
Ekspert: Umuligt at inkludereAt folkeskolerne ikke længere inkluderer i samme grad som tidligere, kommer ikke som en overraskelse for Lotte Hedgaard Sørensen, som er lektor i inklusion og specialpædagogik på Aarhus Universitet.
Hun mener ikke, det er muligt at arbejde inkluderende, under de vilkår lærerne har i dagHun påpeger dog, at konsekvenserne kan være store for de børn, der ikke er en del af den almene undervisning.
- Børnene i specialklassen oplever, at de ikke bliver accepteret, og det tager de med sig over i deres voksenliv, siger hun.
Inklusion handler ikke om talÉn af de kommuner, der oplever et større fald i andelen af børn, der inkluderes, er Køge Kommune.
Her mener man ikke altid, at inklusion er den rigtige løsning for børnene, siger Mads Andersen (K), som er formand for kommunens skoleudvalg.
- Vi ser nogle steder, at det ikke fungerer, og så er man nødt til at få barnet ud i et specialtilbud.
For det er ikke kun det enkelte barn, det påvirker.
Det er hele klassen, siger han.
Det var derfor positivt, da den daværende regering droppede målsætningen, om at 96 procent skulle inkluderes, mener Mads Andersen.
- Det var som om, at det bare var et tal, alle kommuner skulle nå.
Men inklusion skal ikke handle om et tal.
Inklusion skal handle om at tage hensyn til det enkelte barn, siger han.
Anders Ortmann er også sikker på, at sønnen Frey går en lysere fremtid i møde på specialskolen.
- Forhåbentlig bliver han set og hørt mere nu, end hvad han ellers har gjort, fortæller han.
FacebookTwitterKopier linkEmner:Folkeskolen (Danmark)|Folkeskole|Social- og Indenrigsministeriet|Grundskole|København




https://www.dr.dk/nyheder/indland/fortnite-er-gaaet-i-staa-det-svarer-til-facebook-lige-pludselig-forsvandt

IndlandFortnite er gået i stå: 'Det svarer til, at Facebook lige pludselig forsvandt'Fortnite er både et spil og en social arena, forklarer forsker.
Sådan her er brugerne blevet mødt siden søndag aften.
(© Screenshot fra Epic Games hjemmeside)Af Cecilie Rosenkvist Dam14.
okt.
2019 kl.
21.
16Læs opMåske er dit barn en af dem, der i går sad og fulgte med, da Fortnite-spillet gik i sort.
Søndag aften gik onlinespillet nemlig stå, mens millioner af brugere kiggede med, og det har efterladt mange af dem frustrerede.
© ScanpixFortniteFortnite er et samarbejds- og overlevelsescomputerspil, der udkom i juli 2017.
Fortnite kan fås til alle spilplatforme og går ud på, at 100 spillere kæmper om at være den sidste overlevende i spillet.
Fortnite gik i løbet af 2018 fra at have 40 millioner brugere til over 200 millioner på verdensplan.
Spillere kan købe kostumer, våben eller dansetrin til deres figurer.
Dansetrinene er også blevet en dille i den virkelige verden.
Kilde: Wikipedia og Bloomberg m.
fl.
For det er nemlig mere end bare et spil, forklarer Rune Kristian Lundedal Nielsen, der er psykolog og forsker i computerspil ved IT-Universitetet.
- For mange spillere er Fortnite det sted, man mødes med sine venner.
I stedet for at sætte sig på en café eller spille fodbold, mødes man her.
I går sprang hele spillandskabet i luften, og siden er brugerne blevet mødt af et sort hul, når de har åbnet spillet.
Det formodes, at begivenheden er en stor opdatering af spillet, men spilproducenterne Epic Games har ikke annonceret, hvornår der igen kan kæmpes i Fortnite.
Det er et digitalt fællesskabRune Kristian Lunedal Nielsen mener, at uvisheden gør en del af brugerne mere frustrerede, fordi de ikke nødvendigvis kan kontakte vennerne fra spillet på andre måder.
- Der er mange, der er venner i Fornite, som bor i forskellige landsdele, forskellige tidszoner og andre ting, der gør, at det ikke er muligt at mødes.
Det er en social arena, der er forsvundet, siger han.
- Så kan man pludselig ikke komme i kontakt med hinanden.
Det svarer til, hvis telefonnettet eller Facebook lige pludselig forsvandt.
I juli i år blev der afholdt VM i Fortnite i New York.
Fortnite er bygget op af de bedste elementer fra andre succesfulde spil.
Brugerne kan både konkurrere med hinanden, være medskabere i universet og være sociale sammen, fortæller David Madsen, der er psykolog og stifter af Dansk Behandling for Computerspil- og Onlineafhængighed.
Brugen af de forskellige virkemidler gør det til mange børns yndlingsspil, og derfor svarer spillets blackout til, at en fodboldturnering, barnet har glædet sig til, aflyses, siger han.
- For mange børn har det digitale fællesskab fået den samme betydning som fysiske fællesskaber.
- Men man bruger ikke alle sine fem sanser i den digitale verden.
Man får ikke en krammer eller en high five.
Man spiller fysisk alene, og det må der ikke komme for meget af i et børneliv.
'Gaming må ikke blive en digital babysitter'Hvis dit barn er blevet lidt skuffet og ærgerlig over ikke at kunne spille Fortnite, er det helt normalt.
Hvis reaktionen derimod var vrede, kan der være grund til bekymring.
Tre gode råd til at ændre dit barns spillevanerSpørg ind til spillet: Snak med dit barn om, hvorfor det betyder så meget for dem, og hvad de får ud af at spille.
Det giver jer et fælles udgangspunkt.
Lav fælles skærmregler: Aftal i samråd med dit barn, hvor lang tid det er rimeligt at spille hver dag.
Tjek dine egne vaner: Børn efterligner deres forældre.
Hvis du ofte har telefonen eller computeren med, når I er sammen, kan det være svært for barnet at forstå, hvorfor de ikke må gøre det samme.
Kilde: David Madsen, psykolog og stifter af Dansk Behandling for Computerspil- og OnlineafhængighedSpillene er nemlig designet sådan, at hvis man spiller meget, kan det risikere at gå ud over børnenes impulskontrol, siger David Madsen.
- Det tager de med i andre aspekter af deres liv, så de for eksempel hurtigere bliver vrede, når de skal ned og spise eller lave lektier.
Han understreger, at der er stor forskel på afhængighed og et usundt forbrug af spil, men forældrene skal være opmærksomme på, hvor meget gaming fylder for deres børn.
- Det er vigtigt, at de får frisk luft og rører sig.
Gaming må ikke blive en digital babysitter.
Millioner på spilUdover de mange, der har savnet at kunne spille og snakke med deres venner, er en del af de professionelle Fortnite-spillere også ret oprørte.
Udover at være et fællesskab er spillet nemlig også en god forretning.
I juli blev der afholdt VM i spillet, hvor 100 spillere dystede om en del af den samlede præmiesum på 200 milioner kroner.
Rune Kristian Lundedal Nielsen fra IT-Universitetet forstår godt, hvorfor de professionelle reagerer så kraftigt på lukningen.
- Det er også en sportsgren, så det svarer til, at nogen havde monopolet på fodbold og kunne sørge for, at alt fodbold lukkede ned og forsvandt alle steder fra.
Men selvom en del brugere er blevet efterladt frustrerede, tror han, at Epic Games har valgt en smart strategi.
- Det er sindssygt smart at skabe så meget hype.
Det her event gør, at jeg får lyst til at spille igen, fordi jeg bliver gjort opmærksom på, der sker noget nyt.
- Det ville undre mig meget, hvis der var lukket om en uge, tilføjer han.
FacebookTwitterKopier linkEmner:IT-Universitetet|Facebook|Twitter|Computerspil|Fodbold




https://www.dr.dk/sporten/haandbold/kvindeligaen/midtjyder-leverer-flot-comeback-og-slaar-nykoebing-falster

KvindeligaenMidtjyder leverer flot comeback og slår Nykøbing FalsterNykøbing Falster Håndbold var foran med fem ved pausen, men endte med at tabe til Silkeborg-Voel.
Silkeborg-Voels Rikke Iversen  (11) blev med sine seks scoringer gæsternes topscorer.
(Arkivfoto) 14.
okt.
2019 kl.
22.
03Læs opDet så ud til at ende med en komfortabel sejr til Nykøbing Falster Håndbold (NFH), da holdet hjemme mandag mødte Silkeborg-Voel i HTH Ligaen.
Ved pausen var NFH foran med fem mål efter en første halvleg i kontrol, men efter turen i omklædningsrummet tog gæsterne fat, og Silkeborg-Voel endte med at tage sejren og de to point ved at vinde 26-25.
Dermed blev NFH sløje sæsonstart forlænget.
Kristina Kristiansen og co.
er efter syv kampe noteret for fire point.
Silkeborg-Voel byder sig med sejren til i toppen af tabellen.
Holdet har ti point på femtepladsen og er à point med Odense og Viborg på tredje- og fjerdepladsen.
Flyvende start på anden halvlegMidtjyderne indledte deres comeback fra anden halvlegs start.
Efter en flyvende start lykkedes det med fem scoringer i træk at udligne til 16-16, og så var kampen pludselig helt åben efter en mere ensidig første halvleg.
Herefter fulgtes de to hold ad.
Ved stillingen 25-23 til NFH så det ud til, at hjemmeholdet havde fundet melodien, da det gjaldt, men Silkeborg-Voel var ikke færdige og fik kæmpet sig tilbage på 25-25 med fem minutter tilbage.
Så gik målscoringen i stå, og det lignede en pointdeling.
Men med 18 sekunder tilbage sørgede Rikke Iversen for sejren, da hun sendte Silkeborg-Voel i front med kampens sidste scoring.
Tidligere på aftenen blev der også spillet håndbold i mændenes bedste række.
Her vandt oprykkerne fra Fredericia med 33-26 hjemme over Nordsjælland.
Sejren sender Fredericia op på ligaens niendeplads, mens Nordsjælland Håndbold ligger sidst i tabellen.
/ritzau/FacebookTwitterKopier link




https://www.dr.dk/nyheder/udland/praesident-og-minister-under-pres-hvordan-kunne-radikaliseret-politiansat-gaa-under

UdlandPræsident og minister under pres: Hvordan kunne radikaliseret politiansat gå under radaren?
Kritik af de franske efterretningstjenester efter knivattentat på Paris’ politigård.
Den franske præsident Emmanuel Macron går forbi to kister ved en ceremoni for de fire politibetjente, der blev dræbt af en kollega den 3.
oktober 2019 på politigården i Paris.
Af Stéphanie Surrugue14.
okt.
2019 kl.
17.
50Læs opHvordan kan en tilsyneladende radikaliseret politimedarbejder bliver overset af efterretningstjenesterne - lige indtil han dræber fire kolleger?
Hvordan kan selvsamme betroede IT-medarbejder på Paris' politigård udtrykke sympati for terrorattentatet på satiremagasinet Charlie Hebdo i 2015, uden at der bliver skrevet en rapport på ham?
Er der tale om dødbringende sikkerhedsbrister i de franske efterretningstjenester?
De spørgsmål og mange flere sætter både Frankrigs præsident, Emmanuel Macron, og hans indenrigsminister, Christophe Castaner, under hårdt pres.
Gerningsmanden var konvertitDet franske parlament vil nu indlede en undersøgelse af de begivenheder, som førte til, at en 45-årig politimedarbejder i forrige uge knivdræbte fire af sine kolleger, inden han selv blev dræbt.
Medarbejderen var konverteret til islam, og to af hans kolleger klagede for fire år siden over, at deres mangeårige kollega udtrykte sympati med terrorattentatet på Charlie Hebdo, hvor 12 mennesker mistede livet.
Læs også:Fransk politi efterforsker knivangreb i Paris som et terrorangrebMen der blev ikke udarbejdet en rapport.
Og det har fået Frankrigs indenrigsminister til at indrømme, at alene alarmsignalet "burde have været nok til at iværksætte en undersøgelse".
Præsident Macron har siden attentatet, der bliver efterforsket som et terrorangreb, erklæret, at ideen om at "en person, der er bekender sig til sådan en ideologi, kan arbejde netop dét sted, hvor man eftersøger sådanne farlige personer, er utænkelig, uacceptabel".
Kontroversiel imam anholdtMen indenrigsministerens og præsidentens indrømmelser er langt fra nok for de franske oppositionspolitikere, der har presset på for en parlamentarisk undersøgelse.
Samtidig er det mandag kommet frem, at politiet har anholdt en kontroversiel imam og fire andre personer i kølvandet på attentatet i Paris’ politihovedkvarter.
Imamen, som franske anti-terrormyndigheder har holdt øje med siden 2011, prædikede i en moske, hvor attentatmanden fra politihovedkvarteret er kommet de eneste tre år.
Læs også:Dårlige arbejdsforhold fik 27.
000 betjente på gaden.
Dagen efter blev fire betjente dræbt af en kollegaDén forbindelse føjer blot endnu et spørgsmål til listen over mulige sikkerhedsbrister i den franske efterretningstjeneste.
Det vil imidlertid tage flere uger, hvis ikke måneder, før den parlamentariske undersøgelse er afsluttet.
FacebookTwitterKopier linkEmner:Emmanuel Macron (politiker)|Frankrig|Charlie Hebdo|Terrorisme|Islam




https://www.dr.dk/sporten/haandbold/championsleague/verdens-bedste-danskere-mirakel-maalmaend-og-en-kasse-af-en-anden

ChampionsleagueVERDENS BEDSTE DANSKERE Mirakel-målmænd og en kasse af en anden verdenEmil Jakobsen scorede et spektakulært mål for GOG.
Se det og meget mere fra rundens Champions League her.
Af Kasper Aleksander Thrane14.
okt.
2019 kl.
17.
56Læs opFjerde runde af mændenes Champions League bød vanen tro på masser af højdepunkter, og danskerne stod for en stor del af dem.
I Odense foldede GOG sig i den grad ud, da Wisla Plock blev besejret efter en gyserafslutning, og så leverede Niklas Landin en stor kamp for Kiel.
DR Sportens vært Emil Schiønning guider dig igennem alt det bedste fra runden set med danske øjne i videoen ovenfor.
FacebookTwitterKopier linkEmner:Niklas Landin (håndboldspiller)|GOG Håndbold|Håndbold|Odense|Polen




https://www.dr.dk/sporten/fodbold/tyskland/tysk-klub-fritstiller-spiller-sympatiserede-med-tyrkisk-militaer

TysklandTysk klub fritstiller spiller: Sympatiserede med tyrkisk militærEt opslag på Instagram har fået St.
Pauli til at fritstille sin tyrkiske spiller Cenk Sahin.
Tyrkiske Cenk Sahin ses her til venstre i en træningskamp for St.
Pauli mod engelske Stoke.
Af Mathias Hauge Jacobsen14.
okt.
2019 kl.
18.
36 | opdateret 14.
okt.
2019 kl.
20.
09Læs opFredag lavede det tyrkiske landshold en militærsalut ved den afgørende scoring i kampen mod Albanien, og nu er de militære sympatier også nået til Tyskland.
Mandag meddeler den tyske 2.
Bundesligaklub St.
Pauli, at man har valgt at fritstille sin tyrkiske spiller Cenk Sahin fra træning og kamp, efter at han i et opslag på det sociale medie Instagram har sympatiseret med det tyrkiske militær og dets operation i Syrien.
Læs også:Uefa åbner sag om militærhilsen: Politisk polemik har før medført pointstraf og bødeOpslaget, der blev lagt op torsdag og siden er blevet fjernet, viste et tyrkisk flag med en sympatiserende tekst.
På St.
Paulis officielle hjemmeside skriver klubben således, at kontrakten ikke er revet i stykket, men at han er fritstillet fra kamp og træning i klubben.
- Efter flere diskussioner med fans, medlemmer og venner med tyrkiske rødder, er vi blevet klar over, at vi ikke kan og skal dømme efter forskellige kulturelle opfattelser og holdninger.
- Vi er uden diskussion imod krigslignende handlinger, da disse strider fundamentalt imod organisationens værdier, skriver klubben på sin hjemmeside.
Tyrkisk klub sender åben invitationEfter St.
Paulis officielle udmelding har Cenk Sahins tidligere klub og arbejdsgiver Istanbul Basaksehir på Twitter delt et billede af Sahin med tilhørende tekst 'Come back home'.
En besked, der kan tolkes som en åben invitation til Sahin om igen at trække i klubbens trøje.
Tyrkiske styrker iværksatte i sidste uge en række angreb i de kurdisk-kontrollerede områder i Syrien.
Det skete, efter at den amerikanske præsident, Donald Trump, havde trukket de amerikanske styrker ud af området.
Ifølge det tyrkiske styre udgør de kurdiske militser i området en sikkerhedstrussel mod Tyrkiet.
Men den tyrkiske offensiv har mødt kritik, og ifølge FN er flere end 130.
000 personer blevet fordrevet fra deres hjem i området.
FacebookTwitterKopier linkEmner:Donald Trump (politiker)|Instagram|Syrien|Tyskland|Militær




https://www.dr.dk/nyheder/kultur/traet-af-stene-tv-serier-her-er-5-fede-alternativer-til-underholdning-i-regnvejret

Anbefalinger til efterårsferienSe temaKulturTræt af at stene tv-serier?
Her er 5 fede alternativer til underholdning i regnvejretTv-vært Ane Cortzen guider dig til efterårets vildeste udstillinger rundt i landet.
Masar Sohail er en af de kunstnere, der kan opleves på Arken lige nu.
Her ses værket 'The republic of T.
M' fra 2016.
(© Masar Sohail)Af Marie Ravn Nielsen14.
okt.
2019 kl.
20.
02Læs opDet ser ud til at blive en ret så grå og våd efterårsferie - og hvis der er noget, der er lækkert i regnvejret, så er det at se en masse film og tv-serier på sofaen med et lunt tæppe over sig.
Men måske orker du ikke flere afsnit af endnu en krimi- eller komedieserie på skærmen.
Hvis det er tilfældet, kan du i stedet oplagt bruge din ferie - hvis du er så heldig at have sådan en - på at tage ud og opleve en række vidt forskellige og inspirerende kunstværker.
Hvad siger du for eksempel til at komme helt tæt på nogle af verdens mest kendte rockstjerner?
Eller måske at få udfordret dit blik på verden af en række unge kunstnere?
Vi har fået tv-vært Ane Cortzen fra kulturprogrammet 'K2' på DR K til at guide dig til de bedste og sjoveste museumsoplevelser lige nu.
1Lettilgængeligt dansk guldalderkunstWilhelm Bendz' maleri 'En billedhugger (Christen Christensen) arbejder efter levende model i sit atelier' fra 1827 er et af de mange værker, man kan se på den aktuelle guldalder-udstilling.
(© SMK)Ane Cortzen er især begejstret for den anmelderroste guldalderudstilling 'Dansk Guldalder - Verdenskunst mellem to katastrofer' på Statens Museum for Kunst i København, som hun synes, er 'aldeles fremragende'.
© drKort om Ane Cortzen45 år.
Er lige nu vært på kulturprogrammet ’K2’ på DR K og optager for tiden en ny sæson af ’Danmarks bedste portrætmaler’ til DR1.
Uddannet arkitekt og har blandt andet arbejdet som design- og kulturchef.
Arbejder for tiden som moderator, tv-vært og rådgiver mellem kultur og erhverv.
- Guldalderkunst er jo en del af vores samlede kollektive bevidsthed - faktisk uden vi helt er klar over det.
Så man får en aha-oplevelse af at se udstillingen.
Det går ligesom op for én, hvor meget disse malerier sidder i hjernebarken på os alle sammen.
Ane Cortzen fremhæver også, hvordan museet helt ned til de tæpper, man går på under udstillingen, skaber guldalderstemning, og på deres hjemmeside kan man desuden hente nogle 'guldalderkort', som man kan bruge til at starte en samtale om guldalderen i en 2019-kontekst.
- De er virkelig lykkedes med at lave det til en lettilgængelig udstilling, som kan tænde guldalderlyset i én, og de formidler guldalderkunsten, så alle kan være med.
De har fået gjort det nærværende.
På udstillingen, der er den største om guldalderen nogensinde, kan du blandt andet se værker af Christen Købke, C.
W.
Eckersberg og Elisabeth Jerichau-Baumann.
Udstillingen vises frem til 8.
december.
2Unge kunstnere ser på verdenKirsten Astrups værk 'Troe og Agtsom' fra 2017 viser en flok postarbejdere i de klassiske, røde Post Danmark-uniformer og med overdådig drag-makeup.
Er du mere til ung samtidskunst, kan du med fordel tage forbi Arken i Ishøj, hvor man lige nu kan se udstillingen 'Ung dansk kunst - samfundsprognoser'.
Samtidig kan du få et blik ind i de nye navne på kunstscenen.
- Her er alle værkerne lavet af kunstnere, der er født i 80'erne.
De har blandt andet fokus på klima, arbejdskultur, og på hvordan vores store institutioner i samfundet står for fald.
Og det afspejler udstillingen rigtig fint.
Blandt andet bed Ane Cortzen især mærke i et videoværk, der foregik i den gamle posthusbygning i København, hvor der ikke længere er posthus.
Et andet værk var et samlebånd lavet af Ikea-sengebunde med stof-kufferter på.
- Det er nogle helt fantastiske nye måder at gå til kunst på, og så er det også en sjov udstilling, der har en bund af noget samfundskritisk - bare uden at det bliver postuleret 1970-er-agtigt.
Udstillingen vises frem til 15.
marts næste år.
3Se rockstjernerne i sort-hvidDen australske sanger Nick Cave er en af de mange stjerner fra musikkens verden, som Anton Corbijn har taget billeder af.
Er du vild med flotte billeder af rockstjerner?
Så må du ikke snyde dig selv for udstillingen af den kendte fotograf Anton Corbijns billeder på Brandts i Odense lige nu - han har nemlig gjort det til sit varemærke at fotografere kendte musikere.
- Det er alle hans mest ikoniske billeder af ikoniske navne som U2, Nirvana, Metallica, Kate Bush, Bruce Springsteen og Rolling Stones.
Der findes jo nærmest ikke et kæmpe rocknavn, som han ikke har fotograferet, og billederne er vanvittigt flotte, siger Ane Cortzen.
Nu hvor så mange af hans billeder er samlet på udstillingen, er det også sjovt at se, hvordan den hollandske fotograf har udviklet sig igennem årene, men også hvordan de bands, han har fulgt, har ændret sig med årene.
- Det er bare virkelig nemt tilgængeligt og smukt at se på.
Det er ren eye candy, siger Ane Cortzen.
Anton Corbijn-udstillingen '1 - 2 - 3 - 4' vises frem til 17.
november.
4Overnat på museumCarsten Höllers udstilling i Aalborg byder blandt andet på den roterende overnatningsmulighed i værket 'Revolving Hotel Room' - det koster dog 3.
500 kroner pr nat.
På Kunsten i Aalborg kan man få sig en noget anderledes oplevelse i forbindelse med udstillingen 'Behaviour'.
Måske husker du filmen 'Nat på museet'?
I så fald kan du prøve lidt af det samme på kunstmuseet.
Kunstneren Carsten Höller har nemlig skabt en række værker, hvoraf et af dem er muligheden for at overnatte midt i udstillingen i værket 'Revolving Hotel Room', der kan bestilles for én nat.
- Tanken om at overnatte på museum er enorm sjov.
Der står bare en seng og nogle andre møbler på nogle roterende plader, og så kan man ellers gå rundt på museet, når det er lukket for andre, siger Ane Cortzen, der dog ikke tror, hun selv kommer til at prøve det.
- Jeg kunne godt tænke mig at prøve det, men det er lidt svært, når man har en familie, og det er efterårsferie, når man kun kan sove der en eller to ad gangen.
Muligheden for en nat på museet løber frem til februar næste år.
5Farverige og dristige WillumsenDette værk af J.
F.
Willumsen, der var glad for vilde farver, hedder 'Dame leger med sort kat' og er fra 1945.
(© Willumsens Museum)Er du mere til en eftermiddag i smukke omgivelser på Sjælland, så anbefaler Ane Cortzen et besøg på Willumsens Museum i Frederikssund.
- Jeg vil gerne slå et slag for Willumsens Museum, fordi han var så vild og fantastisk en kunstner og billedhugger, der selv i dag virker helt grænseoverskridende i blandt andet sit farvevalg, siger Ane Cortzen.
Hun synes, at man bliver 'oplivet af farver og livskraft', når man går rundt på museet, fordi der er så meget livsglæde i hans værker.
- Jeg synes, det er rart med et museum, der er dedikeret til én kunstner, og Willumsen er sjov at dykke ned i.
Når man forlader museet, føler man, at man er blevet Willumsen-specialist.
I efterårsferien er der desuden arrangeret en række særlige aktiviteter.
Man kan blandt andet selv tegne skulpturerne på papir.
Læs også:Hun fotograferer de allerrigestes verden indefra: Vi har brug for at se det ekstremeFacebookTwitterKopier linkEmner:Arken|Bruce Springsteen (musiker)|Museer|Billedkunst|København




https://www.dr.dk/nyheder/udland/overblik-den-korte-version-om-konflikten-i-catalonien

CatalonienSe temaUdlandOVERBLIK Den korte version om konflikten i CatalonienHer kan du læse 300 ord om, hvorfor den catalanske kamp for uafhængighed igen er relevant.
Dette billede stammer fra oktober 2017, hvor den catalanske regering erklærede sig uafhængig fra resten af Spanien.
Af Malthe Sommerand14.
okt.
2019 kl.
20.
44Læs opDen 1.
oktober 2017 afholdt den catalanske selvstyreregering en afsteming om uafhængighed i Catalonien.
Forinden havde den spanske forfatningsdomstol erklæret afstemningen for ulovlig.
Den spanske regering havde sendt 10.
000 betjente til Catalonien for at forhindre valghandlingen.
Hvis du vil læse mere om konflikten i Catalonien, kan du læse artiklen lige herunder - det er den lange version af konflikten i regionen.
Læs mere:Den lange version om konflikten i Catalonien90 procent: Ja, til uafhængighedDemonstranter for et uafhængigt Catalonien i Barcelona i oktober 2017.
Afstemningsdagen var præget af uroligheder og sammenstød mellem borgere og spansk politi på stemmestederne.
Flere end to millioner mennesker - 43 procent af de stemmeberettigede - afgav deres stemme.
Af dem stemte 9 ud af 10 ja til uafhængighed.
Efterfølgende vedtog det catalanske parlament en uafhængighedserklæring.
Det fik så den spanske regering til at suspendere det catalanske selvstyre og udskrive nyvalg til det catalanske parlament.
Ved det efterfølgende valg i december 2017 vandt uafhængighedspartierne et knebent flertal.
Siden blev flere fremtrædende catalanske politikere fængslet, og den daværende selvstyrepræsident, Carles Puigdemont, flygtede fra landet og lever nu på andet år i på flugt i Belgien.
Dagens fængselsstraffeTekst: Maya Nissen Grafik: Mie HvidkjærI to år har det politiske slagsmål om catalansk uafhængighed ligget nogenlunde stille.
Dog har der været større demonstrationer et par gange årligt særligt i Barcelona.
Men den spanske højesteret har i dag afsagt ni fængselsdomme mod 10 fremtrædende catalanske politikere og to politiske ledere om tilskyndelse til oprør i forbindelse med den catalanske uafhængighedsafstemning i 2017.
Tre af dem blev kun fundet skyldige i lydighedsnægtelse, og derfor blev de ikke idømt fængselsstraf.
Men med dommene på mellem 9 og 13 års fængsel har højesteret sat gang i et politisk efterspil med demonstrationer over hele Catalonien.
Derudover er der i Catalonien en udbredt vrede over selve retssagen, der af mange bliver set om en alt for hård reaktion på en politisk kamp.
Spanierne skal til valg 10.
november, og også i valgkampen står Catalonien højt på dagsordenen.
FacebookTwitterKopier linkEmner:Carles Puigdemont (politiker)|Catalonien|Valg og folkeafstemninger|Barcelona|Belgien




https://www.dr.dk/nyheder/penge/nanna-betalte-hoejere-rente-paa-grund-af-depression-minister-vil-foelge-omraadet-noeje

PengeNanna betalte højere rente på grund af depression: Minister vil følge området nøje og er klar til at gribe indSimon Kollerup får kritik for sit svar om ligestilling for psykisk syge.
Da Nanna Inie Strømberg-Derczynski i 2017 tog et forbrugslån på 75.
000 kroner, gik renten fra 8 procent til 11,25 procent, fordi hun var i behandling for en depression.
Af Michelle Hald14.
okt.
2019 kl.
19.
07Læs opDa Nanna Inie Strømberg-Derczynski i 2017 tog et forbrugslån, blev det 12.
000 kroner dyrere for hende, fordi hun var i behandling for en depression.
Djurslands Bank ville have hende til at tegne en låneforsikring, der skulle være bankens sikkerhed for lånet.
Men på grund af Nannas tidligere depression, kunne hun ikke få forsikringen.
Efter et spørgsmål fra Folketingets Ligestillingsudvalg går erhvervsminister Simon Kollerup (S) nu ind i sagen.
Læs også:Nanna betaler 12.
000 kroner ekstra i renter, fordi hun har haft en depression: ’Det er fuldstændig absurd'Ligestillingsudvalget har bedt ham svare på, om han mener, at Nannas sag er rimelig, og om han vil gøre noget ved det.
- Jeg har stor forståelse for, at det for den berørte borger kan virke urimeligt, at hun ikke kan tegne en låneforsikring og så skal betale en højere rente på et lån, skriver Simon Kollerup i svaret.
Hvad han selv mener om sagen, svarer han ikke på.
- Jeg vil gerne slå fast, at det er min helt klare forventning, at banker og forsikringsselskaber overholder deres del af samfundskontrakten og behandler deres kunder ordentligt.
Det indebærer blandt andet, at man tager en rimelig pris for sine produkter, hvor prisen er beregnet på et sagligt grundlag, skriver Simon Kollerup.
Nanna Inie Strømberg-Derczynski fortæller om sin oplevelse med at tage forbrugslånet.
Fra begge sider af folketingssalen er der utilfredshed med svaret fra Simon Kollerup.
Mai Villadsen og Karina Adsbøl, der begge er ligestillingsordførere for henholdsvis Enhedslisten og Dansk Folkeparti, vil stille flere spørgsmål til Simon Kollerup i håb om at få et mere klart svar.
- Det er et typisk embedsmandssvar.
Han har ikke rigtig nogen holdning til problemstillingen.
Han svarer ikke på, om det er rimeligt.
Jeg vil stille opfølgende spørgsmål til ministeren og høre, om han agter at fortage sig noget, siger Karina Adsbøl.
Vicedirektør i Forsikring & Pension Thomas Brenøe afviste i september i TV Avisen, at der er tale om diskrimination.
Simon Kollerup peger på, at Finanstilsynet i 2014 og 2015 undersøgte personer med psykiske lidelsers muligheder for at tegne forsikringer.
- Finanstilsynet konkluderede i sin rapport, at der ikke var forsikringsselskaber, der ikke levede op til god skik-reglerne på området.
Jeg har ikke oplysninger om, at dette billede generelt har ændret sig, men jeg vil følge området nøje, og hvis det ændrer sig, er jeg selvfølgelig klar til at gribe ind, skriver Simon Kollerup.
Men Mai Villadsen vil have Finanstilsynet til at undersøge området endnu en gang.
- Svaret er ikke godt nok.
Vi er nødt til at have undersøgt på ny, om Finanstilsynet kan gøre mere i forhold til at sikre, at folk med handicap eller psykisk sygdom ikke bliver diskrimineret, når de skal tegne en forsikring, siger hun.
Mai Villadsen peger på, at der i 2018 kom ændringer i Ligebehandlingsloven, altså efter at Finanstilsynet kom med undersøgelsen.
Simon Kollerup ønsker ikke at svare på spørgsmål om sagen, fordi han er på efterårsferie.
Læs også:Forsikringsselskabs nej til at forsikre personer med depression kan være ulovligtDa DR fortalte Nannas historie i september, vurderede Maria Vestergaard, der er ligebehandlingschef hos Institut for Menneskerettigheder, at Nanna kan have været udsat for forskelsbehandling.
Landsforeningen for psykisk sundhed, Sind, er i øjeblikket i gang med at få vurderet, om der juridisk er grundlag for at indbringe Nannas sag for Ligebehandlingsnævnet.
FacebookTwitterKopier linkEmner:Mai Villadsen (politiker)|Simon Kollerup (politiker)|Socialdemokraterne|Finanstilsynet|Ligebehandling




https://www.dr.dk/nyheder/kultur/film/internationale-anmeldere-i-svime-over-stjerneinstruktoers-nye-film-en-af-hans

Film og serierInternationale anmeldere i svime over stjerneinstruktørs nye film: 'En af hans bedste nogensinde'Hollywood troede ikke på Martin Scorseses nye mafiafilm - men nu regner stjernerne ned over den.
Martin Scorsese får et kindkys af en af producerne på 'The Irishman', sin faste samarbejdspartner Emma Tillinger Roskoff.
Af Marie Ravn Nielsen14.
okt.
2019 kl.
17.
01Læs opHvis man spørger anmeldere og filmfans, har den amerikanske filminstruktør Martin Scorsese leveret masser af mesterværker.
Tænk bare på roste film som 'Taxi Driver', 'Goodfellas', 'Casino' og 'Gangs of New York'.
Nu ser han ud til at have gjort det igen.
Søndag havde den amerikanske instruktør nemlig europæisk premiere på sin nye Netflix-film 'The Irishman' på London Filmfestival.
Martin Scorsese er tilbage med sin bedste film siden 'Goodfellas' og en af hans bedste film nogensinde.
Peter Bradshaw, anmelder hos The GuardianDen tre og en halv time lange film er ligesom flere af Martin Scorseses forrige film en hårdtslående mafiafilm, og anmelderne har svært ved at få armene ned over resultatet.
Både The Telegraph, The Empire og The Guardian giver filmen topkarakteren fem ud af fem stjerner, mens The Times og Times Out kvitterer med fire ud af fem stjerner.
- Martin Scorsese er tilbage med sin bedste film siden 'Goodfellas' og en af hans bedste film nogensinde, skriver The Guardians anmelder.
I filmen ser vi den sande historie om mafiaens lejemorder Frank Sheeran, og hvordan han var involveret i drabet på den indflydelsesrige fagforeningsleder Jimmy Hoffa, der selv havde en tæt forbindelse til mafiaen.
- Det, der løfter 'The Irishman' hoveder højere end alle andre aktuelle kriminalfilm, er, at filmen ikke ender, når ligene er begravet, og gangsterne sidder i spjældet, skriver The Empires anmelder.
Robert De Niro ser 30 år yngre udMange af anmelderne fremhæver filmens skuespilpræstationer, og på rollelisten ses da også nogle yderst velkendte og Oscar-vindende skuespillere.
'The Irishman' samler nemlig filmstjernerne Robert De Niro og Joe Pesci, der spillede sammen i 'Goodfellas', samt Al Pacino.
Og de ligner overraskende sig selv fra tidligere film, selvom skuespillerne i dag er blevet henholdsvis 76 og 79 år.
Robert de Niro (tv.
) og Joe Pesci spillede sammen i Scorsese-filmen 'Goodfellas' i 1990 - nu genforenes de i 'The Irishman'.
(© Netflix)Scorsese har nemlig gjort brug af den stadig ret nye 'de-aging'-teknologi – en smart effekt, der får skuespillerne til at se op til 30 år yngre ud med hjælp fra digital teknologi frem for med makeup.
Effekten er tidligere brugt på den 70-årige Samuel L.
Jackson i 'Captain Marvel', der havde premiere tidligere i år.
'Ingen var interesserede i en film med Bob og mig'Til gengæld ligger filmfolket i Hollywood ikke længere for Martin Scorseses fødder, sådan som de gjorde tidligere, fortæller instruktøren – der selv er fyldt 76 år – i et nyt interview med BBC.
- Ingen var interesserede i at lave en film med Bob (Robert De Niro) og mig mere.
Jeg tror ikke, at de syntes, at der var et publikum til filmen, siger Martin Scorsese til BBC.
Martin Scorsese ved søndagens premiere på 'The Irishman' i London.
Den 76-årige instruktør har været nomineret til et hav af Oscar-statuette i tidens løb, men har faktisk kun vundet én - nemlig som 'Bedste instruktør' for 'The Departed' i 2006.
Den ellers så populære instruktør kunne derfor ikke få filmen finansieret fra Hollywood-studierne, men 'så trådte Netflix til', som han siger.
Alligevel har 'The Irishman' også fået et liv på det store lærred i udlandet.
Foruden sin verdenspremiere under New York Filmfestival for et par uger siden – og den aktuelle visning i London – får den også en begrænset tur i biograferne.
Dermed er der lagt op til en lignende løsning, som vi så med den Oscar-vindende Netflix-film 'Roma' sidste år, der lige nåede en uge i de amerikanske biografer inden Netflix-premieren - for netop at kunne gøre sig gældende i Oscar-ræset.
'The Irishman' udkommer på Netflix over hele verden den 27.
november.
Og ifølge kino.
dk vil filmen også få 'begrænset biografdistribution' herhjemme i København, Aarhus og Aalborg.
Hvornår er dog endnu ikke offentliggjort.
Læs også:Floppede fælt i biografen: I dag regnes ikonisk fængselsfilm for en af verdens bedsteFacebookTwitterKopier linkEmner:Al Pacino (skuespiller)|Martin Scorsese (filminstruktør)|Netflix|London|Teater




https://www.dr.dk/nyheder/udland/korrespondent-efter-domme-endnu-flere-vrede-cataloniere-vil-gaa-paa-gaden

CatalonienSe temaUdlandKorrespondent efter domme: Endnu flere vrede cataloniere vil gå på gadenDagens domme har ført til demonstrationer i hele Catalonien.
Af Catharina Maria Skov Lassen14.
okt.
2019 kl.
17.
04 | opdateret 15.
okt.
2019 kl.
09.
30Læs op- Nu starter konflikten i Spaniens helt store hovedpine igen.
Sådan fortæller DR's europakorrespondent, Anna Gaarslev, om hvad fremtiden i den spanske republik Catalonien bringer, og hovedpinen gør ekstra ondt i dag.
Ni fængselsdomme mod 10 fremtrædende catalanske politikere og to politiske ledere om tilskyndelse til oprør i forbindelse med den catalanske uafhængighedsafstemning i 2017 er i dag afsagt.
De tre sidste blev kun fundet skyldige i lydighedsnægtelse, og derfor blev de ikke idømt fængselsstraf.
I to år har det politiske slagsmål om catalansk uafhængighed været i bero.
Men dommene på mellem 9 og 13 års fængsel, har sat gang i et politisk efterspil med demonstrationer over hele Catalonien, fortæller Anna Gaarslev.
- Nu står det klart, at Spanien ikke legitimerer den catalanske politiske kamp, men i stedet betragter den som en meget alvorlig forbrydelse, siger hun.
Dagens domme fik folk på gaden i Barcelona:Puigdemont ikke dømtDen tidligere catalanske præsident, Carles Puigdemont, var ikke blandt de dømte i dag.
Tilbage i oktober 2017 flygtede Puigdemont til Belgien, og den tyske domstol har indtil videre nægtet at udlevere ham til Spanien.
I dag har Spaniens højesteret endnu engang udstedt en europæisk arrestordre på Puigdemont.
Læs også:Spanien udsteder ny arrestordre på Cataloniens ekspræsidentEfter udstedelsen holdt Puigdemont en tale, der blev sendt på Youtube:- Vi er nødt til at have samme mulighed, som alle verdens mennesker har; at vores sprog og vores kultur respekteres.
Kun sådan kan vi garantere catalanske borgerne et værdigt liv.
Uden at blive overvåget, uden at være underlagt kontrol eller trusler.
Vores partnere er ofre for vilkårlig arrestation, sagde Puigdemont blandt andet.
Han opfordrede videre catalonierne til at mobilisere sig og demonstrere mod dagens domsafsigelser.
Læs også:Spanien udsteder ny arrestordre på Cataloniens ekspræsident Demonstranter er gået på gaden i Catalonien efter dagens domsafsigelse mod 12 politikere.
 En juridisk kamp, der har varet siden den 1.
oktober 2017, kulminerede i dag ved domsafsigelsen.
 1.
800 betjente er sat ind i de catalanske gader, hvor man forventer demonstrationer.
 Den 1.
oktober 2017 blev en uofficiel uafhængighedsafstemning afholdt.
Et flertal af vælgerne stemte ’ja’ til uafhængighed fra Spanien.
90 procent stemte for, men valgdeltagelsen var kun på cirka 42 procent.
1 / 4Demonstranter er gået på gaden i Catalonien efter dagens domsafsigelse mod 12 politikere.
1 / 4En juridisk kamp, der har varet siden den 1.
oktober 2017, kulminerede i dag ved domsafsigelsen.
2 / 41.
800 betjente er sat ind i de catalanske gader, hvor man forventer demonstrationer.
3 / 4Den 1.
oktober 2017 blev en uofficiel uafhængighedsafstemning afholdt.
Et flertal af vælgerne stemte ’ja’ til uafhængighed fra Spanien.
90 procent stemte for, men valgdeltagelsen var kun på cirka 42 procent.
4 / 4Demonstrationer lammer infrastrukturDet spanske politi har omringet Barcelonas hovedbanegård, Estación de Barcelona Sants, og den kollektive trafik kan kun benyttes, hvis man viser sin billet til de uniformerede mænd ved indgangen, hvor alle bliver kontrolleret.
- Det politiske efterspil er meget usikkert, men på den korte bane vil vi se endnu flere demonstrationer over alt i Catalonien, fortæller Anna Gaarslev.
Og demonstrationerne begyndte umiddelbart efter domsafsigelsen.
Demonstranterne forsøger at lamme infrastrukturen i Barcelona.
Metroen blev kortvarigt stoppet i det meste af byen, og flere demonstranter har også forsøgt at standse trafikken i lufthavnen.
Optøjerne i lufthavnen ses i videoen fra Twitter.
Også den verdenskendte fodboldklub FC Barcelona har kommenteret dagens domsafsigelse.
På klubbens Twitter-profil er der blevet delt en længere erklæring, hvor hovedbudskabet er, at fængselsstraffene ikke er den rigtige løsning.
Det catalanske fodboldforbund har desuden udsat alle dagens fodboldkampe i regionen mandag som konsekvens af dagens domme.
Politisk konflikt vækket fra dvaleCatalansk uafhængighedCatalonien er delt i spørgsmålet om uafhængighed.
Men et flertal af den catalanske befolkning ønsker stadig en legal folkeafstemning om uafhængighed.
Catalonien har selvstyre med eget parlament, regering og præsident.
Men Catalonien er ikke uafhængig af Spanien.
Separatisterne ønsker at blive helt uafhængige fra Spanien.
Den spanske stat bestemmer over Catalonien i forhold til udlandet, forsvar, anti-terror og grænsekontrol.
Den 1.
oktober 2017 udløste en ulovlig afstemning om catalansk uafhængighed store demonstrationer fra befolkningen side.
Og det er afviklingen af den afstemning, som de 12 dømte catalanske politikere og politiske ledere i dag dømmes for.
- Den politiske konflikt har været i dvale i to år, men nu har domstolen sagt deres, og så starter den politiske kamp igen, siger Anna Gaarslev.
Og med dagens domme er håbet i Catalonien, at det udløser mere sympati for den catalanske uafhængighedskamp :- Opfattelsen blandt separatisterne er, at Catalonien bliver tromlet af Spanien, og at dommene styrker et billede af en legitim og demokratisk kamp.
De dømte vil dog ikke acceptere den høje strafudmåling.
De vil appellere dommen højere oppe.
- Der er ingen tvivl om, at de dømte vil tage dommen videre til den europæiske menneskerettighedsdomstol, siger Anna Gaarslev.
Store demonstrationer i Catalonien er i dag startet efter de ni fængselsdomme i dag er faldet.
Demonstranterne kræver de ni catalanske politikere, og politiske ledere løsladt.
Et stort emne ved det spanske valgDen 17.
september i år udskrev den spanske præsident lynvalg til afholdelse den 10.
november.
Og det ser ud til, at et af de store emner ved dette valg igen bliver catalansk uafhængighed.
- Der er en bred opfattelse af, at Spanien er skredet meget hårdt ind, og at strafudmålingen har været ude af proportioner i forhold til, hvad de dømte egentlig har gjort, og det kan have konsekvenser for det spanske valg, siger Anna Gaarslev.
Flere moderate cataloniere mener, at den spanske domstol er gået for langt de hårde domme.
- Den catalanske befolkning vil have ro på spørgsmålet om catalansk uafhængighed, og derfor ønsker de en afstemning, siger Anna Gaarslev.
Det catalanske selvstyre langer også ud efter Spanien.
Den catalanske udenrigsminister, Alfred Bosch, har udtalt, at dommen er udelukkende politisk, og at dommen er faldet over de dømtes holdninger ikke og ikke deres handlinger.
- Fængselsstraffene mod de catalanske ledere er en historisk fejltagelse, der i stedet for at løse problemet hjælper med at gøre det værre, siger Alfred i en erklæring.
Præcisering: Følgende afsnit har tidligere fremgået af artiklen: "Og dommen har udløst sympati for den catalanske uafhængighedskamp, fortæller hun videre.
- Catalonien bliver tromlet af Spanien, og det styrker et billede af en legitim og demokratisk kamp.
" Det er siden præciseret til "Og med dagens domme er håbet i Catalonien, at det udløser mere sympati for den catalanske uafhængighedskamp: - Opfattelsen blandt separatisterne er, at Catalonien bliver tromlet af Spanien, og at dommene styrker et billede af en legitim og demokratisk kamp.
", da det giver et mere retvisende billede af stemningen i Barcelona.
FacebookTwitterKopier linkEmner:Carles Puigdemont (politiker)|Catalonien|Spanien|Twitter|Demonstrationer




https://www.dr.dk/nyheder/udland/udenrigsministeriet-advarer-danskere-i-barcelona

CatalonienSe temaUdlandUdenrigsministeriet advarer danskere i BarcelonaDemonstrationer og uroligheder i Barcelona påvirker flytrafik.
Udenrigsministeriet advarer danskere i Barcelona.
Af Mette Richardt14.
okt.
2019 kl.
16.
55Læs opDer er i øjeblikket store uroligheder i Barcelona, hvor demonstrationer blokerer for trafikken og giver forsinkelser i blandt andet flytrafikken.
Derfor advarer Udenrigsministeriet nu danskere, der befinder sig i byen om at være opmærksomme og følge myndighedernes anvisninger.
Urolighederne er opstået, efter at ni tidligere catalanske separatistledere i dag blev idømt fængselsstraffe på mellem ni og 13 år.
Blandt dem var Cataloniens tidligere vicepræsident Oriol Junqueras.
Samtidig har Spaniens højesteret for anden gang udstedt en europæisk arrestordre på Cataloniens ekspræsident Carles Puigdemont.
Folk går på motorvejen på vej til lufthavnen i Barcelona.
    1 / 5Folk går på motorvejen på vej til lufthavnen i Barcelona.
1 / 52 / 53 / 54 / 55 / 5Puigdemont stod tilbage i 2017 i spidsen for den spanske region Catalonien, som forsøgte at løsrive sig fra resten af Spanien.
Carles Puigdemont siger her i eftermiddag, at det her er endnu et eksempel på undertrykkelsen og hævnen mod det catalanske folk.
- Ved at dømme dem, dømte de også de mere end to millioner, der gik på gaden og stemte.
Det er ikke en kriminel handling.
At stemme er ikke en kriminel handling.
- Vi har ikke anden udvej end at reagere.
Vi skal mobilisere os og få vores stemmer hørt.
Der er mange måder at gøre det på.
Men det skal altid være demokratisk og ikke-voldeligt, siger Puigdemont.
Den 1.
oktober 2017 udløste en ulovlig afstemning om catalansk uafhængighed store demonstrationer fra befolkningens side.
Og det er afviklingen af den afstemning, som de 12 dømte catalanske politikere og politiske ledere i dag dømmes for.
Læs også:Korrespondent efter domme: Endnu flere vrede cataloniere vil gå på gadenFacebookTwitterKopier linkEmner:Carles Puigdemont (politiker)|Catalonien|Barcelona|Udenrigsministeriet|Flytrafik




https://www.dr.dk/nyheder/regionale/syd/nye-byggerier-giver-dig-gratis-udsigt-her-kan-du-se-seks-danske-byer-fra-en

Syd- og SønderjyllandNye byggerier giver dig gratis udsigt: Her kan du se seks danske byer fra en unik vinkelDet giver god mening, at bygningerne giver noget igen, når de dominerer bybilledet, mener forsker.
Det nyopførte Alsik Hotel og Spa stempler ind i en tendens, der har vist sig de senere år, hvor nye, private byggerier tænker offentligheden ind og giver dem fri adgang til dele af bygningen.
(© Alsik Hotel og Spa)Af Louise Mandrup og Michael Hassingaard Pedersen14.
okt.
2019 kl.
18.
45Læs opUdsigtsetagen 'Point of view' på Hotel Alsik i Sønderborg er blevet en populær attraktion.
Flere end 16.
000 har besøgt hotellets 16.
etage siden åbningen i maj.
Hotellet er blevet en del af en landsdækkende tendens med nye byggerier, der kombinerer flotte omgivelser med god udsigt og åben adgang.
Ligesom eksempelvis Salling Rooftop i Aarhus og Fjordenhus i Vejle.
Og det er en god idé at tænke offentligheden ind i byggerierne, mener seniorforsker ved Statens Byggeforskningsinstitut Marie Stender.
- Man sætter sig jo på en betydelig del af landskabet og byrummet, så det giver god mening, at flere får mulighed for at få en oplevelse, når vi bygger i højden.
De nye byggerier giver også god mening for turismen.
Unikke oplevelser krydret med design, arkitektur og gastronomi er nemlig noget af det, der fremover skal lokke endnu flere turister til Danmark.
- Turisterne vil gerne opleve lokalsamfundet.
Ved at mikse for eksempel et hotel med god gastronomi og en gratis udsigtsplatform på toppen får du både de lokale og turisterne det samme sted hen.
Her er nogle af landets nyere byggerier, hvor der er gratis adgang til bygningens tagtop eller andre unikke dele af bygningen.
1Alsik Hotel og Spa i SønderborgAlsik Hotel og Spa blev indviet i maj i år.
(© Alsik Hotel og Spa)Her kan man gå ind fra gaden og tage elevatoren op til 16.
etage med navnet ’Point of View’.
Du kan gå hele vejen rundt på toppen af hotellet og har dermed både udsyn over Als Sund, Dybbøl Mølle, Sønderborg Slot til Vemmingbund og over byen til Kegnæs.
2Fjordenhus i VejleFjordenhus er tegnet af Olafur Eliassoon til Kirk Kapital.
Den verdensberømte dansk-islandske kunstner Olafur Eliasson har skabt byggeriet, der står på en ø i Vejle Havn.
Det er Kirk Kapital, der står bag byggeriet, og firmaet indtager selv de øverste etager i bygningen.
Alle har adgang til den åbne stueetage, der rummer flere værker, som Olafur Eliasson har skabt til bygningen.
Læs også:70.
000 har besøgt Olafur Eliassons Fjordenhus3Salling Rooftop i AarhusPå taget af Salling i Aarhus er der blandt andet etableret en scene.
Det var en succes, da Salling åbnede sit tag for offentligheden.
I dag er der café, borde, bænke og grønne områder på toppen af shoppingcenteret, som kan besøges af alle.
4Moviehouse i HellerupFra biografens foyer har man udsigt ud over Hellerup.
I Eksperimentariets lokaler lå den øverste sal for få år siden tom.
Men i dag huser etagen en luksus-biograf.
Det betyder, at du kan gå lige ind fra gaden, tage elevatoren op - uden om Eksperimentariet - og nyde udsigten over området fra panoramavinduerne i biografens foyer.
Læs også:Liggestole, lækker lyd og kæmpestore lærreder: Biograf-byggeboom har ramt Danmark5Parkeringshuset Lüders i NordhavnToppen af parkeringshuset Lüders I Nordhavn er udstyret, så både børn og voksne kan lege og dyrke fitness på taget.
Bag orangebrune facader er der plads til 500 biler, men parkeringshuset Lüders tilbyder andet end at opbevare din bil.
På taget af p-huset er der nemlig installeret en stor lege- og aktivitetsplads med trampoliner og cross fit-øvelser med udsigt over havneområdet.
6Salling Rooftop i AalborgToppen af Salling i Aalborg er ligesom i Aarhus allerede blevet en stor succes.
(© Salling)I Aarhus har tagterrassen på Salling været så stor en succes, at stormagasinet for nyligt også valgte at gøre taget på sit center i Aalborg tilgængelig for gæster.
FacebookTwitterKopier linkEmner:Olafur Eliasson (billedkunstner)|Aarhus|Vejle|Parkering|Vejle Havn




https://www.dr.dk/nyheder/kultur/boeger/bagedyst-tobias-faar-voldsom-kritik-ny-bog-nu-svarer-han-selv-paa-kritikken

BøgerBagedyst-Tobias får voldsom kritik for ny bog: Nu svarer han selv på kritikkenAnmelder opfordrer til, at Tobias Hamanns nyeste bog bliver trukket tilbage.
Tobias Hamann, der vandt Den store bagedyst 2014, giver ikke meget for Weekendavisens kritik af hans bog om morfaren, Ali Hamann.
- Hele præmissen for bogen er min morfars overgreb, siger han.
Af Kasper Madsbøll Christensen14.
okt.
2019 kl.
15.
04Læs opDu er måske vant til at læse negative anmeldelser, hvor stjernerne ikke ligefrem bliver strøet gavmildt udover bøger, film og serier.
Men har du nogensinde læst en anmeldelse af en bog, hvor anmelderen ligefrem opfordrer forlaget til at trække en bog tilbage?
Det er sket for Tobias Hamann, der i 2014 vandt Den store bagedyst og sidenhen har medvirket i 'Bag Verden - med Tobias' samt 'Hypnotisøren - Tobias og Ali Hamann'.
Han har netop udgivet bogen 'Arven fra min morfar - to år i Ali Hamanns fodspor'.
Den handler om hypnotisøren, hvis borgerlige navn var Svend Erik Hamann - og som er Tobias Hamanns morfar.
Den udgivelse er faldet Weekendavisens anmelder Lars Bukdahl så meget for brystet, at han nu opfordrer Gyldendal, der har udgivet bogen, til at trække den tilbage.
Om Tobias HamannFødt 8.
september 1988.
Autodidakt konditor, tv-vært og forfatter.
Blev landskendt, da han vandt Den store bagedyst 2014.
Barnebarn til hypnotisøren Ali Hamann, der i 1982 blev dømt for at have begået 22 seksuelle overgreb over ti år.
Har netop udgivet 'Arven fra min morfar - to år i Ali Hamanns fodspor', der ifølge forlaget Gyldendal er 'en personlig fortælling om familie, hemmeligheder, håb og tilgivelse'.
Hypnotiserer selv - og har blandt andet taget en hypnotisøruddannelse i Los Angeles, USA.
- Jeg tror aldrig, jeg i en anmeldelse har bedt et forlag om anstændigvis at trække en bog tilbage, men når det gælder Tobias Hamanns 'Arven fra min morfar' (.
.
.
) har jeg svært ved at se nogen vej udenom.
I anmeldelsen kritiserer Lars Bukdahl, at bogen ikke kaster mere lys over de 22 seksuelle overgreb, begået over en tiårig periode af Ali Hamann, som han blev dømt for i 1982.
Bukdahl kalder i sin anmeldelse blandt andet bogen 'pinligt forblændet' og 'skammeligt fortiende'.
- Måske tror Tobias H faktisk, at han skriver om Ali Hs overgreb, men det gør han faktisk ikke: Han skriver om, hvor hårdt det har været for ham at blive konfronteret med dem, som barn og ung og voksen og kendis, og hvor hårdt det har været for hans familie, og hvor hårdt det var for Ali H selv, inklusive en dramatisk beskrivelse af anholdelsen, lyder det blandt andet i anmeldelsen.
'Jeg sidder med en masse splittede følelser'Men den kritik giver Tobias Hamann ikke meget for.
- Det er på ingen måde en bog, der forsøger at forsvare min morfar eller hans handlinger.
Jeg understreger gang på gang, at han var psykopat og et forfærdeligt menneske, men han indeholdt også nogle gode kvaliteter, forklarer Tobias Hamann.
Skulle jeg sidde ansigt til ansigt med én, min morfar har voldtaget?
Det er der jo ingen, der ville få noget ud af.
Tobias Hamann, tv-vært og forfatter- Jeg forsøger med bogen at vise, hvor svært det er at være i familie med en voldtægtsforbryder, og hvor svært det er både at føle kærlighed og smerte mod sådan et menneske.
Jeg blotlægger i virkeligheden min egen blindhed i forhold til min morfar med bogen, men det nægter Lars Bukdahl at se.
Tobias Hamann understreger, at hele præmissen for 'Arven fra min morfar' netop er morfarens overgreb.
- Det er derfor, jeg har skrevet bogen, som han siger.
Tobias Hamann, som de fleste nok husker ham - i fuld sving med at færdiggøre en kunstfærdig kage i Den Store Bagedyst.
(© dr)- Jeg sidder med en masse splittede følelser, som min bog helt ærligt lægger frem.
Men hvis Lars Bukdahl ikke ønsker at se det tema, men kun sidder med sin egen ønskeliste til, hvad den skulle indeholde, så er det klart, han bliver skuffet.
Men det hverken kan eller vil jeg forholde mig til.
- Han har selvfølgelig ret til sin mening, men jeg synes, bogen viser sin berettigelse, når den provokerer ham, selvom det ikke er bogens hensigt.
Lars Bukdahl mener blandt andet, at du udviser en 'grov mangel på respekt' for ofrene.
Hvad siger du til den kritik?
- Jeg ville da ønske, jeg kunne gøre noget for ofrene, men det foregik, før jeg blev født.
Skulle jeg sidde ansigt til ansigt med én, min morfar har voldtaget?
Det er der jo ingen, der ville få noget ud af.
Er det ikke nok at tage afstand, som jeg gentagne gange gør i bogen.
Jeg har dedikeret et helt kapitel i bogen til at tage afstand til overgrebene.
- For mig har bogen opfyldt det, jeg gerne ville med den, understreger han.
Gyldendal: 'Det er en ikke-sag'Hos Gyldendal, der har udgivet bogen, støtter redaktionschef i nonfiktion, Mette Korsgaard, Tobias Hamanns bog.
- Gyldendal trækker jo ikke en bog af hylderne, blot fordi en anmelder mener, at bogen skulle være grebet anderledes an.
Vi synes, det er en ikke-sag, slutter Mette Korsgaard, der ikke har yderligere kommentarer.
Læs også:Jacob Haugaards debutroman får 0 stjerner: 'Jeg vil nok tænke mig om to gange, før jeg skriver en ny bog'FacebookTwitterKopier linkEmner:Lars Bukdahl (forfatter)|Gyldendal|Litteratur|Voldtægt|Weekendavisen




https://www.dr.dk/nyheder/udland/eu-opfordrer-til-stop-af-vaabensalg-til-tyrkiet

Tyrkisk offensiv i SyrienSe temaUdlandEU opfordrer til stop af våbensalg til TyrkietTyrkiets offensiv i Nordsyrien kan forværre situationen i Mellemøsten, mener EU's udenrigsministre.
Tyrkiet har i den seneste uge stået bag en større militæroffensiv i Nordsyrien.
Af Per Bang Thomsen - Bruxelles14.
okt.
2019 kl.
15.
43 | opdateret 14.
okt.
2019 kl.
17.
02Læs opEU-landene fordømmer enstemmigt den tyrkiske offensiv i det nordlige del af Syrien.
Samtidig mener de, at al våbeneksport til Tyrkiet skal stoppes, hvis der er en klar risiko for, at våbnene kan blive brugt i den igangværende konflikt.
Det er meldingen efter dagens udenrigsministermøde i Luxembourg.
- EU fordømmer Tyrkiets militæraktion, som i alvorlig grad er med til at underminere stabiliteten og sikkerheden i hele regionen.
Det fører til flere civile lidelser, yderligere fordrivelser og er i alvorlig grad med til at forhindre adgang til humanitær hjælp, lyder det i konklusionen fra rådsmødet.
EU-landene opfordrer nu Tyrkiet til at stoppe kampene og trække sig ud af Syrien.
Derudover forpligter medlemslandene sig på "stærke nationale holdninger, hvad angår deres våbeneksport til Tyrkiet".
Hurtigere end forbudDer er dog ikke tale om eksport-forbud, som et flertal i Folketinget ellers bakker op om.
Men ifølge EU's udenrigschef, Federica Mogherini, vil dagens beslutning føre til et stop af salg af våben til Tyrkiet.
Det henviser de til i konklusionen fra mødet:I konklusionen fra rådsmødet i dag bliver der henvist til en EU-aftale fra 2008 om våbenkontrol.
Ikke mindst, at medlemsstaterne skal overholde et kriterium, der omhandler regional stabilitet:"Medlemsstaterne skal nægte eksporttilladelse, hvis der er en klar risiko for, at den påtænkte modtager vil anvende den militærteknologi eller det militærudstyr, der skal eksporteres, aggressivt mod et andet land eller til at forsvare et territorialt krav med magt".
- Denne mekanisme tillader, at man på nationalt niveau kan tage øjeblikkelige beslutninger, når det kommer til våbeneksport.
Det er hurtigere på denne måde, siger hun.
I det seneste halvandet år har Danmark ikke eksporteret våben til Tyrkiet.
Og den danske regering har meddelt, den ikke vil udstede nye våbeneksport-tilladelser til Tyrkiet.
- Den tekst, vi i dag har vedtaget, opfordrer EU-landene til at følge op på, hvad vi har gjort i Danmark, og det er jeg meget tilfreds med.
Det var heller ikke givet, at der ville komme en så hård og restriktiv linje, siger udenrigsminister Jeppe Kofod (S) og understreger, at det har været "et dramatisk møde".
- På den måde sender EU et samlet og stærkt signal til Erdogan (den tyrkiske præsident, red.
) og Tyrkiet om at stoppe de militære operationer, tilføjer han.
Læs også:Flertal vil forbyde eksport af våben til Tyrkiet - men Kofod vil ikke svareDen franske regering har meddelt, at den vil sætte alle fremtidige planer om salg af våben til Tyrkiet i bero som følge af konflikten.
Det samme har en række andre lande.
- Det er godt, men jeg vil gerne have hele Europa med.
Og med denne tekst er der en større chance for, at det kan lykkes, siger han.
Men kan du garantere med det, der er blevet vedtaget i dag, at der ikke er ét af de 28 EU-lande, der i næste uge udsteder nye eksporttilladelser for våben?
- Landene er forpligtet til at leve op til rådskonklusionen.
Men det er en national kompetence, så EU kan ikke gå ind og forbyde landet at gøre det.
Men den tekst, vi har fået, er den skarpeste tekst i forhold til hård og restriktiv våbenpolitik i forhold til Tyrkiet, siger Jeppe Kofod.
Udenrigsminister Jeppe Kofod (S) mener, at tyrkerne skal trække sig ud af Syrien.
Syriske regeringshær rykket indTyrkiske styrker iværksatte i sidste uge en række angreb i de kurdisk-kontrollerede områder i Syrien.
Det skete, efter at den amerikanske præsident, Donald Trump, havde trukket de amerikanske styrker ud af området.
Ifølge den tyrkiske præsident, Recep Tayyip Erdogan, vil tyrkene skab en "sikkerhedszone" langs grænsen mellem Syrien og Tyrkiet og sørge for, at 3,6 millioner syriske flygtninge kan vende tilbage til Syrien.
Ifølge det tyrkiske styre udgør de kurdiske militser i området en sikkerhedstrussel mod Tyrkiet.
Men den tyrkiske offensiv har mødt kritik, og ifølge FN er flere end 130.
000 personer blevet fordrevet fra deres hjem i området.
Derudover er konflikten mellem de tyrkiske og de kurdiske styrker eskaleret.
Og senest er den syriske regeringshær rykket ind i flere områder langs grænsen til Tyrkiet.
- Vi siger nu til Tyrkiet, at de skal stoppe deres militære operationer, trække sig ud af Syrien, og at der kun findes en diplomatisk og politisk løsning på den konflikt, siger Jeppe Kofod og tilføjer, at der er tale om et Nato-land, som nu bliver fordømt af EU.
- Det er en hård reaktion fra EU's side, og det er helt berettiget, når man ser på det, der foregår i øjeblikket, siger han.
Læs også:Hvad foregår der?
Forstå det komplicerede drama i SyrienFacebookTwitterKopier linkEmner:EU|Federica Mogherini (politiker)|Jeppe Kofod (politiker)|Tyrkiet|EU-forhold




https://www.dr.dk/nyheder/indland/anders-laver-youtube-videoer-om-sine-gejlede-knallerter-jeg-kan-jo-kun-opfordre-folk

IndlandAnders laver Youtube-videoer om sine gejlede knallerter: ’Jeg kan jo kun opfordre folk til at køre lovligt'På Youtube kan unge knallertkørere finde inspiration til tuning og se vild kørsel.
Af Thomas Klose Jensen14.
okt.
2019 kl.
14.
00Læs op- Man bliver kun bedre ved at øve sig, så ja, jeg tænkte bare lige, at jeg ville tage jer med her, når vi lige skulle øve os i at køre på baghjul.
Sådan lyder det i en video på Youtube fra oktober sidste år.
Stemmen i videoen er 18-årige Anders Rasmussens.
Han bruger en del af sin fritid på at optage og klippe videoer til sin egen Youtube-kanal – primært med fokus på knallerter og scootere.
Og det gør han ganske godt vurderet på de omkring 12.
000 brugere, der abonnerer på kanalen, og de tæt på halvanden million visninger, han sammenlagt har på sine knap 200 videoer.
- I gennemsnit får jeg 10-20.
000 visninger per videoer, men den kan godt komme op og ramme 50.
000 visninger.
55-60.
000 er nok det højeste antal visninger, jeg har på en video, fortæller han.
'Det er jo for at vise, at vi har lært det'Jeg har mærket en stor stigning i interessen for knallerter og scootere.
Siden jeg begyndte at lave videoer – ikke forstået på den måde, at jeg var den første – kan jeg se, at der er rigtig mange små kanaler, der er startet op og også laver de her videoer.
Anders Rasmussen, 18-årig mekanikerelevAnders Rasmussen er langt fra den eneste unge dansker, der søger mod Youtube for enten at dele egne knallerterfaringer eller få inputs og tips til at gøre den lidt federe.
Læs også:Knallertbølle i 1969: Det sjoveste jeg ved er at køre imellem folk på Strøget mens de råber og skrigerSiden han selv begyndte at videoblogge for fem år siden, er flere og flere kommet til.
- Jeg har mærket en stor stigning i interessen for knallerter og scootere.
Siden jeg begyndte at lave videoer – ikke forstået på den måde, at jeg var den første – kan jeg se, at der er rigtig mange små kanaler, der er startet op og også laver de her videoer.
- Det er helt vildt fedt.
Så er vi flere om at dele interessen, siger han.
En af de små kanaler står Torbjørn Terkildsen fra Odder bag.
Han har indtil videre lavet seks videoer og har 231 abonnenter.
Når han er sammen med vennerne omkring scooteren – enten på køreture eller i værkstedet, når der skal skrues på maskinerne, så er Gopro-kameraet med som en naturlighed.
Blandt andet for at vise, hvad man kan.
- Det er jo for at vise, at vi har lært det og godt kan finde ud af det.
- Vi synes jo, at det er fedt, at man kan køre på baghjul og lave nogle tricks.
Tænker I over risikoen, når I gør det?
- Ja, eller nej.
Ikke når man ligger og kører rundt, men bagefter tænker man lidt over, at det måske var lidt dumt gjort.
Hør også, hvad Torbjørn Terkildsen tænker om at have ansvar for, at andre unge kører ulovligt i videoen herover.
Klik på play.
Vil lære unge at lave scooterMen det er ikke kun for at kunne vise sine egne færdigheder frem.
Det handler i lige så høj grad om at hjælpe resten af miljøet.
- Vi synes, at man lærer meget mere om at skifte f.
eks.
en karburator ved at se en video i stedet for bare at læse om det, siger han.
- Jeg ved, at der er mange, der kører scooter, der har svært ved at læse, og så kan man ligeså godt lave en video med det, for så forstår alle det.
Anders Rasmussen ser det på samme måde.
En del af grunden til, at han selv kom i gang med at lave videoer var fordi, han selv havde ledt efter nogle, da han sad og tog knallertkørekort.
- Der var ikke så mange videoer, hvor man kunne se scooteren, og hvor man måske lavede lidt ved dem – gejlede dem.
Derfor ville jeg lave nogle videoer til folk, som måske havde det lidt på samme måde som jeg selv, forklarer han.
- Jeg håber, at jeg kan lære en helt masse unge mennesker, hvordan man laver sin scooter, så der måske kan være nogle flere, der gerne vil skrue i det og have interessen for det, for så er vi ligesom nogle flere om det.
Politiet advarerRigspolitiets Nationale Færdselscenter har også bidt mærke i, at det er sket en udvikling på de sociale medier i forhold til knallertmiljøet.
Og politiassistent Christian Berthelsen glæder sig over, at de unge knallertentusiaster har fundet et fællesskab.
Men der er også et men.
For flere af videoerne viser, hvordan unge får knallerten til at køre hurtigere end tilladt, eller hvordan de kører hasarderet - for eksempel i en flugt fra politiet.
- De opfordrer jo til ulovligheder.
De opfordrer til at få deres knallerter og scootere til at kunne køre hurtigere og dermed udsætte sig selv og andre for fare, og det er jo en forkert retning.
Det er ikke den vej, vi skal gå.
- Det går bare i en forkert retning i forhold til, at vi skal passe på hinanden i trafikken.
Og det går også den forkerte vej i statistikkerne.
Politiet får både flere anmeldelser om 'utryghedsskabende knallertkørsel' og stopper flere ulovlige knallerter i disse år end tidligere.
’Normalt plejer jeg at køre lovligt’I Anders Rasmussens baghjulsvideo foregår kørslen på en lukket bane.
Men blandt hans videoer finder man også en guide til, hvordan en knallert kan tunes – også for få penge.
Han erkender, at hans video kan have bidraget til, at der kører ulovlige knallerter rundt på offentlig vej.
Men han understreger, at målet er at vise folk, hvordan de kunne tune den til at køre på lukkede baner til diverse scootertræf.
- I sidste ende er det folks eget ansvar, og jeg kan jo kun opfordre folk til at køre lovligt.
Det har jeg også kun selv gjort, siger han.
- Jeg har selvfølgelig prøvet lidt, men normalt plejer jeg at køre lovligt.
FacebookTwitterKopier linkEmner:Youtube|Rigspolitiet|Odder|Tune




https://www.dr.dk/nyheder/indland/forstaa-bandekonflikten-derfor-spraenger-de-bomber-og-kaprer-biler

Eksplosioner i KøbenhavnSe temaIndlandForstå bandekonflikten: Derfor sprænger de bomber og kaprer bilerKonflikt mellem gamle venner blussede op igen hen over sommeren.
Den seneste episode fandt sted i nat, hvor der blev kastet en håndgranat mod en vandpibecafé på Amager.
(© (c) DR)Af Emil Søndergård Ingvorsen og Louise Dalsgaard14.
okt.
2019 kl.
16.
38Læs opI nat blev der skrevet endnu et kapitel i bandekonflikten mellem de to grupperinger Brothas og NNV.
I ly af mørket blev der kastet en håndgranat mod en vandpibecafé på Amagerbrogade.
Der var dog ikke nogen personer, som kom til skade.
Tidligere i konflikten har der dog været adskillige andre endnu mere alvorlige episoder.
Blandt andet i september, hvor en 22-årig mand blev dræbt af skud i Ishøj.
En mand mistede livet i et skyderi ved Gildbrovej i Ishøj 15.
september.
Hvem er de to parter i konflikten?
Gruppen NNV blev dannet i midten af september 2018, efter at Brothas blev splittet op.
Politiet så allerede i august de interne uenigheder blusse op.
To ledende medlemmer af den daværende bandegruppering beholdt navnet Brothas, mens den resterende del af gruppen skiftede navn til NNV, som står for Nørrebro-Nordvest.
Læs også:Vandpibecafé har før spillet rolle i bandekonflikt: Maskerede mænd ville angiveligt dræbe rivalerGruppen har dannet aliancer med bandetyper fra blandt andet Valby, Herlev og Køge og er kendetegnet ved at have synlige logoer.
På den anden side af konflikten befinder Brothas sig.
Gruppen har eksisteret i 10 år og har tidligere også været en del af flere konflikter.
De var for eksempel en del af bandekonflikten i 2017 mod Loyal To Familia, hvor adskillige skyderier hærgede de københavnske gader.
Hvordan startede konflikten?
Konflikten startede som en intern strid i banden Brothas, som på daværende tidspunkt havde eksisteret i næsten 10 år.
Blandt andet var et overfald i en frisør på Nørrebrogade 16.
september sidste år en af de første episoder, der fik konflikten til at eskalere.
Mange bandemedlemmer fra begge sider af konflikten blev anholdt allerede i september og oktober sidste år, og det lagde et foreløbigt låg på de voldelige episoder og skyderier.
Efter flere løsladelser blussede konflikten igen op over sommeren i år.
Den præcise årsag kendes ikke.
Rigspolitiet erklærede 16.
september i år, at der igen var en konflikt mellem de to grupperinger.
Hvad er det konkret, de slås om?
Da Loyal to Familia og Brothas i 2017 lå i konflikt, var det først og fremmest om hashmarkedet.
Denne konflikt handler i modsætning til konflikten for to år siden også i høj grad om markederne for hård narkotika.
Derudover ligger der også meget gammelt nag mellem de stridende parter, hvor vold og andre episoder bliver gengældt.
Hvordan adskiller denne konflikt sig?
Indtil videre har der været få skyderier i konflikten mellem de to grupperinger.
Til gengæld har der været flere eksplosioner.
Ifølge DR's oplysninger har en del af bandemiljøet i København skaffet industrielt sprængstof fra for eksempel Sverige.
Her bliver det brugt til blandt andet nedrivning af bygninger, men også til for eksempel at sprænge granit og store stensætninger væk.
I Sverige har bander også brugt bomber som et våben til at ramme alt fra rivalers områder til politistationer og andre offentlige bygninger.
Og her betaler kriminelle også andre for at udføre sprængningerne, så de ikke selv kobles til angrebene:- Dem, der ønsker at sprænge noget i luften, får nogle andre til at gøre det, lød det fra kriminalinspektør hos Malmøs politi Mats Johannesen over for DR i august.
Desuden fremgår det af en aktindsigt fra Københavns Vestegns Politi, at man også har set en bilkapring, der kan kobles til konflikten.
På en parkeringsplads i Ishøj blev to personer den 12.
september truet med pistol og gevær og tvunget ud af deres bil.
Radio24syv har fået bekræftet yderligere to bilkapringer under konflikten.
FacebookTwitterKopier linkEmner:Organiseret kriminalitet|København|Loyal To Familia|Kriminalitet|Radio24syv




https://www.dr.dk/nyheder/regionale/oestjylland/vindmoelle-bukker-under-efter-kraftig-blaest-vingerester-ligger-spredt

ØstjyllandVindmølle bukker under efter kraftig blæst: Vingerester ligger spredt ud over markVindmøllen nordøst for Randers klarede ikke nattens voldsomme vindstød.
Vindmøllens vinger er blevet beskadiget i nattens kraftige blæsevejr.
(© Dr Østjylland)Af Emma Fedder Schlægelberger og Johannes Reimer14.
okt.
2019 kl.
14.
44Læs opEn vindmølle mellem Harridslev og Vestrup ved Randers måtte bukke under for nattens kraftige blæsevejr.
Vingerne hænger i det yderste af glasfiberen, og al indmad fra vingerne er fløjet ud og spredt over området omkring vindmøllen.
Det er endnu uvist, hvordan det kunne ske, fortæller beredskabsinspektør Niels Henrik Nielsen fra Beredskab og Sikkerhed Randers.
- Der står fem vindmøller på række, og det er den midterste af de fem, der er havareret, mens de andre har klaret stormen fint.
Så der må jo være et eller andet teknisk fejl i møllen, der gør, at der er sket det, som ikke burde ske, siger han.
Han fortæller, at de endnu ikke ved så meget om, hvad der er sket.
- Vindmøllerne er konstrueret på den måde, at hvis de registrerer en fejl, så skulle møllen gerne blive standset, så den er låst.
Og så burde der ikke kunne ske yderligere.
Men det er så åbenbart ikke sket i det her tilfælde, siger Niels Henrik Nielsen.
Dele af vindmøllens vinger ligger spredt på marken.
(© Dr Østjylland)Ingen er kommet noget tilNiels Henrik Nielsen fortæller, at der ikke er nogen mennesker, der har været i fare.
Møllerne står nemlig lidt afsides på en mark, og der har derfor ikke været nogen i nærheden, da det gik galt i nat.
Grusvejen, der løber ved vindmøllerne, er her til morgen blevet spærret af, så folk ikke kommer for tæt på den beskadigede mølle.
Ejeren skal nu have fundet ud af, hvad der skal ske med den ødelagte vindmølle, og foreløbig bliver afspærringen opretholdt, så der ikke sker noget med eventuelle forbipasserende.
FacebookTwitterKopier linkEmner:Vindkraft|Vindmølleindustri|Randers|Vejret




https://www.dr.dk/nyheder/udland/kim-bildsoee-briterne-staar-over-en-kaempe-uge

BrexitSe temaUdlandKim Bildsøe: Briterne står over for en kæmpe ugeDen kommende uge kan blive knald eller fald for den britiske premierminister, der nærmer sig brexit-deadline.
I dag genåbnede det britiske parlament.
Forud venter en højdramatisk uge.
Af Sean Coogan14.
okt.
2019 kl.
20.
06Læs opDen britiske dronning Elizabeth d.
2.
holdt her til eftermiddag den såkaldte Queen's Speech i det britiske parlament.
Talen er en formalitet og markerer begyndelsen på en ny parlamentsperiode i Storbritannien.
Dagens tale har dog fået særligt stor opmærksomhed, fordi premierminister Boris Johnson forsøgte at suspendere parlamentet i hele fem uger op til talen.
Hvad er Queen's Speech?
- Den såkaldte Queen's Speech plejer at være en årlig begivenhed og markerer en ny politisk periode i Storbritannien.
Regeringen afgør selv, hvornår den vil bede om en Queen’s Speech.
- Dronningens tale minder ikke om en nytårstale, men er i stedet en præsentation af den siddende regerings planer for den kommende politiske periode.
Det er derfor ikke dronningen, men regeringens ministre, som skriver talen.
- Årets tale ses som en vigtig mulighed for premierministeren og hans Konservative Parti til at få præsenteret deres partiprogram forud for et eventuelt britisk nyvalg.
Et nyvalg, som mange iagttagere forventer finder sted, inden året er omme.
- I talen blev der blandt andet peget på, at regeringen ønsker at styrke sundhedsvæsnet, straffe kriminelle hårdere og lave om på indvandringspolitikken.
Du kan læse mere om talen her.
Det førte til et større drama med protester i Underhuset, beskyldninger om et kup, samt en højesteretsdom, der underkendte premierministerens suspendering.
Læs også:Dronningen godkender suspendering af britisk parlamentDen længe ventede tale, hvor regeringens prioriteter for den kommende periode i britisk politik blev præsenteret, var dog langt mindre dramatisk end optakten.
Der var i høj grad tale om valgoplæg fra Det Konservative Parti, fortæller Kim Bildsøe Lassen, DR's korrespondent i Storbritannien.
- Det var en ønskeseddel om en verden, der ikke findes lige nu, siger Kim Bildsøe Lassen om planen, som, han siger, forudsætter, at brexit har fundet sted på en fornuftig måde, og at Det Konservative Parti har flertal i Underhuset.
- Det er ting, som godt kan lade sig gøre, men som ingen kan garantere på nuværende tidspunkt.
Mens der er risiko for, at De Konservative får nedstemt deres regeringsprogram som den første regering i 95 år, så befinder årets Queen's Speech sig i skyggen af udsigten til en højdramatisk brexit-uge, fortæller Kim Bildsøe.
Senere på ugen er der nemlig EU-topmøde i Bruxelles, hvor der er lagt op til en sidste chance for at nå en brexit-aftale mellem EU og Storbritannien.
- Det er en kæmpe uge, slår Kim Bildsøe Lassen fast.
Afgørelsens timePå torsdag og fredag er der altså EU-topmøde i Bruxelles, hvor Boris Johnsons regering har en sidste chance for at nå en aftale med EU-landene om et brexit under ordnede forhold.
- Der er mange ting, der er nødt til at falde på plads i løbet af denne uge.
Ellers står man i en situation, hvor der kommer en kæmpe konfrontation på en eller anden måde, fortæller korrespondenten.
Dronning Elizabeth stod i dag for at læse regeringens politiske prioriteter op.
 Ceremonien havde den vanlige pomp og pragt.
 Efterfølgende var der debat i Underhuset, som nu officielt er åbent igen.
1 / 3Dronning Elizabeth stod i dag for at læse regeringens politiske prioriteter op.
1 / 3Ceremonien havde den vanlige pomp og pragt.
2 / 3Efterfølgende var der debat i Underhuset, som nu officielt er åbent igen.
3 / 3To gange tidligere har EU-topmøder om brexit ført til, at det britiske exit fra EU blev udskudt.
Dette er dog langt fra en oplagt mulighed denne gang, hvor det er Johnson, som er premierminister.
- Boris Johnson blev valgt som konservativ leder og dermed premierminister på at levere brexit den 31.
oktober, påpeger Kim Bildsøe.
Derfor er det en dato, som Johnson får meget vanskeligt ved at rode sig ud af - med mindre der er tale om en kort udskydelse, hvor man er tæt på en aftale og blot skal have styr på nogle teknikaliteter, påpeger Kim Bildsøe.
- Ellers kommer der en afgørelse.
Super SaturdayMed muligheden for at skulle stemme om en ny brexit-aftale efter EU-topmødet er de britiske parlamentarikere indkaldt til at være i parlamentet i weekenden - for første gang siden Falklandskrigen i 1982, påpeger mediet Politico.
- Slutningen af denne uge og lørdag bliver rigtig dramatisk, understreger Kim Bildsøe Lassen, der peger på, at man i Storbritannien allerede har døbt den kommende lørdag 'Super Saturday'.
Hvad er et no deal-brexit?
Et no deal-brexit betyder, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EUs indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU og Storbritannien har allerede lavet en række aftaler, der vil gælde også i tilfælde af, at briterne træder ud af EU uden en aftale.
Det gælder for eksempel flytrafik.
Du kan læse meget mere om konsekvenserne af et no deal-brexit i dette overblik.
Her kan det være, at de britiske parlamentarikere skal stemme om en brexit-aftale, som Johnson har med fra Bruxelles.
Men det kan også være, at de står i en situation, hvor premierministeren ikke har aftale og plæderer for, at man skal gennemføre et såkaldt no-deal-brexit.
Og så står man over for den førnævnte konfrontation.
Det britiske parlament har nemlig vedtaget lovgivning, der skal binde premierministeren til at bede om en udskyldelse, hvis han ikke får en aftale.
Læs også:Britisk overhus godkender lovforslag, der skal forhindre no deal-brexitJohnson har dog udtalt, at han hellere vil ligge død i en grøft end at bede Bruxelles om en udsættelse.
Ender det med en stor konfrontation mellem regeringen og oppositionen, er det ikke utænkeligt, at parlamentet beder om en ny folkeafstemning om brexit, siger korrespondenten.
Derfor er der tale om en helt særlig uge, selv man efterhånden er vant til at tale om dramatiske uger i britisk politik.
- Denne uge adskiller sig ved, at Boris Johnson har gjort det helt klart, at nu har man nået endestationen.
Enten kommer der en aftale i slutningen af denne uge.
Ellers kommer der et kæmpe opgør i parlamentet om, hvordan fortsættelsen skal være.
FacebookTwitterKopier linkEmner:Boris Johnson (politiker)|EU|Storbritannien|EU-forhold|Bruxelles




https://www.dr.dk/nyheder/udland/spanien-udsteder-ny-arrestordre-pa-cataloniens-ekspraesident

CatalonienSe temaUdlandSpanien udsteder ny arrestordre på Cataloniens ekspræsidentI 2018 annullerede Spaniens højesteret en europæisk arrestordre på Carles Puigdemont.
Nu er en ny udstedt.
Carles Puigdemont flygtede til Belgien efter Cataloniens løsrivelsesforsøg i 2017.
14.
okt.
2019 kl.
15.
44Læs opSpaniens højesteret har mandag for anden gang udstedt en europæisk arrestordre på Cataloniens ekspræsident Carles Puigdemont.
Puigdemont stod tilbage i 2017 i spidsen for den spanske region Catalonien, som forsøgte at løsrive sig fra resten af Spanien.
Der har tidligere været udstedt en arrestordre på Puigdemont, men den blev droppet af den spanske højesteret i juli 2018.
Læs også:Spaniens største retssag i nyere tid afgøres i dag: 1800 ekstra betjente på gaden i CatalonienDen nye arrestordre er udstedt, efter at ni tidligere catalanske separatistledere mandag blev idømt fængselsstraffe på mellem ni og 13 år.
Blandt dem var Cataloniens tidligere vicepræsident Oriol Junqueras.
De blev alle straffet for deres roller i Cataloniens løsrivelsesforsøg.
Skal anholdes for tilskyndelse til oprørSpaniens højesteret har mandag besluttet, at Puigdemont skal anholdes for tilskyndelse til oprør og misbrug af offentlige midler.
Den tidligere catalanske præsident flygtede til Belgien i 2017 for at undgå retsforfølgelse.
Efterfølgende blev der udstedt en arrestordre på ham.
19.
juli 2018 blev den dog droppet efter en afgørelse ved en tysk domstol.
Ved domstolen lød det, at Puigdemont godt kunne udleveres på baggrund af anklager om korruption.
Han kunne dog ikke udleveres på baggrund af tilskyndelse til oprør.
Det fik den spanske højesteret til at trække ordren.
Nervøs for urolighederDommen mod 12 tidligere separatistledere mandag var længe ventet.
Der har også været spænding i Spanien om, hvorvidt dommen ville udløse nye uroligheder i den nordøstlige spanske region.
Spanien har været præget af politisk uro siden løsrivelsesforsøget i 2017.
Dengang stemte godt ni ud af ti for, at Catalonien skulle løsrives fra Spanien.
Afstemningen var dog i forvejen erklæret ulovlig.
Flere valgsteder blev blokeret af politiet på valgdagen.
Alt i alt var det derfor kun 43 procent af catalonierne, der overhovedet afgav deres stemme.
Efter folkeafstemningen erklærede det daværende regionale styre under ledelse af Carles Puigdemont Catalonien for uafhængigt.
Det fik regeringen i Madrid til at gribe ind, afsætte det regionale styre og udskrive nyvalg til regionsstyret.
Puigdemont flygtede herefter fra Spanien.
/ritzau/ReutersFacebookTwitterKopier linkEmner:Carles Puigdemont (politiker)|Catalonien|Spanien|Kriminalitet|Valg og folkeafstemninger




https://www.dr.dk/nyheder/indland/visitationszoner-forlaenget-i-hovedstadsomraadet

Eksplosioner i KøbenhavnSe temaIndlandVisitationszoner forlænget i hovedstadsområdetDer er fortsat konflikt mellem to kriminelle grupperinger i hovedstadsområdet.
Der har i perioden, hvor visitationszonen har været gældende, været flere konkrete hændelser i zonen, som har forbindelse til konflikten.
Af Mette Richardt14.
okt.
2019 kl.
16.
34Læs opDe nuværende visitationszoner i hovedstadsområdet er forlænget.
Det gælder både i København samt områder omkring Hundige og Ishøj på den københavnske Vestegn.
Forlængelsen sker til mandag den 28.
oktober.
VisitationszoneBeslutningen medfører, at politiet i perioden kan foretage stikprøvevis besigtigelse af personers legeme, undersøgelse af tøj og andre genstande samt køretøjer i et nærmere anvist geografisk område for at forebygge, at nogen foretager strafbare handlinger, som indebærer fare for personers liv, helbred eller velfærd.
Københavns Politi oplyser i en pressemeddelelse, at der fortsat huserer en konflikt mellem banderne.
- Det er fortsat vurderingen, at der er en igangværende konflikt mellem to kriminelle grupperinger i hovedstadsområdet, skriver politiet.
Læs også:Forstå bandekonflikten: Derfor sprænger de bomber og kaprer bilerSkal skabe tryghedDer har i perioden, hvor visitationszonen har været gældende, været flere konkrete hændelser i zonen, som har forbindelse til konflikten.
Visitationszonen i København omfatter området, der er afgrænset af Nørrebrogade – Fælledvej – Nørre Alle – Universitetsparken – Lersø Parkallé – Tuborgvej – Tomsgårdsvej – Frederikssundsvej – Nordre Fasanvej – Hillerødgade – Nørrebrogade.
- Formålet med visitationszonen er at skabe tryghed for borgerne i området ved blandt andet at sikre, at personer ikke bærer eller besidder våben, skriver politiet.
Københavns Vestegns Politi og Midt- og Vestsjællands Politi har ligeledes forlænget visitationszonerne omkring Hundige og Ishøj.
FacebookTwitterKopier linkEmner:Midt- og Vestsjællands Politi|København|Kriminalitet|Sjælland|Københavns Vestegns Politi




https://www.dr.dk/sporten/fodbold/landsholdet/analyse-hareide-savner-den-respekt-han-fortjener

LandsholdetAnalyse: Hareide savner den respekt, han fortjenerDen danske fodbolddebat om landstræneren grænser visse steder til det naive og utaknemmelige, skriver DR Sportens Andreas Kraul.
Det danske landshold og landstræner Åge Hareide kom med 1-0-sejren over Schweiz lørdag et stort skridt nærmere EM-deltagelse i 2020.
Af Andreas Kraul14.
okt.
2019 kl.
13.
35Læs opLandstræner Åge Hareide ville ikke iklædes et rødt og hvidt roliganhalstørklæde i minutterne efter sejren på 1-0 over Schweiz i Parken lørdag aften.
Han sagde meget klart og tydeligt nej, da DBU’s kommunikationschef, Jakob Høyer, forsøgte at hænge det om halsen på ham.
Nej.
Og ikke nej tak.
Bare nej.
Åge Hareide- 66 år- Fra Norge- Dansk landstræner siden 2016- Tidligere norsk landstræner og tidligere cheftræner i klubber som blandt andre Malmö, Molde, Rosenborg og Brøndby- Tildigere professionel fodboldspillerJeg forstår ham grundlæggende godt.
Et er, at den hovedsageligt mandlige trang til at iklæde sig obskure beklædningsgenstande i pangfarver, bare fordi man skal til fodbold – det være sig bizarre hatte, halstørklæder eller alt for små trøjer – sjældent gør noget godt for hverken ens æstetiske eller åndelige udtryk.
Eller som Hareide selv sagde i Kanal 5’s studie lidt senere samme aften: ”Jeg frøs ikke”.
Tilføjelsen "selv om der er koldt på toppen" hang usagt i luften.
Noget andet er nemlig, at norske Hareide i de øjeblikke efter kampen havde meget svært ved at skjule, hvordan han grundlæggende ikke forstår den mangel på respekt, der har været omkring hans arbejde som landstræner for det mærkelige lille land med den enorme fodboldmæssige selvforståelse.
Deler ikke den danske opfattelseJeg lavede selv et længere interview med Åge Hareide inden den her landskampsrunde lige efter, at han havde rejst sig fra hospitalssengen, og her talte han med smil, men også glød i øjnene om, hvordan han ville være blevet adlet, hvis han havde leveret de samme resultatet i Norge.
Læs også:'I Norge var jeg blevet adlet': Hareides eftermæle skal sikres med EM-billetHan fortalte også, at han grundlæggende ikke deler den danske opfattelse af, at sejre i fodbold også skal være ’fine’ eller ’flotte’.
For ham er det fineste i fodbold at vinde.
Intet andet.
”To afleveringer og mål.
Det er fint, det er smukt.
For mig er det smukt”, som han sagde.
Den slags kolliderer frontalt og direkte med store dele af den brede danske fodboldoffentlighed.
Landstræner Åge Hareide har den tidligere danske landsholdsangriber Jon Dahl Tomasson som assisterende træner.
Siden 1980’ernes dynamitdrenge har vi i Danmark groft sagt opfattet det danske landshold som noget særligt ophøjet, der ud over at vinde og deltage ved de store slutrunder også skal underholde med legende fodboldspil i ånden fra klaphatten, brødrene Laudrup og dengang, spillet foregik i halvt tempo af i dag.
Det er umuligt at argumentere imod, at Åge Hareide har løst opgaven.
Andreas Kraul, DR Sportens fodboldkommentatorProblemet er bare, at de to grundelementer – sejren og det smukke spil – ikke altid lige sådan lader sig forene.
Spørg bare Åge Hareides forgænger, Morten Olsen, om det.
Dansk fodbolds store ikon som anfører og landstræner ønskede om nogen at forløse det danske landshold i en symbiose af smuk fodbold og sejre – og han lykkedes da også til tider.
Men jeg minder om situationen for fire år siden, da Olsen for sidste gang rejste sig fra et pressemøde i Parken efter en 2-2-kamp mod Sverige og et samlet nederlag på 3-4 mod Zlatan & Co.
EM-kvalifikationen var glippet, og Morten Olsen gik ud ad døren efter 15 år på posten.
Hareide har løst sin opgavePå det tidspunkt havde landsholdet ikke kvalificeret sig til to slutrunder i træk.
Hjemmefra kiggede vi misundeligt på et VM i Brasilien i 2014 samt – endnu værre – en EM-slutrunde i Frankrig to år senere, hvor næsten halvdelen af Europas lande ellers deltog.
Og hvor Albanien havde kvalificeret sig foran de rød-hvide.
Det var den virkelighed, Åge Hareide landede i, da han blev hentet ind som afløser for Morten Olsen, og nordmanden blev præsenteret med en meget klar forventning om, at han - som en overgangsfigur mellem Olsen og den næste landstræner med dansk pas - skulle vende udviklingen og først og fremmest få Danmark med til en slutrunde igen.
Det er umuligt at argumentere imod, at Åge Hareide har løst opgaven.
Åge Hareide har stået i spidsen for Danmark som landstræner i 38 kampe.
Det har resulteret i 18 sejre, 17 uafgjorte og tre nederlag.
Danmark kom med til VM 2018 i Rusland, hvor vi tilmed gik videre fra puljen (for første gang siden 2004) samt var en straffesparkskonkurrence mod de senere finalister fra at gentage historiens bedste VM-resultat med en plads i kvartfinalen.
Og nu er landsholdet snublende tæt fra den historiske og essentielle kvalifikation til EM på hjemmebane næste sommer, mens holdet i en periode på tre år ikke har tabt en fodboldkamp i regulær tid, hvilket er tæt på verdensrekord for landshold.
Læs også:Hareide hylder muren Schmeichel: Han reddede os i dagDet er en imponerende præstation.
Nej, det er en enestående præstation, og alligevel er holdningen mange steder i fodbolddebatten, at det ikke har været godt nok.
Ikke fint nok.
For mange uafgjorte og for lidt lir til øjnene, når de 90 minutter er i gang.
EM 2020- EM 2020 markerer 60-året for tilblivelsen af europamesterskabet i fodbold, og i den anledning bliver der hele 12 værtslande ved turneringen- Ud over Danmark er lande som Tyskland, Holland, England og Skotland også værtsnationer- I hvert værtsland spilles der tre gruppekampe og én kamp i enten 1/8- eller kvartfinalerne- På Wembley Stadium i London bliver der både spillet semifinaler og finale- EM 2020 spilles fra 12.
juni til 12.
juliFair nok.
Den debat er grundlæggende for fodbold og for danskheden.
Vi skal stille krav, vi skal være kritiske, og vi skal ikke lade os nøje.
Og derfor har DBU’s fodbolddirektør, Peter Møller, også ansat Kasper Hjulmand til at gå i en anden retning fra sommeren 2020.
Omvendt skal vi heller ikke optræde forkælede eller være naive.
Og først og fremmest klæder det ikke nogen at være utaknemmelige.
Offensivt kan være naivtSe på kampen mod Schweiz lørdag aften i Parken.
Danmark vandt 1-0 over et af verdens bedste landshold, der længe har været fast deltager ved slutkampene i samtlige slutrunder – og som i den seneste kvalifikation vandt ni ud af ti kampe med det eneste nederlag til europamestrene fra Portugal.
Schweiz stillede med klassespillere på samtlige positioner.
Fire mand fra Bundesligaens tophold, Borussia Mönchengladbach, Arsenals anfører, sidste sæsons topscorer med 29 kasser i den portugisiske liga.
Sommer, Akanji, Schär, Zakaria, Xhaka, Embolo, Seferovic.
Et hold i absolut topklasse.
Yussuf Poulsen blev målscorer og matchvinder i kampen mod Schweiz lørdag.
Af samme årsag var det en tæt og spændende fodboldkamp.
På højt niveau.
Schweizerne udfordrede de danske spillere overalt og tvang Kasper Schmeichel til en række spektakulære redninger, mens de også gjorde det svært for hjemmeholdets spillere grundlæggende at holde fast i bolden.
Alligevel vandt Danmark kampen.
Vi vandt.
1-0.
Og Parken eksploderede i jubel, da Yussuf Poulsen udnyttede Eriksens aflevering i et øjebliks klasse.
Et moment af skønhed midt i en ellers problematisk dansk indsats.
Men det var en sejr, og det er nok en anelse naivt at tro, at den i stedet kunnet have været på 4-0 eller 5-0, hvis vi havde spillet mere offensivt, mere pasningsorienteret, eller hvis Peter Ankersen, Jonas Knudsen, Daniel Wass og Kasper Dolberg havde spillet i stedet for Henrik Dalsgaard, Jens Stryger, Thomas Delaney og Andreas Cornelius.
Derfor kan nordmanden også forvente et større katalog af jobtilbud, når vi sender ham ud ad døren efter EM næste sommer.
Andreas Kraul, DR Sportens fodboldkommentatorDer er dansk landsholdsfodbold bare ikke.
Men til gengæld er vi igen med til de store slutrunder, og det var lige præcis den opgave, Åge Hareide fik stillet for fire år siden.
Derfor kan nordmanden også forvente et større katalog af jobtilbud, når vi sender ham ud ad døren efter EM næste sommer.
Sådan er det nemlig med trænere, der aldrig taber.
De er eftertragtede, og af samme årsag kan Hareide selvfølgelig være jævnt ligeglad med danskernes fornemmelser for flot fodbold.
Åge er imidlertid også en træner og et menneske, der reagerer instinktivt på sine følelser, og han kunne helt åbenlyst godt tænke sig om ikke klap på skulderen eller takkekort, så bare en grundlæggende respekt for veludført trænerarbejde.
Ikke et halstørklæde i rødt og hvidt.
Danmark spiller tirsdag aften venskabskamp mod Luxembourg i Aalborg.
Kampen sendes direkte i LIGA på P3.
Opgøret sendes også i tv på Kanal 5.
FacebookTwitterKopier linkEmner:Åge Hareide (fodboldtræner)|Fodbold|Yussuf Poulsen (fodboldspiller)|Schweiz|Parken (stadion)




https://www.dr.dk/nyheder/regionale/trekanten/jonathan-har-roert-ved-jellingstenen-nu-er-han-ambassadoer-verdensarven

TrekantområdetJonathan har rørt ved Jellingstenen – nu er han ambassadør for verdensarvenJelling fejrer 25 år på Unescos verdensarvsliste.
Nu er en flok børn udnævnt til ambassadører for de historiske sten og gravhøje.
Jonathan Handberg Larsen på ti år fik lov til at kravle ind i glasburet til Jellingstenen.
Og nu er han udnævnt til verdensarvsambassadør.
(Foto: Dr.
dk)Af Louise Mandrup og Annette Jespersen14.
okt.
2019 kl.
12.
46Læs opForan Jelling Kirke står den store Jellingsten med runer og billeder af fabeldyr og slanger.
Harald Blåtand rejste den for mere end 1.
000 år siden, og i år fejrer Jelling ved Vejle 25-året for, at stenen blev optaget på Unescos verdensarvsliste.
Stenen, der kaldes Danmarks dåbsattest, er dækket af en glasmontre, som kun bliver åbnet i helt ekstraordinære tilfælde.
Senest skete det ved prins Joachim og skuespiller Lars Mikkelsens besøg under optagelserne til DR-serien Historien om Danmark.
Men i de seneste par uger er den lille låge i montren blevet åbnet hele 11 gange.
Hver gang har én skoleelev fået lov til at kravle ind og røre ved stenen.
4.
klasse-eleverne kommer fra 11 forskellige skoler i Vejle Kommune.
Alle eleverne i hver klasse er blevet udnævnt som verdensarvsambassadører for stenene og gravhøjene omkring, men kun én elev per klasse har fået lov til at røre den store Jellingesten.
De heldige er fundet ved lodtrækning.
- Elever fra 4.
klasse har svært ved at forstå, hvad verdensarv er.
Men når de rører ved stenen, så kommer historien helt ind i kroppen på dem.
Der har virkelig været stolthed og glæde i øjnene på de heldige, siger museumschef Morten Teilmann-Jørgensen.
Det er enormt stort, at børnene kan røre ved stenenStenen har stået i glasmontren siden 2011 for at beskytte den mod regn, sol, blæst, frost og tø.
Og mange ældre danskere kan huske, at de har rørt ved stenen og løbet op og ned af højene.
Men det har børnene ikke.
Jellingestenene og de andre vikingemonumenter i Jelling har som den første attraktion i Danmark været på Unescos verdensarvsliste i 25 år.
Elever fra 11 skoler i Vejle Kommune er blevet udnævnt som ambassadører for verdensarven.
 Eleverne er blevet undervist i runestenene, kirken, højene og vikingerne i Jelling.
 Guider fra Museet Kongernes Jelling har taget børnene med rundt i området omkring Jellingmonumenterne.
1 / 3Jellingestenene og de andre vikingemonumenter i Jelling har som den første attraktion i Danmark været på Unescos verdensarvsliste i 25 år.
Elever fra 11 skoler i Vejle Kommune er blevet udnævnt som ambassadører for verdensarven.
1 / 3Eleverne er blevet undervist i runestenene, kirken, højene og vikingerne i Jelling.
2 / 3Guider fra Museet Kongernes Jelling har taget børnene med rundt i området omkring Jellingmonumenterne.
3 / 3- For dem er det enormt stort, at de kan komme ind bagved glasset og røre.
Så er de ligeglade med, hvad vi gamle har fortalt, siger museumschefen.
Ti-årige Jonathan Handberg Larsen er et af de børn, som har lagt sin hånd på stenen.
Danske attraktioner på Unescos liste over verdensarvJellingmonumenterneBrødremenigheden i ChristiansfeldNationalpark VadehavetRoskilde DomkirkeKronborg SlotStevns KlintParforcejagtlandskabet i NordsjælladI Grønland:Ilulissat IsfjordKulturlandskabet KujataaAasivissuit – Nipisat, Inuit jagtområde mellem indlandsis og havKilde: UNESCO- Det var sjovt, der var varmt derinde, fortalte han, da han var kravlet ud af den lille låge i glasmontren.
Bagefter gav han alle kammeraterne high five med den hånd, han havde rørt ved stenen med.
På den måde fik de andre børn også lidt historisk sus ud af det.
De små ambassadører ved nu en masse om den store og den lille runesten, monumenterne og vikingerne i Jelling, som de kan fortælle videre.
Samtidig får de også en miniudgave af Jellingstenene med deres eget navn indgraveret i bunden med hjem.
Kun få får lov til at komme ind bag glassetMuseumschef Morten Teilmann-Jørgensen er ikke nervøs for, at de fedtede barnefingre skal ødelægge stenen.
- Hvis vi åbnede for de 230.
000 gæster, som kommer her hvert år, så er det en katastrofe.
Men de her 11 elever kan den godt holde til, siger han.
Den 26.
oktober bliver 25 års jubilæet på verdensarvslisten fejret i hele byen.
Over 1.
000 mennesker skal danne en halvanden kilometer lysende ring af fakler omkring verdensarven i Jelling.
FacebookTwitterKopier linkEmner:Jelling|UNESCO|Uddannelse|Vejle Kommune|Lars Mikkelsen (skuespiller)




https://www.dr.dk/nyheder/regionale/fyn/har-du-set-en-flok-kaenguruer-syv-af-slagsen-er-blevet-lukket-ud-paa-fyn

FynHar du set en flok kænguruer?
Syv af slagsen er blevet lukket ud på FynPolitiet efterlyser stadig fem kænguruer, der er stukket af fra deres ejere.
Det er wallaby-kænguruer som disse, der er sluppet løs omkring Fangel.
Arkivfoto.
Af Michael Strandfelt14.
okt.
2019 kl.
13.
09 | opdateret 14.
okt.
2019 kl.
15.
08Læs opSyv kænguruer er sluppet fri natten til mandag i Fangel på Fyn.
Fem af dem er stadig på fri fod i den fynske natur.
Det sker kun få dage efter, at Munkholm Zoo ved Balle på Djursland fik stjålet ni ud af deres ti kænguruer.
Der er dog formentlig ikke tale om tyveri i Fangel, men kænguruerne, der holdes som kæledyr, er i hvert fald ikke sluppet ud uden menneskelig hjælp.
Dette er den ene af de kænguruer, der er sluppet løs.
Privatfoto.
- Der er nogen, der har lukket dem ud.
Om det er aktivister, der har lukket dem ud, eller om det er nogen, der ville stjæle dem, ved vi ikke endnu, fortæller vagtchef Kenneth Taanqvist fra Fyns Politi.
Blevet set i områdetDer er dog formentlig tale om, at nogen har lukket dem ud og ladet dem løbe frit.
To ud af de syv bortløbne kænguruer er allerede fundet og ført tilbage i fangenskab, og flere andre er blevet set i området.
- Vi har fået flere anmeldelser om, at de er blevet set.
Alle enten i Fangel eller i området lige omkring, fortæller vagtchefen.
Han opfordrer til at melde det til politiet på telefonnummer 114, hvis man skulle se en af de fem kænguruer.
- Det er bedre at melde det til os end at forsøge at lokke dem til sig, siger vagtchef Kenneth Taanqvist.
FacebookTwitterKopier linkEmner:Dyr|Fyn|Kriminalitet|Fyns Politi|Jylland




https://www.dr.dk/nyheder/udland/mahmoud-demonstrerer-mod-tyrkiske-angreb-min-faetter-blev-draebt-paa-vej-hjem-fra

Tyrkisk offensiv i SyrienSe temaUdlandMahmoud demonstrerer mod tyrkiske angreb: 'Min fætter blev dræbt på vej hjem fra arbejde'Danske kurdere forsøger at råbe politikere op.
De vil have standset tyrkiske angreb i Syrien.
Mahmoud Mussas fætter blev dræbt, da Tyrkiet indledte et luftangreb i det nordlige Syrien.
Dansk-kurderen håber, at verdenssamfundet ikke svigter det kurdiske folk igen.
Af Kasper Duncan Gram14.
okt.
2019 kl.
15.
29Læs opEt gammel kurdisk ordsprog konstaterer, at kurderne ikke har andre venner end bjergene.
Nu har det igen vist sig at være sandt, efter Tyrkiet har angrebet kurdiske områder i det nordlige Syrien.
Det mener flere af de danske kurdere, som DR Nyheder har talt med.
Læs også:VIDEO 130.
000 drevet på flugt i Syrien efter tyrkiske angrebBlandt dem er frisøren Mahmoud Mussa, som mistede et familiemedlem, da Tyrkiet indledte et luftangreb onsdag aften.
- Han var civil og på vej hjem fra arbejde omkring klokken otte om aftenen.
Så kom der en raket, fortalte Mahmoud Mussa i forbindelse med en demonstration ved Christiansborg i torsdags.
Målet med angrebet er ifølge Tyrkiet at oprette en såkaldt sikkerhedszone, der rækker 30 kilometer ind i Syrien.
Her vil Tyrkiet så placere nogle af de millioner af syriske flygtninge, der ellers opholder sig i Tyrkiet.
Hvem er YPGYPG (Yekineyen Parastina Gel på kurdisk) er en milits, som opererer i de kurdiske områder i det nordlige og nordøstlige Syrien.
Gruppen udgør den væbnede fløj af Syriens magtfulde kurdiske Demokratiske Unions Parti (PYD).
PYD er søsterpartiet til Kurdistans Arbejderparti, PKK.
Den kurdiske YPG-milits spillede en nøglerolle for USA i kampen mod terrororganisationen Islamisk Stat, men nu har USA og deres europæiske allierede trukket sine tropper ud af Syrien.
- Vi bliver altid svigtet.
Folk, der holder af demokrati, menneskerettigheder og kvinder og børns rettigheder, har pligt til at reagere nu, lød det fra Fareshteh Muhammedi.
Fareshteh Muhammedi (th.
) sammenligner situationen i det nordlige Syrien med den undertrykkelse, hun voksede op under som kurder i Iran.
Hun var også mødt op ved Christiansborg for at demonstrere.
Konflikten mellem den tyrkiske stat og kurderneSiden den tyrkiske republik blev grundlagt i 1923 har der været konflikt mellem staten og kurderne.
Tyrkiet vil ikke gå med til, at kurderne får deres egen stat.
Det kurdiske arbejderparti PKK, der blev stiftet i 1978 med Abdullah Öcalan som leder, er forbudt i Tyrkiet.
Op gennem 1980'erne stod PKK bag flere angreb mod turister og militærposter i kampen for et selvstændigt Kurdistan - et område delt mellem Tyrkiet, Irak, Iran og Syrien.
Kampene mellem den kurdiske bevægelse PKK og regeringens soldater er gennem årene blevet afbrudt af våbenhvile, men er hele tiden brudt ud igen.
Kurdiske grupper kontrollerer et stort område i det nordøstlige hjørne af Syrien, som ligger øst for floden Eufrat og grænser op mod Tyrkiet på den nordlige side og Irak mod syd.
Konflikten mellem den tyrkiske regering og PKK har kostet omkring 45.
000 mennesker livet i Tyrkiet i løbet af de fire årtier, den har varet.
EU må åbne dørene for flygtningeBåde USA og EU har fordømt de tyrkiske angreb.
Det har fået Tyrkiets præsident, Recep Erdogan, til at true med at sende over tre millioner flygtninge over grænsen til EU.
Men det er en pris, man bør være villig til at betale, mente en af de fremmødte til demonstrationen.
- Kurderne, vores folk, skal ikke betale med deres liv for, at de flygtninge ikke skal komme til Europa.
Så må vi tage imod dem, syntes Newroz, der ikke ønskede at stå frem med sit efternavn.
Mahmoud Mussa begræder sin fætters død, men han er ikke overrasket over, at verdenssamfundet ikke har fået standset den tyrkiske offensiv.
- Vi siger altid, at hele verden snyder os, konstaterede han.
Kurderne menes at være verdens største etniske gruppe, der ikke har sin egen stat.
FacebookTwitterKopier linkEmner:Islamisk Stat|Recep Tayyip Erdoğan (politiker)|Tyrkiet|EU|Demonstrationer




https://www.dr.dk/nyheder/udland/med-aftale-satser-kurderne-paa-tyrkiet-frygter-rusland

Tyrkisk offensiv i SyrienSe temaUdlandMed aftale satser kurderne på, at Tyrkiet frygter RuslandAlligevel kan aftalen med Assads hær ses som et kæmpe nederlag for de kurdiskledede styrker, siger korrespondent.
Det er tilbagetrækningen af de amerikanske styrker, som har været udstationeret nær grænsen mellem Syrien og Tyrkiet, der har været medvirkende til den seneste uges angreb.
Af Louise Brodthagen Jensen14.
okt.
2019 kl.
13.
01Læs opDen syriske regeringshær er rykket ind i flere områder tæt på grænsen til Tyrkiet, efter det der kan betegnes som et dramatisk vendepunkt i konflikten i det nordlige Syrien.
De tyrkiske styrker iværksatte i sidste uge en række angreb i de kurdisk-kontrollerede områder i Syrien.
Det har tvunget de kurdiskledede Syriske Demokratiske Styrker (SDF) til at indgå en aftale med den syriske regeringshær.
Den befinder sig allerede nu i en by 20-30 kilometer fra den tyrkiske grænse og har ifølge nyhedsbureauet Sana sendt soldater ind i blandt andet byerne Ain Issa og Tal Tamr.
De kurdiskdominerede styrker har overdraget dele af deres områder til de syriske styrker i håb om, at den tyrkiske præsident, Recep Erdogan, vil afholde sig fra at angribe dem.
Det fortæller DR's mellemøstkorrespondent, Michael S.
Lund.
Erdogan har allerede signaleret, at tyrkiske styrker er klar til at gå ind i byen Manbij - en strategisk vigtig by, som den kurdiske milits hidtil har styret, og som præsidenten længe har ønsket under tyrkisk kontrol.
Afmålt russisk reaktionPlanen for de kurdiskledede styrker er at overdrage flere byer til den syriske hær, heriblandt angiveligt den by, kurderne betragter som deres hovedby, Qamishili, samt byen Kobani.
Håbet er, at de tyrkiske styrker ikke vil angribe, eftersom Syrien er allieret med Rusland.
Indtil videre har de russiske reaktioner på den tyrkiske offensiv dog været temmelig afmålte.
Læs også:Hvad foregår der?
Forstå det komplicerede drama i SyrienI weekenden understregede Ruslands udenrigsminister, Sergej Lavrov, at man er interesseret i at få afklaret konflikten i det nordlige Syrien hurtigst muligt med respekt for "nationernes suverænitet og territoriale integritet".
- Vi er klar over, at både den syriske regeringshær og repræsentanter fra de kurdiske organisationer er interesseret i at tale med os og udnytte det gode forhold til at få iværksat nogle møder.
Vi ser, hvad vi kan gøre, lød det.
Og russerne står til at få en nøglerolle i og med, at de er allierede med både Tyrkiet og præsident Assad, forklarer Michael S.
Lund.
- Rusland er i en situation, hvor man kan presse begge deres allierede - og dermed kan få stor indflydelse på, hvem der kommer til at kontrollere hvad fremover, siger han.
Et kæmpe nederlagDen russiske udenrigsminister fremhævede samtidig, at den voldsomme optrapning i det nordlige Syrien falder tilbage på USA.
I sidste weekend meddelte USA's præsident, at landets godt 1.
000 soldater blev trukket ud af området og banede dermed vejen for det tyrkiske angreb.
Ifølge den tyrkiske præsident, Recep Tayyip Erdogan, er det nødvendigt for tyrkerne at sikre en "sikkerhedszone" langs grænsen mellem Syrien og Tyrkiet og sørge for, at 3,6 millioner syriske flygtninge kan vende tilbage til Syrien.
Men mens tyrkerne betragter de kurdiske styrker som en sikkerhedstrussel og anser den kurdiske milits YPG som en forlængelse af terrororganisationen PKK, har de været en af USA's vigtigste allierede i nedkæmpelsen af Islamisk Stat.
Tyrkiet og YPGDen kurdiske YPG-milits bekæmper Islamisk Stat, men de har skabt splittelse mellem de Nato-allierede.
Den tyrkiske regering mener, at YPG støtter det forbudte Kurdistans Arbejderparti (PKK), som i årtier har stået bag et oprør i det sydøstlige Tyrkiet for at opnå selvstyre.
PKK har kæmpet en blodig kamp mod den tyrkiske stat i tre årtier.
Flere end 40.
000 mennesker er blevet dræbt, siden PKK greb til våben i 1984 med det formål at oprette en uafhængig stat for Tyrkiets kurdiske mindretal.
Derfor har amerikanernes tilbagetrækning ikke efterladt kurderne med andet valg end at vende sig mod Bashar al-Assads regeringshær.
En beslutning, der langt fra har været en let beslutning for de kurdiskledede styrker, vurderer korrespondenten, som betegner det som et kæmpe nederlag for kurderne.
- De har kæmpet i flere år for området og for at opbygge en slags ministat med deres egen administration og deres egne styrker.
- Det har været en drøm at kontrollere de områder, og nu ser det ud til at falde fra hinanden på grund af den tyrkiske offensiv, og de har været nødt til at vælge det mindste af to onder, siger Michael S.
Lund.
FacebookTwitterKopier linkEmner:Bashar al-Assad (politiker)|Islamisk Stat|Recep Tayyip Erdoğan (politiker)|Syrien|Krige og væbnede konflikter




https://www.dr.dk/nyheder/politik/regeringen-vil-hastebehandle-lov-der-fjerner-statsborgerskab-fremmedkrigere

PolitikRegeringen vil hastebehandle lov, der fjerner statsborgerskab for fremmedkrigereDen seneste udvikling i Nordsyrien gør indgreb nødvendigt, siger statsministeren.
Indtil nu er der kun sket en flugt fra Ain Issa-lejren, men ifølge DR's Mellemøstkorrespondent, Michael S.
Lund, så er der en risiko for at en forværring af krigen kan føre til flugt fra andre lejre, hvor IS-fanger opholder sig.
Af Daniel Myrup Pedersen14.
okt.
2019 kl.
13.
45 | opdateret 14.
okt.
2019 kl.
14.
38Læs opFremmedkrigere med dobbelt statsborgerskab skal fratages deres danske pas.
Det vil regeringen have Folketinget til at hastebehandle, meddeler statsminister Mette Frederiksen (S) i en pressemeddelelse.
- Der er risiko for, at de kurdisk kontrollede IS-lejre i grænseområdet bryder sammen, og at fremmedkrigere med dansk statsborgerskab søger mod Danmark.
Det er mennesker, der har vendt Danmark ryggen og med vold kæmpet mod vores demokrati og frihed.
De udgør en trussel mod vores alles sikkerhed, siger hun og fortsætter:- De er uønskede i Danmark.
Regeringen vil derfor gøre alt, hvad der er muligt, for at forhindre dem i at komme tilbage til Danmark.
Lovforslaget vil gøre det muligt fra et skrivebord i Danmark, at fratage statsborgerskabet fra fremmedkrigere.
Men det gælder kun, hvis personen er statsborger i et andet land.
Lovforslaget gælder således ikke, hvis personen bliver statsløs ved fratagelsen.
Personen behøver ikke være i Danmark for at deres statsborgerskab kan blive taget fra dem.
Fangeflugt fra IS-lejrÅrsagen til, at regeringen vil hastebehandle dette lovforslag, er, at der igår skete en fangeflugt fra en lejr i Nordsyrien, der huser børn og koner til IS-krigere.
Det anslås, at flere hundrede flygtede fra Ain Issa-lejren, som den hedder.
Flugten sker efter Tyrkiets offensiv i Nordsyrien, der går efter kurdiske YPG-militser, som indtil nu har stået for forvarringen af IS-fangerne.
Kurderne er nu optaget af at forsvare sig mod den tyrkiske offensiv og har derfor opgivet at kontrollere Ain Issa-lejren.
Tidligere har DR's Mellemøstkorrespondent Michael S.
Lund fået bekræftet, at der sad 1-2 personer med tilknytning til Danmark i Ain Issa-lejren, men eftersom at fangerne kan være flyttet undervejs, så kan man ikke vide med sikkerhed, om de har været en del af flugten.
Derudover siger Michael S.
Lund at der er sket en flugt fra Jirkin-fængslet i byen Qamishli.
Her skal der ifølge kurdiske YPG været flygtet fem mænd.
Bredt flertal i FolketingetI pressemeddelsen fra Statsministeriet står der, at Socialdemokratiet, Venstre, Dansk Folkeparti, Radikale Venstre, Socialistisk Folkeparti, Det Konservative Folkeparti, Nye Borgerlige og Liberal Alliance på forhånd har sagt, at de bakker op om en hastebehandling af lovforslaget.
Statsministeriet forklarer også, at situationen i det nordlige Syrien kan have alvorlige konsekvenser for de civile i området, og derfor mener ministeriet, det kan føre til nye bølger af flygtninge, migranter og internt fordrevne.
Indtil nu er det bekræftet, at mindst 130.
000 mennesker i Nordsyrien er internt fordrevet som følge af eskaleringen i området.
Ministeren tager beslutningenNår der skal tages stilling til, om en fremmedkriger skal have frakendt sit danske statsborgerskab, så bliver det den siddende minister, der træffer beslutningen:- Med forslaget vil det som udgangspunkt være udlændinge- og integrationsministeren, der vurderer, om pågældende har udvist en handlemåde, der er til alvorlig skade for landets vitale interesser og herefter træffer afgørelse, om der skal ske frakendelse, står der i lovudkastet.
FacebookTwitterKopier linkEmner:Mette Frederiksen (politiker)|Socialdemokraterne|Folketinget|Flygtninge og asylansøgere|Syrien




https://www.dr.dk/nyheder/regionale/syd/mand-troede-han-var-bidt-af-ulv-viste-sig-vaere-en-hund

Syd- og SønderjyllandMand troede, han var bidt af ulv: Viste sig at være en hundDna-prøver viser, at det var en hund og ikke en ulv, der i september bed en 26-årig mand i benet.
Det var ikke en ulv, der bed, viser DNA-prøver.
Af Louise Mandrup14.
okt.
2019 kl.
13.
13 | opdateret 14.
okt.
2019 kl.
15.
11Læs opDet var en hund og ikke en ulv, der i slutningen af september bed en 26-årig mand fra sønderjyske Hjelmrode i benet.
Det konkluderer dna-prøver fra mandens ben, oplyser Marian Chriel, der er specialkonsulent i Miljøstyrelsen.
- Materialet har været sendt ned til det tyske institut, vi bruger til at undersøge for ulve-dna.
Og det er afkræftet.
Hændelsen fandt sted nær mandens have.
Manden var gået ud i området for at se, hvad der var sket, efter at hans hund var blevet skræmt.
Her stødte anmelderen på dyret, som han beskrev som ulvelignende, cirka 70-80 centimeter høj, havde grå/hvid farve og et stort hoved.
Dyret bed derefter manden kortvarigt i buksebenet.
Den 26-årige sparkede dyret, der løb fra stedet.
Marian Chriel forklarer, at det er usansynligt, at en ulv vil angribe et menneske i en have.
- Ulve opsøger ikke normalt områder med mennesker.
De færdes hellere mere fredsommelige steder.
En syg eller presset ulv vil kunne ende i et boligområde, men sunde og raske ulve vil holde sig på afstand.
Efter at have foretaget dna-prøver fra rifterne i mandens læg kan det altså konkluderes, at der var tale om et bid fra en hund og ikke en ulv.
Artiklen er opdateret med citater fra Miljøstyrelsens specialkonsulent Marian Chriel.
FacebookTwitterKopier linkEmner:Dyr|Miljøstyrelsen




https://www.dr.dk/sporten/badminton/dansk-ol-soelvvinder-opgiver-droem-om-ol-i-tokyo

BadmintonDansk OL-sølvvinder opgiver drøm om OL i TokyoBadmintonspilleren Carsten Mogensen har indset, at han og makkeren ikke får point nok til deltagelse ved OL.
Carsten Mogensen (th.
) vandt sammen med makkeren Mathias Boe sølv ved OL i London i 2012.
14.
okt.
2019 kl.
13.
27Læs opKampen om at komme til OL i badminton for en ny doublekonstellation er lang og besværlig, og med knap ti måneder til sommerlegene i Tokyo må Carsten Mogensen og makkeren Mads Pieler Kolding erkende, at der ikke lader sig gøre.
- Vores ambitioner fejler ellers ikke noget.
Men vi har indset, at vi desværre ikke kan nå at erobre de mange verdensranglistepoint, der kræves, siger Mogensen til B.
T.
Den nu 36-årige Mogensen spillede i marts sin sidste turnering med sin mangeårige makker, Mathias Boe.
De to vandt sammen en lang række store titler og tog blandt andet sølv ved OL i London i 2012.
Makkerparret vandt sølv ved OL 2012.
Håbet om OL 2020 i Tokyo ser ud til at være ude, og i stedet ser parret nu henimod OL i Paris i 2024 som det næste store mål.
Efter All England i marts gik Mogensen og Boe imidlertid hver til sit og blev sat sammen med henholdsvis Mads Pieler Kolding og Mads Conrad-Petersen, der tidligere dannede par.
Begge nye par kæmper for at kravle op ad ranglisten, men på grund af en rygskade til Kolding har han og Mogensen ikke spillet en eneste international turnering sammen.
De er heller ikke med ved turneringen Denmark Open, der spilles i Odense fra tirsdag til søndag i denne uge.
Om tre uger står de igen på samme side af nettet ved turneringen SaarLorLux Open i Tyskland, og så begynder jagten på OL i Paris i 2024.
- Selv om vi kommer til at gå glip af de olympiske lege i Tokyo, håber vi, at vi de næste sæsoner klarer os så godt internationalt, at OL-drømmen i stedet bliver realiseret i Paris, siger Mogensen.
/ritzau/FacebookTwitterKopier linkEmner:Mads Conrad-Petersen (badmintonspiller)|Mads Pieler Kolding (badmintonspiller)|De Olympiske Lege|Badminton|Kolding




https://www.dr.dk/nyheder/penge/efter-fund-af-insekter-butikker-tilbagekalder-pastaskruer

PengeEfter fund af insekter: Butikker tilbagekalder pastaskruerHar du købt fusilli-pasta hos Meny eller Spar, så bør du aflevere posen tilbage.
Poserne med pasta er solgt hos blandt andre supermarkedskæderne Meny, SPAR, Let-Køb, Min Købmand og Liva.
(© Gestus)Af Alexander Hecklen14.
okt.
2019 kl.
12.
17Læs opEngrosfirmaet Dagrofa tilbagekalder et parti pastaskruer efter fund af insekter.
Hvad er tilbagekaldelse?
Tilbagekaldelse er, når man tilbagekalder produkter, der allerede er solgt til forbrugerne.
Tilbagetrækning er, når man trækker produkter tilbage fra markedet, som er solgt til professionelle kunder.
Kilde: MiljøstyrelsenSådan lyder advarslen til forbrugere, der har købt pastaen.
Det skriver Fødevarestyrelsen på sin hjemmeside.
- Forekomst af insekter gør produktet uegnet til konsum, lyder det.
Solgt hos Meny og købmændDet er tale om produktet 'Gestus Fusilli', som leveres i poser af et kilo.
Pastaen er solgt hos blandt andre supermarkedskæderne Meny, SPAR, Let-Køb, Min Købmand, Liva og hos enkelte andre købmænd, skriver Fødevarestyrelsen.
Detaljer om varen:•Gestus Fusilli•Nettoindhold: 1 kg•Bedst før dato: 11.
04.
2021•EAN: 5701410364724•Kilde: FødevarestyrelsenDer er fundet insekter i nogle af poserne, og det har altså fået virksomheden til at tilbagekalde partiet af pasta fra firmaet Gestus.
Smid det ud eller returner detPoserne med pasta er desuden datomærket 'bedst før 11.
04.
2021'.
Har du købt pastaskruerne, så kan du enten levere produktet retur og få pengene igen eller blot vælge at smide posen i skraldespanden, lyder rådet.
- Fødevarestyrelsen råder forbrugerne til at levere produktet tilbage til butikken, hvor det er købt eller at kassere det, lyder det fra Fødevarestyrelsen.
FacebookTwitterKopier linkEmner:Fødevarestyrelsen|Meny|Let-Køb|Detailhandel|Supermarkeder




https://www.dr.dk/nyheder/udland/fiskeriminister-bornholmske-fiskere-skal-hjaelpes-hvis-de-ikke-maa-fange-torsk

UdlandFiskeriminister: Bornholmske fiskere skal hjælpes, hvis de ikke må fange torskMogens Jensen (S) skal forhandle næste års fiskekvoter på plads med sine EU-kollegaer.
Torsken i Østersøen skal beskyttes, mener Europa-Kommissionen, der nu lægger op til restriktive torskekvoter i 2020.
Af Per Bang Thomsen - Bruxelles14.
okt.
2019 kl.
10.
33Læs opDet kan få alvorlige økonomiske konsekvenser for især bornholmske fiskere, hvis der mere eller mindre bliver lukket ned for torskefiskeriet i Østersøen næste år, som Europa-Kommissionen har lagt op til.
Derfor er der brug for at få hævet kvoterne for andre typer af fisk, så fiskerne fortsat har noget at leve af.
Hvad vil de nye kvoter koste fiskerne?
Værdien af de torsk og sild, der sidste år blev fanget i den vestlige del af Østersøen, udgjorde sammen med de torsk, der blev fanget i områder i den østlige del, 286 millioner kroner.
Hvis kommissionens reduktionsforslag bliver vedtaget, vil det medføre, at den samlede landingsværdi falder med 45 millioner kroner - til en samlet landingsværdi på 241 millioner kroner.
Hvis der også bliver skåret ned på, hvor meget man må lande af såkaldte 'relevante bifangster', vil den samlede landingsværdi blive reduceret til 227 millioner kroner i 2020.
Kilde: Institut for Fødevare- og Ressourceøkonomi, Københavns UniversitetDet mener fiskeriminister Mogens Jensen (S), der i dag og i morgen skal forhandle næste års fiskekvoter på plads med sine ministerkollegaer fra de andre EU-lande.
- Der er store problemer for de små fiskersamfund i Østersøen, blandt andet på Bornholm, og det skal vi også have med i ligningen, siger ministeren inden rådsmødet, der finder sted i Luxembourg.
Miljømæssigt forsvarligtDet er den kritisk lave torskebestand i Østersøen, der er årsag til, at Europa-Kommissionen vil begrænse torskefiskeriet næste år.
Allerede i sommer blev der indført et hasteforbud for torskefiskeri for resten af året.
Og kommissionen har nu lagt op til, at torskekvoten i den vestlige del af Østersøen skal reduceres med 68 procent i forhold til 2019.
Læs også:Fiskeriformand om torskeforbud: 'Det her er kolort for det bornholmske fiskeri'Derudover vil den indføre et forbud mod torskefiskeri i årets tre første måneder.
Mogens Jensen understreger, at han går ind for en ”miljømæssig forsvarlig forvaltning af fiskeriet”.
- Vi er helt med på at forsøge at begrænse fangsterne af torsk i Østersøen, hvor problemet er.
Men vi skal så også sikre, at der er balance mellem et miljømæssigt forsvarligt fiskeri, og at fiskeriet samtidig kan overleve, siger han.
Fiskeriminister Mogens Jensen (S) mener, at man også skal overveje kompensation for de berørte fiskere.
Mulig kompensationEuropa-Kommissionen har blandt andet også lagt op til at reducere sildefiskeriet i den vestlige del af Østersøen.
Derudover vil den reducere fangsten af brisling, rødspætter og laks i andre dele af Østersøen.
Men ifølge ministeren er de kvoter, som står i forhandlingsudspillet, for skrappe.
- Jeg håber, at vi kan få løftet kvoterne i forhold til det, der er lagt op til, så der bliver fisk at fange.
Men de skal ikke løftes mere, end at de holder sig inden for den biologiske rådgivning, og så vi fortsat kan se en vækst i fiskebestandene, siger han og understreger, at der uanset hvad vil ”være enkelte fiskere, som bliver ramt”.
- Det er er noget, vi er nødt til at se på.
Også i forhold til en eventuel kompensation, siger fiskeriministeren.
DTU har dog peget på, at kvoter ikke vil have den store effekt på at styrke torskebestanden i Østersøen.
Den lave bestand skyldes blandt andet forurening, at der er et lavt ilt- og saltindhold i havet, og at der er et stigende antal gråsæler, der smitter torskene med parasitter.
- Det ønsker vi fra dansk side at gøre opmærksom på, for det er ikke gjort med kvoter.
Og sælerne er en problemstilling, jeg tager meget alvorligt.
Her er vi nødt til at gøre en stærkere indsats i forhold til regulering end hidtil, siger han.
FacebookTwitterKopier linkEmner:Europa-Kommissionen|Mogens Jensen (politiker)|Socialdemokraterne|Erhvervsfiskeri|Bornholm




https://www.dr.dk/nyheder/kultur/fortnite-er-gaaet-i-sort-her-er-3-andre-spil-du-skal-kaste-dig-over-og-et-du-skal

Anbefalinger til efterårsferienSe temaKulturFortnite er gået i sort: Her er 3 andre spil, du skal kaste dig over - og ét du skal undgåEt af verdens mest populære spil er gået i sort - men heldigvis er der mange andre spiloplevelser derude.
Det ultrapopulære 'Fortnite' har millioner af fans verden over.
Men de må være skuffede lige nu, for spillet er nemlig gået i sort.
(© Epic Games)Af Lasse Kjær Christiansen14.
okt.
2019 kl.
12.
24Læs opEt stort, sort hul.
Det er virkeligheden, der rammer alverdens 'Fortnite'-gamere, når de forsøger at logge ind på det ultrapopulære spil.
Spillet, der har millioner af fans verden over, er nemlig gået i sort.
Læs også:Millioner stirrer frustreret på et sort hul: Computerspillet Fortnite er nedeDet skete i nat dansk tid, og siden da har spilfans og professsionelle gamere spekuleret i, hvad det altsammen skal betyde.
Om journalistenLasse Kjær Christiansen er gaming-redaktør på dr.
dk.
Har gamet i mere end 20 år - på alt fra PlayStation, Xbox, Nintendo og mobilen.
Har en svaghed for store, omfangsrige singleplayerspil som 'Zelda' og 'Skyrim' - men kaster sig også gerne ud i onlinekampe i første- og tredjepersonsskydespil.
Det fleste er dog overbevist om, at det er et markedsføringsstunt forud for en relancering af spillet i ny form.
Men heldigvis er 'Fortnite' jo ikke det eneste spil derude.
Derfor har vi tre bud på, hvad hungrende gaming-fans så kan kaste sig over, når der ikke er forbindelse til 'Fortnite'-serveren - og ét spil, som du ikke behøver at bruge tiden på.
1Untitled Goose Game: Åndssvagt sjovt(© House House)Gåsen fra helvede har væltet internettet de seneste uger.
Memes fra det skøre spil 'Untitled Goose Game' er sprøjtet ud på Reddit, mens spilfans på Twitter har moret sig over hovedpersonen i et af årets mest random spil.
Men selvom al omtalen har været skøre memes og påfund, gemmer der sig faktisk også en sjov og anderledes spiloplevelse bag al hypen.
I spillet indtager du hovedrollen som en irriterende gås.
Opgaven er at gøre livet så surt som muligt for en række borgere i en lille by.
Det gælder med andre ord om at stjæle alt fra frokosten til folks briller, hvilket giver mulighed for at udlevede lysten til at være så irriterende som overhovedet muligt.
'Untitled Goose Game' fungerer, fordi plottet er så åndssvagt.
Det er simpelthen så dumt, at opmærksomheden vækkes.
Samtidig er grafikken ret elegant og dragende, selvom det ved første øjekast ser yderst simpelt ud.
Det lyder åndssvagt, men måden, gåsen er animeret, giver en særlig indlevelse, når man udfører de forskellige opgaver.
For eksempel kigger den om hjørner og drejer hovedet bagud, når den er bliver jagtet af rasende borgere.
Det er samtidig et herligt eksempel på, hvordan et spil fra et lille spilstudie i Australien kan eksplodere og blive en global succes, takket være internettets meme-maskiner og begejstrede spilfans.
I en verden domineret af spilstudier med milliardforretninger er der noget charmerende over disse underdog-spil, der pludselig forløser deres potentiale mange, mange gange over det forventede.
'Untitled Goose Game' er udkommet til PC, Mac og Nintendo Switch.
2Apex Legends: Masser af nyt indhold(© Respawn)Det er aldrig kedeligt i 'Apex Legends'-universet.
Hverken på eller uden for serveren.
Uden for serveren har spillet ad flere omgange været i modvind - senest endte det hele med, at spillets udviklere svinede brugerne til, efter de brokkede sig over, at de havde syvdoblet priserne på indhold inde i spillet i en kort periode.
Nu har udviklerne lyttet til kritikken, og spillet har nærmest genopfundet sig selv i nye omgivelser.
Inde på serveren er spillets online-univers fuldstændig gentænkt med en helt ny bane, der ændrer spiloplevelsen markant.
Der er masser af nye steder, der skal udforskes, ligesom ens bevægelser og taktikker inde i spillet skal justeres, så det passer til de nye omgivelser og våben.
Heldigvis har spillet bevaret sit fængende gameplay, hvor sætningen 'jeg tager lige ét spil mere' kan ende med at blive brugt ufatteligt mange gange, fordi man har lyst til en endnu en omgang i Apex' farverige battle royale-univers.
'Apex Legends' er udkommet til PC, Xbox One og Playstation 4.
3Mini Motorways: Zen eller kaos?
(© Dinosaur Polo Club)Det starter som en nærmest zen-agtig afærre, men udvikler sig hurtigt til meget mere end en hyggelig og farverig oplevelse.
'Mini Motorways' er en af de omkring 100 titler i Apples nyligt lancerede Apple Arcade-spiltjeneste, der for et fast beløb tilbyder en række kuraterede mobilspil.
I spillet skal du få trafikken til at glide i alverdens storbyer - lige fra San Francisco og Moskva.
Det starter stille og roligt ud, hvor et enkelt hus skal forbindes til en enkelt bygning.
Men derfra tager det fart, og kortet udbygges hurtigt med et væld af farver og huse, hvor der skal tænkes langsigtet for at få trafik-kabalen til at gå op.
Det er en mærkværdig kombination af afslapning og hjernevridning, men det fungerer overraskende godt.
Det er et af de spil, der er nemme at gå til - men utroligt svære at mestre.
'Mini Motorways' er tilgængeligt på Apple Arcade.
4Mario Kart Tour: Fyldt med ekstra tilkøb(© Nintendo)Et af de spil, som ikke behøver at stå øverst på listen, er mobilspillet 'Mario Kart Tour'.
Spillet er udkommet for få uger siden og er da også blevet downloadet mange millioner gange.
Men spillet er fyldt med en af de spiltrends, som er blandt de mest forhadte af gamere lige nu - nemlig små ekstra tilkøb undervejs.
Spillet er designet til, at man godt kan spille det uden at betale en krone, men vil man have alt indhold - og den fulde oplevelse - skal man punge ud.
Både i form af en abonnementsmodel og små mikrotransaktioner i spillet, hvor rigtige penge kan veksles til virtuel valuta i form af diamanter.
Diamanterne kan så derefter bruges til at købe det indhold, som er låst bag en betalingsmur.
Det er selvfølgelig helt fair, at udviklerne skal tjene penge.
Der er intet her i verden, der er gratis.
Men skal indtjeningen foregå ved hjælp af virtuelle diamanter og betalingsmure?
'Mario Kart Tour' er udkommet til iPhone og Android.
FacebookTwitterKopier linkEmner:Computerspil|Xbox|Apple Inc.
|Forbrugerelektronik|Australien




https://www.dr.dk/sporten/cykling/cecilie-uttrup-ludwig-skifter-fra-dansk-til-fransk-cykelhold

CyklingCecilie Uttrup Ludwig skifter fra dansk til fransk cykelholdI 2020 skal den danske cykelrytter Cecilie Uttrup Ludwig køre for det franske hold FDJ.
Cecilie Uttrup Ludwig har otte professionelle sejre på cv'et.
Hun har blandt andet vundet det danske mesterskab i enkeltstart tre gange.
14.
okt.
2019 kl.
13.
02Læs opEfter tre år på Bigla-holdet skifter den 24-årige cykelrytter Cecilie Uttrup Ludwig arbejdsgiver.
I sæsonen 2020 skal hun køre det franske hold FDJ Nouvelle-Aquitaine Futuroscope.
Det oplyser holdet i opslag på Facebook og Twitter.
- Jeg er henrykt over at skulle køre for holdet næste år.
Jeg ser rigtig meget frem til at være med i et ambitiøst projekt, som vil være en del af World Touren.
- Jeg tror helt ærligt, at jeg vil have de bedste muligheder for at tage det næste skridt i min udvikling som cykelrytter.
Jeg er overvældet over holdets tiltro til mig, og jeg tror på, at vi sammen kan opnå store ting.
Tidligere i år imponerede Cecilie Uttrup Ludwig (til højre) ved at blive nummer tre i kvindernes Flandern Rundt.
Samme placering opnåede hun i La Course - kvindernes endags-Tour de France.
Holdet bemærker i sit opslag på Facebook, at danskeren ikke kun bidrager med sin kørsel på landevejen.
- Cecilie er ikke kun en af de bedste cykelryttere i verden.
Hun er en kvinde, der med sin karisma og glæde får fans verden over til at drømme, skriver FDJ.
Cecilie Uttrup Ludwig har ifølge procyclingstats.
com otte professionelle sejre på cv'et.
Hun har blandt andet vundet det danske mesterskab i enkeltstart tre gange.
Tidligere i år imponerede hun ved at blive nummer tre i kvindernes Flandern Rundt.
Samme placering opnåede hun i La Course - kvindernes endags-Tour de France.
/ritzau/FacebookTwitterKopier linkEmner:Cecilie Uttrup Ludwig (cykelrytter)|Cykelsport|Groupama-FDJ|Facebook|Frankrig




https://www.dr.dk/nyheder/udland/110000-deltager-i-redningsaktioner-efter-tyfonen-hagibis

Udland110.
000 deltager i redningsaktioner efter tyfonen HagibisIndbyggere i Japan er stået op til sol og klar himmel, men flere tusind husstande lider fortsat af vand- og strømafbrydelser.
110.
000 redningsfolk arbejder den 13.
oktober på at evakuere områder i Japan.
Af Maja Strøm Jensen14.
okt.
2019 kl.
13.
03Læs opTyfonen Hagibis har siden natten til lørdag hærget Japan, der har fået mere end en meter regn på 48 timer.
Tyfonfaren er nu drevet over i dele af landet, som står tilbage med et kæmpe oprydningsarbejde.
Vandet nåede mig helt op over hovedet, da jeg stod i huset.
Hajime Tokuda, indbygger i JapanLige nu deltager 110.
000 mennesker i eftersøgnings- og redningsaktioner landet over, hvor gader er fyldt med mudder, og huse er oversvømmet med to til tre meter vand.
Det skriver det japanske medie NHK.
En beboer i Kawasaki tæt på Tokyo oplevede på egen krop de store oversvømmelser:- Vandet nåede mig helt op over hovedet, da jeg stod i huset, fortæller Hajime Tokuda til det japanske medie.
Flere tusind politifolk, brandmænd, kyst- og militærfolk er i gang med at lede efter dem, der er fanget af jordskred og oversvømmelser.
Under tyfonen Hagibis måtte 7 millioner mennesker forlade deres hjem, skriver BBC.
Familier med små børn blev rådet til at søge sikkerhed på deres loft.
, og en helikopter samlede indbyggere op, som var strandet grundet oversvømmelser i hjemmet, skriver The Guardian.
Redningsfolk transporterer indbyggere i Nagano væk fra deres oversvømmede husstande.
 Butikkerne blev også ramt af tyfonen Habigis, og nu er oprydningerne sat i gang.
 Politiet leder efter dem, der er meldt savnet i Nagano.
 Lokale indbyggere er i gang med rengøring og oprydning efter tyfonens massive øgelæggelser.
1 / 4Redningsfolk transporterer indbyggere i Nagano væk fra deres oversvømmede husstande.
1 / 4Butikkerne blev også ramt af tyfonen Habigis, og nu er oprydningerne sat i gang.
2 / 4Politiet leder efter dem, der er meldt savnet i Nagano.
3 / 4Lokale indbyggere er i gang med rengøring og oprydning efter tyfonens massive øgelæggelser.
4 / 4Dykkere og brandslukningskøretøjer er i gangNagano, som er en by på øen Honshu i det centrale Japan, blev hårdt ramt af tyfonen.
Dæmninger langs Chikuma-floden kunne ikke holde vandet tilbage, og det resulterede i, at vandet flød ind i beboelsesområder.
Lige nu dykker reddere efter overlevende, skriver BBC.
En beboer i området er i tvivl om, hvordan regionen skal genoprettes.
- Jeg har ingen idé om, hvordan vi skal få mudderet væk.
Det er et seriøst problem, fortæller han til det japanske medie NHK.
Den japanske premierminister, Shinzo Abe, fortæller, at der er 200 brandslukningskøretøjer i gang, som skal tømme oversvømmede gader og huse.
Tallet for antallet af døde er stadig stigende, og indtil videre er 42 meldt døde.
Derudover er 15 meldt savnet, og 198 er såret.
Tyfonen er svækket og har flyttet sig, men i kystområderne er der fortsat varsling om flere oversvømmelser, som kan resultere i mere ødelæggelse på grund af vandstigninger og sprængte bredder i de japanske floder.
Den japanske premierminister råder alle til at være opmærksomme på jordskred, hvis de bevæger sig ud.
Det er ikke mere end en måned siden, at dele af Japan blev ramt af tyfonen Faxal, hvor 30.
000 hjem blev ødelagt.
De er endnu ikke blevet istandsat.
Meteorologer beskriver tyfonen Hagibis som den stærkeste storm i Japan i mere end seks årtier.
FacebookTwitterKopier linkEmner:Japan|Shinzo Abe (politiker)|Vejret|BBC|Orkaner




https://www.dr.dk/nyheder/udland/optrapning-i-hongkong-bombe-spraengt-naer-politifolk

UdlandOptrapning i Hongkong: Bombe sprængt nær politifolkPolitiet mistænker demonstranter for at have lavet en fjernstyret bombe.
Demonstranter har tidligere kastet hjemmelavede brandbomber kasteskyts mod politiet i Hongkong.
Her ses klargøring af en såkaldt molotovcocktail under søndagens demonstration.
Af Kasper Duncan Gram14.
okt.
2019 kl.
17.
11Læs opKonflikten i Hongkong er tilsyneladende spidset til, da en bombe i går gik af tæt ved en politibil.
- Den hjemmelavede anordning havde nogle kraftige eksplosiver og var fjernstyret ved hjælp af en mobiltelefon, fortalte kriminalkommissær Suryanto Chin-chiu fra Hongkongs ammunitionsrydningsafdeling på et pressemøde tidligere i dag, ifølge Associated Press.
Umiddelbart kom ingen til skade, da bomben blev udløst under en busk i Mong Kok-området.
- Vi har grund til at tro, at det var meningen, at bomben skulle have ramt betjente, understregede vicekommissær Tang Ping-keung på pressemødet.
Han anser det for at være en eskalering af voldshandlingerne mellem politi og demonstranter, som nu betegnes som 'livstruende'.
Læs også:Flere demonstranter blev anholdt for at bære maske i HongkongDet er første gang, man har fundet en fjernstyret bombe, siden de regeringskritiske demonstrationer tog fart i juni.
For en uge siden eskalerede konflikten også, da en ung demonstrant blev skudt i brystet af politiet.
Han overlevede episoden.
På fotos delt på Facebook af Campus TV kan man blandt andet se batterier og et simkort på stedet, hvor bomben gik af.
Øjenvidne: Bombe var ikke dødeligJournalisten Wilson Li stod tyve meter fra bomben, da den gik af.
Han så et lysglimt og røg fra anordningen, men ingen flammer.
- Hvis den havde været dødelig, var jeg kommet til skade, fastslår han til Hong Kong Free Press.
Ifølge mediet har en anden journalist fra Ming Pao kunnet lugte en stærk kemisk stank en halv time efter detonationen.
Politiet forlod området og vendte tilbage et par timer senere med en bomberyddervogn.
201 personer er blevet anholdt under weekendens voldsomme demonstrationer, hvor tolv politibetjente er kommet til skade.
Den ene var blevet stukket med en kniv.
I weekendens løb har demonstranter også kastet tyve brandbomber mod en politistation.
FacebookTwitterKopier linkEmner:Hong Kong|Facebook|Twitter




https://www.dr.dk/nyheder/indland/vandpibecafe-har-foer-spillet-rolle-i-bandekonflikt-maskerede-maend-ville-angiveligt

Eksplosioner i KøbenhavnSe temaIndlandVandpibecafé har før spillet rolle i bandekonflikt: Maskerede mænd ville angiveligt dræbe rivaler Bandemedlemmer kom ifølge politiet sidste år ind i caféen med trukne skydevåben.
Der var ikke nogen, som kom til skade i nattens eksplosion.
(© (c) DR)Af Emil Søndergård Ingvorsen, Louise Dalsgaard og Camilla Faurholdt-Löfvall14.
okt.
2019 kl.
10.
57Læs opTre medlemmer fra banden Brothas trængte i september sidste år ind på vandpibecaféen Café Arguileh midt i åbningstiden for at forsøge at dræbe deres rivaler.
Selv samme café blev i nat udsat for en eksplosion.
I anklageskriftet mod de bandemedlemmerne kan man læse, at de ifølge politiet gik rundt med trukne våben og maskering for at finde rivaler fra bandegrupperingen NNV, som de lå i konflikt med dengang og også er i konflikt med i dag.
De tiltalte havde påforhånd aftalt, hvem der skulle begå drabene, men de fandt ikke frem til nogen af deres rivaler.
Derfor forlod de caféen og kørte væk fra stedet med flere andre bandemedlemmer, der også er tiltalt i sagen.
Sagen begynder ved retten i december.
Vandpibecafeen og dem, der driver den, behøver ikke nødvendigvis at have noget med det at gøre.
Torben Svarrer, Københavns PolitiDesuden blev vandpibecaféen i september i år ifølge DR Nyheders oplysninger ransaget af politiet.
Ifølge DR Nyheders oplysninger havde ransagningen relation til efterforskning i bandemiljøet.
Disse sager er interessante, da Café Arguileh i nat altså endnu en gang dannede rammen om en episode, som ifølge politiet kan kobles til bandekonflikten mellem grupperingerne NNV og Brothas.
Politiet holder kortene tæt ind til kroppenKlokken 02.
47 fik politiet nemlig en anmeldelse om en eksplosion, og her til morgen fortalte politiet, at der var kastet en håndgranat mod caféen.
Og netop det fakum, at episoden fandt sted på Café Arguileh, bestyrker politiets mistanke om, at den har relation til bandekonflikten.
Læs også:Politi: Eksplosion på Amager var fra en håndgranat- Vi har tidligere set lige præcis dette område ramt i forbindelse med bandekonflikten.
Den aktuelle café har vi set ved en konflikt sidste år, hvor der har været nogle gæster tilhørende bandemiljøet, som så er blevet opsøgt af modparten, siger politiinspektør Torben Svarrer fra Københavns Politi.
Hvad er jeres teori om, hvorfor det er netop denne vandpibecafé, som er udsat for en eksplosion?
- Det er sådan, at personer i bandemiljøet af og til tager ophold på nogle kendte caféer.
Og det kan en modpart godt finde anledning til at markere sig over for.
Vandpibecaféen og dem, der driver den, behøver ikke nødvendigvis at have noget med det at gøre, siger Torben Svarrer.
Han ønsker ikke at udybbe yderligere, hvordan politiet kobler nattens eksplosion til konflikten.
Eksplosionen i nat er langt fra den eneste, som har hærget hovedstaden siden februar.
Af de flere end 15 eksplosioner kan mange af disse kobles til konflikten, har politiet tidligere oplyst.
Tv-billeder fra stedet viser ødelæggelserne:FacebookTwitterKopier linkEmner:Organiseret kriminalitet|Brothas|Københavns Politi|Caféer og barer|København




https://www.dr.dk/nyheder/regionale/fyn/kommuner-spilder-penge-paa-tomme-pladser-i-psykiatrien-kl-og-regioner-kraever

FynKommuner spilder penge på tomme pladser i psykiatrien: KL og regioner kræver handlingKnap hver tredje seng til de særlige pladser i psykiatrien står tomme, og det koster kommunerne dyrt.
Der kunne være mere trængsel på gangene på de særlige pladser i psykiatrien.
Halvandet år efter oprettelsen står hver tredje plads stadig tom.
Af Jonatan Grau Møller14.
okt.
2019 kl.
11.
05Læs opDu kender måske det der med, at du får noget, som du rigtig gerne vil have, men så ender det med, at du faktisk ikke helt får brugt det alligevel.
Netop dét giver lige nu hovedpine på Christiansborg, i regionerne og i kommunerne.
Men det her handler ikke om en sweater, et lækkert ur eller nogle nye løbesko.
Det handler om 135 særlige pladser i psykiatrien.
Pladser, der skal rumme de farlige psykiatriske patienter.
De blev de oprettet for halvandet år siden, men hver tredje plads står stadig tom.
Derfor håber formanden for danske regioner, Stephanie Lose (V), at strukturen omkring pladserne snart bliver ændret.
- Jeg håber, at man i finansloven kan finde de midler, der skal til for at sikre, at de særlige pladser kan overgå til at være en del af den almindelige psykiatri, siger hun.
Ringe effekt af lempelserProblemet med de tomme pladser er, at de koster kommunerne dyrt.
I løbet af knap et år har det kostet Region Syddanmark næsten 22 millioner at drive de særlige pladser.
Af dem er over halvdelen af pengene gået til tomme pladser.
For at få flere psykisk syge til at bruge de særlige pladser blev kravene for at bruge dem lempet i marts.
De særlige pladserEfter en række sager, hvor psykisk syge slog personale ihjel på bosteder, besluttede Folketinget i 2017, at der på landsplan skulle oprettes 150 særlige pladser til de farligste patienter i psykiatrien.
Pladserne er løbende blevet åbnet, og i oktober 2019 er 135 af pladserne klar til brug.
På trods af at visitationskriterierne er blevet ændret, er det ikke lykkes at fylde pladserne op.
Det koster 3.
959 kroner per døgn at have en patient på en af de særlige pladser.
Det giver ca.
120.
000 kroner om måneden, som betales af patientens hjemkommune.
Det har hjulpet en smule, men der er stadig ledige pladser.
Derfor er Liselott Blixt, sundhedsordfører for Dansk Folkeparti, ganske klar i mælet.
- Det er en fiasko.
Det er penge, som bliver brugt på personale, der ikke har noget at lave, mens vi ser tomme stuer, og samtidig kan vi ikke få nok personale andre steder.
Den bestragtning er Jane Heitmann, der er psykiatriordfører for Venstre, ikke enig i.
Hun mener, at det er op til kommuner og regioner at stramme op og bruge ordningen.
- Vi ved, at der er en gruppe borgere, der har et behov for særlig omsorg.
Derfor undrer det mig, at der stadig er ledige pladser, siger hun.
Men ifølge Thomas Adelskov (S), der er formand for socialudvalget i Kommunernes Landsforening, er det ikke kommunerne, der er dårlige til at visitere.
Det er hele strukturen, der har været forkert skruet sammen fra start, mener han.
- Vi rammer simpelthen ikke den målgruppe af nogle særligt udadreagerende og syge borgere, som vi gerne vil give sengepladser i psykiatrien.
Derfor kan kommunerne ikke gøre brug af pladserne.
På afdeling 05 på Vejle Sygehus har de 15 af Region Syddanmarks 32 særlige pladser.
 Opholdsrum på afdeling 05.
De store glaspartier er blandt andet med til at sikre personalet imod blinde vinkler.
 Et kig indenfor på værelse 13, hvor Linette, der er patient på afdeling 05 i Vejle, bor.
 En af fordelene ved de særlige pladser er ifølge Linette, at personalet har mere tid til at lave aktiviteter med patienterne.
1 / 4På afdeling 05 på Vejle Sygehus har de 15 af Region Syddanmarks 32 særlige pladser.
1 / 4Opholdsrum på afdeling 05.
De store glaspartier er blandt andet med til at sikre personalet imod blinde vinkler.
2 / 4Et kig indenfor på værelse 13, hvor Linette, der er patient på afdeling 05 i Vejle, bor.
3 / 4En af fordelene ved de særlige pladser er ifølge Linette, at personalet har mere tid til at lave aktiviteter med patienterne.
4 / 4Patient: Her er der tidMens spørgsmålet om pladsernes fremtid udkæmpes på den politiske slagmark, er der 93 patienter, der er indskrevet på de særlige pladser landet over.
En af dem er Linette.
Hun bor på Vejle Sygehus' afdeling 05.
Hun lider af paranoid skizofreni og ønsker ikke at stå frem med sit efternavn.
Flere gange har hun været indlagt på psykiatriske afdelinger og bosteder, men for hende er det første gang, der er et tilbud, hun føler sig hjemme i.
- Her er der tid.
Man skal ikke ud, inden man er kommet, og så er der et bredt fagligt spænd i personalet, fortæller hun.
Kom indenfor på afdeling 05 på Vejle SygehusDen ekstra tid gør ifølge Linette, at man kan nå at opfange situationer i opløbet, inden de udvikler sig til noget skidt.
Samtidig har personalet bedre mulighed for at lave aktiviteter med patienterne.
- For mig betyder det alt.
Det der med bare at være indlagt på en psykiatrisk afdeling, hvor der ikke sker noget, det får mig ned i et større sort hul, forklarer hun.
Sundhedsministeriet har tidligere meldt ud, at de særlige pladser vil blive en del af deres tiårige plan for psykiatrien.
Indtil den ligger klar, skriver sundhedsminister Magnus Heunicke (S) i en mail til DR Nyheder:- Det er vigtigt, at regionerne lærer af hinanden.
Region Syddanmark med en belægningsprocent på 35 procent kan med fordel hente erfaringer fra Region Sjælland, der udnytter mere end 70 procent af pladserne.
FacebookTwitterKopier linkEmner:Jane Heitmann (politiker)|Liselott Blixt (politiker)|Venstre|Psykiske lidelser|Sjælland




https://www.dr.dk/nyheder/udland/tidligere-catalansk-vicepraesident-idoemmes-13-aars-faengsel

UdlandTidligere catalansk vicepræsident idømmes 13 års fængselHøjesteret idømmer ni personer fængselsstraf for tilskyndelse til oprør i forbindelse med catalansk uafhængighedsafstemning.
Oriol Junqueras er blevet idømt 13 års fængsel for sin rolle i den catalanske uafhængighedsafstemning i oktober 2017.
(Foto: J.
J.
Guillen © Scanpix)Af Louise Brodthagen Jensen14.
okt.
2019 kl.
09.
59Læs opDen spanske højesteret har netop idømt ni personer mellem ni og 13 års fængsel for tilskyndelse til oprør i forbindelse med den catalanske uafhængighedsafstemning i 2017.
Heriblandt den tidligere catalanske vicepræsident Oriol Junqueras der er blevet idømt 13 års fængsel.
I alt er 12 personer dømt i sagen, og de sidste tre blev kun fundet skyldige i lydighedsnægtelse og ikke idømt fængselsstraf.
Samtlige 12 havde nægtet sig skyldig i anklagerne om anstiftelse til oprør, grov ulydighed og misbrug af offentlige midler i forbindelse med folkeafstemningen.
Under det lange forløb har de fastholdt, at der er tale om en politisk motiveret sag.
Den tidligere catalanske præsident Carles Puigdemont bor i dag i Belgien.
'En skændsel'Den tidligere catalanske præsident, Carles Puigdemont, der flygtede fra Spanien i 2017 og i dag bor i Belgien kalder dommen for en "skændsel".
- 100 års fængsel i alt.
Det er en skændsel!
Det er på høje tid at reagere, for vores sønner og døtre, for demokratiet, for Europa, for Catalonien, skriver han blandt andet på Twitter.
Flere af de dømte har siddet varetægtsfængslet i to år siden den omstridte uafhængighedsafsteming i oktober 2017.
Afstemningen blev erklæret forfatningsstridig og førte til, at den spanske regering opløste det catalanske regionale parlament og udskrev nyvalg.
Det catalanske krav om en folkeafstemning om uafhængighed er siden blevet afvist af regeringen i Madrid med henvisning til, at landets forfatning forbyder det.
I går demonstrerede tusindvis af mennesker i gaderne i Barcelona, og det forventes, at de store demonstrationer vil fortsætte i dag.
Herunder kan du se, hvorfor catalanerne ønsker selvstændighed.
FacebookTwitterKopier linkEmner:Carles Puigdemont (politiker)|Catalonien|Spanien|Valg og folkeafstemninger|Højesteret




https://www.dr.dk/nyheder/kultur/gaming/da-fortnite-lukkede-stirrede-josefine-i-timevis-ind-i-en-sort-skaerm

GamingDa Fortnite lukkede, stirrede Josefine i timevis ind i en sort skærmSpil er gået i stå, men to års Fortnite-træning er forhåbentlig ikke spildt for 22-årig gamer.
22-årige Josefine Kjær Sørensen synes, at ventetiden er nervepirrende og lang.
Af Mathilde Bugge og Cecilie Rosenkvist Dam14.
okt.
2019 kl.
16.
24Læs opDa Fortnite - et af verdens mest populære computerspil - søndag aften gik i sort, var 22-årige Josefine Kjær Sørensen en af dem, der endte med at sidde i timevis og stirre ind i computerskærmen.
Raketter og meteorer sprængte nemlig hele spillelandskabet væk som en del af begivenheden 'The End', der netop markerer slutningen på tiende sæson af spillet.
Spillerne blev i stedet efterladt med en mørk skærm med et roterende sort hul og ingen mulighed for at spille videre.
- Jeg sad og kiggede i mange timer.
Først tænkte jeg, at der ville gå en time.
Men så gav jeg det lige lidt længere tid.
Jeg endte faktisk med at sidde i tre en halv time og bare kigge på det der, siger Josefine Kjær Sørensen.
- Så var jeg altså nødt til at gå i seng, tilføjer hun.
Sådan her ser det ud, når man klikker ind for at spille Fortnite.
I skrivende stund kigger mere end 50.
000 brugere stadig med på det roterende sorte hul.
(© Screenshot fra Epic Games website)Flere spileksperter gisner om, at det sorte hul skyldes, at spillet opdateres.
Den 22-årige Fortnite-entusiast glæder sig til at se, hvad de finder på i næste kapital af spillet.
- Jeg var da vildt nysgerrig på at se, hvad der så ville ske.
Man har jo hørt meget om, at der vil komme et nyt map, og at det vil blive vildt, lyder det fra den 22-årige Fortnite-entusiast.
PengeneSiden spillet kom på gaden i 2017, har 250 millioner brugere registreret sig.
Josefine Kjær Sørensen hoppede også med på bølgen i 2017 og har spillet med siden anden sæson.
I de to år hun har spillet, har hun kastet omkring 5.
000 kroner på ting i spillet, som hun vil være ærgerlig over at miste.
© ScanpixFortniteFortnite er et samarbejds- og overlevelsescomputerspil, der udkom i juli 2017.
Fortnite kan fås til alle spilplatforme og går ud på, at 100 spillere kæmper om at være den sidste overlevende i spillet.
Fortnite gik i løbet af 2018 fra at have 40 millioner brugere til over 200 millioner på verdensplan.
Spillere kan købe kostumer, våben eller dansetrin til deres figurer.
Dansetrinene er også blevet en dille i den virkelige verden.
Kilde: Wikipedia og Bloomberg m.
fl.
- Jeg er rigtig glad for de ting, jeg har.
Jeg har også brugt mange penge på spillet selv, men at miste dem, har jeg aldrig været bange for.
Det er jo bare virtuelt.
Læs også:Millioner stirrer frustreret på et sort hul: Computerspillet Fortnite er nedeJosefine Kjær Sørensen tror ikke selv på, at alt den online flid er spildt og forgæves.
Hun tror, at de optjente skins og de købte ting kommer med videre i det opdaterede kapitel af Fortnite.
- Jeg tror stadigvæk, at man får lov til at beholde alt det, man har, siger hun.
Det gamle var lidt kedeligtDer er ikke nogen officielle meldinger om, hvornår spillet vender retur, men Josefine Kjær Sørensen krydser fingre for, at Epic Games, der er producenten bag, vender retur med store forandringer.
- Jeg håber, at der kommer til at være noget helt nyt, som man kan starte forfra.
Det gamle var blevet lidt kedeligt med det gamle map (kort, red.
) og underligt.
Men bare der kommer noget nyt og fedt, som ingen kender.
Og selvom en ekspert over for CNN har vurderet, at millioner af spillere har siddet og kigget i et sort hul, og flere forældre melder om frustrerede børn, så synes Josefine Kjær Sørensen også, det er et ret sejt stunt.
- Jeg synes, det er fedt at gå lidt i uvished og ikke vide, hvornår det er klart igen, og hvad der sker.
Jeg kan godt lide, at det er lidt spændende.
Men hun synes dog ikke, at spiludviklerne kan tillade sig at strække den meget længere nu.
- Jeg synes, at det skulle have været i gang i dag hen over middag.
Jeg synes, det er lang tid at strække den i to dage, hvis det sker.
Rygterne siger ifølge Josefine nemlig, at spillet kommer op og køre i morgen igen.
- Men man ved det jo ikke, siger hun.
FacebookTwitterKopier linkEmner:CNN|Computerspil




https://www.dr.dk/nyheder/udland/video-130000-drevet-paa-flugt-i-syrien-efter-tyrkiske-angreb

Tyrkisk offensiv i SyrienSe temaUdlandVIDEO 130.
000 drevet på flugt i Syrien efter tyrkiske angrebDen tyrkiske fremmarch i det nordlige Syrien har store civile konsekvenser.
Af Jakob Skov Jakobsen14.
okt.
2019 kl.
10.
10Læs opGrænsen mellem Syrien og Tyrkiet er lige nu hjemsted for voldsomme kampe mellem tyrkiske og kurdiske styrker.
Kampene har ifølge FN fordrevet flere end 130.
000 fra deres hjem i det nordlige Syrien.
Det gælder blandt andet uden for byen Kobane, som tidligere har været slagmark for kampe mellem Islamisk Stat og de kurdiske styrker.
Læs også:Hvad foregår der?
Forstå det komplicerede drama i SyrienKampene, der begyndte i onsdags, da Tyrkiet på ordrer fra præsident Recep Tayyip Erdogan gik ind i det nordlige Syrien, har kostet menneskeliv på begge sider af konflikten.
Målet med offensiven er ifølge Tyrkiet at oprette en såkaldt sikkerhedszone, der rækker 30 kilometer ind i Syrien.
Her vil Tyrkiet så placere nogle af de millioner af syriske flygtninge, der ellers opholder sig i Tyrkiet.
FacebookTwitterKopier linkEmner:Islamisk Stat|Recep Tayyip Erdoğan (politiker)|Syrien|Tyrkiet|Forenede Nationer




https://www.dr.dk/nyheder/indland/gratis-nettjenester-populaere-i-skolen-ekspert-advarer-mod-daarlig-kontrol-med

IndlandGratis nettjenester populære i skolen: Ekspert advarer mod dårlig kontrol med børns dataLærerne skal "tænke sig godt om", før de bruger gratis programmer i skolen, siger Kommunernes Landsforening.
Prisskiltet siger 0 kr, men selv gratis produkter har altid en pris, advarer rådgiver i dataetik.
Af Jakob Skaaning, Maiken Steen Frederiksen og Line Gertsen14.
okt.
2019 kl.
10.
30Læs opInternettet svømmer over af sjove og gratis redskaber, der gør det nemt at lave en quiz, planlægge en begivenhed eller arbejde sammen om en video.
Det er redskaber, som mange folkeskolelærere bruger for at peppe undervisningen op.
Men selvom det ikke koster penge at bruge online- tjenester til at lave quizzer eller til at samarbejde, så er der stadig en pris at betale, advarer Pernille Tranberg, der er rådgiver i dataetik.
Når du afleverer dine data til alle de her tjenester, så betaler du med bind for øjnene.
Du aner ikke, hvad prisen er.
Pernille Tranberg, dataetisk rådgiver- Problemet ved at bruge gratis tjenester, hvor man ikke ved, hvad de gør ved data, er, at der sandsynligvis bliver indsamlet data om vores børn, siger Pernille Tranberg.
Betaler måske med dataIfølge Pernille Tranberg benytter mange af de ”gratis” tjenester sig af en forretningsmodel, hvor brugerens adfærd skaber data, som efterfølgende kan bruges til at målrette annoncer.
Læs også:Freja har en digital dobbeltgænger: Folkeskolen skaber enorme mængder af data om eleverneMange vil kende situationen, hvor man søger efter for eksempel et par sko på nettet og efterfølgende modtager påfaldende mange reklamer for netop sko.
Det skyldes, at søgningen efter sko har sat spor, som annoncøren efterfølgende kan trække på, når computeren skal beslutte, hvilke reklamer, du er mest tilbøjelig til at klikke på.
Gratis tjenester i skolenBørne - og Undervisningsministeriet skrev på baggrund af en Epinion-undersøglse fra januar 2019:Der er "en potentiel udfordring med såkaldte ”gratis” digitale produkter, som anvendes i undervisningen for at gøre den mere motiverende og varieret.
Disse produkter er ofte ikke omfattet af databehandleraftaler, og kan derfor videresende personoplysninger til tredjeparter uden brugeren informeres.
Derfor kan grundskoler og selvejende institutioner uforvarende komme til at medvirke til deling af elevernes persondata, når lærere og elever anvender produkterne i det daglige.
"- Det er et problem, når indsamlede data bliver brugt til at lave detaljerede profiler om os alle sammen.
Og jo mere gennemsigtige vi bliver, jo mere manipulérbare bliver vi, siger Pernille Tranberg.
KL: Det er en gråzoneNår skolerne køber digitale systemer til elevernes undervisning, så skal de sikre sig, at elevernes data kun bliver brugt til det, som den er afgivet til, og at oplysninger ikke gives videre til andre.
Der skal laves en kontrakt.
Men når skolerne benytter gratis tjenester, er der ingen garantier.
Vi kan jo ikke vide, om det er sikkert.
Derfor siger vi, at man skal være omhyggelig og overveje, om man har brug for tjenesterne.
Pia Færch, kontorchef, KL- Det er en gråzone.
Vi ved, der ligger nogle gode redskaber, som mange lærere godt kan lide at bruge.
Men det er ikke en del af den pakke, der ligger med kontrakter på, siger Pia Færch, der er kontorchef i Center for Teknologi og Digitalisering i Kommunernes Landsforening.
Pia Færch mener, at lærere og skoler skal overveje nøje, hvilke oplysninger om eleverne, de sender afsted til virksomheder.
- Vi kan jo ikke vide, om det er sikkert.
Derfor siger vi, at man skal være omhyggelig og overveje, om man har brug for tjenesterne, siger hun.
Udbredt at bruge tjenesterEn rapport udført af Epinion for Undervisningsministeriet viste tidligere i år, at brugen af gratis online-redskaber er udbredt, både i folkeskoler, gymnasier og erhvervsskoler.
Samtidig sagde 69 procent af lærerne, at de mangler viden om, hvordan udbydere af digitale produkter deler data med tredjeparter.
Pernille Tranberg mener som udgangspunkt, at skolerne helt burde lade være med at bruge tjenester, hvis de ikke ved, hvad der sker med børnenes data.
- Når du afleverer dine data til alle de her tjenester, så betaler du med bind for øjnene.
Du aner ikke, hvad prisen er.
Vi bør som samfund beslutte, at vores børn skal være i fred, siger hun.
- Risikerer man ikke, at undervisningen bliver ret kedeligt, hvis lærerne ikke kan bruge de tjenester, som eleverne synes er sjove?
- Der kommer flere og flere tjenester, som man kan have tillid til.
Det kan godt være, at der er en periode, hvor der ikke lige præcis er et alternativ, men det kommer der, hvis der er en efterspørgsel på sikre tjenester, der ikke sælger vores børns data, siger Pernille Tranberg.
Læs også:Skolernes dataskatkiste: Hvad bliver gemt om dit barn?
Hvis man som lærer gerne vil bruge gratis tjenester, men vil undgå, at eleverne bliver registreret, så er der ifølge Pernille Tranberg tre skridt, der kan hjælpe.
- Jeg ville sikre mig, at børnene ikke bruger deres eget navn, at de installerer en adblocker og så ville jeg bruge en VPN-tjeneste, så man ikke indsamler oplysninger om, hvor de er henne.
FacebookTwitterKopier linkEmner:Kommunernes Landsforening|Uddannelse|Folkeskolen (Danmark)|Epinion|Ministeriet for Børn og undervisning




https://www.dr.dk/nyheder/indland/knallertboeller-giver-utryghed-i-jysk-de-tror-de-ejer-byen

IndlandKnallertbøller giver utryghed i jysk by: ’De tror, de ejer byen’ Antallet af anmeldelser om "utryghedsskabende knallertkørsel" peaker, viser tal.
Af Thomas Klose Jensen og Jesper Bo Pedersen14.
okt.
2019 kl.
10.
30Læs opUnge, som både kører for stærkt og hensynsløst på knallerter og scootere i byens gader, har skabt debat i Odder syd for Aarhus.
- De kører som idioter, så jeg er ikke så vild med dem, siger Marc Pedersen, der er tømrer og bor lidt uden for Odder.
Og han er ikke den eneste.
I lokale Facebook-grupper har flere af byens borgere givet udtryk for deres holdning.
Birgitte Sørensen, der lige nu er på kontanthjælp, er enig.
- De tror, at de på nogle punkter ejer byen, siger hun.
Læs også:Knallertbølle i 1969: Det sjoveste jeg ved er at køre imellem folk på Strøget mens de råber og skriger15-årige Thorbjørn Terkildsen er en af byens unge knallertdrenge.
Han mener, at han generelt kører ordentligt, men kan ikke sige sig fri for også selv at have kørt lidt råddent engang i mellem.
- Alle har jo på et tidspunkt kørt dårligt.
Så vi er jo alle sammen en del af det.
Han understreger dog, at den ulovlige knallert er fortid nu.
For hvis politiet snupper ham én gang mere, bliver bilkørekortet udsat i seks måneder.
Kammeraten Tobias Danielsen på 16 år har op til flere scootere - også nogle, der kan køre for hurtigt.
Typisk holder han sig dog til de lovlige.
- Det er kun få dage, man lige kan tage de hurtige.
Men det er kun ude på de små veje, siger han.
- Det er sgu for farligt at køre inde i byen.
Torbjørn og vennerne i Odder er ikke de eneste i Danmark, der har smag for at køre lidt for stærkt eller lidt for vildt på knallert.
Tal fra Rigspolitiets Nationale Færdselscenter viser, at antallet af anmeldelser om ”knallertkørsel til ulempe” – politisprog for knallertbøller – peaker.
I 2018 var der 989 anmeldelser mod blot 527 i 2017.
Dermed ser tendensen ud til at være stigende, selvom den ellers i en årrække var på vej ned.
Og de foreløbige tal for 2019 understreger blot den tendens.
Frem til slutningen af september modtog politiet nemlig hele 1.
190 anmeldelser.
Det højeste antal i mere end ti år.
- Jeg er ked af at se, at det her er et stigende problem.
Vi arbejder på at få det nedbragt, men det er bare ikke noget, vi kan gøre fra den ene dag til den anden, siger politiassistent Christian Berthelsen fra Rigspolitiets Nationale Færdselscenter.
Han forklarer desuden, at politiet allerede gør en del i form af kontroller ude omkring i landet.
Og derudover skal politiet i dialog med de unge for at finde ud af, hvordan man bedst trænger ind til dem for at få stoppet udviklingen.
- Men hvis vi skal helt ind til sagens kerne, så tror jeg faktisk, at forældre har en rigtig, rigtig stor rolle i det her.
De skal lære de unge mennesker, hvordan de skal opføre sig, siger han.
'Nogen shopper, vi kører rundt'For drengene i Odder handler en del af det at køre rundt sammen i byen også om venskaber.
- Du går vel også nogle gange i byen med dine venner.
Det er ligesom os, vi kører bare i byen.
Det er det, vi gør.
Folk går rundt, nogen shopper, vi kører rundt, siger Tobias Danielsen.
- Jeg ved, at der er mange af os, som har fået flere venner på grund af scooterne, siger Torbjørn TerkildsenHør Torbjørn Terkildsen fortælle om en episode tidligere i år, hvor han blev stoppet af politiet på en ulovlig knallert.
Klik på play.
Politiet stopper flere ulovlige knallerterMen det er ikke kun kørslen, der i stigende grad er blevet et problem.
Også farten på knallerterne er røget i vejret.
I år har landets politikredse fundet 1.
356 ulovlige knallerter, og dermed nærmer det sig allerede niveauet for hele sidste år, hvor 1.
425 ulovlige knallerter røg i politiets net.
I årene inden – 2017 og 2016 – var antallet på henholdsvis 1.
182 og 1.
262.
Problemet har været størst i Midt- og Vestjyllands Politikreds.
Her har betjente fundet 281 knallerter, der var pillet ved, og som derfor kunne køre stærkere end tilladt.
- Vi er faktisk allerede langt over det tal, som vi havde sidste år, siger Jørgen Christensen, der er politikommissær og operativ leder af kredsens færdselsafdeling.
En forklaring på stigningen kan ifølge Jørgen Christensen være, at der er kommet en ny gruppe knallertkørere, fordi det siden 2017 er blevet muligt for 15-årige at tage knallertkørekort.
Og i Midt- og Vestjylland er det helt oplagt at køre knallert for at kunne komme til og fra uddannelsessteder, lærepladser og arbejde.
- Så det er et rigtig godt transportmiddel til de unge, men det er alt for farligt, hvis den kan køre for stærkt, siger Jørgen Christensen.
Han frygter, at de unge også kan komme til at fylde mere i ulykkesstatistikken.
Og her er hastigheden afgørende for, hvor alvorlig ulykken ender.
- Da vi fik rullefeltet, så vi faktisk et stort fald i antallet af alvorlige ulykker med netop de unge knallertførere, og det lave tal skal vi helst kunne fastholde, siger han.
Vil have deres eget stedTilbage i Odder kan drengene godt forstå, at knallerterne kan være til irritation for andre borgere.
En del af løsningen kunne dog være, hvis de kunne få lov til at køre ræs og på baghjul.
- Grunden til, at der er mange her i byen, der kører ulovligt, er, at vi ikke lige har en bane i nærheden.
Altså en asfaltvej, hvor vi kan køre scooter på, siger Torbjørn Terkildsen.
- Der er et par stykker, som ikke kører så pænt, som de kunne gøre.
Det prøver vi så at ændre på, for vi vil jo gerne have et sted, hvor vi kan køre som vi gerne vil.
Så derfor skal folk køre ordentligt inde i byen og respektere, at andre mennesker også er der.
FacebookTwitterKopier linkEmner:Odder|Rigspolitiet|Færdselsforseelser|Jylland|Facebook




https://www.dr.dk/sporten/cykling/danmark-maa-undvaere-landsholdsprofiler-men-danske-medaljer-er-stadig-en-forventning

CyklingDanmark må undvære landsholdsprofiler: Men danske medaljer er stadig en forventning ved bane-EMCasper Folsach og Niklas Larsen er ikke med i den danske trup, der skal kæmpe om medaljer ved bane-EM.
Niklas Larsen har haft en god sæson, som blandt andet har kastet en sølvmedalje ved EM i linjeløb af sig.
Det bliver dog ikke til EM i banecykling for Larsen i denne omgang.
14.
okt.
2019 kl.
09.
50Læs opTo markante profiler glimrer ved deres fravær i den danske trup til EM i banecykling, der begynder onsdag i hollandske Apeldoorn.
Vi har en klar forventning om medalje i parløbet.
Casper Jørgensen, landstrænerLandsholdet må således undvære Casper Folsach og Niklas Larsen, der begge var med til at vinde bronze ved OL i 2016 og VM tidligere i 2019 i 4.
000 meter holdforfølgelsesløb.
De største danske forventninger knytter sig til parløb på både herre- og kvindesiden.
Folsachs hold, ColoQuick, meddelte i september, at den unge rytter er nødt til at sætte karrieren på pause på ubestemt tid på grund af hjerteproblemer.
Larsen meldte i sidste måned afbud til VM for U23-ryttere på grund af en overbelastningsskade i en muskel i ballen, og ved den lejlighed blev det oplyst, at vinderen af 2019-udgaven af PostNord Danmark Rundt var blevet rådet til at hvile sig.
Niklas Larsen (i midten til venstre) var med til at vinde bronze ved OL 2016 i Rio med det danske banelandshold.
Han er ikke med til EM i Holland.
Afbuddene får betydning for de danske ambitioner i disciplinen.
- Vi er naturligvis svækket af, at Niklas ikke er blevet klar, og det påvirker vores forventninger, men vi er stadig meget stærke i holdløbet, så målet er en semifinaleplads, siger landstræner Casper Jørgensen i en pressemeddelelse fra Danmarks Cykle Union (DCU).
Til gengæld er Frederik Rodenberg, som også var en del af bronzeholdet i Rio, tilbage i truppen.
Forventninger om medaljerLandstræneren har også forventninger til Lasse Norman og Michael Mørkøv, der tager en pause fra landevejsprogrammet for at køre parløb.
- Vi har en klar forventning om medalje i parløbet, for Norman og Mørkøv er et af verdens absolut stærkeste par.
Der er ikke tvivl om, at resten af feltet vil se på dem, men de har både rutinen og niveauet til at håndtere den situation, siger Jørgensen.
Hos kvinderne er forventningerne især knyttet til Amalie Dideriksen og Julie Leth i parløb.
De to vandt EM-guld sidste år.
- Som forsvarende mestre vil øjnene være rettet mod Amalie og Julie i parløbet, og forventningerne er store, men det er svært at placere de andre nationers niveau, da EM er den første store konkurrence siden VM i Polen, siger landstræner Mathias Møller Nielsen.
EM i banecykling slutter søndag.
/ritzau/FacebookTwitterKopier linkEmner:Amalie Dideriksen (cykelrytter)|Casper Folsach (cykelrytter)|Cykelsport|Holland|Danmarks Cykle Union




https://www.dr.dk/nyheder/udland/forste-officielle-tal-polens-regeringsparti-vinder-knap-halvdelen-af-stemmerne

UdlandFørste officielle tal: Polens regeringsparti vinder knap halvdelen af stemmerneTidligere premierminister Jaroslaw Kaczynskis PiS-parti vinder søndagens valg, viser indledende resultater.
Søndag aften, få minutter efter at valgstederne lukkede klokken ni, og de første valgstedsmålinger blev offentliggjort, erklærede lederen af PiS, Jaroslaw Kaczynski, at sejren var hjemme.
14.
okt.
2019 kl.
07.
01Læs opPolens regeringsparti, Lov og Retfærdighed (PiS), står til at vinde 49,3 procent af stemmerne ved søndagens parlamentsvalg i Polen.
Det viser de første officielle resultater ifølge landets valgkommission.
Polens største oppositionsblok, Borgerkoalitionen, får 22,3 procent, viser resultaterne.
Venstrekoalitionen Lewica vinder 10,9 procent, mens valgkoalitionen PSL/Kukiz'15 står til 9,8 procent.
Allerede søndag aften, få minutter efter at valgstederne lukkede klokken ni, og de første valgstedsmålinger blev offentliggjort, erklærede lederen af PiS, Jaroslaw Kaczynski, at sejren var hjemme.
- De gode forandringer vil fortsætte, sagde Kaczynski i en tale i partiets hovedkvarter med henvisning til det valgslogan, PiS brugte ved valget for fire år siden.
PiS har ledet Polen siden 2015, og partiet får stor vælgeropbakning på velfærdstiltag, der gavner mange af Polens dårligst stillede.
Et mandat mindreRegeringspartiet har tætte bånd til den katolske kirke og har blandt andet talt imod LGBT-rettigheder.
Tv-stationen TVN24 vurderede søndag aften, at PiS vil få flertal i det polske underhus.
Partiet står til at få 239 af de 460 pladser.
Det er et mandat mindre end i dag, hvor partiet sidder på 240 pladser.
Hvis PiS får flertal i underhuset, får det et stærkt mandat til at fortsætte de omstridte reformer af retsvæsnet, medierne, kulturinstitutioner og andet.
Det er reformer, der har bragt Polen på kollisionskurs med EU.
Iagttagere forventer, at disse konfrontationer vil fortsætte.
Valgdeltagelsen ved søndagens valg lå på 61,1 procent - det højeste siden 1989.
/ritzau/ReutersFacebookTwitterKopier linkEmner:Polen|Valg og folkeafstemninger|Den Katolske Kirke|EU




https://www.dr.dk/nyheder/regionale/midtvest/kom-med-paa-saeljagt-forskere-skal-undersoege-om-det-hjaelper-skyde

Midt- og VestjyllandKom med på sæljagt: Forskere skal undersøge, om det hjælper at skyde lystfiskernes plageLimfjordens sæler skal udstyres med GPS, så forskere kan følge deres rute i de mindre vandløb.
Sælerne skal fanges i et net, før de får påmonteret en chip, så forskerne kan følge deres færd.
Af Uffe Bregendahl og Asta Pil Heltborg14.
okt.
2019 kl.
08.
57Læs opFlere sæler svømmer fra Limfjorden og ind i Karup Å, når de skal nyde et godt måltid mad.
Her er der et varieret fiskeliv i buffeten - men det er havørrederne, som er sælernes livret.
Det er lystfiskerne i området dog trætte af, og derfor er der flere steder blevet givet dispensation til at skyde det ellers fredede dyr.
På baggrund af det er en gruppe forskere gået i gang med at undersøge, hvor stor en skade sælerne egentlig gør, når de svømmer ind i åen for at æde.
Miljøministeriet skal bruge resultaterne til at afgøre, om man permanent vil give lov til at skyde sælerne for at regulere dem væk fra åen.
Forskergruppen er fra Aarhus Universitet, og i samarbejde med Miljøstyrelsen tager de på sæljagt.
Her fanger de sælerne og sætter en GPS fast på dem, så forskerne kan følge dyrenes færden.
- Det handler om at forstå sælerne bedre, så vi kan forvalte på den mest effektive måde.
Vi skal både beskytte sælerne og tage hensyn til forskellige interesser som fiskeri, hvor sælerne kan være et problem, siger Jonas Teilmann, der er seniorforsker på Institut for Bioscience på Aarhus Universitet.
Formand for 12 lysfiskerforeninger i området Tom Sørensen viser den lodge, som de har bygget til lystfiskerne, der kommer langvejs fra.
Fiskerne er trætteNår sælerne hapser de populære fisk under deres ædegilde i Karup Å, kan det have konsekvenser for lystfiskerturismen.
Så kommer lystfiskerne altså ikke i det omfang, som vi godt kunne tænke os.
Derfor er det en alvorlig konkurrent til vores daglige liv heroppe.
Tom Sørensen, Karup Å SammenslutningenDerfor håber Tom Sørensen, der er formand for 12 lystfiskeriforeninger under Karup Å Sammenslutningen, at de kan finde en løsning, som holder sælerne ude af åen.
- Sælen er ikke en naturlig del af miljøet i åen.
Værst af alt sætter den sig nogle spor i lystfiskerne, og så spredes rygtet, fortæller han.
- Så kommer lystfiskerne altså ikke i det omfang, som vi godt kunne tænke os.
Derfor er det en alvorlig konkurrent til vores daglige liv heroppe.
De har bygget en lodge, ligesom en lang række andre faciliteter som eksempelvis hytter og sommerhuse til lystfiskerne præger området.
Fiskerne kommer nemlig både fra oplandet, større danske byer og de nordiske lande.
Derfor er havørreden til stor gavn for lokalområdet, mener Tom Sørensen.
- Vi har den her helt unikke stamme af havørreder, som trækker folk til.
Det er den, som gør, at vi kan lokke folk til fra udlandet.
Jæger og lystfisker Villy Andersen viser, hvor han forleden skød en sæl med en havørred i munden.
Flere sæler er blevet skudtSidste år skød jægere seks sæler i Karup Å.
Blandt dem var Villy Andersen, der både er jæger og lystfisker.
Han mener ikke, det er et problem, at sælerne spiser et par havørreder i ny og næ.
Alligevel har det flere gange vist sig nødvendigt, at han tager geværet frem.
- Det er alle de fisk, de skræmmer og stresser, der er problemet.
Nogle gange kommer sælerne jagende med en kæmpe flok havørreder, fortæller Villy Andersen.
Læs også:Fredede sæler må nu skydes i jysk å: Et spørgsmål om at redde havørreden og lystfiskereFor nyligt oplevede han en sæl i åen, og den skød han efter at have fået tilladelse fra Miljøstyrelsen.
- Den kom op med en havørred i munden, og den daskede rundt med den.
Det var nok for at få hul på den.
Jeg ramte den rimelig perfekt, siger han.
Hvis jægerne kan få fat på sælerne, når de har skudt dem, skal de afleveres til forskerne, som skal undersøge dyrets mave.
Så kan de nemlig se, hvilken føde sælen har fået indenbords til sammenligning med dem, der opholder sig i Limfjorden.
Et stigende problemIfølge seniorforsker Jonas Teilmann er der meget, som tyder på, at flere sæler trækker ind i de mindre vandløb.
- Det er naturligt for dem at komme op i de her åer.
Det kan hænge sammen med, at der ikke er nok at spise ude i Limfjorden, hvor vi ved, der er problemer med fiskebestandene.
Derfor er sælerne nødt til at trække op, hvor der er fisk, siger han.
Man kan klart holde problemet nede ved at skyde nogle få sæler.
Jonas Teilmann, seniorforskerHan mener, det er en reel mulighed fortsat at skyde sælerne, når de bevæger sig op i eksempelvis Karup Å.
De var nemlig mere eller mindre forsvundet fra åen i otte til ni måneder, efter der blev givet tilladelse til at skyde dem.
Det er først for nyligt, sælerne er dukket op igen, efter der blev lagt en dæmper på reguleringen.
- Man kan klart holde problemet nede ved at skyde nogle få sæler.
Det er relativt få, i forhold til hvor mange sæler, der lever ude i Limfjorden, siger Jonas Teilmann.
Det store forskningsprojekt er efter planen færdig til november næste år, hvorefter Miljøministeriet skal tage stilling til, hvad reglerne på området skal være fremover.
FacebookTwitterKopier linkEmner:Fisk|Lystfiskeri|Jylland|Karup|Aarhus Universitet




https://www.dr.dk/nyheder/udland/spaniens-stoerste-retssag-i-nyere-tid-afgoeres-i-dag-1800-ekstra-betjente-paa-gaden-i

CatalonienSe temaUdlandSpaniens største retssag i nyere tid afgøres i dag: 1800 ekstra betjente på gaden i CatalonienTo år efter den ulovlige uafhængighedsafstemning i Catalonien bliver de involverede politikere dømt.
På to-årsdagen for uafhængighedsafstemningen var der  store demonstrationer i Barcelona.
Af Anna Gaarslev14.
okt.
2019 kl.
08.
40Læs opEfter fire måneder, 52 retsmøder og 422 vidner falder der i dag dom i en sag, som nøje er blevet fulgt i hele Spanien, og som sætter et foreløbig punktum i et over to år langt forløb.
For nu bliver det afgjort, hvilken rolle 10 fængslede catalanske politikere og to fremtrædende civile ledere har haft i den ulovlige uafhængighedsafstemning, den daværende catalanske regering afholdt den 1.
oktober 2017.
De er tiltalt for blandt andet oprør, anstiftelse til oprør, grov ulydighed og misbrug af offentlige midler i forbindelse med folkeafstemningen.
Flere af de tiltalte har siddet varetægtsfængslet i næsten to år - alle nægter de sig skyldige.
1Hvorfor er dommen vigtig?
Retssagen i dag kan igen sparke liv i store demonstrationer for uafhængighed i Catalonien.
Den er vigtig, fordi den risikerer at få den catalanske konflikt til at bryde ud i lys lue igen.
Konflikten om Cataloniens fremtid er nemlig langt fra løst.
Catalonien er delt i spørgsmålet om uafhængighed.
Men et flertal af den catalanske befolkning ønsker stadig en legal folkeafstemning om uafhængighed.
Derudover er der i Catalonien en udbredt vrede over selve retssagen, der af mange bliver set om en unødigt hård reaktion på en politisk kamp.
Samtidig skal spanierne til valg 10.
november, og også i valgkampen står Catalonien højt på dagsordenen.
2Hvad skete der egentlig 1.
oktober 2017?
Der var store demonstrationer i blandt andet Barcelona efter afstemningen i oktober 2017.
Den daværende catalanske regering afholdt en folkeafstemning om catalansk uafhængighed.
Forinden havde den spanske forfatningsdomstol erklæret afstemningen for forfatningsstridig, og den spanske regering havde sendt 10.
000 betjente til Catalonien for at forhindre valghandlingen.
Dagen var præget af uroligheder og sammenstød mellem borgere og spansk politi på stemmestederne.
Flere end to millioner mennesker – 43 procent af de stemmeberettigede – afgav deres stemme.
Af dem stemte 9 ud af 10 ja til uafhængighed.
Efterfølgende vedtog det catalanske parlament en uafhængighedserklæring, hvilket fik den spanske regering til at suspendere det catalanske selvstyre og udskrive nyvalg til det catalanske parlament.
Ved det efterfølgende valg i december 2017 vandt uafhængighedspartierne et knebent flertal.
3Hvad kan vi forvente?
1.
800 betjente er sat ind i de catalanske gader, hvor man forventer demonstrationer.
Ifølge spanske medier vil de syv dommere – der har voteret i fire måneder - ikke dømme de tiltalte efter den strengeste paragraf; oprør mod den spanske stat.
Skal man dømmes for oprør, skal der have fundet voldsanvendelse sted, hvilket det ikke er lykkedes anklagemyndigheden at bevise under den fire måneder lange retssag (fra 12.
februar til 12.
juni).
Men forventningen er, at de tiltalte vil få hårde fængselsstraffe.
Derfor forventer man store demonstrationer i Catalonien som reaktion på dommen, og spansk politi har i forbindelse med dommen udstationeret 1.
800 ekstra betjente i Catalonien.
4Hvem er tiltalt – og hvad er de tiltalt for?
Oriol Jungqueras (tv.
) ses her sammen med Carles Puigdemont og tidligere talsmand for den catalanske regeirng, Jordi Turull (th.
) Oriol Junqueras: Tidligere regional vicepræsident.
Anklagemyndigheden kræver 25 års fængsel.
Carme Forcadell: Tidligere formand for det catalanske parlament.
Anklagemyndigheden kræver 17 års fængsel.
Jordi Sanchez: Aktivist, tidligere leder af ANC (Assemblea Nacional Catalana).
Anklagemyndigheden kræver 17 års fængsel.
Jordi Cuixart: Aktivist.
Tidligere leder af organisationen Omnium Cultural.
Anklagemyndigheden kræver 17 års fængsel.
Joaquim Forn: Tidligere regional indenrigsminister.
Anklagemyndigheden kræver 16 års fængsel.
Jordi Turull: Tidligere talsmand for den catalanske regering.
Anklagemyndigheden kræver 16 års fængsel.
Raul Romeva: Tidligere regional ”udenrigsminister.
” Anklagemyndigheden kræver 16 års fængsel.
Dolors Bassa: Tidligere regional arbejdsminister.
Anklagemyndigheden kræver 16 års fængsel.
Josep Rull: Tidligere regional territorial-minister.
Anklagemyndigheden kræver 16 års fængsel.
Carlos Mundó: Tidligere regional justitsminister.
Anklagemyndigheden kræver 7 års fængsel.
Meitxell Borrás: Tidligere regional minister for offentlig administration.
Anklagemyndigheden kræver 7 års fængsel.
Santi Vila: Tidligere regional erhvervsminister.
Anklagemyndigheden kræver 7 års fængsel.
5Hvad med Carles Puigdemont?
Den forhenværende catalanske præsident, Carles Puigdemont, er i dag bosiddende i Belgien og har flere gange ytret ønske om at vende hjem.
Cataloniens daværende præsident flygtede sidst i oktober 2017 ud af Spanien og bor i dag i Belgien.
Den spanske anklagemyndighed har forsøgt at få ham udleveret til Spanien, men efter en tysk domstol afviste at udlevere Puigdemont til Spanien til retsforfølgelse for oprør, trak Spanien arrestordren tilbage.
Men hvis Puigdemonts kolleger – som forventet – bliver idømt fængselsstraf, så er det sandsynligt, at den spanske anklagemyndighed med dommene i ryggen vil gøre et nyt forsøg på at få ham udleveret.
FacebookTwitterKopier linkEmner:Anklagemyndigheden|Carles Puigdemont (politiker)|Catalonien|Spanien|Valg og folkeafstemninger




https://www.dr.dk/nyheder/indland/politi-eksplosion-paa-amager-var-fra-en-haandgranat

Eksplosioner i KøbenhavnSe temaIndlandPoliti: Eksplosion på Amager var fra en håndgranatKøbenhavns Politi søger vidner fra eksplosionen på Amager.
Eksplosionen fandt sted i nat.
(© (c) DR)Af Kevin Ahrens og Emil Søndergård Ingvorsen14.
okt.
2019 kl.
07.
58Læs opEksplosion ved en vandpibecafe på Amager i nat var forårsaget af en håndgranat.
Det skriver Københavns Politi i en pressemeddelelse, hvor de oplyser, at de mener, at hændelsen er sket som led i den verserende bandekonflikt.
Københavns Politi fik anmeldelsen om eksplosionen på Amagerbrogade 215 klokken 02.
46.
Læs også:Politiet efterforsker sprængning ved café på Amager- Vi vil meget gerne i kontakt med enhver, der har set noget i området før eller efter eksplosionen eller nogen, der ligger inde med andre informationer.
- Vi ved fra vidner, at en bil er kørt hastigt fra stedet umiddelbart efter eksplosionen, men vi er interesseret i at tale med alle, der kan have set noget i området i tidsrummet mellem 02 og 03 i nat, siger politiinspektør Torben Svarrer.
Eksplosionen er den seneste af en række, der har hærget hovedstaden.
Der har i alt været 15 i år.
- Det er desværre den seneste i en række af eksplosioner, som vi har oplevet i København i år.
Det er noget, vi tager meget alvorligt.
Heldigvis er der ingen tegn på, at nogen er kommet til skade ved denne mindre eksplosion, siger Torben Svarrer.
Eksplosionen førte til, at Amagerbrogade var spærret i flere timer.
Klokken 07.
17 blev vejen genåbnet.
To grupperinger i konfliktKonflikten, som politiinspektøren henviser til, foregår mellem to grupperinger.
Den ene, NNV, holder til på Nørrebro og i København NV, mens den anden gruppering, Brothas, holder til i Hundige-området.
Konflikten har blandt andet kostet en ung mand i livet, da han blev ramt af flere skud i midten af september.
Den dræbte var ikke en del af nogen af de to grupperinger.
Desuden har der været flere andre skudepisoder, som ifølge politiet kan forbindes til konflikten.
Flere politikredse på Sjælland har som konsekvens af episoderne indført visitiationszoner.
FacebookTwitterKopier linkEmner:København|Amager|Københavns Politi|Brothas|Politi




https://www.dr.dk/nyheder/kultur/gaming/millioner-stirrer-frustreret-paa-et-sort-hul-computerspillet-fortnite-er-nede

GamingMillioner stirrer frustreret på et sort hul: Computerspillet Fortnite er nedeEt af verdens mest populære computerspil - Fortnite - gik søndag i sort.
Spillet Fortnite gik natten til mandag i sort skærm.
Det er et gratis computerspil, som har opnået en succes, der er svær at fatte.
(Foto: Frederic J.
BROWN © Scanpix)Af Mathilde Bugge14.
okt.
2019 kl.
08.
13Læs opDa spillere loggede ind på deres bruger i nat dansk tid, var computerspillet Fortnite gået i sort.
Det skriver CNN Business.
© ScanpixFortniteFortnite er et samarbejds- og overlevelsescomputerspil, der udkom i juli 2017.
Fortnite kan fås til alle spilplatforme og går ud på, at 100 spillere kæmper om at være den sidste overlevende i spillet.
Fortnite gik i løbet af 2018 fra at have 40 millioner brugere til over 200 millioner på verdensplan.
Spillere kan købe kostumer, våben eller dansetrin til deres figurer.
Dansetrinene er også blevet en dille i den virkelige verden.
Kilde: Wikipedia og Bloomberg m.
fl.
En virtuel raket sprængte spillets landskab i stykker i forbindelse med et stort anlagt event kaldet 'The End', og efterlod spillerne med en mørk skærm med et roterende sort hul, så ingen kunne spille videre.
Spileksperter på gaming-hjemmesider spekulerer nu i, om en mulig forklaring på de mystiske hændelser er en omfattende opdatering af spillet.
Oplevede du, at Fortnite gik i sort?
Så vil vi gerne høre fra dig.
Send en mail til mtbu@dr.
dk.
Så kontakter vi dig hurtigst muligt.
Siden det hyperpopulære spil kom på gaden i 2017, har mange millioner brugere ellers siddet klistret til skærmene.
Fortnite er nemlig et af de mest populære computerspil i verden med 250 millioner registrerede brugere og er blevet kaldt 'afhængighedsskabende' af psykologer og eksperter.
Stor vrede på TwitterOg tilbage sidder frustrerede Fortnite-spillere.
Flere brugere skriver på det sociale medier, hvordan de håbefuldt har stirret i timevis på den sorte skærm.
- Har bare siddet her i otte timer #Fortnite, skriver brugeren @faverwalbs på Twitter.
Efter fire timer stirrede omkring 50.
000 mennesker stadig på spillets livestreaming af det sorte hul på Youtube.
100.
000 mennesker så med på det sociale medie Twitch.
En gamingekspert anslår, at millioner af spillere i alt har kigget med på det sorte hul, skriver CNN.
Andre beskriver på Twitter, at deres karriere er ødelagt, hvis deres konto i værste fald skulle blive slettet.
- #Fortnite Fuck dig, skriver på @itzzreasonss på Twitter.
Der er nemlig mange penge i spillet.
I juli skød den 16-årig amerikaner Kyle Giersdorf sig til 20 millioner kroner for sejren ved VM i Fortnite.
Det skete til en turnering i New York, hvor 100 spillere kæmpede om den samlede præmiesum på 200 millioner kroner.
En af de 100 spillere var 18-årige danske Jonas Colkær Thomsen.
Han kunne også gå tilfreds fra turneringen.
Han blev nummer 47 og vandt 335.
000 kroner.
I videoen her kan du blive klogere på, hvad Fortnite er.
FacebookTwitterKopier linkEmner:Twitter|CNN|Computerspil|Youtube|New York




https://www.dr.dk/nyheder/udland/medie-russiske-fly-bombede-fire-syriske-hospitaler

UdlandMedie: Russiske fly bombede fire syriske hospitalerGennem detaljerede beretninger mener avis at kunne bevise, at Rusland specifikt gik efter civile mål i Syrien.
14.
okt.
2019 kl.
02.
47Læs opRussiske fly bombede tidligere i år i løbet af 12 timer fire hospitaler i Syrien.
Det skriver den amerikanske avis The New York Times.
Avisen har foretaget en undersøgelse af russiske radiooptagelser, journaler fra flyspottere og øjenvidneberetninger.
Luftangrebene fandt sted i maj.
De er ifølge avisen del af en større tendens til, at styrker, der støtter Syriens præsident, Bashar al-Assad, specifikt har søgt at ramme hospitaler og sundhedsvæsenets infrastruktur.
Et af de ramte hospitaler hed Nabad al Hayat.
Personalet var flygtet tre dage før bombningen, fordi de regnede med et angreb.
En russisk flyleder gav de præcise koordinater på hospitalet til en pilot, der svarede tilbage med en bekræftelse på, at han kunne se hospitalet, beskriver The New York Times.
Flylederen godkendte angrebet, samtidig med at en flyspotter, der havde fået til at opgave at advare civile om kommende angreb, i sin journal nedskrev, at et russisk jagerfly var blevet set i området.
Piloten sendte derefter bomberne afsted mod hospitalet.
Lokale journalister filmede, at tre bomber ramte hospitalets tag, faldt ned igennem taget og eksploderede.
Kort tid efter og blot få kilometer derfra blev hospitalet i landsbyen Kafr Nabl ramt flere gange.
Igen dokumenterer The New York Times angrebet med russiske radiooptagelser, journaler fra flyspottere og øjenvidneberetninger.
Også to andre hospitaler blev ramt i løbet af de 12 timer.
Alle fire hospitaler havde meddelt deres koordinater til FN for at undgå at blive bombet.
FN's generalsekretær, António Guterres, meddelte sidste måned, at han var ved at igangsætte en intern undersøgelse af bombeangreb på hospitaler i Syrien, som tidligere havde meddelt deres koordinater.
Over tyve anlæg, som har forbindelse til sundhedsvæsnet og FN, er blevet bombet i Syrien i år.
Rusland har afvist bevidst at gå efter civile mål.
/ritzau/AFPFacebookTwitterKopier link




https://www.dr.dk/nyheder/politik/flertal-vil-forbyde-eksport-af-vaaben-til-tyrkiet-men-kofod-vil-ikke-svare

Tyrkisk offensiv i SyrienSe temaPolitikFlertal vil forbyde eksport af våben til Tyrkiet - men Kofod vil ikke svareDen danske regering fører en restriktiv våbeneksport-politik, siger udenrigsminister Jeppe Kofod inden rådsmøde i EU.
Udenrigsminister Jeppe Kofod (S) vil på et fælles EU-rådsmøde i dag diskutere en fælles front mod Tyrkiet.
Af Nicolas S.
Nielsen14.
okt.
2019 kl.
09.
38Læs opSkal Danmark helt stoppe med at sælge våben til Tyrkiet, der potentielt kan ende med at blive brugt i den aktuelle tyrkiske offensiv i Syrien?
Det mener et flertal i Folketinget, der i de seneste par dage har lagt pres på den danske regering for at indføre en egentlig våbeneksport-embargo mod Tyrkiet.
Det sker, efter at Tyrkiet i sidste uge indledte en militæroffensiv med angreb ind i den kurdiske del af Syrien.
Målet var at skabe en såkaldt sikkerhedszone langs grænsen mellem Tyrkiet og Syrien.
Offensiven har fået blandt andet Frankrig til med øjeblikkelig virkning at indstille eksporten af våben til Tyrkiet, der kan bruges i konflikten, oplyste den franske forsvarsminister, Florence Parly, lørdag aften på Twitter.
Den danske udenrigsminister, Jeppe Kofod (S), deltager i dag i et fælles EU-rådsmøde med sine europæiske ministerkollegaer.
Her vil udenrigsministrene diskutere en fælles EU-front om at stoppe al våbeneksport til Tyrkiet.
Læs også:Tyskland og Frankrig slutter sig til andre EU-lande og stopper eksport af våben til TyrkietFælles EU-front mod TyrkietForud for mødet siger Jeppe Kofod til DR Nyheder, at Danmark ikke ventes at udstede nye tilladelser til at eksportere til Tyrkiet.
- Som jeg har slået fast flere gange, så har vi det sidste halvandet år haft en restriktiv og hård våbeneksportpolitik.
Vi har ikke givet nogen våbentilladelser til våben, der kunne bruges i Syrien, siger Jeppe Kofod her til morgen.
I perioden fra 2013 til 2017 er der imidlertid givet 19 permanente tilladelser til ”udførsler af våben eller militært udstyr til Tyrkiet,” fremgår det af et svar fra Justitsministeriet til Folketinget i april 2018.
Hvorvidt de tilladelser fortsat er gældende er imidlertid uklart, og Jeppe Kofod svarer ikke på spørgsmålene om de allerede udstedte tilladelser.
Jeppe Kofod, der er givet 19 permanente tilladelser til at danske virksomheder kunne eksportere våben til Tyrkiet fra 2013 til 2017.
Hvad med dem?
- Som jeg sagde, så har vi indført en hård og restriktiv våbenpolitik for halvandet år siden.
Venstre vil have stop for salgetJeg er lige nødt til at spørge dig igen.
I perioden fra 2013 til 2017 er der givet 19 permanente tilladelser til, at danske virksomheder kan eksportere våben til Tyrkiet.
Skal de tilladelser inddrages?
- Det, som de andre lande også taler om, det ligner det, vi fra Danmark har lavet for halvandet år siden.
Altså en hård og restriktiv våbenpolitik, hvor vi ikke giver tilladelser til våben.
Det har vi ikke gjort i halvandet år til våben, der kan bruges i Syrien.
Så der er ikke nogen våbeneksport til Tyrkiet lige nu?
- Vi har en våbeneksportpolitik, som de andre lande begynder at kopiere.
De andre lande kommer med nu.
Det er godt, svarer Jeppe Kofod.
I Venstre fastholder udenrigsordfører Michael Aastrup Jensen, at partiet ønsker et stop for salget af våben til Tyrkiet, og at det også inkluderer en inddragelse af de 19 tilladelser, der er givet.
Hvor mange af dem, der stadig er gældende i dag, er uklart.
DR Nyheder er i kontakt med Justitsministeriet for at få et svar på netop det spørgsmål.
FacebookTwitterKopier linkEmner:Jeppe Kofod (politiker)|Socialdemokraterne|Tyrkiet|EU|Våbenindustri




https://www.dr.dk/sporten/fodbold/landsholdet/comeback-cornelius-er-kulminationen-paa-haard-genoptraening

LandsholdetComeback for Cornelius er kulminationen på hård genoptræningStartpladsen mod Schweiz understregede, at Andreas Cornelius er helt frisk efter sin lyskeskade.
Andreas Cornelius fik sit knæ bundet ind, efter at han slog sig i første halvleg af lørdagens EM-kvalifikationskamp mod Schweiz.
Knæet så dog ikke ud til at hæmme Cornelius, der spillede kampen til ende.
14.
okt.
2019 kl.
08.
39Læs opMed sin vilje og enorme fysik fik Andreas Cornelius skabt ravage, da Danmark lørdag sænkede Schweiz med 1-0 i EM-kvalifikationen.
Andreas Cornelius- 26 år- Fra København- Position: Angriber- Spiller i den italienske klub Parma- Har tidligere spillet i FC København, Cardiff, Atalanta og Bordeaux- 25 A-landskampeLidt uventet var Cornelius foretrukket i front på bekostning af Kasper Dolberg og Christian Gytkjær.
Efter at have været væk fra fodboldlandsholdet i 11 måneder - blandt andet på grund af en drilsk lyskeskade, der krævede en operation i april - var det en personlig triumf for den store angriber at være tilbage i nationaldragten.
- Det er en kulmination på mit hårde arbejde at starte inde på landsholdet.
- For et par måneder siden regnede jeg nok ikke med, at jeg ville spille fra start mod Schweiz, men nogle gange kommer alle ting på en gang.
Der ligger en hel masse hårdt arbejde bagved, og jeg har bygget op til det her.
- Først fik jeg to hele kampe i træk for Parma, og nu fik jeg en landskamp fra start.
Jeg har fået tre hele kampe i træk, men det er ikke foræringer.
Der ligger hårdt arbejde bagved, og jeg har knoklet for at komme tilbage på mit niveau, siger Andreas Cornelius.
Andreas Cornelius spiller til daglig i den italienske klub Parma.
Tilbagevendende skader er en del af forklaringen på, at han kun har spillet 24 landskampe siden debuten for syv år siden.
Et lille jubilæum kan vente tirsdag i testkampen mod Luxembourg, for han er helt ovre lyskeproblemerne og i princippet klar til kampe med tre dages mellemrum.
- Der skulle ikke være noget i vejen for, at jeg kan spille igen på tirsdag.
Fysisk tror jeg, at jeg er fit, siger Andreas Cornelius.
Christian Eriksen er også glad for, at den brølstærke angriber er tilbage på landsholdet.
Også selv om det betød, at Danmark mod Schweiz spillede lidt mere primitivt med flere lange bolde end i andre kampe.
- Vi havde aftalt, at vi skulle spille på fysikken, og det er derfor, at han var med.
Vi gik egentlig lidt på kompromis med at spille flot fodbold, fordi vi vidste, at vi kunne gøre ondt på dem med at spille den op til Yussuf og "Corner", som vandt alt, siger Eriksen.
Svært ved at kontrollere CorneliusSchweizernes landstræner, Vladimir Petkovic, påpegede på et pressemøde efter kampen i lørdags, at hans hold havde svært ved at håndtere den 193 centimeter høje skydeskive.
Det forstår Cornelius godt, for det havde den danske lejr også udpeget som en schweizisk svaghed på forhånd.
- Vi havde set en del video, så det var ikke tilfældigt.
- Jeg er god til at time mit spil, når bolden kommer ind i feltet.
Jeg var også med til at skabe nogle afslutninger, som vi kunne have scoret på mod Schweiz, men det var lige ved og næsten.
- Jeg er altid aggressiv, når der kommer bolde på tværs, og den del af spillet fungerede meget godt for os mod dem, siger Cornelius.
/ritzau/FacebookTwitterKopier linkEmner:Andreas Cornelius (fodboldspiller)|Kasper Dolberg (fodboldspiller)|Schweiz|Fodbold|Luxembourg




https://www.dr.dk/nyheder/kultur/dansk-kor-vinder-stor-konkurrence-i-udlandet-vi-er-simpelthen-saa-overvaeldede-og

KulturDansk kor vinder stor konkurrence i udlandet: 'Vi er simpelthen så overvældede og glade'Mandskoret BarbAros vandt søndag aften en europæisk korkonkurrence i Barcelona.
Mandekoret Barbaros fra Aarhus fik søndag aften sejren i den europæiske 'Let the Peoples sing'-konkurrence i Barcelona.
Af Frederik Bjerre Andersen14.
okt.
2019 kl.
09.
10Læs opHvor mange aarhusianere skal der til for at vinde en sangkonkurrence?
Svaret er 28.
.
.
Det var i hvert fald tilfældet søndag aften, hvor mandskoret BarbAros fra Aarhus sang sig helt til tops i den europæiske korkonkurrence 'Let the Peoples Sing'.
Let the Peoples SingEr en konkurrence for amatørkor, arrangeret af Den europæiske Radiounion, EBU.
Blev afholdt første gang i 1957.
Danmark har vundet tre gange foruden i år: 1993 (Lille MuKo), 1997 (Det Jyske Kammerkor) og 2015 (Aarhus Pigekor).
Har en søsterkonkurrence, Eurovision Choir, arrangeret af det europæiske tv-samarbejde.
Den blev i år vundet af det danske kor Vocal Line.
- Vi er simpelthen så overvældede og glade, siger korets dirigent, Jonas Rasmussen, på en mobil fra Barcelona, hvor finalen blev afholdt.
- Da vi tog af sted hjemmefra, havde vi absolut ingen forventninger om at vinde.
Og det blev kun værre, da vi hørte de andre kor hernede.
De er simpelthen så vanvittigt dygtige, siger kordirigenten.
I alt konkurrerede ni amatørkor i tre kategorier i konkurrencen.
Her vandt BarbAros ikke bare deres 'åbne' kategori – de vandt også den samlede førstepris, The Silver Rose Bowl.
'Let the Peoples Sing' bliver afholdt hvert andet år, og for bare fire år siden var det Aarhus Pigekor, der løb med sejren og tog sølvrose-skålen med hjem.
I år var det så mændenes tur.
BarbAros' sangere er mellem 16 og 32 år, og Jonas Rasmussen fortæller, at de op til den nervepirrende finale gjorde meget ud af sammenholdet og koncentrationen:- Da vi kom ind på scenen, smeltede det hele sammen og peakede på det helt rigtige tidspunkt, siger han.
Du kan høre et nummer med BarbAros her:BarbAros: I've been working on the railroadMange af korene til konkurrencen stiller op med klassisk korsang.
Men i finalen var BarbAros alligevel tro mod deres 'barbershop'-stil.
En sangtradition, der efter sigende begyndte med mænd, der sang i køen hos de amerikanske barbersaloner, mens de ventede på at få hår og skæg trimmet.
- Vi havde valgt nogle sange, vi elsker, og som vi er vant til at synge.
Så vi viste, hvad korsang også kan være.
Og det er der så nogen, der har taget til sig, siger Jonas Rasmussen med et vindende grin.
Du kan høre hele finalen i 'Let the Peoples Sing' på DR Radio (klik her) - eller se den hos den catalonske tv-station Tv3 (klik her - Barbaros' optræden begynder 52.
30 inde)Læs også:Danske stemmer sang sig til sejr i Eurovison Kor Grand PrixMedlemmerne i BarbAros fejrer deres sejr i Barcelona.
(© PRIVATFOTO)FacebookTwitterKopier linkEmner:Aarhus|Barcelona|Spanien




https://www.dr.dk/nyheder/udland/polen-kender-sejr-til-regering-gor-det-svaert-blive-i-eu

UdlandPolen-kender: Sejr til regering gør det svært at blive i EUPolsk regeringsparti går i valgstedsmåling en del frem.
Det kan give EU problemer, mener Polen-kender.
14.
okt.
2019 kl.
01.
31Læs opDet polske regeringsparti, Lov og Retfærdighed (PiS), skraber i en valgstedsmåling 43,6 procent af stemmerne ved søndagens parlamentsvalg til sig.
Det bør give EU sved på panden, mener Jens Mørch, der er chefredaktør ved netmediet polennu.
dk.
Er den måling retvisende, kan det på grund af den polske valglovs favorisering af store partier føre til, at PiS får over halvdelen af pladserne i parlamentet.
Det kan ifølge Jens Mørch gøre det svært for Polen at forblive i EU.
- Det (PiS-partiet, red.
) har bebudet i valgprogrammet, at det vil lave EU om og skærpe tonen over for domstolene og de frie medier yderligere.
- I min optik er det sådan, at hvis valgstedsmålingen holder, så kan EU godt begynde at tage den næste exit-debat under behandling.
Fordi så kan Polen simpelthen ikke være medlem af det europæiske fællesskab længere, siger han.
Partiets bebudede reformer af blandt andet retsvæsnet, medierne og kulturinstitutioner har bragt landet på kollisionskurs med EU.
Torsdag valgte EU at rejse en sag mod netop Polen ved EU-Domstolen i et opgør om domstolenes uafhængighed.
Retssagen er udløst af en ny polsk lov, der åbner mulighed for disciplinære undersøgelser af dommere og i sidste ende sanktioner.
Dette undergraver ifølge EU domstolenes uafhængighed.
Befolkningen tror ifølge Jens Mørch ikke, at der er store udfordringer med EU.
Det skyldes, at regeringen har nedtonet striden.
- Det er lykkedes Kaczynski (Jaroslaw Kaczynski, partileder for PiS, red.
) at feje problemerne væk ved at sige, at det ikke er noget alvorligt, men det er det.
- Hvis resultatet holder, så får EU store problemer nu i armlægning med polakkerne, og det bliver ikke nemt.
PiS har ledet Polen siden 2015, og partiet får stor vælgeropbakning på velfærdstiltag, der gavner mange af Polens dårligst stillede.
Ifølge Jens Mørch har oppositionen ikke været særlig aktiv under valgkampen, mens PiS har delt store pengegaver ud.
- De har givet så mange penge ud under valgkampen, at det er helt ubegribeligt.
- Ingen under 26 år skal betale skat.
Alle børn får ekstra børnepenge.
Hvis du har født fire gange, får du som mor flere penge, og sådan var der den helt stor gaveregn, siger han.
Det endelige valgresultat af søndagens parlamentsvalg ventes offentliggjort mandag.
/ritzau/FacebookTwitterKopier link




https://www.dr.dk/nyheder/udland/ecuadors-regering-accepterer-krav-fra-protestbevaegelser

UdlandEcuadors regering accepterer krav fra protestbevægelserProtestbevægelser indstiller demonstrationer.
Regeringen dropper dekret om at droppe tilskud til brændstof.
Ecuadors præsident, Lenin Moreno (th), indledte søndag samtaler med ledere for landets oprindelige befolkning.
14.
okt.
2019 kl.
05.
50Læs opEcuadors regering indledte søndag samtaler med lederne af de protestbevægelser, som i næsten to uger har demonstreret i gaderne på grund af regeringens økonomiske politik.
Tidligt mandag morgen dansk tid er der sket et gennembrud.
Protestbevægelserne er blevet enige om at indstille demonstrationer over hele landet, efter at regeringen har bøjet sig for et krav om at trække et dekret om at fjerne tilskud til brændstof tilbage.
Det oplyser en repræsentant for FN i Ecuador.
FN har mæglet i konflikten.
Den begyndte i starten af oktober, da præsident Lenin Moreno fjernede et tilskud til brændstof.
Det betød, at priserne på bestemte typer brændstof med ét er mere end fordoblet.
Ordningen har været gældende i landet i omkring 40 år.
Økonomiske sparepakkerDemonstrationerne handlede imidlertid også om regeringens generelle økonomiske reformer og sparepakker, som er led i en låneaftale på 4,2 milliarder dollar mellem Ecuador og Den Internationale Valutafond (IMF).
De 12 dages til tider voldsomme demonstrationer har kostet seks mennesker livet, mens næsten 2100 personer er kommet til skade.
Præsident Moreno har indført udgangsforbud i et forsøg på at stoppe urolighederne, der ifølge flere medier er de værste i over ti år i landet.
Søndag kom det i hovedstaden Quito til nye sammenstød mellem politistyrker og maskerede demonstranter, som trodsede udgangsforbuddet.
Dele af Quito, der har tre millioner indbyggere, minder om en krigszone.
Pansrede militærkøretøjer patruljerer gaderne, og lyden af eksplosioner og skud kan høres.
Angreb offentlig bygningLørdag angreb demonstranter en tv-stations lokaler og avis.
De satte også ild til en offentlig bygning.
Protesterne har været ledet af gruppen Conaie, der er en paraplyorganisation for forskellige oprindelige folk i Ecuador.
Lørdag foretog gruppens ledere en U-vending, da de meddelte, at de var villige til at møde præsident Moreno i et forsøg på at forhandle sig frem til en løsning på konflikten.
Dagen forinden havde Conaie afvist at deltage i forhandlinger, men skiftede mening efter at have forhørt sig hos sine medlemmer.
Urbefolkningen i Ecuador udgør en fjerdedel af befolkningen på 17,3 millioner.
Tusindvis, som til daglig bor i Andesbjergene og i Amazonas, er rejst til hovedstaden for at deltage i protesterne.
/ritzau/ReutersFacebookTwitterKopier linkEmner:Ecuador|Den Internationale Valutafond|Forenede Nationer|Sydamerika|Demonstrationer




https://www.dr.dk/nyheder/udland/macron-vil-have-franskmaend-i-syrien-i-sikkerhed

UdlandMacron vil have franskmænd i Syrien i sikkerhedDer vil blive gennemført tiltag i løbet af de kommende timer, siger den franske præsident.
Under en pressekonference søndag krævede præsident Macron i fællesskab med kansler Merkel, at Tyrkiet stopper sin offensiv i Syrien.
)14.
okt.
2019 kl.
04.
21 | opdateret 14.
okt.
2019 kl.
06.
48Læs opFrankrig vil i de kommende timer sikre sit militær og civilt personale i det nordøstlige Syrien i kølvandet på den tyrkiske offensiv mod kurdiske militser.
Det meddeler præsident Emmanuel Macrons kontor ifølge nyhedsbureauet Reuters natten til mandag efter et krisemøde i forsvarskabinettet søndag aften.
I en pressemeddelelse fra Macrons kontor står der ifølge Reuters:- Der vil i de kommende timer blive gennemført tiltag, der skal garantere sikkerheden for det franske militær samt det civile personale, der er til stede som en del af den internationale koalition, der bekæmper Islamisk Stat, og som kæmper for humanitær handling.
Der bliver ikke givet yderligere detaljer i meddelelsen.
Franske embedsmænd har tidligere meddelt, at en amerikansk tilbagetrækning ville tvinge Frankrig til også at trække sig.
Det skyldes, at man i forhold til logistik er afhængig af amerikanerne.
USA har trukket styrker hjemUSA annoncerede søndag, at landet ville begynde at trække omkring 1000 tropper tilbage fra det nordlige Syrien.
Det ventes at tage nogle dage.
Frankrig er med i den amerikanskledede koalition, der kæmper mod Islamisk Stat i regionen.
Landet har specialstyrker i området og har været en vigtig alliancepartner for USA.
Franske specialstyrker samarbejder ifølge Reuters tæt med de kurdiskledede styrker, som er målet i den tyrkiske offensiv i det nordlige Syrien.
Franske nødhjælpsarbejdere er også i området.
Frankrig indstillede lørdag al våbeneksport til Tyrkiet.
Offensiven skal stoppesSøndag aften krævede Macron sammen med Tysklands forbundskansler, Angela Merkel, at Tyrkiet stopper offensiven i Syrien øjeblikkeligt.
De holdt sammen en arbejdsmiddag i Paris.
På et pressemøde fortalte de efterfølgende, at de begge havde talt i telefon med USA's præsident, Donald Trump, og Tyrkiets præsident, Recep Tayyip Erdogan.
Begge havde de videregivet et budskab til Erdogan om at indstille offensiven.
Trump gav for en uge siden en omstridt ordre til at trække amerikanske soldater tilbage fra det nordøstlige Syrien.
Hans beslutning er af politikere og medier i USA blevet opfattet som et grønt lys til Tyrkiet til at angribe kurderne i området.
/ritzau/FacebookTwitterKopier linkEmner:Angela Merkel (politiker)|Donald Trump (politiker)|Islamisk Stat|Frankrig|Militær




https://www.dr.dk/nyheder/politik/verdensnaturfonden-kraever-vurdering-af-omstridt-vildsvinehegn

PolitikVerdensnaturfonden kræver vurdering af omstridt vildsvinehegnKvæstede rådyr giver ny benzin til de grønne organisationers kamp mod Danmarks omstridte vildsvinehegn.
Flere gange den seneste tid har lokale landmænd måttet aflive svært skadede rådyr ved det nye vildsvinehegn langs den dansk-tyske grænse.
14.
okt.
2019 kl.
05.
57Læs opDanmarks omdiskuterede vildsvinehegn på 70 kilometer langs grænsen til Tyskland ventes færdigt i midten af november.
Men kampen om hegnet og dets effekter på de vilde dyr i området er ikke slut.
Verdensnaturfonden (WWF) har netop indklaget hegnet til Bern-konventionen, som beskytter vilde dyr og deres levesteder.
- Vi prøver nu for første gang at få en reel vurdering af, hvordan de vilde dyr påvirkes af hegnet.
Det har vi uden held tidligere forsøgt at få EU-Kommissionen og den danske regering til, siger seniorbiolog ved WWF, Thor Hjarsen.
Strategien er at tvinge den danske regering til at lave en grundig videnskabelig undersøgelse af hegnets påvirkning af vilde dyr i området.
Skadede rådyrGårdejer Lars Christian Jensen fra Frøslev beskrev for nylig, hvordan han måtte skyde et rådyr, der var blevet skadet på hegnet.
En nabo har haft samme oplevelse.
Det viser ifølge Verdensnaturfonden, at hegnet skader de vilde dyr i grænselandet.
- Vi vil ikke gå ikke ind i debatten igen, om hvorvidt hegnet virker mod svinepest.
Vores fokus er alene at sikre, at hegnet ikke skader andre arter.
Vil man ikke vil fjerne hegnet, så må man gøre noget andet for at beskytte arterne på andre måder, siger Thor Hjarsen.
Den tidligere VLAK-regering besluttede sammen med Dansk Folkeparti og med støtte fra Socialdemokratiet i 2018 at opføre et hegn.
Det skulle holde vildsvin, som lever i store tusindtal tæt på den dansk-tyske grænse, ude.
Frygten var, at et dansk udbrud af svinepest, som vildsvin kan være bærere af, kunne koste milliarder for dansk svineeksport.
Kritiseret af grønne organisationerSagsbehandlingen blev allerede dengang kraftigt kritiseret af grønne organisationer og eksperter i EU-ret.
Nu forsøger WWF en ny vej.
- Vi klager til Bern-konventionen, som beskytter de vilde dyr og deres levesteder og administreres af Europarådet.
Får vi medhold der, så kan vi vende tilbage til EU-Kommissionen med henvisning til, at det her skal tages alvorligt, siger Thor Hjarsen.
- Vi vil ikke gå ikke ind i debatten igen, om hvorvidt hegnet virker på svinepest.
Vores fokus er alene at sikre, at hegnet ikke har skadelig effekt på andre arter.
Vil man ikke vil fjerne hegnet, så må man gøre noget andet for at beskytte arterne på andre måder, siger Thor Hjarsen.
Professor i miljøret ved Aarhus Universitet, Ellen Margrethe Basse er enig mener, at hele anlægsloven for vildsvinehegnet er kritisabel.
- Det er ikke gået efter bogen.
Det er ikke dokumenteret, at hegnet ikke medfører skade for forskellige vilde arter - endda i et særligt beskyttet Natura 2000-område, siger hun.
/ritzau/FacebookTwitterKopier linkEmner:Europa-Kommissionen|WWF Verdensnaturfonden|Dyr|Bern|Ellen Margrethe Basse (professor)




https://www.dr.dk/nyheder/udland/usas-forsvarsminister-tyrkiet-kan-have-begaet-krigsforbrydelser

UdlandUSA's forsvarsminister: Tyrkiet kan have begået krigsforbrydelserForsvarsminister Mike Esper siger i interview, at Tyrkiet kan være indblandet i krigsforbrydelser i offensiv.
14.
okt.
2019 kl.
02.
47Læs opDet lader til, at tyrkisk militær og allierede militser er i færd med at begå krigsforbrydelser i forbindelse med offensiven i det nordøstlige Syrien.
Det siger USA's forsvarsminister, Mike Esper, i et interview med tv-stationen CBS søndag.
- Det lader til, hvis det er sandt, at der er tale om krigsforbrydelser, lyder det fra forsvarsministeren.
Esper kommenterede blandt andet videooptagelser, der viser henrettelser af kurdiske fanger udført af tyrkiskstøttede militser.
- Det er en forfærdelig situation, en situation der er forårsaget af tyrkerne, af præsident Erdogan.
- På trods af vores modstand, besluttede de (tyrkerne, red.
) at gennemføre denne indtrængen, sagde Esper.
I interviewet forklarede forsvarsministeren også, at man er i færd med at få be- eller afkræftet meldinger om, at tyrkiske styrker har angrebet amerikanske specialstyrker nær den tyrkisk-syriske grænse.
- Vi har givet dem vores troppers placeringer.
Men hør her, jeg har selv været i krig.
Jeg ved, hvordan krig foregår.
Der er en tåge derude, og ting kan ske, lød det fra Esper.
I interviewet bekræftede han desuden, at omkring 1000 amerikanske soldater vil blive trukket ud af kampzonen i det nordøstlige Syrien.
Esper kaldte det en "tilsigtet tilbagetrækning".
For en uge siden gav USA's præsident, Donald Trump, ordre til, at nogle af de amerikanske soldater i den del af det nordlige Syrien, hvor Tyrkiet havde planer om en offensiv, skulle skifte position, så de ikke blev fanget nær kampene.
Onsdag indledte tyrkerne en offensiv, der hovedsageligt er rettet mod de kurdiskledede styrker, der kontrollerer et stort stykke af det nordlige og særligt det nordøstlige Syrien.
Siden har der været uafbrudte kampe i og omkring nogle grænsebyer på den syrisk-tyrkiske grænse.
Ifølge FN er mere end 100.
000 civile flygtet fra områder berørt af den tyrkiske offensiv.
/ritzau/FacebookTwitterKopier link




https://www.dr.dk/nyheder/udland/orbans-parti-mister-borgmesterpost-i-budapest

UdlandOrbáns parti mister borgmesterpost i BudapestDet er fremover ikke længere regeringspartiets mand, der skal sidde på borgmesterposten i Ungarns hovedstad.
14.
okt.
2019 kl.
01.
30Læs opDen ungarske premierminister Viktor Orbáns højrefløjsparti, Fidesz, lider nederlag flere steder ved søndagens lokalvalg i Ungarn.
I hovedstaden Budapest har borgmester Istvan Tarlos erkendt sit nederlag til oppositionens kandidat, Gergely Karacsony.
- På landsplan er resultatet godt, men i Budapest har vi fået noget at tænke over, siger Tarlos søndag aften på en pressekonference med Orbán ved sin side.
- Budapest besluttede at vælge Gergely Karacsony i dag, tilføjer borgmesteren.
Med 89 procent af stemmerne talt op har Karacsony fået omkring 50 procent af stemmerne mod cirka 45 procent til den nuværende borgmester fra Fidesz, viser tal fra den ungarske valgkommission.
Det er det største valgnederlag, Orbán har oplevet, siden han kom til magten i Ungarn i 2010.
En række vidt forskellige oppositionspartier er gået sammen om at pege på en fælles kandidat for at fravriste Fidesz borgmesterposten i Budapest.
I flere andre byer har oppositionen samlet sig bag en enkelt kandidat, der udfordrede Fidesz-kandidaten, så oppositionen havde en chance for at komme til magten under de valgregler, Orbán har indført.
- Oppositionen har fået sine bedste resultater i årevis med den nye strategi, siger analytiker Andras Biro-Nagy.
I byrådet i Budapest ser det ligeledes ud til, at oppositionen tilsammen kan sætte sig på 17 pladser, mens Fidesz må nøjes med 14, og to pladser går til uafhængige kandidater.
Den 44-årige udfordrer til borgmesterposten i Budapest sammenligner valget i Budapest med det i den tyrkiske millionby Istanbul i marts.
Her lykkedes det oppositionen at vippe præsident Recep Tayyip Erdogans allierede af borgmesterpinden.
/ritzau/AFPFacebookTwitterKopier link




https://www.dr.dk/nyheder/indland/politiet-efterforsker-spraengning-ved-cafe-pa-amager

Eksplosioner i KøbenhavnSe temaIndlandPolitiet efterforsker sprængning ved café på AmagerRuder i bygningen er blæst ud, og der er tidligt her til morgen bomberyddere på stedet.
Sprængningen er sket ved en vandpibecafé.
(© (c) DR)14.
okt.
2019 kl.
04.
20 | opdateret 14.
okt.
2019 kl.
07.
15Læs opKøbenhavns Politi er i gang med at efterforske en sprængning på Amager.
Det skriver politiet kort før klokken 03.
30 her til morgen på Twitter.
- Amagerbrogade er spærret i begge retninger mellem Fussingsvej og Amsterdamvej.
Ikke yderligere info pt.
Vagtchef ved Københavns Politi Henrik Stormer bekræfter kort før klokken 5.
30, at der har været "en eller anden form for sprængning" ved Amagerbrogade 215 og uddyber, at den skal være sket tæt på en vandpibecafé, og at ruder i bygningens facade er blæst ud.
Politiet fik anmeldelsen klokken 02.
46, og det var et vidne, der hørte 'et knald', som kontaktede politiet.
Bomberyddere på stedetDer er ikke nogen tilskadekomne, oplyser Henrik Stormer.
Tidligt her til morgen er der bomberyddere og politiets teknikere på stedet, fortæller DR Nyheders journalist.
Klokken 07.
17 er Amagerbrogade genåbnet, lyder det fra DR's journalist.
DR Nyheders journalist beretter ligeledes, at der er glasskær nær ved caféen, på fortovet og på vejen.
Siden februar har der været 13 eksplosioner i og omkring København, og flere af dem har ifølge politiet en relation til bandemiljøet.
Vagtchef Henrik Stormer meddeler, at det endnu er for tidligt at sige noget om, hvorvidt eksplosionen på Amager har en relation til de andre.
Sidste uge meldte regeringen ud, at den vil indføre en såkaldt sikkerhedspakke blandt andet som følge af rækken af eksplosioner.
Ifølge Københavns Politi kan flere af eksplosionerne sættes i forbindelse med det kriminelle bandemiljø.
- Vi begynder at se, at der er en kobling mellem nogle af de her sprængninger i bandemiljøet.
Det viser vores efterretninger, sagde politiinspektør Torben Svarrer fra Særlig Efterforskning Øst i slutningen af september.
Han understregede, at ud af de på det tidspunkt 13 eksplosioner var det "langtfra alle", der kunne kobles til bandemiljøet.
Rettelse: I første omgang lød det fra politiet, at sprængningen var sket ved Amagerbrogade 210 - de har efterfølgende rettet adressen til nummer 215.
/DR Nyheder/FacebookTwitterKopier linkEmner:Amager|København|Københavns Politi|Organiseret kriminalitet|Kriminalitet




