https://www.dr.dk/sporten/formel1/daekkene-driller-magnussen-i-mexico-umuligt-faa-dem-til-virke

Formel1Dækkene driller Magnussen i Mexico: 'Umuligt at få dem til at virke'Kevin Magnussen er helt i vildrede efter en ringe kvalifikation for Haas-teamet, hvor begge biler røg ud i Q1.
Kevin Magnussen og Haas-teamkollega Romain Grosjean havde begge en sløj F1- kvalifikation i Mexico.
27.
okt.
2018 kl.
21.
57Bemærk: artiklen er mere end 30 dage gammelLæs opOverrasket og en smule desillusioneret.
Kevin Magnussen hang med mulen efter kvalifikationen til Formel 1-grandprixet i Mexico.
Både danskeren og hans Haas-kollega, Romain Grosjean, røg ud allerede i lørdagens første kvalifikationsrunde, Q1, efter henholdsvis 18.
- og 16.
-bedste tid.
Læs også:Farten manglede: Magnussen ryger tidligt ud af kvalifikationen i MexicoIgen var den helt gal med dækkene, som har skabt store problemer både fredag og lørdag.
Faktisk så gal, at det overgår alle hidtidige oplevelser.
- Jeg har aldrig oplevet så svære og ustabile dæk som dem her.
- Det er total umuligt at få dem til at virke, og de er vildt forskellige, hver gang man kører ud på banen med dem, siger Kevin Magnussen til TV3+.
Han forklarer, hvad udsving i dækkenes præstationsniveau gør.
- Det betyder, at vi fik ikke dækkene ind i det vindue, hvor de skal arbejde, og så er det umuligt at køre en god omgang.
Den ene omgang har du overstyring, og den anden har du mega understyring, siger danskeren.
Læs også:Magnussens hold skifter navn fra næste sæsonPå trods af problemer i træningerne fredag havde han forventet bedring i kvalifikationen.
- Jeg troede rent faktisk, at det ville være nogenlunde.
Jeg vidste godt, at vi nok ikke kom i Q3, men jeg tænkte, at vi kunne få en god startplacering til løbet og så gøre et eller andet via strategien, siger han til TV3+.
Til tv-stationen konkluderer han dog også, at andre teams trods alt satte gode tider og fik dækkene til at virke.
Og at Haas' problemer som sådan også må falde tilbage på teamet selv.
Læs også:Kevin Magnussen mister VM-point efter diskvalifikationPå grund af startplaceringsstraffe til andre kørere, deriblandt Grosjean, starter Magnussen som udgangspunkt som nummer 16 i søndagens ræs.
Daniel Ricciardo starter forrest.
Derefter følger hans Red Bull-teamkollega, Max Verstappen, og Mercedes' Lewis Hamilton, som i Mexico kan vinde VM for femte gang.
/ritzau/FacebookTwitterKopier linkEmner:Daniel Ricciardo (racerkører)|Kevin Magnussen (racerkører)|Mexico|TV3|Formel 1




https://www.dr.dk/nyheder/politik/i-nat-skal-uret-stilles-en-time-tilbage-eu-vil-afskaffe-de-halvaarlige-justeringer

PolitikI nat skal uret stilles en time tilbage: EU vil afskaffe de halvårlige justeringer af tidenAf Signe Mai Vilsbøll27.
okt.
2018 kl.
23.
27Bemærk: artiklen er mere end 30 dage gammelLæs opKlokken tre i nat går vi fra sommertid til vintertid, og det kan blive sidste gang, vi skal stille uret en time tilbage.
I hvert fald, hvis det står til EU-kommisionen.
Ved den årlige tale om unionens tilstand understregede kommissionenformand, Jean-Claude Juncker, at kommissionen vil afskaffe det obligatoriske skift, som medlemslandene retter sig efter.
- Der er ikke klapsalver fra europæerne, når EU-lovgivningen dikterer, at de skal stille deres ure om to gange om året.
Derfor foreslår kommissionen i dag at ændre det.
Det skal være slut med at stille om på urene.
Medlemslandene skal selv beslutte, om deres borgere skal leve i sommer- eller vintertid, lød det fra kommissionsformanden.
Ambitionen er, at det skal ske allerede i 2019.
Men hvor ligger beslutningen om at ændre det nuværende sommertids-direktiv egentlig?
Ingen entydig holdningEU-Kommissionens forslag læner sig op ad en offentlig høring, der har kørt hen over sommeren, hvor europæere kunne svare på, om de ønskede at blive ved med at stille urene frem og tilbage.
Fra størstedelen af de i alt 4,6 millioner EU-borgere, der svarede på kommissionens spørgeskema, var det et nej.
84 procent af de adspurgte mente, at det halvårlige tidsskifte skal afskaffes.
Men vi er faktisk ikke nået meget længere end det, siger DR's EU-korrespondent, Ole Ryborg.
Forslaget fra kommissionen skal nemlig både vedtages af Europaparlamentet og EU's medlemslande, før det kan blive en realitet, og der er endnu ingen entyding holdning.
- Potentielt kunne det godt være sidste gang, men jeg tvivler.
Der er mange, der synes, det er en god idé, men der er flere lande og politikere, der er kommet med indvendinger, siger Ole Ryborg til DR Midt- og Vest.
Blandt danske EU-parlamentariskere er der også uenighed om, hvad der er bedst for europæerne.
Mens Venstres medlem af EU-Parlamentet, Morten Løkkegaard, mener, at det obligatoriske tidsskift er bøvlet og har "udtjent sin værnepligt", har Margrete Auken (SF) et ønske at bevare skiftet til sommertid, for at sikre lyse timer i døgnet.
En kunstig forandringDet halvårlige skift mellem sommer- og vintertid blev permanent i Danmark fra 1980, og i 1996 besluttede Europa-Kommissionen, at alle EU-lande skulle skifte til sommertid på samme dato.
Og det var med god grund, påpeger Ole Ryborg.
- Før tidsskiftet blev vedtaget på EU plan havde de forskellige lande skift på forskellige tidspunkter, og det gjorde det enormt besværligt at planlægge sådan noget som flyafgange for flyselskaber.
Sommertiden er dog en 'kunstig forandring', da den globale måde at beregne tiden på, svarer til det, vi populært betegner som vintertid.
Der er kun omkring 70 lande i verden, der opererer med sommertid.
FacebookTwitterKopier linkEmner:EU|Europa-Kommissionen|Jean-Claude Juncker (politiker)|Margrete Auken (politiker)|EU-forhold




https://www.dr.dk/nyheder/indland/far-til-16-aarig-der-doede-af-mdma-unge-mennesker-taenk-jer-nu-helvede-om

MDMA-dødsfaldSe temaIndlandFar til 16-årig, der døde af MDMA: Unge mennesker, tænk jer nu for helvede omHold jer langt væk fra det, I ikke aner hvad er - for det ender galt, siger Kim Christensen.
Kim Christensens søn på 16 år døde i nat efter at have indtaget det euforiserende stof MDMA, der også er kendt som ecstasy.
Foto: DRAf Christine Hyldal og Sara Kleist27.
okt.
2018 kl.
23.
13Bemærk: artiklen er mere end 30 dage gammelLæs op- Jeg håber, at jeg kan få bare én enkelt til at tænke sig om, inden han eller hun indtager et syntetisk stof.
Det er mit håb.
Det siger Kim Christensen, der natten til lørdag blev ringet op med den besked, som alle forældre frygter: Hans søn på 16 år var død efter indtagelse af MDMA.
Læs også:18-årig varetægtsfængslet i tre en halv uge efter MDMA-dødsfaldSønnen var blevet svær at komme i kontakt med, efter at han indtog stoffet til en fest i en lejlighed i Dianalund natten til lørdag.
Han var blevet fløjet til Rigshospitalet, men hans liv stod ikke til at redde.
Han blev erklæret død klokken 01.
46, oplyste Sydsjællands og Lolland-Falsters Politi lørdag morgen.
Opslag på FacebookKim Christensen sidder i en sofa i en stue på Nordsjælland, hvor han er sammen med familiemedlemmer.
Øjnene er røde, og han kæmper næsten ustandseligt med tårerne.
- Jeg vidste, at min søn røg hash.
Det havde vi nogle snakke om, men at han ville tage et stof som MDMA, det troede jeg simpelthen ikke, siger han.
Derfor satte han sig til tasterne på Facebook lørdag morgen og skrev et opråb.
Læs også:16-årig er død efter at have indtaget ukendt stof'Dette er et opråb til jeres børn ude I det danske land', indledte han.
'Kære unge mennesker.
Vil I ikke godt stoppe med at eksperimentere med syntetiske stoffer.
En ung mand på 16 år fra Dianalund et i nat død 00.
45 efter af have indtaget MDMA.
Denne skønne unge mand var min elskede søn.
'Opslaget har i skrivende stund lørdag aften fået over 6.
000 reaktioner, knap 3.
000 kommentarer, og det er blevet delt mere end 8.
000 gange.
Flagene var på halv stang flere steder i Dianalund i dag.
Foto: DR- Det er helt vildt så mange reaktioner, jeg har fået på opslaget.
Jeg kan næsten ikke rumme det, siger Kim Christensen.
Det, som har rørt ham mest, er, at to misbrugere har skrevet direkte til ham og sagt, at de efter at have læst opslaget nu vil gå i afvænning, fortæller han.
- Jeg håber bare, at folk vil tænke sig om.
Især de unge – tænk jer nu for helvede om.
Min søn startede med en lille smule hash.
Men at det skulle udvikle sig til det her – det er jo fuldstændigt sindssygt, siger han, inden han retter en direkte appel til unges forældre:- Forældre skal tale med deres kære unge - de, som stadig har deres kære unge.
For jeg ser jo aldrig min søn igen.
Læs også:Slukker for din indre termostat: Fem fakta om MDMA18-årig er varetægtsfængsletEn 18-årig mand blev lørdag eftermiddag varetægtsfængslet i tre en halv uge.
Manden er sigtet for uagtsomt manddrab ved at have overdraget MDMA til Kim Christensens søn.
Den 18-årige er også sigtet for at efterlade Kim Christensens søn i hjælpeløs tilstand.
Han nægter sig skyldig.
Kim Christensen er slet ikke i tvivl om, hvad hans besked til unge, der overvejer at tage MDMA, er:- Hold jer langt, langt væk fra det syntetiske lort.
Hold jer væk fra det, I ikke aner, hvad er.
For det går galt.
Det gjorde det i nat.
Tilbage i februar døde en 15-årig dreng fra Haslev efter at have indtaget MDMA.
FacebookTwitterKopier linkEmner:Sjælland|Sydsjællands og Lolland-Falsters Politi|Facebook|Brug af euforiserende stoffer|Kriminalitet




https://www.dr.dk/sporten/formel1/farten-manglede-magnussen-ryger-tidligt-ud-af-kvalifikationen-i-mexico

Formel1Farten manglede: Magnussen ryger tidligt ud af kvalifikationen i MexicoDen danske Haas-kørerer ryger tidligt ud af kvalifikationen i Formel 1-løbet i Mexico.
Han slutter som nummer 18 ud af de 20 kørere.
Haas-køreren Kevin Magnussen havde ikke fart nok i bilen og røg hurtigt ud af kvalifikationen.
27.
okt.
2018 kl.
21.
27 | opdateret 27.
okt.
2018 kl.
21.
34Bemærk: artiklen er mere end 30 dage gammelLæs opDet lykkedes ikke for Kevin Magnussen at finde farten i Haas-raceren i kvalifikationen til søndagens Formel 1-grandprix i Mexico.
Magnussen røg tidligt ud af kvalifikationen, da han endte som nummer 18 ud af de 20 kørere.
Daniel Ricciardo fra Red Bull havde til gengæld masser af fart og sluttede med den hurtigste tid af alle - 1 minut og 14,759 sekunder.
Læs også:Magnussens hold skifter navn fra næste sæsonDet betyder, at australieren begynder i pole position.
Max Verstappen, den anden Red Bull-kører, begynder som toer, og det giver en god mulighed for hollænderen til at gentage sidste års grandprixsejr i Mexico.
Lige efter Ricciardo og Verstappen starter Lewis Hamilton (Mercedes) som nummer tre.
Hamilton fører i den samlede stilling og skal blot ende som mindst syver for at blive verdensmester for femte gang i karrieren.
Ferraris Sebastian Vettel, som er den eneste, der kan true Hamilton, begynder som nummer fire - lige ved siden af Hamilton.
Læs også:Kevin Magnussen mister VM-point efter diskvalifikationMagnussen fik aldrig gang i sin racer og var langt fra de bedste køreres tider.
Danskeren blev en af de fem dårligste kørere gik ikke videre fra Q1, som den første kvalifikationsrunde hedder.
Den bedste omgang fra Magnussen endte med en tid på 1 minut og 17,599 sekunder.
Heller ikke Haas-makkeren, Romain Grosjean, gik videre fra Q1, da franskmanden satte 16.
-hurtigste tid.
Grosjean var blot 0,049 sekunder fra Charles Leclerc, der blev nummer 15 i Q1.
Magnussen var til sammenligning 0,737 sekunder fra Leclerc og dermed langt fra at gå videre.
Læs også:Kevin Magnussen mister VM-point efter diskvalifikationMagnussen begynder dog ikke som nummer 18 i søndagens grandprix, da flere kørere er ramt af en straf.
Toro Rosso-køreren Pierre Gasly har skiftet motor og skal begynde på sidstepladsen, selv om franskmanden nåede videre til Q2 og her endte på en placering som nummer 15.
Grosjean skal begynde tre placeringer længere bagude, og det betyder, at Magnussen som minimum rykker op fra startplads nummer 18 til 16.
/ritzau/FacebookTwitterKopier linkEmner:Daniel Ricciardo (racerkører)|Kevin Magnussen (racerkører)|Mexico|Red Bull|Formel 1




https://www.dr.dk/nyheder/udland/klubejers-helikopter-styrter-ned-ved-premier-league-stadion

UdlandKlubejers helikopter styrter ned ved Premier League-stadionHelikopteren tilhører ejeren af Premier League-klubben Leicester City.
Af Anton Lind27.
okt.
2018 kl.
22.
16Bemærk: artiklen er mere end 30 dage gammelLæs opEn helikopter er styrtet ned ved den britiske fodboldklub Leicester Citys stadion, King Power Stadium.
Det skriver flere medier - herunder Reuters.
Helikopteren tilhører Leicester Citys ejer, Vichai Srivaddhanaprabha.
Det er uvist, om nogen er kommet til skade ved ulykken, og hvem der var ombord.
Det lokale politi oplyser, at man håndterer en hændelse nær stadion, og at redningspersonale er involveret.
Billeder og tv-optagelser viser voldsomme flammer, der stiger op fra den styrtede helikopter.
Billederne viser helikopteren, der ligger på siden og ser meget medtaget ud.
Vidner fortæller til Sky News, at helikopteren lettede fra banen, men mistede kontrollen efter få sekunder.
Herefter styrtede helikopteren ned på en parkeringsplads omkring 180 meter væk.
Sky Sports reporter på stadion, Rob Dorsett, fortæller, at det så ud til, at helikopteren havde problemer med haleroret, hvilket fik den til at rotere rundt.
Ulykken skete en timer efter Leicester City havde færdigspillet en Premier League-kamp mod West Ham.
En kamp, hvor Leicester City havde den danske landsholdsmålmand Kasper Schmeichel på holdet.
Det er en fast tradition, at klubejer Vichai Srivaddhanaprabha forlader banen i sin helikopter efter en hjemmekamp sammen med betydningsfulde personer.
Et øjenvidne ved navn John Butcher oplevede styrtet fra en bar på den anden side af gaden.
- Vi så helikopteren rotere og styrte, hvorefter den brød i brand inden for få sekunder, siger han til Sky News.
Hjælper politietI en udtalelse på klubbens hjemmeside siger Leicester Citys talsmand:- Vi bistår Leicestershire Politi og beredskab med at håndtere en alvorlig hændelse ved King Power Stadion.
Klubben vil komme med en mere detaljeret udtalelse, så snart der er yderligere informationer.
En række af klubbens stjernespilleren har opdateret deres Twitter-profiler med emojis med bedende hænder:Her er klubbens og landsholdets forsvarsklippe Harry Maguire:Klubejer er Thailands femte rigesteLeicesters ejer, Vichai Srivaddhanaprabha, er thailandsk forretningsmand, milliardær og grundlægger af selskabet King Power Duty Free, der er Thailands største toldfri forretningskæde.
Han købte engelske Leicester City tilbage i 2010 og var derfor med som ejer, da klubben sensationelt vandt det engelske mesterskab i 2016.
Han rangerer som Thailands femte rigeste person ifølge Forbes Magazine.
FacebookTwitterKopier linkEmner:Leicester City FC|Storbritannien|England|Fodbold




https://www.dr.dk/nyheder/udland/11-mennesker-draebt-i-skyderi-ved-amerikansk-synagoge

Udland11 mennesker dræbt i skyderi ved amerikansk synagogeGerningsmanden har overgivet sig.
Han er i politiets varetægt.
Af Signe Mai Vilsbøll27.
okt.
2018 kl.
21.
24 | opdateret 27.
okt.
2018 kl.
22.
51Bemærk: artiklen er mere end 30 dage gammelLæs opElleve mennesker blev dræbt under skyderiet i synagogen i den amerikanske by Pittsburgh.
Det oplyser beredskabschef i Pittsburgh, Wendell Hissrich ved en pressebriefing i dag klokken 22 dansk tid.
Han fortæller også, at skudepisoden har såret seks personer.
Heriblandt fire politibetjente.
- Det er en forfærdelig hændelse.
En af de værste, jeg har set, sagde Hissrich.
Manden, der angreb, er i politiets varetægt.
En hadforbrydelseFBI leder efterforskningen, der af FBI-agent Bob Jones kaldes for en hadforbrydelse.
- Dette er det mest frygtelige gerningssteder, jeg har set i mine 22 år i forbundspolitiet, siger Bob Jones ved pressebriefingen og fortsætter:- Medlemmer af The Tree of Life Synagogue var i gang med en fredelig ceremoni og blev brutalt myrdet af en gerningsmand, der skød dem på grund af deres tro, lyder det fra agenten.
Flere medier, deriblandt den lokale tv-station KDKA, skriver, at gerningsmanden råbte "alle jøder må dø", da han gik ind i synagogen og skød omkring sig.
Gerningsmanden mistænkes også for at have skrevet "Jeg kan ikke sidde her og se mine folk blive slagtet.
Jeg går ind" fra en bruger på sociale medier, som undersøges af myndighederne.
Det skriver CNN.
Den pågældende bruger har ifølge CNN udgivet flere antisemitiske opslag.
FacebookTwitterKopier linkEmner:Kriminalitet|CNN|Redningsvirksomhed




https://www.dr.dk/nyheder/politik/folkebevaegelse-genvaelger-frontfigur-forud-eu-valg

PolitikFolkebevægelse genvælger frontfigur forud for EU-valgRina Ronja Kari bliver spidskandidat for Folkebevægelsen mod EU ved det kommende valg til EU-Parlamentet.
(ARKIV) Rina Ronja Kari fortsætter som frontfigur i Folkebevægelsen mod EU.
27.
okt.
2018 kl.
20.
53Bemærk: artiklen er mere end 30 dage gammelLæs opMedlem af EU-Parlamentet Rina Ronja Kari er lørdag blevet valgt til spidskandidat for Folkebevægelsen mod EU ved næste års valg til EU-Parlamentet.
Det er sket ved bevægelsens landsmøde i Aalborg, oplyser partiet.
Rina Ronja Kari er allerede frontfigur for det EU-kritiske parti og blev valgt med "meget stor opbakning" ved lørdagens afstemning.
Læs også:Rina Ronja Kari: Kaotisk Brexit svækker håbet om dansk EU-afstemning- Det er en stor ære, at Folkebevægelsens delegerede igen har vist mig denne tillid.
Sammen vil vi kæmpe for at tage magten tilbage fra EU og sikre et daxit, siger Rina Ronja Kari og henviser til Storbritanniens kommende afsked med EU - brexit.
Tidligere på dagen lørdag opfordrede 33-årige Rina Ronja Kari på ny til, at Danmark melder sig ud af EU.
- Jeg mener, at det er tvingende nødvendigt med et endegyldigt brud med unionen.
Det er afgørende for at tage magten tilbage.
- Det kan ikke løses med små lapper, det er nemlig hele grundlaget, som er fundamentalt forkert, sagde hun ved landsmødet i Aalborg.
Læs også:OVERBLIK Her er partiernes EU-spidskandidater: Der er kun uvished om DFHun pegede blandt andet på, at EU ikke tackler globaliseringens problemer, men i Rina Ronja Karis optik i stedet forstærker dem.
Rina Ronja Kari afløste som 28-årig Søren Søndergaard som medlem af EU-Parlamentet for Folkebevægelsen mod EU i februar 2014.
Et par måneder før var hun blevet valgt som bevægelsens spidskandidat, og blev valgt ind i EU-Parlamentet i juni 2014 med 63.
673 personlige stemmer.
/ritzau/FacebookTwitterKopier linkEmner:EU|Europa-Parlamentet|Rina Ronja Kari (politiker)|Valg og folkeafstemninger|Aalborg




https://www.dr.dk/sporten/fodbold/danskerklub-smider-mesterskab-i-sidste-runde-helt-vildt-utilgiveligt

FodboldDanskerklub smider mesterskab i sidste runde: 'Helt vildt utilgiveligt'Fodboldklubben Rosengård, med Sanne Troelsgaard og Simone Boye på holdet, glippede det svenske mesterskab efter et nederlag til Göteborg i sidste spillerunde.
En skuffet Sanne Troelsgaard må nøjes med bronze i stedet for et svensk mesterskab.
Af Kasper Heide Lund27.
okt.
2018 kl.
19.
51 | opdateret 27.
okt.
2018 kl.
20.
30Bemærk: artiklen er mere end 30 dage gammelLæs opHvad der skulle have været endt som en mesterskabsfest for Sanne Troelsgaard, Simone Boye og resten af det svenske fodboldhold Rosengård, blev lørdag i stedet lidt af et mareridt.
Med på de to danske landsholdsspillere på banen tabte førerholdet i den svenske kvindeliga i sidste spillerunde med 4-2 til Göteborg, og måtte i stedet nøjes med bronze, mens konkurrenterne fra Piteå snuppede guldet.
- Det er lidt den samme følelse, som da landsholdet missede den første VM-chance og så playoff.
Så det er tredje gang, jeg oplever det, på halvanden måned, siger Sanne Troelsgaard til DR Sporten.
- Spillemæssigt har vi bygget på de sidste par kampe, og vi vidste, at Göteborg skulle have en sejr for enten at blive etter eller toer.
Så vi kendte alle forudsætninger, og derfor er det også helt vildt utilgiveligt.
Læs også:VIDEO De brændte chancers aften: Danmark kommer ikke til VMSkidt halvleg på legendarisk stadionStadionet Nya Ullevi i Gøteborg er normalt synonym med rød-hvid succes efter EM-triumfen kom i hus her i 1992, men da Rosengårds to danskere indtog det hellige græs som nummer et i ligaen, gik det lynhurtigt galt.
Elin Rubensson hamrede modstanderne fra Göteborg foran med 1-0, og den føring fordoblede hun også inden pausen.
Læs også:Landsholdsprofilen Troelsgaard afgjorde pokalfinale: 'Jeg elsker at score'Dermed så mesterskabet pludselig ud til at være langt væk for Sanne Troelsgaard og kompagni, men efter pausen var det et forvandlet Rosengård-mandskab, der kom på banen.
Først reducerede Caroline Seger til 1-2, og kort efter kunne Lisa-Marie Utland udligne til 2-2.
Med ét mål til kunne Rosengård snuppe mesterskabet, men trods flere store chancer gik det kort før tid i stedet galt.
Rebecka Blomqvist lagde Rosengårds mesterskabsdrømme i kisten, da hun på en kontra bragte Göteborg foran 3-2.
I overtiden lukkede Julia Olme opgøret med sin scoring til 4-2.
Sanne Troelsgaard fik selv en stor chance for at bringe Rosengård på 3-2 i anden halvleg.
- Vi kommer fint ud efter pausen og scorer to hurtige mål.
Vi føler egentlig, vi har kontrol på kampen, men så scorer de desværre til 3-2 i 89.
minut, selvom vi har haft mindst 20 chancer, forklarer Sanne Troelsgaard.
- Det gør ekstra ondt, når man føler, at vi burde have vundet overlegent.
Læs også:VIDEO Landsholdsprofil kæmper med voldsomt temperament: 'Jeg ødelagde mine veninder'Ingen Champions LeagueTroelsgaard, Boye og Rosengård må dermed skuffende tage til takke med bronzemedaljerne, selvom klubben førte ligaen inden sidste spillerunde.
Det betyder samtidig, at Malmø-holdet ikke kommer til at spille Champions League i næste sæson.
- Det er hårdt, at vi går glip af Champions League oveni.
Jeg er faktisk helt tom for ord, siger Troelsgaard og tilføjer:- Det er det, vi går og træner for hver eneste dag.
Derfor er jeg så skuffet over mig selv og holdet.
Det er utilgiveligt, at vi leverer sådan en kamp i dag (lørdag, red.
).
Rosengård vandt senest det svenske mesterskab i 2015.
FacebookTwitterKopier linkEmner:Gøteborg|Malmø




https://www.dr.dk/nyheder/politik/tidligere-skatte-topchef-stort-pres-knaekkede-skat

Skat i kriseSe temaPolitikTidligere skatte-topchef: For stort pres knækkede SkatOprettelsen af Skat var en alt for stor mundfuld, erkender tidligere departementschef i Skatteministeriet.
Peter Loft var departementschef i Skatteministeriet, da det nuværende Skat blev oprettet i 2005.
(arkivfoto) 27.
okt.
2018 kl.
22.
09Bemærk: artiklen er mere end 30 dage gammelLæs opDa det danske skattevæsen blev reformeret, og det nuværende Skat blev etableret tilbage i 2005, viste opgaven sig at være for stor, og det konstante pres endte med at knække projektet.
Det erkender tidligere mangeårig departementschef i Skatteministeriet Peter Loft i et interview med Berlingske.
Læs også:Professorer om oprettelsen af Skat: 'Utrolig løsagtigt' og 'frygtelig forhastet'Staten overtog for 13 år siden opgaven med at fastsætte borgernes skat, al inddrivelse af gæld og den såkaldte ligning, der er den årlige ansættelse af skattepligtig indkomst for personer og selskaber.
- Vi skulle ikke have overtaget det hele på én gang.
Den kritik kan jeg godt følge i dag, siger Peter Loft til Berlingske.
Skat skulle skaffe flere pengeDen seneste tid er der rettet en skarp kritik mod beslutningstagerne bag reformen af Skat.
To af landets førende forskere på området har undersøgt processerne bag.
De to professorer i offentlig forvaltning ved Aarhus Universitet Jørgen Grønnegård Christensen og Peter Bjerre Mortensen lægger denne forskning frem i en ny bog - "Overmod og afmagt".
Et af deres kritikpunkter er ifølge dagbladet Politiken, at Skat fra 2005 og ti år frem tilsidesatte hensynet til, at borgere og virksomheder skal betale den korrekte skat - og ikke mere end det.
Læs også:Professor: Skattekommission får et langt og kompliceret livI stedet var vægten blevet lagt på, at Skats medarbejdere skulle skaffe flere og flere penge i de offentlige kasser med det mindst mulige personaleforbrug.
I de år blev Skat presset af Finansministeriet med støtte fra konsulentfirmaet McKinsey, forklarer forfatterne i bogen.
Samtidig skulle medarbejderne lægge mindre vægt på, om opkrævningen af skat faktisk var korrekt.
Således lykkedes det at få Skat til at opkræve stadig flere penge i skat - på trods af, at der blev skåret 4500 medarbejdere fra organisationen.
Konsulenter overtrumfede skatteministerietI bogen fastslår forfatterne desuden, at en grundlæggende analyse om sammenlægningen af skatteområdet først var klar, efter at det var blevet besluttet politisk at sammenlægge de forskellige dele i det nuværende Skat.
Analysen var lavet af konsulentvirksomheden Boston Consulting Group og kom ifølge Peter Loft fra Finansministeriet.
- I Skatteministeriet havde vi estimeret, hvad vi kunne finde af stordriftsfordele og sådan noget.
Så kom Finansministeriet efterfølgende med Boston Consulting-rapporten og sagde, at vi kunne spare langt, langt mere.
- Det gjorde opgaven med Skat ekstra vanskelig.
Så på den måde er jeg enig i, at vi gabte over for meget over en for kort periode, siger han til Berlingske.
/ritzau/FacebookTwitterKopier linkEmner:Peter Loft (embedsmand)|Skat|Skatteministeriet|Skatter og afgifter|Konsulentvirksomhed




https://www.dr.dk/nyheder/udland/trump-foreslar-vaebnede-vagter-i-kirker-efter-skudangreb

UdlandTrump foreslår væbnede vagter i kirker efter skudangreb - Frygteligt, frygteligt med dette skyderi.
Hvad sker der med had i vort land?
siger Trump.
Flere personer blev dræbt i skyderiet.
27.
okt.
2018 kl.
19.
52Bemærk: artiklen er mere end 30 dage gammelLæs opPræsident Donald Trump siger efter et skyderi i en synagoge i den amerikanske storby Pittsburgh, at det helt klart er en mulighed, at alle kirker og synagoger får væbnede vagter.
- Frygteligt, frygteligt med dette skyderi.
Hvad sker der med had i vort land?
Noget må gøres, siger Trump, som talte til journalister lørdag på luftbasen Andrews, inden han skulle flyve til Indianapolis.
- Volden skal stoppe, understreger Trump og tilføjer, at situationen i Pittsburgh var endt anderledes, hvis synagogen havde haft en eller anden form for beskyttelse.
Læs også:Skyderi ved synagoge i USAHan antyder, at der burde have været en væbnet vagt og pointerer, at dette måske ville være en god idé for alle kirker og synagoger.
Trump siger videre, at de personer, der begår massedrab ved skyderi bør dømmes til døden og "betale den højeste pris".
Flere personer blev dræbt i skyderiet ved synagogen i Pittsburgh, men det er stadig uklart hvor mange.
Samtidig blev fire betjente såret i kamp med gerningmanden.
Det oplyser de lokale myndigheder, der har pågrebet den formodede gerningsmand.
/ritzau/ReutersFacebookTwitterKopier linkEmner:Donald Trump (politiker)|Kriminalitet|Jødedom|Kirkeforhold|USA




https://www.dr.dk/nyheder/udland/istanbul-topmode-vil-have-varig-vabenhvile-i-syrien

UdlandIstanbul-topmøde vil have varig våbenhvile i SyrienEn forfatningskomité for Syrien skal nedsættes senere i år, fastslår Rusland, Tyrkiet, Tyskland og Frankrig.
)27.
okt.
2018 kl.
19.
49Bemærk: artiklen er mere end 30 dage gammelLæs opLederne fra Rusland, Tyskland, Frankrig og Tyrkiet har ved et topmøde i Istanbul slået til lyd for varig våbenhvile i Syrien.
De understreger samtidig ifølge Reuters, at der skal nedsættes en forfatningskomité for Syrien i år.
Militante skal nedkæmpes.
I et fælles kommuniké efter topmødet lørdag siger lederne fra de fire lande, at det er nødvendigt at skabe betingelser i hele Syrien, som gør det muligt for flygtninge at vende sikkert og frivilligt hjem.
Alle de vigtigste aspekter ved den syriske konflikt blev berørt ved topmødet mellem præsident Vladimir Putin, præsident Recep Tayyip Erdogan, forbundskansler Angela Merkel og præsident Emmanuel Macron.
Blandt andet den militære situation og bestræbelser på at få indgået en aftale om en varig fredsløsning.
- På lang sigt gælder det også om at få sikret afholdelse af frie valg i Syrien, siger Merkel og tilføjer:- Det må vel at mærke være et frit valg, som også alle, der er flygtet fra Syrien, kan deltage i.
Rusland og Tyrkiet nåede i sidste måned frem til en aftale om at oprette en demilitariseret zone i den nordvestlige Idlibprovins, hvormed de syriske regeringsstyrker er forhindret i at indlede en militær offensiv i den sidste provins, hvor oprørsgrupper står stærkt.
Rusland støtter det syriske regime omkring præsident Bashar al-Assad, mens Tyrkiet støtter oprørerne.
De to lande har sammen med Iran ført an i en forhandlingsproces, som bliver fulgt med skepsis mange steder i Vesten.
Topmødet i Istanbul er det første om Syrien, hvor de to vigtigste EU-ledere er til stede.
Erdogan underrettede på topmødet de andre tre ledere om detaljer omkring drabet på den saudiarabiske journalist Jamal Khashoggi.
Han sagde, at Saudi-Arabien må fortælle, hvem der sendte en gruppe på 18 mand til Istanbul for øjensynligt at begå et drab i landets konsulat i Istanbul.
Forud for topmødet meddelte Macron og Merkel, at de ønsker "en koordineret" europæisk stillingtagen til sanktioner mod våbensalg til Saudi-Arabien.
Udtalelsen kommer efter, at Macron fredag klart antydede, at der er uenighed mellem Frankrig og Tyskland omkring Saudi-Arabien.
Han sagde, at det er "demagogi", når adskillige europæiske lande - deriblandt Tyskland - opfordrer til en aflysning af aftalte våbensalg til Saudi-Arabien efter drabet på Khashoggi.
- Hvad er forbindelsen mellem våbensalg og drabet på Khashoggi?
Jeg forstår forbindelsen mellem våbensalg, og hvad der sker i Yemen, men der er ikke nogen forbindelse til Khashoggi, sagde Macron.
/ritzau/AFPFacebookTwitterKopier link




https://www.dr.dk/sporten/fodbold/superliga/video-maalfest-i-horsens-ender-med-pointdeling

SuperligaVIDEO Målfest i Horsens ender med pointdelingFørste halvleg bød på fem mål, da AC Horsens og FC Nordsjælland spillede 3-3 i en yderst underholdende kamp.
27.
okt.
2018 kl.
18.
06 | opdateret 27.
okt.
2018 kl.
18.
56Bemærk: artiklen er mere end 30 dage gammelLæs opDer var underholdning for alle pengene, da AC Horsens og FC Nordsjælland spillede 3-3 lørdag eftermiddag i Superligaens 14.
spillerunde.
Målene væltede ind i første halvleg, hvor publikummet i Horsens blandt andet fik tre mål på fem minutter til at varme sig på i oktoberkulden.
Hjemmeholdet kom foran med 2-0 tidligt i første halvleg, men gæsterne fra Nordsjælland fik kæmpet sig flot tilbage i kampen og gik til pausen med en 3-2-føring.
Læs også:VIDEO Chancefattigt opgør mellem Sønderjyske og OB ender målløstMed resultatet kravler Horsens op på fjerdepladsen, mens Nordsjælland, der fortsat er uden sejr på udebane i sæsonen, er at finde på niendepladsen.
Allerede efter 12 minutter var værterne foran med to mål.
Først var det Horsens-midt Sivert Heltne Nilsen, der gjorde det til 1-0 på straffespark.
Kort tid efter fordoblede forsvarsspiller Mads Juel Andersen føringen.
Gæsterne fik dog reduceret efter 16 minutter, da Nordsjælland-angriberen Andreas Skov Olsen reducerede til 1-2.
Læs også:Danske fodboldklubber får 17 millioner af UefaNordsjælland pressede på for udligningen, og den fik de, da den norske forsvarsspiller Ulrik Yttergård Jenssen sparkede 2-2-målet ind efter 34 minutter.
Syv minutter senere scorede nordmanden igen, så gæsterne kunne gå til pause med en føring på 3-2 trods af at have været bagud to mål.
Anden halvleg var ikke mere end ti minutter gammel, da Horsens-angriberen Jonas Borring udlignede til 3-3.
Læs også:AaB's Okore slipper for karantæneDet lugtede af flere mål, og specielt Nordsjælland var tæt på i flere omgange, men Horsens-keeper Matej Delac viste storspil i flere situationer.
Kampen faldt mere til ro som halvlegen skred frem, og der blev længere mellem chancerne.
I kampens overtid fik Horsens-angriberen Kasper Junker en god mulighed, men forsøget blev blokeret, og det endte dermed 3-3 mellem Horsens og Nordsjælland.
/ritzau/FacebookTwitterKopier linkEmner:Horsens|FC Nordsjælland|Sjælland|AC Horsens|Fodbold




https://www.dr.dk/nyheder/udland/tyskland-og-frankrig-onsker-klar-eu-linje-mod-saudi-arabien

UdlandTyskland og Frankrig ønsker klar EU-linje mod Saudi-ArabienMerkel og Macron diskuterede situationen efter mordet på journalisten Jamal Khashoggi.
I Istanbul skal forbundskansler Angela Merkel og præsident Emmanuel Macron lørdag forsøge at drøfte en politisk løsning på konflikten i Syrien.
27.
okt.
2018 kl.
18.
38Bemærk: artiklen er mere end 30 dage gammelLæs opFrankrig og Tysklands ledere siger lørdag, at de ønsker "en koordineret" europæisk stillingtagen til sanktioner mod våbensalg til Saudi-Arabien.
Udtalelsen kommer efter drøftelser lørdag mellem den franske præsident, Emmanuel Macron, og den tyske forbundskansler, Angela Merkel, på sidelinjerne af et topmøde om Syrien i Tyrkiet.
Læs også:Tyskland stopper våbeneksport til Saudi-ArabienMacron antydede fredag, at der er uenighed mellem Frankrig og Tyskland omkring Saudi-Arabien.
Han sagde, at det er "demagogi", når adskillige europæiske lande - deriblandt Tyskland - opfordrer til en aflysning af aftalte våbensalg til Saudi-Arabien efter drabet på den systemkritiske journalist Jamal Khashoggi på Saudi-Arabiens ambassade i Istanbul.
- Hvad er forbindelsen mellem våbensalg og drabet på Khashoggi?
Jeg forstår forbindelsen mellem våbensalg, og hvad der sker i Yemen, men der er ikke nogen forbindelse til Khashoggi, sagde Macron.
Østrigs udenrigsminister, Karin Kneissl, som for øjeblikket har EU-formandskabet, sagde imidlertid samtidig, at våbensalg til Saudi-Arabien må stoppe efter drabet på Khashoggi.
Diskuterer løsninger på krigen i SyrienI Istanbul skal Merkel og Macron forsøge at drøfte en politisk løsning på konflikten i Syrien med Ruslands præsident, Vladimir Putin, og den tyrkiske leder, præsident Recep Tayyip Erdogan.
Læs også:Striden om forsvunden journalist fortsætter: Saudi-Arabien vil gengælde enhver straf med en større straf- Verdens øjne hviler på os i dag.
Jeg håber, at vi vil handle med en ærlig og konstruktiv forståelse og leve op til forventningerne, erklærede Erdogan ved åbningen af topmødet.
Alle aspekter ved den syriske konflikt ventes at blive taget op ved topmødet - blandt andet den militære situation og bestræbelser på at få indgået en aftale om en varig fredsløsning.
/ritzau/AFPFacebookTwitterKopier linkEmner:Angela Merkel (politiker)|Emmanuel Macron (politiker)|Saudi-Arabien|EU|Mord




https://www.dr.dk/nyheder/kultur/boeger/succesforfatter-betalte-tusindvis-af-kroner-faa-sit-navn-i-ny-krimi-luk-roeven

BøgerSuccesforfatter betalte tusindvis af kroner for at få sit navn i ny krimi: 'Luk røven, Morten fucking Pape!
'I Jesper Steins nye krimi 'Solo' optræder en person ved navn Morten Pape.
Og det har forfatteren af samme navn betalt dyrt for.
Jesper Stein blev overrasket af Morten Pape, da han var med i 'Bogselskabet' på DR Scenenunder Bogforum.
Pape har betalt for at være en karakter i Steins nye krimi, 'Solo'.
Af Frederik Bjerre Andersen27.
okt.
2018 kl.
18.
58Bemærk: artiklen er mere end 30 dage gammelLæs op- Luk røven, Morten fucking Pape, jeg ved hvem du er!
Op og stå!
Sådan lyder et par linjer i Jesper Steins nye krimi 'Solo'.
Ganske normalt og hårdkogt, hvis det ikke var fordi, navnet Morten Pape også er navnet på en anden dansk forfatter, der i 2015 debuterede med romanen 'Planen'.
Jeg skrev til Morten, at der var mange muligheder for, hvad man kan blive i mine bøger.
Jesper SteinDet er dog ikke Jesper Stein, der begår karaktermord ved at vikle sin kollega ind i plottet sammen med hovedpersoner med navne som Vicki Thomsen og Axel Steen.
Morten Pape - altså forfatteren - har faktisk betalt Jesper Stein for en rolle i 'Solo'.
Satte karakter til salg på auktionTilbage i januar satte Jesper Stein nemlig en karakter i sin kommende krimi på auktion til Danmarks Indsamling, der samlede ind til hjemløse børn i verdens fattige lande.
Om Jesper Stein LarsenFødt 28.
februar 1965 i AarhusDansk forfatter og journalistUdgav i 2008 ’Man jager et bæst og fanger et menneske’, der var skrevet sammen med Bent Isager-Nielsen, tidligere drabschef i København.
Fik sin skønlitterære debut med krimiromanen ’Uro’ i 2012, der er første bind i serien om Vicekommissær Axel Steen, der senere er blevet fulgt op med 'Bye bye Blackbird', 'Akrash' og 'Aisha'.
Den, der bød højest, ville få lov til at lægge navn til en person i krimien, der altså nu er udkommet med titlen 'Solo' som den 6.
bog i 'Uro'-serien.
Læs også:Nu kan du købe dig til en rolle i kendt krimiforfatters næste bogDen dansker, der bød højest på auktionen, var altså Morten Pape.
- Jeg skrev til Morten, at der var mange muligheder for, hvad man kan blive i mine bøger.
Han kunne blive strømer, han kunne blive kriminel, fortalte Jesper Stein, da han lørdag blev interviewet på Bogforum til DR-programmet Bogselskabet med Anne Glad.
Da jeg fandt frem til den karakter, der er opkaldt efter mig, så synes jeg, det var alle pengene værd.
Morten Pape- Så skrev han tilbage til mig, at ej, det der med panser, det er ikke lige så populært, der hvor jeg kommer fra, siger krimiforfatteren om sin korrespondance med Morten Pape, der er vokset op i et hårdt miljø på Amager i København.
Alle 13.
000 kroner værd13.
000 kroner betalte Pape for sin rolle i bogen.
Og på Bogforum kom han på scenen midt under interviewet med Jesper Stein, så Anne Glad kunne spørge ham: var det alle pengene værd?
© drJesper Stein i bogselskabetAnne Glad er vært for DRs litteraturpodcast 'Bogselskabet'.
I hver episode inviterer hun en kendt dansk forfatter til at fortælle om sin seneste bog og om skriveprocessen.
Hør episoden med Jesper Stein på Bogselskabets side.
Hvis du abonnerer på Bogselskabet via DRs radioapp og iTunes, får du automatisk nye episoder.
- Det var jeg længe meget i tvivl om.
Det var godt for Danmarks Indsamling, kan man sige, sagde Morten Pape og tilføjede med et glimt i øjet, at han altid har været 'meget velgørende af natur' - og solgt næsten lige så mange bøger som Jesper Stein.
- Jeg fik bogen i hånden, dagen før den udkom, og da jeg så hurtiglæste den og fandt frem til den karakter, der er opkaldt efter mig, så synes jeg, det var alle pengene værd.
Så tusind tak for det!
Præcis hvilken rolle, Morten Pape spiller i 'Solo', skal man læse krimien for at finde ud af.
Men da auktionen blev afholdt, lovede Jesper Stein, at det ikke ville blive en statistrolle.
.
.
FacebookTwitterKopier linkEmner:Anne Glad (erhvervsleder)|Jesper Stein (forfatter)|Litteratur|Bogforum|København




https://www.dr.dk/nyheder/udland/41-oprorssoldater-meldes-draebt-i-syrien-af

Udland41 oprørssoldater meldes dræbt i Syrien af ISSyrisk Observatorium for Menneskerettigheder siger, at Islamisk Stat slog til ved grænsen til Irak.
Islamisk Stat har dræbt 41 soldater fra en syrisk oprørshær, der har forsøgt at fordrive islamisterne fra byen Hajin ved grænsen til Irak.
27.
okt.
2018 kl.
17.
36Bemærk: artiklen er mere end 30 dage gammelLæs opIslamisk Stat (IS) har dræbt 41 soldater fra en syrisk oprørshær, der har forsøgt at fordrive islamisterne fra byen Hajin ved grænsen til Irak.
Det oplyser det sædvanligvis velorienterede Syriske Observatorium for Menneskerettigheder.
IS benyttede sig sent fredag af blandt andet selvmordsbomber under et angreb på Syriens Demokratiske Styrker, som er en sekulær oprørshær, der støttes af USA.
Læs også:Yazidier: IS holder fortsat 1000 kvinder i fangenskabGruppen indledte i sidste måned en offensiv mod jihadisterne i IS i Hajin-enklaven på den østlige bred af Eufrat.
IS optrappede derefter en blodig modoffensiv.
IS-krigerne satte fredag selvmordsbombere ind mod Syriens Demokratiske Styrker som led i et modangreb på den irakiske grænse.
Blodige månederSiden den 10.
september skal 270 medlemmer af Syriens Demokratiske Styrker og 496 medlemmer af IS være blevet dræbt.
Det viser tal fra Det Syriske Observatorium.
Det Syriske Observatorium for Menneskerettigheder baserer sine oplysninger på et netværk af informanter inde i Syrien.
Organisationen har base i den britiske hovedstad, London.
Koalitionen anslår, at 2000 IS-krigere stadig kæmper i Hajin-området.
IS stod i 2014 stærkt i både Syrien og Irak og udråbte et kalifat i de områder, som bevægelsen kontrollerer.
Men IS-jihadisternes tilstedeværelse er i dag begrænset til dele af den store Badia-ørken og Hajin-enklaven.
/ritzau/AFPFacebookTwitterKopier linkEmner:Islamisk Stat|Syrien|Irak|Terrorisme|Det Syriske Observatorium for Menneskerettigheder




https://www.dr.dk/sporten/haandbold/herrelandsholdet/trods-faeroesk-fight-danmark-faar-storsejr-i-skjern

HerrelandsholdetTrods færøsk fight: Danmark får storsejr i SkjernDe danske håndboldherrer vandt overlegent over Færøerne i EM-kvalifikationen.
Der var stor entusiasme hos de færøske spillere i lørdagens håndboldkamp mod Danmark.
Det endte dog med dansk storsejr.
27.
okt.
2018 kl.
17.
50 | opdateret 27.
okt.
2018 kl.
17.
59Bemærk: artiklen er mere end 30 dage gammelLæs opDer var aldrig tvivl om kampens udfald, da de danske håndboldherrer lørdag mødte Færøerne i EM-kvalifikationen.
Det endte med en storsejr på 35-17 til Danmark, som dermed har vundet de to første opgør på vejen mod EM i 2020.
I onsdags vandt Danmark 30-24 hjemme over Ukraine, og med fire point efter to kampe er det svært at se, hvem der skal spænde ben for en dansk EM-billet.
Læs også:Håndboldherrerne står over for en ukendt nabo: 'Nogle unge drenge med stort mandsmod'Især set i lyset af at Montenegro blot spillede uafgjort hjemme mod Færøerne, der jublede over det ene point, som var det en sejr.
En sejr eller sågar point kunne Færøerne ikke komme i nærheden af lørdag, hvor kampen, som egentlig var en dansk udekamp, blev spillet i Skjern.
Færøerne var dog godt med i kampens begyndelse og udlignede til 1-1 og reducerede kort efter til både 2-3 og 4-6.
Men som de tidlige cifre antyder, så gik det kun en vej, og det var Danmarks.
Læs også:Nikolaj Markussen efter comeback: ´Jeg greb chancen´De færøske spillere kæmpede heroisk, men kunne ikke følge med, når danskerne skruede tempoet i vejret i angrebet.
Det betød, at Danmark trak endnu mere fra og kom foran med seks mål ved stillingen 11-6.
Højrebacken Niclas Kirkeløkke sluttede første halvleg af med et brag under overliggeren til pauseføring på 17-8.
Læs også:Danmark knuser Ukraine på vejen mod EMI anden halvleg fortsatte den danske dominans, og det blev til føringer på 20-8, 24-10 og 28-12.
Den danske stjernespiller Mikkel Hansen scorede efter behag på drøn fra distancen eller med sikre straffekast.
Det endte med dansk storsejr på hele 18 mål på vejen mod en EM-billet, der allerede nu ligner en formsag.
/ritzau/FacebookTwitterKopier linkEmner:Færøerne|Skjern|Håndbold|Montenegro|Ukraine




https://www.dr.dk/nyheder/politik/v-og-df-nye-borgerliges-ufravigelige-krav-vil-kollidere-med-virkeligheden

PolitikV og DF: Nye Borgerliges ufravigelige krav vil kollidere med virkeligheden Hvis Nye Borgerlige ønsker en stram udlændingepolitik, er både Dansk Folkeparti og Venstre klar.
Men samarbejde betyder forhandling, lyder det.
Pernille Vermund slog endnu et slag for Nye Borgerliges tre ufravigelige krav på udlændingeområdet ved partiets landsmøde.
Men V og DF tager det med ophøjet ro.
Her ses Vermund sammen med partifællen Mette Thiesen.
Af Line Jenvall og Andreas Nygaard Just27.
okt.
2018 kl.
16.
36Bemærk: artiklen er mere end 30 dage gammelLæs opPå Nye Borgerliges årsmøde i Vejle blev tre ting gentaget igen og igen:Danmark skal ikke tage imod flere asylansøgere, udlændinge skal kunne forsørge sig selv, og kriminelle udlændinge skal sendes ud af landet efter første dom.
Partiformand Pernille Vermund gjorde det klart, da hun stod på scenen foran de knap 500 medlemmer: De tre punkter ikke er til diskussion med en borgerlig statsminister, der vil støttes af Nye Borgerlige.
- Vi kommer ikke til at vige en tomme fra vores tre ufravigelige krav.
De kan hoppe og danse, sagde hun med hilsen til de andre blå partier.
Læs også:Med Nye Borgerlige i Folketinget: Sådan kan balladen opstå efter valgetNye Borgerlige kan tilbyde noget andet en Venstre, men det, som begge partier kan tilbyde, er en stram udlændingepolitik.
Britt Bager, politisk ordfører i VenstreI den borgerlige lejr er det blandt andre Venstre og Dansk Folkeparti, som Pernille Vermund skal forhandle med om et regeringsgrundlag – såfremt at Nye Borgerlige kommer i Folketinget efter næste valg.
Læs også:Måling: Mændene sender Nye Borgerlige i FolketingetV: Venstre står ikke i vejenVenstres politiske ordfører, Britt Bager, forholder sig afventende til Pernille Vermunds "ufravigelige" krav:- Hvis Nye Borgerlige ønsker, at Danmark skal have en stram og realistisk udlændingepolitik, og at De Radikale eller SF ikke kommer til at blande sig, så skal hun støtte en borgerlig regering med Lars Løkke Rasmussen (V) som statsminister.
- Men Venstre kommer ikke til at kommentere de ufravigelige krav, inden vi kender mandatfordelingen, siger hun.
Læs også:Nye Borgerlige er klar til at sætte Løkke stolen for dørenIfølge Nye Borgerlige-formand Pernille Vermund er det ellers primært Venstre, der står i vejen for at få løst problemerne på udlændingeområdet, men den udlægning kan Britt Bager ikke genkende.
- Jeg er optaget af at lave politik, der virker, og af at handle på de udfordringer, vi ser - frem for at tale dem op til noget, de ikke er.
Jeg går ikke op i at være politisk korrekt, siger hun og sætter to streger under budskabet:- Venstre er garant for en stram udlændingepolitik.
Fællesmængde og kamppladsKravet om en yderligere opstramning af udlændingepolitikken deler Nye Borgerlige med Dansk Folkeparti.
Men én ting er et krav.
En anden er den politiske virkelighed i forhandlingerne på Christiansborg.
Her har Dansk Folkeparti alle dage presset på – og gør det stadig, lyder det fra udlændingeordfører Martin Henriksen (DF).
- Så er jeg selvfølgelig med på, at nogle er utålmodige.
Det er jeg også selv.
Men der er jo den simple årsag, at danskerne har valgt at sammensætte Folketinget på en sådan måde, at Dansk Folkeparti ikke har flertallet alene.
- De vilkår vil Pernille Vermund jo også blive ramt af, hvis hun kommer i Folketinget, fortsætter han.
Læs også:Pernille Vermund: Forældede konventioner skader vores landPå nogle områder på udlændingeområdet mener jeg ganske enkelt, at de har en politik, som er mere lepelig, end hvad vi mener er fornuftigt i Dansk Folkeparti.
Martin Henriksen, udlændingeordfører i Dansk FolkepartiMen Britt Bager fremhæver ellers udlændingepolitikken som et område, hvor Venstre og Nye Borgerlige ligger tæt på hinanden:- Nye Borgerlige kan tilbyde noget andet end Venstre, men det som begge partier kan tilbyde er en stram udlændingepolitik, siger hun.
DF: Kig godt efterDet er da også på udlændingeområdet, at Martin Henriksen ser potentiale for et samarbejde med Nye Borgerlige i Folketinget – men selv her er der begrænsninger, siger han.
- På nogle områder på udlændingeområdet mener jeg ganske enkelt, at de har en politik, der - på nogle strækninger - er mere lempelig, end hvad vi mener er fornuftigt i Dansk Folkeparti.
- De skjuler det godt, men hvis man kigger ordentligt efter, kan man se det, siger han.
Martin Henriksen henviser blandt andet til grænsekontrollens fremtid og vilkårene for udenlandsk arbejdskraft.
Er I strammere end Nye Borgerlige?
- Altså, hvis man vil gøre det op på den måde, så kan jeg kun svare ja, siger Martin Henriksen.
FacebookTwitterKopier linkEmner:Britt Bager (politiker)|Dansk Folkeparti|Lars Løkke Rasmussen (politiker)|Udlændingepolitik|Vejle




https://www.dr.dk/nyheder/udland/flere-doede-efter-skyderi-ved-synagoge-i-usa

UdlandFlere døde efter skyderi ved synagoge i USAMyndigheder bekræfter, at seks mennesker er såret af skud.
Heriblandt fire betjente.
Gerningsmanden er pågrebet af politiet.
Af Signe Mai Vilsbøll og Christine Hyldal27.
okt.
2018 kl.
16.
53 | opdateret 27.
okt.
2018 kl.
17.
35Bemærk: artiklen er mere end 30 dage gammelLæs opFlere mennesker er dræbt i et skudangreb på en synagoge i den amerikanske by Pittsburgh.
Det bekræfter det lokale politi, der endnu ikke vil oplyse det præcise antal af døde.
Talsmand for politiet, Chris Togneri, fortæller til lokale medier, at manden, der åbnede ild, er pågrebet.
Han siger desuden, at fire af de i alt seks sårede er betjente.
Se politiet fortælle om angrebet i videoen herunder.
Skyderiet startede klokken ti lørdag formiddag lokal tid (klokken 16 dansk tid, red.
) og fandt ifølge lokale beredskabsmyndigheder sted ved synagogen Tree of Life Congregation Synagogue, der ligger på gaden Wilkins Avenue i den østlige del af byen.
Lokale medier skriver, at gerningsmanden gik ind i synagogen og skød omkring sig, mens han råbte "Alle jøder må dø".
Chokerende synPå trods af advarsler fra politiet om at nærme sig synagogen, skyndte formand for det jødiske samfund i byen, Jeff Finkelstein, sig til området.
Det fortæller han til NBC News:- Jeg føler med de mennesker, der er blevet ramt.
Det er meget chokerende at komme til Squirrel Hill og se dette, lyder det fra Jeff Finkelstein.
Skyderiet i Pittsburgh har fået USAs præsident, Donald Trump, til at reagere.
Trump kalder gerningsmanden en "maniac".
Til det amerikanske nyhedsmedie NBC News udtaler han, at situationen havde set anderledes ud, hvis der havde været "en eller anden form for beskyttelse i synagogen":- Det er bestemt en mulighed, at alle kirker og synagoger får bevæbnede vagter, siger Donald Trump ifølge NBC News.
Brug for handlingTom Wolf, der er guvernør i staten Pennsylvania, hvor Pittsbugh ligger, mener, at der er brug for politisk handling.
Ifølge det lokale medie KDKA skriver han i en erklæring, at der er blevet sagt "dette er en gang for meget" alt for længe.
- Denne meningsløse voldshandling viser ikke, hvem vi er som amerikanere (.
.
.
) Farlige våben skader vores borgere, og i forlængelse af denne tragedie bør vi finde sammen og handle, så vi kan undgå lignende tragedier i fremtiden.
Vi kan ikke acceptere voldshandlinger som denne, lyder det i erklæringen.
FBI er sat i spidsen for efterforskningen.
Skyderiet efterforskes ifølge beredskabschef i Pittsburgh, Wendell Hissrich, som en hadforbrydelse.
FacebookTwitterKopier linkEmner:Kriminalitet|Twitter|Politi|USA




https://www.dr.dk/nyheder/indland/slukker-din-indre-termostat-fem-fakta-om-mdma

MDMA-dødsfaldSe temaIndlandSlukker for din indre termostat: Fem fakta om MDMADet farlige feststof kan overophede kroppen, så nyrerne står af.
MDMA eller ecstasy findes både i pille- og pulverform.
Af Mads Korsager Nielsen27.
okt.
2018 kl.
16.
32Bemærk: artiklen er mere end 30 dage gammelLæs opNatten til lørdag omkom en 16-årig dreng fra Dianalund på Vestsjælland, formentlig efter at have indtaget det euforiserende stof MDMA - også kaldet ecstasy - til en fest i en lejlighed.
Tidligere på året kostede en dose af samme type feststof en 15-årig dreng samt en 32-årig mand livet andetsteds i landet.
Det skete samme uge, som to teenagepiger blev indlagt til hastebehandling på Sydvestjysk Sygehus i Esbjerg.
Læs også:Politiet sigter 18-årig for uagtsomt manddrab efter stof-dødsfaldHer er fem fakta om nattelivets farlige, kemiske rusmiddel, der indtil videre har kostet mindst tre personer livet i 2018.
Hvad betyder MDMA?
MDMA er en forkortelse for den kemiske betegnelse 3,4-methylendioxy-N-methylamfetamin.
Stoffet er det samme som ecstasy, der også går under betegnelserne ‘Molly’ eller ‘E’.
Hvad gør det ved en?
Det stimulerer hjernen og gør brugeren vågen og mere aktiv.
Mange oplever, at MDMA gør en mere social og glad, og den gør det lettere at nyde musik.
Man kan også blive mere kærlig over for både dem, man kender samt fremmede.
Rusen varer mellem halvanden og fem timer.
Den indtræffer en halv til halvanden time efter indtagelse, alt efter hvor meget man har taget.
- Stoffet frigiver serotonin og dopamin i hjernen.
Det giver velvære, og man bliver åben og empatisk, så det har jo nogle gode effekter - sådan opleves det i hvert fald.
Men samtidigt er det også et stof, der kan være vældigt farligt, advarer professor Mads Uffe Pedersen fra Center for Rusmiddelforskning.
Hvad gør det ved kroppen?
I yderste konsekvens kan det sætte kroppens varmeregulering ud af kraft.
Det betyder, at kropstemperaturen stiger og kommer op over 42 grader.
Det er en temperatur, der er vanskelig at slå ned igen og som ødelægger de indre organer.
Man kan sige, at kroppens termostat går i stykker.
Nyrefunktionen sættes ud af kraft og hævelser kan opstå i hjernen.
En proces, der er livsfarlig og som bliver yderligere forstærket af, at brugerne ofte indtager stoffet til fester, hvor man danser meget og kroppens temperatur dermed stiger.
Er det vanedannende?
MDMA-stoffer er både fysisk og psykisk vanedannende.
Kroppen bliver hurtigt vant til stoffet og den rus, der følger med.
Indtager man det hyppigere end hver anden uge, er det nødvendigt at øge dosis for at opnå den ønskede virkning.
Det betyder en større risiko for bivirkninger og skader.
Hvordan ser MDMA ud?
Som ecstasy bliver det ofte solgt i tabletform med symboler eller motiver på - eksempelvis med bogstavet ‘E’ eller et dødningehoved.
MDMA fremstår som oftest i krystallinsk form, altså som pulver.
Derved indeholder MDMA ofte en højere koncentration af det aktive stof, hvilket samtidig gør det svært at kontrollere indtaget.
FacebookTwitterKopier linkEmner:Brug af euforiserende stoffer|Sydvestjysk Sygehus i Esbjerg|Sundhed og velvære|Sjælland|Dianalund




https://www.dr.dk/nyheder/viden/kroppen/falsk-fisk-og-bacon-alger-er-du-klar-til-aendre-dine-madvaner






https://www.dr.dk/nyheder/politik/lokke-skal-tilbringe-nat-ved-gronlandsk-indlandsis

PolitikLøkke skal tilbringe nat ved grønlandsk indlandsisSiriuspatruljen har siden fredag haft statsminister Lars Løkke Rasmussen (V) på besøg i Grønland.
Statsminister Lars Løkke Rasmussen (V) med en af Siriuspatruljens slædehunde i Grønland.
27.
okt.
2018 kl.
15.
54Bemærk: artiklen er mere end 30 dage gammelLæs opStatsminister Lars Løkke Rasmussen (V) skal sammen med Siriuspatruljen overnatte i kanten af indlandsisen i Grønland, hvor han har opholdt sig siden fredag.
Det oplyser Statsministeriet.
Det hidtil hemmeligholdte besøg aflægges på den østgrønlandske kyst ved Siriuspatruljens hovedkvarter, Daneborg, på halvøen Wollaston Foreland.
Læs også:Løkke vil bruge 700 millioner på lufthavne i Grønland: 'En historisk dag'Ifølge Lars Løkke Rasmussen har Arktis oplevet en øget militær aktivitet fra særligt russisk side.
Og her spiller Siriuspatruljen en afgørende rolle.
- Russerne skal vide, at vi holder øje med hvert skridt, de tager i forhold til dansk territorium, siger Lars Løkke i en skriftlig kommentar.
Arktis skal være lavspændingsområdeAf den grund er der i det nye forsvarsforlig blevet afsat i alt 720 millioner kroner til at styrke alt fra overvågning til operative indsatser i Arktis, lyder det.
Forliget er gældende fra i år og frem til 2023.
- Der er enighed mellem de arktiske stater om, at vi løser politiske spørgsmål og eventuelle problemer ad fredelig vej.
Læs også:USA undersøger muligheden for at investere i grønlandske lufthavne- Vi ønsker, at Arktis skal være et lavspændingsområde – det påhviler alle de arktiske stater at sørge for, at det forbliver sådan, siger Lars Løkke.
Siriuspatruljen er en lille, militær specialenhed, som tilbagelægger enorme afstande i det nordøstlige Grønland på slæderejse.
Besøget givet et unikt indblik i patruljens hverdag og leveforhold, siger Lars Løkke.
- Deres helt særlige livsbetingelser sikrer, at vi i København og Nuuk ved, hvad der sker i Arktis.
- De er langt væk fra deres familier og venner, og deres omgivelser er barske.
Jeg har stor respekt for det arbejde, de udfører.
Det er ikke for slapsvanse, siger han.
/ritzau/FacebookTwitterKopier linkEmner:Lars Løkke Rasmussen (politiker)|Venstre|Arktis|Grønland|Statsministeriet




https://www.dr.dk/nyheder/kultur/film/serie-ekspert-analyserer-derfor-er-verdens-bedste-gyserserie-saa-uhyggelig

BingeSe temaFilm og serierSerie-ekspert analyserer: Derfor er verdens bedste gyserserie så uhyggeligAlle taler om 'The Haunting of Hill House'.
Og der er 3 gode grunde til, at Netflix-serien fungerer så gysende godt.
'The Haunting of Hill House' går all in på gys.
Af Kasper Lundberg27.
okt.
2018 kl.
16.
55Bemærk: artiklen er mere end 30 dage gammelLæs opGyserserien er en virkelig svær disciplin.
Indtil nu har jeg nærmest tænkt, at den var umulig.
Altså den ægte, old-school overnaturlige gyser, hvor nogen bliver jagtet af monstre eller spøgelser, der måske, måske ikke er et produkt af deres egen fantasi.
Selv på film kan det være svært at holde den intense spænding hele vejen til tredje akt.
For det er som om, at når man først rigtigt har set monstret, så er det ikke uhyggeligt mere.
Og på den anden side er der jo en grænse for, hvor længe man kan holde monstret tilbage, uden at seeren keder sig.
Dette problem bliver selvsagt ikke mindre af, at man skal lave en serie, der skal gøre det samme, bare i mange, mange flere timer.
Men nu har vi med 'The Haunting of Hill House' fået en helt ikke-ironisk, effektiv gyser, som hele verden taler om lige nu.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Det er overlegen gyseriscenesættelse med brug af både billige og dyre chokeffekter.
Og så forstår 'The Haunting of Hill House' at udnytte serieformatets længde til at få os lidt mere ind på livet af personerne.
Det sætter mere på spil, så når de går ned af en mørk gang i et hjemsøgt hus, holder vi vejret af frygt.
Så er vi nemlig både bange for at miste forstanden - OG vores nye serievenner.
Her er tre gode grunde til, at serien skræmme fra vid og sans!
1Mesterlige iscenesættelseskneb'The Haunting of Hill House' handler om familien Crain.
Familiens fem søskende har boet i et hjemsøgt hus som små og er på hver deres måde dybt skadet af oplevelserne.
Man følger dem så i to parallelle spor: Både som traumatiserede voksne og som børn op til den sidste skæbnesvangre nat i huset.
Gysene veksler overskudsagtigt mellem små 'jump scares', der giver hurtigt afkast i nervesystemet, og så sådan nogle totalt originale, selvsikre ideer, der måske ikke rammer så hårdt i øjeblikket, men til gengæld bliver hængende og dukker op, når du mindst ønsker det.
Jeg behøver muligvis bare at fortælle dig, at børnene kalder et af væsenerne i huset for 'damen med den krumme hals', og så får du svært ved at sove i nat.
Der er masser af billige tricks som gyselige ansigter, der viser sig at være en drøm, kameraet, der bevæger sig lidt langsommere end skuespillernes forfærdede blikke, skygger, der ligner hænder og kroppe i mørket, og klamme statuer i baggrunden, masser af klamme statuer.
Men så er der også de helt originale billeder.
Som det uhyrligt store hvepsebo, der ligner et ansigt, og den døde killing, der ser ud til at leve op igen, indtil en kakerlak kravler ud af munden på den.
Du ved, bare ægte freudiansk unheimlich-hed.
Kombinationen af de overlegne skift i gyserstil og en relativt simpel historie om en familie i et hjemsøgt hus giver følelsen af en strømlinet, tålmodig gyser, der er uhyggelig fra start til slut.
2Ren gysHvis du er en serienørd, så ved jeg godt, hvad du sidder og tænker: Der er da masser af gode gyserserier?
Og bevares, der er da masser af gode eksempler på serier, der bruger gyserelementer.
To af de første ægte auteurserier havde meget stærke gyserelementer, David Lynchs 'Twin Peaks' og Lars Von Triers 'Riget', men de havde lidt for meget komedie og kunstnerisk distance til at føles helt som oprigtige genreværker.
Af nyere gode serier har blandt andre 'Penny Dreadful', 'Stranger Things', 'True Blood', 'Walking Dead' og 'The Terror' flirtet stærk med gysergenren, men de har alle på hver deres måde føltes som blandingsprodukter.
Hvis jeg skal være helt ærlig, så havde jeg faktisk samme følelse i begyndelsen af Ryan Murphys 'American Horror Story', altså at her var nogen, der faktisk havde styr på genren og gerne ville lave en oprigtigt uhyggelig gyser om et hjemsøgt hus.
Men allerede i første sæson blev det hele en smule for skørt og barokt med lidt rigeligt stort skuespil og fjollede spøgelser.
Siden skiftede den tema fra sæson til sæson og løb helt løbsk med kult-, hekse- og freakshowsæsoner.
Megasejt og eksperimenterende, men i nogle tilfælde nærmest helt væk fra gyserelementerne.
'The Haunting of Hill House' virker som den første, der hellere vil skrives ind i gyserhistorien end i seriehistorien.
3Hemmelige spøgelser under trappenSeriens allermest geniale gimmick er, at instruktøren Mike Flanagan har gemt spøgelser rundt omkring i seriens scener, som personerne ikke opdager, men som den exceptionelt opmærksomme seer kan sidde og spotte.
Som verdens mest uhyggelige udgave af Find Holger.
Historien om de gemte spøgelser er en effektiv hypemaskine, der gør, at der allerede er adskillige artikler og tråde på nettet fyldt med dedikerede sofaspøgelsesjægere bevæbnet med pauseknappen, besat af at finde hver eneste lille, blege, gnidrede skikkelse i skyggerne.
Og det kunne være vildt irriterende, hvis det ikke passede så perfekt til resten af seriens stil med kæmpestore billeder, hvor man som seer desperat kigger rundt i hjørner og kroge for at spotte, hvor næste chok kommer fra.
(© Netflix)Se for eksempel bare det her billede fra seriens allerførste afsnit, et relativt uskyldigt etablerende skud af den centrale trappe i huset.
Følg trappen ned til bunden med øjnene, find de aflange huller i gelænderet og gå syv huller tilbage op ad trappen.
Og prøv så at lade være med at skrige.
Velkommen til 'The Haunting of Hill House', verdens første ægte geniale gyserserie.
Alle afsnit af 'The Haunting of Hill House' er tilgængelige på Netflix.
FacebookTwitterKopier linkEmner:Lars von Trier (filminstruktør)|Netflix|David Lynch (filminstruktør)




https://www.dr.dk/nyheder/indland/18-aarig-varetaegtsfaengslet-i-tre-en-halv-uge-efter-mdma-doedsfald

MDMA-dødsfaldSe temaIndland18-årig varetægtsfængslet i tre en halv uge efter MDMA-dødsfaldEn 18-årig mand er blevet varetægtsfængslet i en sag, hvor en 16-årig er død efter indtag af MDMA.
Flagene er på halv i Dianalund i dag.
Foto: DRAf Christine Hyldal27.
okt.
2018 kl.
16.
24Bemærk: artiklen er mere end 30 dage gammelLæs opEn 18-årig mand er varetægtsfængslet frem til den 21.
november i sagen om en 16-årig drengs død i Dianalund i nat.
Manden er sigtet for uagtsomt manddrab og for at have overdraget MDMA til den 16-årige, der døde efter indtagelse af stoffet.
Det oplyser fungerende politikommissær i Sydsjællands- og Lolland-Falsters Politi Rune Nilsson til DR.
Læs også:Politiet sigter 18-årig for uagtsomt manddrab efter stof-dødsfaldDen 18-årige er også sigtet for at efterlade den 16-årige i hjælpeløs tilstand.
Han nægter sig skyldig.
Sigtet for uagtsomt manddrabDen 18-årige blev fremstillet ved lukket grundlovsforhør ved Retten i Nykøbing Falster over middag.
Sydsjællands og Lolland-Falsters Politi oplyste tidligere i dag, at den 16-årige døde efter at have indtaget stoffet MDMA.
Læs også:16-årig er død efter at have indtaget ukendt stofPolitiet modtog anmeldelsen, da den unge mand i løbet af natten ikke var til at komme i kontakt med, efter at han havde indtaget det på daværende tidspunkt ukendte stof.
Han blev derefter fløjet til Rigshospitalet, hvor han klokken 01.
46 blev erklæret død.
Episoden har fået politiet til at advare om, at der kan være farlige stoffer i omløb i området omkring Dianalund og Sorø.
15-årig døde i februarTilbage i februar døde en 15-årig dreng fra Haslev efter at have indtaget MDMA.
I den forbindelse valgte politiet at anholde flere personer, og det førte til to retssager om uagtsomt manddrab.
Læs også:Slukker for din indre termostat: Fem fakta om MDMAI den første sag blev en 17-årig dreng frifundet for at have solgt stoffet til en mellemmand - også en 17-årig dreng - som videresolgte det til den 15-årige Adam Buk og hans kammerat.
Siden blev mellemmanden dømt for uagtsomt manddrab.
Dommen lød på et halvt års fængsel.
Straffen skal dog ikke afsones, hvis mellemmanden i stedet udfører 120 timers samfundstjeneste.
FacebookTwitterKopier linkEmner:Sydsjællands og Lolland-Falsters Politi|Kriminalitet|Sjælland|Politi|Dianalund




https://www.dr.dk/nyheder/udland/romerne-siger-stop-til-overfyldte-skraldespande-og-vildsvin-i-gaderne

UdlandRomerne siger stop til overfyldte skraldespande og vildsvin i gaderne'Den evige by' er i forfald, mener mange romere, der i dag gik på gaden for at protestere.
Rom er nedslidt, mener mange romere, som i dag protesterede over forholdene.
Af Per Bang Thomsen27.
okt.
2018 kl.
15.
47Bemærk: artiklen er mere end 30 dage gammelLæs opDet kan godt være, at millioner af turister hvert år tager til den italienske hovedstad, Rom, for at betragte historiske ruiner som Forum Romanum og Colosseum.
Men det betyder ikke, at resten af byen behøver at se hverken nedslidt eller misligeholdt ud.
Det mener hundredvis af romere, der i dag gik på gaden for at protestere over det forfald, som de mener, at byen er blevet ramt af.
Rom kæmper med overfyldte skraldespande og huller i fortovene, og det er ikke noget særsyn at se vildsvin, der jagter føde rundt om i byen.
Rom kæmper med skraldeproblemer.
En af dem, der deltog i dagens protest, var Alessandro Tomassetti.
Han ejer et bed and breakfast, der ligger tæt på Vatikanstaten, og han er langt fra begejstret over byens tilstand.
- Hver eneste dag skal vi kæmpe mod bjerge af skrald, der ligger lige ved siden af Peterskirken.
Når mine kunder anmelder os, siger de, at Rom er smuk, at det er ’Den Evige By’, og at vores faciliteter er gode.
Men de giver os alligevel en dårlig vurdering, fordi de altid bliver mødt af skrald, sagde han til nyhedsbureauet AP.
Kritik af borgmesterDavide Chiarantini deltog også i dagens demonstration, der fandt sted ude foran byens rådhus.
Han bor selv i forstaden EUR, og han påpegede, at det en gang var et godt beboelsesområde.
- Nu er det blevet et område, der er overdænget med skrald, og den offentlige transport fungerer ikke længere, som den skal, sagde han.
Sloganet for dagens demonstration var ”Roma Dice Basta”, som på dansk kan oversættes til ”Rom siger ’så er det nok’”, og den var rettet mod politikerne på rådhuset.
Mange deltog i dagens protest foran rådhuset i Rom.
Ikke mindst borgmesteren, Virginia Raggi, som blev valgt i 2016.
Hun kommer fra protestbevægelsen Femstjernebevægelsen, som også har regeringsmagten i landet.
Og hun gik netop til valg på at få rettet op på byen og få sat en stopper for korruption og vennetjenester.
Men det er kun blevet værre i Rom siden da, mener Tatiana Campione, der har været med til at arrangere dagens protest.
- Rom er en kompleks by med komplekse problemer, og der er ingen tvivl om, at de forhold, som den nuværende administration har arvet, på ingen måde er lette.
Men byen er blevet værre siden da.
Ellers ville man ikke have set så mange borgere på gaden, som der er i dag, sagde hun til AP.
FacebookTwitterKopier linkEmner:Rom|Vatikanstaten|AS Roma




https://www.dr.dk/sporten/haandbold/kvindeligaen/odense-haandbold-vinder-11-gang-i-streg

KvindeligaenOdense Håndbold vinder for 11.
gang i stregOdense Håndbold har stadig ikke tabt eller spillet uafgjort i dameligaen.
Lørdag blev Aarhus United slået.
Odense Håndbold tog sejren mod Aarhus United, hvilket var den 11.
sejr i træk for fynboerne.
27.
okt.
2018 kl.
15.
42 | opdateret 27.
okt.
2018 kl.
17.
02Bemærk: artiklen er mere end 30 dage gammelLæs op11 sejre i 11 kampe.
Sådan lyder Odense Håndbolds statistik i dameligaen, efter at det lørdag blev til en sejr på 26-25 over Aarhus United på udebane.
Med sejren har fynboerne fire point ned til Team Esbjerg, der indtager ligaens andenplads.
Læs også:Team Esbjerg tilbage på vindersporet: Smadrer ligaens bundpropLørdagens kamp startede jævnbyrdigt, inden Odense cirka midtvejs i første halvleg trak en smule fra.
Efter at have været bagud både 9-12 og 11-14 lykkedes det dog hjemmeholdet at kæmpe sig tilbage, så holdet ved pausen kun var bagud 13-14.
Efter pausen tog aarhusianerne initiativet.
Lidt over tre minutter skulle der gå, før Simone Petersen gjorde det til 15-15.
Minuttet efter bragte hun Aarhus United foran 16-15 med en kontrascoring.
Føringen holdt dog ikke længe.
Trine Jensen udlignede kort efter, og Odense begyndte at trække fra, så fynboerne med et kvarter tilbage var foran 22-19.
Læs også:VIDEO Håndboldligaens aarhusianske humlebi basker i top fireEfter en god slutspurt lykkedes det Aarhus at bringe forskellen ned på et enkelt mål med halvandet minut tilbage.
Det fik Odense-træner Jan Pytlick til at tage en timeout.
Det lykkedes dog ikke udeholdet at score, efter at Ditte Vind i Aarhus-målet to gange reddede fynske forsøg.
Dermed fik aarhusianerne bolden med lidt under et halvt minut tilbage med mulighed for at udligne.
Men Odense-målmand Althea Reinhardt stod i vejen for Simone Petersens skud, og fynboernes sejr var en realitet.
Lørdagens nederlag var aarhusianernes første siden slutningen af august.
Holdet indtager ligaens femteplads med 15 point efter 11 kampe.
Skanderborg Håndbold tog sæsonens anden sejr, da holdet lørdag knebent slog EH Aalborg med 22-21.
/ritzau/FacebookTwitterKopier linkEmner:Aarhus|Odense|Aarhus United|Odense Håndbold|Håndbold




https://www.dr.dk/nyheder/vejret/pivkold-soendag-med-vinterlige-byger

VejretPivkold søndag med vinterlige bygerDe fleste får dog tørvejr med nogen sol.
Der er smukt langs de danske kyster, men en søndagstur vil kræve varmt tøj, hvis turen skal være behagelig.
Billedet her er fra lørdag morgen ved Aalbæk, også en kold fornøjelse, skriver vores fotograf.
Af Mikael Jarnvig27.
okt.
2018 kl.
14.
42Bemærk: artiklen er mere end 30 dage gammelLæs opVinden er gået i nordøst og sommertiden ender.
Det tog vejret meget bogstaveligt og skruede helt ned for termostaten.
Vi går et par kolde dage i møde.
Sneen er tæt påDet har sneet lige ovre i Sverige lørdag og den kolde luft blæser netop fra nordøst, så der er mulighed for, at vi også kommer til at opleve slud- og snebyger i søndagsdøgnet.
Byger i DanmarkAllerede natten til søndag kan Thy få snebyger og selve søndag er det særlig Nordfyn og Trekantområdet, der har størst mulighed for snebyger.
Bygerne dannes nemlig når den kolde luft har passeret et længere stykke over relativt lunt hav.
Ved Østersøen kan der også komme byger, men det bliver nok regn, da temperaturen her er lidt højere.
Kold natDet bliver frostvejr mange steder natten til søndag, ned til minus to grader.
Derfor bliver søndag morgen også ualmindelig kold.
Mange biler, der står under åben himmel om natten vil derfor være dækket af rim, ligesom rimdannelser på fortorve, cykelstier og veje vil kunne forekomme.
KuldeindeksetDet er et udtryk for, hvor koldt kroppen opfatter vejret.
Termometeret viser hvor mange grader det er, men hvis det blæser, vil varmetabet fra kroppen bliver øget, så vi føler det koldere.
Søndag i dagtimerne vil termometeret typisk vise mellem 4 og 6 grader, men kombineret med en frisk nordøstenvind, vil vi opfatte det som omkring frysepunktet.
Derfor er varmt og vindtæt overtøj med tilhørende hue og handsker et godt tip til søndagsturen.
FacebookTwitterKopier linkEmner:Vejret|Fyn|Jylland|Sverige




https://www.dr.dk/nyheder/politik/rina-ronja-kari-kaotisk-brexit-svaekker-haabet-om-dansk-eu-afstemning

PolitikRina Ronja Kari: Kaotisk Brexit svækker håbet om dansk EU-afstemningEn dansk folkeafstemning om et farvel til EU har fået længere udsigter på grund af Brexit, erkender Folkebevægelsen mod EU.
Folkebevægelsen mod EU's talsperson, Rina Ronja Kari, holder tale ved bevægelsens landsmøde i Aalborg.
Af Johan Blem Larsen27.
okt.
2018 kl.
15.
06Bemærk: artiklen er mere end 30 dage gammelLæs opEn dansk udmeldelse af EU er hele formålet med Folkebevægelsen mod EU, som i denne weekend afholder sit sidste landsmøde inden europaparlamentsvalget til maj næste år.
Men det kaotiske forløb omkring Storbritanniens vej ud af EU, populært kaldet Brexit, har gjort udsigterne til en dansk afstemning om at forlade EU længere.
Det vurderer Folkebevægelsen mod EU’s nuværende parlamentsmedlem, Rina Ronja Kari.
- Jeg tror, at Brexit-processen har skabt nogle usikkerheder hos det danske folk, som lige nu gør, at der ikke er voldsom stor opbakning til en udmeldelse.
Men ikke mere end, at jeg tror, at det kommer til at ændre sig igen, når der falder lidt ro på, siger Rina Ronja Kari.
- Det er ikke et spørgsmål om, at folk er begyndt at elske EU.
I virkeligheden er det et spørgsmål om, at en del folk er blevet bekymrede for, om man overhovedet kan melde sig ud, og hvordan man gør det, siger hun.
Læs også:Folkebevægelsen i konkurrence med vennerne fra EL: ’Nogle vælgere kommer sikkert i tvivl’Vi skal have en planEt flertal af de britiske vælgere besluttede ved en folkeafstemning i juni 2016, at Storbritannien skulle melde sig ud af EU.
Storbritannien har efterfølgende forhandlet med EU om, hvordan skilsmissen skal udmønte sig, og hvordan en handels- og samarbejdsaftale kan fungere efter briternes formelle exit den 30.
marts 2019.
- Realpolitisk tror jeg ikke, at der kommer til at ske noget i Danmark, før Storbritannien har forladt EU.
Det er nok virkeligheden, siger Rina Ronja Kari.
Hvem er Folkebevægelsen mod EU?
Folkebevægelsen mod EU blev grundlagt i 1972 som en tværpolitisk organisation, der har til formål at samle EU-modstanden på tværs af politiske partier.
Stiftelsen fandt sted op til den danske folkeafstemning om EF-medlemskab i 1972, og bevægelsen blev dengang grundlagt med navnet ”Fællesudvalget mod dansk medlemskab af EF”.
Folkebevægelsen har ført nej-kampagne ved EF/EU-afstemningerne i 1972, 1986, 1992, 1993, 1998 og 2000.
Folkebevægelsen blev splittet 23.
august 1992, da Jens-Peter Bonde, Drude Dahlerup og Niels I.
Meyer stiftede Junibevægelsen.
I september 2009 blev Junibevægelsen opløst igen, og flere af de fremtrædende medlemmer støtter nu igen Folkebevægelsen.
I 1979 kom Folkebevægelsen i EU-Parlamentet, hvor den har været repræsenteret siden.
Repræsentanterne har været: Else Hammerich, Sven Skovmand, Jørgen Bøgh, Jens-Peter Bonde, Ib Christensen, Birgit Bjørnvig, Ulla Sandbæk, Lis Jensen, Jens Okking, Ole Krarup, Søren Søndergaard og Rina Ronja Kari.
Folkebevægelsen mod EU har undervejs i processen med briternes vej ud af EU ifølge Rina Ronja Kari lært, at der helt ned til den mindste detalje skal være styr på, hvordan et eventuelt dansk farvel til EU skal forløbe.
Derfor er der behov for en klar Daxit-plan, og den skal ligge klar ved udskrivelsen af folkeafstemningen om det danske EU-medlemskab, lyder det.
Udskrivelsen skal i øvrigt finde sted et år inden selve afstemningen, foreslår Folkebevægelsen mod EU.
- Et af de store problemer med Storbritannien nu er, at politikerne bliver ved med at sige, at det hele er uklart, og at de ikke ved, hvad borgerne egentlig vil.
Hvis man havde haft en plan allerede inden afstemningen, ville man nemt kunne se, hvad borgerne stemte om, siger Rina Ronja Kari.
- Det er vigtigt, at danskerne giver et klart mandat til politikerne, hvad de skal forhandle om, når de skal forhandle med EU efter en afstemning.
Skal det være en norsk eller en schweizisk model eller en helt tredje model, hvor vi samarbejder om nogle ting, men hvor vi også hiver magten tilbage på andre punkter, siger hun.
Læs også:OVERBLIK Her er partiernes EU-spidskandidater: Der er kun uvished om DFFolkets pres bliver afgørendeDet afgørende for, om Danmark nogensinde får en folkeafstemning om EU-medlemskabet er ifølge Rina Ronja Kari, om det er muligt at mobilisere et folkeligt pres mod politikerne for at få en sådan afstemning.
Det kommer ikke til at ske i morgen, erkender Rina Ronja Kari, som dog tror på, at en dansk afstemning er realistisk indenfor ti år.
- Ting kan ske relativt hurtigt, når der kommer et folkeligt pres.
Det kommer til at blive afgørende, og det pres bliver alt andet lige nemmere for os at skabe, når Storbritannien faktisk er trådt ud af EU.
Så på den måde er den danske afstemning nok skubbet lidt ud i fremtiden, siger Rina Ronja Kari.
Har Brexit-processen i dine øjne styrket eller svækket befolkningens ønske om en dansk afstemning?
- Jeg tror, at den har skabt nogle usikkerheder hos det danske folk, som lige nu gør, at der ikke er voldsom stor opbakning til en udmeldelse.
Men ikke mere end, at jeg tror, at det kommer til at ændre sig igen, når der falder lidt ro på.
FacebookTwitterKopier linkEmner:EU|Rina Ronja Kari (politiker)|Storbritannien|Folkebevægelsen mod EU|EU-forhold




https://www.dr.dk/sporten/fodbold/superliga/minut-minut-maalorgie-i-horsens-ender-uafgjort






https://www.dr.dk/sporten/oevrig/invictus-games-er-slut-danmark-succes-baade-sportsligt-og-personligt

Øvrig sportInvictus Games er slut for Danmark: 'Succes både sportsligt og personligt'Team manager for det danske hold ved Invictus Games, Claus Bodilsen, er meget tilfreds med legene, der netop er blevet afholdt i Sydney.
Kristian Bech Poulsen var en af de danske deltagere ved Invictus Games.
Han konkurrede i styrkeløft.
Af Anders Melchior Frigaard27.
okt.
2018 kl.
15.
00Bemærk: artiklen er mere end 30 dage gammelLæs opInvictus Games, der er en pendant til OL for krigsveteraner, er slut for i år.
Den danske medaljehøst bød på to sølvmedaljer og tre bronzemedaljer.
Det er team manager for det danske hold, Claus Bodilsen, yderst tilfreds med, selvom ambitionerne ikke kun var sportslige.
- Det var en succes sportsligt såvel som personligt.
- Rent sportsligt havde vi ikke nogle målsætninger, fordi vores program handler om personlig udvikling og rehabilitering.
Medaljer er fine og velkomne, men det er ikke det, vi måler på, siger Claus Bodilsen.
Læs også:PTSD-ramt soldat sprang i træningstøjet og reddede sit eget livI stedet handler Invictus Games mere om personlig udvikling for atleterne, men også her har legene været en succes, vurderer Claus Bodilsen.
- Vores projekt handler om to ting: Anerkendelse og rehabilitering.
Vi har fået stor anerkendelse ved Kronprinsens deltagelse hernede, og derudover har vi set en fantastisk udvikling hos atleterne, siger Claus Bodilsen.
Han understreger at specielt Kronprins Frederiks deltagelse ved Invictus Games har været et kæmpe boost for de danske deltagere.
Læs også:Lene er ex-soldat med PTSD: Nu kæmper hun i krigsveteranernes OLSelvom det er svært at måle på personlig udvikling, så vurderer Claus Bodilsen, at de danske atleter har taget meget med fra legene i Sydney.
Blandt andet en bevidsthed om det næste skridt i deres egen udvikling efter legene.
Danskerne vandt sølv i firemandssejlads og herrernes holdbueskydning, mens det blev til bronzemedaljer i individuel roning, bueskydning og 1500 meter løb.
FacebookTwitterKopier linkEmner:Sydney|Soldater|Handicapsport




https://www.dr.dk/sporten/tennis/wozniackis-overkvinde-klar-til-saesonfinalen

TennisWozniackis overkvinde klar til sæsonfinalenElina Svitolina vandt semifinalen over Kiki Bertens og er klar til finalen ved WTA Finals, hvor hun møder amerikanske  Sloane Stephens.
Ukrainske Elina Svitolina er klar til kvindernes sæsonfinale WTA Finals.
27.
okt.
2018 kl.
13.
43 | opdateret 27.
okt.
2018 kl.
16.
30Bemærk: artiklen er mere end 30 dage gammelLæs opTo dage efter endegyldigt at have forpurret Caroline Wozniackis mulighed for at genvinde WTA Finals har ukraineren Elina Svitolina gjort det af med endnu en spiller og er nu klar til turneringens finale.
I lørdagens tætte semifinale var Svitolina i problemer mod hollænderen Kiki Bertens, men vandt efter tre sæt.
Svitolinas sejrscifre lød på 7-5, 6-7, 6-4.
Dermed er hun klar til sin første finale i WTA Finals, der markerer afslutningen på sæsonen for årets bedste spillere på WTA Tour.
Læs også:Wozniacki færdig i Singapore: Taber i tre sæt til Svitolina24-årige Svitolina har ellers ikke for vane at præstere i de største turneringer.
Hun har deltaget i 25 grand slam-turneringer, men er aldrig nået længere end de tre gange, hvor hun er kommet frem til en kvartfinale.
Derfor står hun foran karrierens største triumf, hvis hun vinder søndagens finale.
Et opslidende opgørFor at komme dertil måtte hun gennem en maratonkamp på over to og en halv time.
Efter et jævnbyrdigt første sæt på 50 minutter kunne Svitolina sætte sig ud og drikke vand vel vidende, at presset nu var lagt over på Bertens' skuldre.
Svitolina nåede at have en sætbold allerede ved stillingen 5-4 i første sæt, men missede den.
Det fik dog ikke den store betydning, da hun udnyttede sin anden af slagsen og brød til en sætsejr på 7-5.
Læs også:Tomme tribuner og fesen fanzone: Sløj sæsonfinale siger farvel til SingaporeKiki Bertens kom stærkt ud til andet sæt og brød lynhurtigt ukraineren.
Siden fik hun mulighed for at serve sætsejren hjem foran med 5-4.
På det tidspunkt havde Bertens allerede misset en sætbold i Svitolinas serveparti, og nu missede hollænderen yderligere tre sætbolde i eget serveparti.
Da Bertens efterfølgende fik endnu en mulighed i sættets tiebreak, slog hun til og forlængede kampen med et sæt.
Her syntes Bertens dog at være løbet tør for energi.
Svitolina brød to gange tidligt i sættet og blev kun brudt en enkelt gang som modsvar.
Derfor kunne ukraineren ved stillingen 5-4 serve sejren hjem.
Det lykkedes for Svitolina, da Bertens ikke udnyttede sine muligheder for at bryde til 5-5.
Amerikansk finalemodstanderI finalen venter amerikanske Sloane Stephens, der i sin semifinale lørdag eftermiddag slog Karolína Plísková i tre sæt.
Det lignede ellers en overgang en knusende sikker sejr til tjekken i den anden semifinale ved WTA Finals i Singapore.
Men Sloane Stephens, som tabte kampens første otte partier, endte med at vinde opgøret med 0-6, 6-4, 6-1.
Finalen mellem Stephens og Svitolina spilles søndag.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Singapore




https://www.dr.dk/nyheder/politik/forlod-v-k-og-la-nu-er-de-hos-nye-borgerlige-skeen-skal-over-i-den-anden-haand-nu

PolitikForlod V, K og LA - nu er de hos Nye Borgerlige: 'Skeen skal over i den anden hånd nu'Udlændingepolitikken trækker, mens strategi med tre ufravigelige krav til Løkke mest er facon, lyder det fra Nye Borgerliges medlemmer.
Der er mange stående klapsalver ved Nye Borgerliges årsmøde, der afholdes i DGI-Huset i Vejle.
Af Theis Lange Olsen og Line Jenvall27.
okt.
2018 kl.
14.
14Bemærk: artiklen er mere end 30 dage gammelLæs opNye Borgerlige kan få stor betydning for dannelsen af en borgerlig regering, hvis partiet vælges ind i Folketinget.
I den seneste Epinion-måling lavet for DR Nyheder ser det langt fra umuligt ud - her står Nye Borgerlige til at få seks mandater.
Læs også:Med Nye Borgerlige i Folketinget: Sådan kan balladen opstå efter valgetMen hvad er det egentlig, der trækker vælgerne ind i folden hos højrefløjspartiet?
Og er det rigtigt at true med at trække støtten til Lars Løkke Rasmussen, hvis han ikke kan leve op til hårde krav på udlændingeområdet?
DR Nyheder har spurgt fem medlemmer af Nye Borgerlige på årsmødet i Vejle:Hans Jørgen Hansen, fra Frederikssund:Har du været medlem af et andet parti før?
- For år tilbage var jeg medlem af De Konservative – faktisk i hele 30 år.
Men De Konservative er slet ikke fulgt med tiden.
De er faldet bagud og adresserer ikke nutidens udfordringer.
I dag kan Nye Borgerlige det, som De Konservative kunne en gang.
Hvorfor er du aktiv i Nye Borgerlige?
- Fordi EU ikke skal tage vores land fra os.
Beslutninger skal træffes tæt på borgerne, og hvis der er noget, der går i den forkerte vej, så er det, at vi lader dem træffe beslutninger nede i Bruxelles, som skal gælde ovre i Hvide Sande.
De træffer nogle mærkværdige beslutninger, og det er ikke den rigtige vej at gå.
Vi skal handle sammen, men vi skal ikke ud i en statsdannelse.
Læs også:Pernille Vermund: Forældede konventioner skader vores landHvem vil du helst have som statsminister – Lars Løkke Rasmussen eller Mette Frederiksen?
- Vi er et borgerligt parti, og derfor er Lars Løkke Rasmussen det eneste bud, selvom vi på mange måder er meget mere borgerlige end det, vi ser fra den borgerlige blok i dag.
Hvilket afgørende aftryk skal Nye Borgerlige sætte, hvis I kommer i Folketinget efter næste valg?
- Der er ikke nogle, der er så naive at tro, at Nye Borgerlige får et flertal, så vi bare kan gennemføre vores politik.
Men det kan også være, at de fem-seks mandater, vi får, bliver tungen på vægtskålen, og så får man magt.
Så skal vi få mere styr på Danmark og de danske grænser, så vi ved, hvem vi har i landet.
Og så skal vi have fakta på bordet i EU-debatten, for der er alternativer til EU, FN og den måde, man gør tingene på i dag.
Er det en fornuftig strategi at true med at trække støtten til Lars Løkke Rasmussen, hvis han ikke vil indfri jeres tre ufravigelige krav?
- Det er jo kommunikation og mere en facon at få opmærksomhed på.
Det er noget, der fænger, og jeg ser det som en måde at få præciseret, hvad vi vil på det her område (udlændingeområdet, red.
) For det er altså vores hovedområde.
Vi skal have styr på den del, men ufravigeligt er der jo ikke noget, der er, når det kommer til stykket.
Søren Krarup, jurastuderende og medlem af forretningsudvalget i Nye Borgerliges Ungdom:Har du været medlem af et andet parti før?
- Nej.
Hvorfor er du aktiv i Nye Borgerlige?
- Jeg er 21 år og på mange måder præget af det multikulturelle samfund i modsætning til de politikere, der sidder på Christiansborg nu.
Jeg fik min politiske vækkelse, da jeg gik i gymnasiet, dengang der var terror i Paris hos Charlie Hebdo, på Bataclan, og så havde vi angrebene i Nice.
- Vi har haft terror i Bruxelles og bomber i Manchester, og Krudttønden.
Det har været med til at forme mit politiske engagement.
Det fik mig til at sige, at nu er det nok, og jeg må gøre en forskel.
Læs også:Måling: Mændene sender Nye Borgerlige i FolketingetHvem vil du helst have som statsminister – Løkke eller Frederiksen?
- Jeg er bedøvende ligeglad.
Det vigtige er den politik, der bliver ført, ikke så meget om det er Venstre eller Socialdemokratiet, der har Statsministeriet.
Det vigtige er at få bremset masseindvandringen fra den muslimske verden.
Hvilket afgørende aftryk skal Nye Borgerlige sætte, hvis de kommer i Folketinget?
- Det er selvfølgelig de tre ufravigelige krav på udlændingeområdet.
Jeg vil da indrømme, at også økonomisk politik og decentralisering er vigtigt, men det afgørende er at få bremset massetilstrømningen, vi stadig har fra den islamiske verden.
Resten kommer i anden række.
Er det den rigtige strategi at true med at trække støtten til Løkke, hvis han ikke kan indfri jeres tre ufravigelige krav om udlændingepolitik?
- Jeg tror, det er den rigtige strategi, for det er noget, den danske befolkning bakker op om.
I stedet for alle de her falske stramninger.
Dansk Folkeparti har kørt en anden strategi i mange år, men de har stadig ikke løst problemet.
Lars Bertram, landmand fra Sønderborg:Har du været medlem af et andet parti før?
- Ja, både medlem af Venstre og Liberal AllianceHvorfor er du aktiv i Nye Borgerlige?
- Der er behov for, at vi skal bevæge i en noget anden retning end hidtil.
Skeen skal over i den anden hånd.
Derfor støtter jeg Nye Borgerlige.
Hvem vil du helst have som statsminister – Løkke eller Frederiksen?
- Det skulle da helst være Lars Løkke.
Han er noget tættere på Nye Borgerlige, end Mette Frederiksen er.
Hvilket afgørende aftryk skal Nye Borgerlige sætte, hvis de kommer i Folketinget?
- Vi skal have styr på det her med indvandrere.
Hvis ikke vi får det, så kan alt andet være ligegyldigt.
Noget andet vigtigt er afbureaukratisering, det her regeltyranni.
Det er så demotiverende og tager ansvar fra den enkelte.
Jeg er selv landmand, og vi har et hav af regler, og det er totalt umuligt at styre igennem.
Er det den rigtige strategi at true med at trække støtten til Løkke, hvis han ikke kan indfri jeres tre ufravigelige krav om udlændingepolitik?
- Selvfølgelig ville det ikke være godt, hvis vi fik en rød regering i stedet.
Men jeg kan virkelig ikke se, at Løkke ikke skulle kunne indfri de tre krav.
De er logiske og åbenlyse for enhver.
Birgitte Thorup, konsulent fra Gentofte:Har du været medlem af et andet parti før?
- Jeg har været medlem af Venstre og Venstres Ungdom og har stillet op til kommunalbestyrelsen, da jeg var helt ung.
Hvorfor er du aktiv i Nye Borgerlige?
- Venstre er alt for svage på udlændingepolitikken.
Inger Støjberg og Marcus Knuth kæmper, men resten af Venstre halter efter.
Jeg kan ikke blive ved at støtte den svage udlændingepolitik.
Det er hovedårsagen til, at jeg er skiftetHvem vil du helst have som statsminister – Løkke eller Frederiksen?
- Lars Løkke Rasmussen, hvis det skal stå mellem de to.
Det er alt andet lige den mest borgerlige politik, der vil blive ført med ham.
Hvilket afgørende aftryk skal Nye Borgerlige sætte, hvis de kommer i Folketinget?
- Vi skal have stoppet den indvandring, der kommer, og det muslimske samfunds påvirkning af det danske samfund.
Det kan ikke passe, at det er os, der skal tilpasse os dem her i Danmark.
Vi kan hjælpe med flygtninge og migration i andre lande.
Er det den rigtige strategi at true med at trække støtten til Løkke, hvis han ikke kan indfri jeres tre ufravigelige krav om udlændingepolitik?
- Ja, for jeg vil sige, at hvis man i stedet kan få dem hos Mette Frederiksen, så ja.
Fordi det er det vigtigste at få udlændingepolitikken på plads.
Jens Knudsen, bestyrelsesmedlem i vælgerforeningen Køge/Lejre:Har du været medlem af et andet parti før?
- Jeg har aldrig været medlem af et parti.
Men så kom Nye Borgerlige.
Med alt det partiet står for, ramte de plet.
Hvorfor er du aktiv i Nye Borgerlige?
- Fordi, det Nye Borgerlige står for, rammer lige ind i sjælen af det, jeg mener.
I virkeligheden plejer jeg at sige, at egentlig er jeg konservativ – problemet er bare, at det er De Konservative ikke længere, men Nye Borgerlige står for god, gammeldags sund fornuft.
Hvem vil du helst have som statsminister – Lars Løkke Rasmussen eller Mette Frederiksen?
- Det er jo et valg mellem pest og kolera.
Men det blå i mig fornægter sig ikke, så jeg vil vælge Mette Frederiksen fra.
Men jeg vil heller ikke vælge Lars Løkke Rasmussen til, han er bare det valg, der så er tilbage.
Hvilket afgørende aftryk skal Nye Borgerlige sætte, hvis I kommer i Folketinget efter næste valg?
- De tre ufravigelige krav er et meget godt udgangspunkt, og så er det genfødslen af borgerlige konservatisme – den mangler i dag.
Er det en fornuftig strategi at true med at trække støtten til Lars Løkke Rasmussen, hvis han ikke vil indfri jeres tre ufravigelige krav?
- Det er jo ikke en trussel.
Det er bare sådan, virkeligheden er.
Man er nødt til at handle efter det, man siger, og når vi ønsker at stå ved vores tre ufravigelige krav, så er det ikke et spørgsmål om at trække en støtte, så er det et spørgsmål om ikke at give en støtte.
FacebookTwitterKopier link




https://www.dr.dk/nyheder/regionale/trekanten/natteravnene-har-ingenting-lave-i-de-smaa-byer-der-er-intet-ungdomsliv

TrekantområdetNatteravnene har ingenting at lave i de små byer: Der er intet ungdomsliv herNatteravnene i de små byer må enten rykke med de unge til større byer eller gå ensomme ture i natten.
Natteravnene her til fest i Dyrehaven i København tilbage i sensommeren.
Arkivfoto.
Af Jeppe Ligaard og Rasmus Dyrberg Hansen27.
okt.
2018 kl.
13.
13Bemærk: artiklen er mere end 30 dage gammelLæs opDer er blevet meget mindre brug for Natteravnene i mange mindre byer.
For byerne er blevet så fattige på liv om natten, at de unge ikke gider være der.
Det oplever flere af foreningens medlemmer.
Jens Peter Jørgensen har været natteravn i Tørring i mange år.
Han har set, hvordan nattelivet er forsvundet.
- Vi havde et diskotek, men det har kommunen opkøbt, og nu er det lukket, siger han.
- Der er to bodegaer, men det gider de unge mennesker ikke, siger Jens Peter Jørgensen.
Læs også:Natteravnene forventer 8.
000 unge til Puttefest i DyrehavenDet har betydet, at der ikke er meget ved at være natteravn i Tørring for Jens Peter Jørgensen og kollegerne.
- Vi gider ikke at gå, når der ikke sker noget.
Så bliver man træt af det, siger han.
I stedet bliver kræfterne brugt på specifikke begivenheder.
Natteravnene i Tørring rykker ud til byfesten, når der er J-dag og til Jelling Musikfestival.
Også i Billund er Natteravnene nærmest holdt helt op med at patruljere i nattelivet.
Lokalforeningen overvejer, om den skal tilbyde hjælp hos deres kollegaer i Grindsted i stedet for, fordi Grindsted er et af de steder, hvor de unge tager hen.
Intet ungdomsliv i Bjerre HerredI Juelsminde har Natteravnene også taget konsekvensen.
De er kun ude til havnefesten – én gang om året.
Resten af året ligger de i dvale, siger formand Anette Christoffersen.
- Der er ikke noget ungdomsliv offentligt i Bjerre Herred (område, som Juelsminde er en del af, red.
), siger hun.
Læs også:Bestanden af natteravne er for nedadgåendeHistorierne fra Juelsminde, Billund og Tørring er absolut ikke usædvanlige.
Generelt kommer der mindre og mindre at lave i de små byer for Natteravnene, fortæller chef for Natteravnene i Danmark, Claus Staunstrup Nilsson.
- Det er en udfordring, vi ser i hele landet.
Der er en tendens til, at de unge samler sig i større byer, fordi det er der, der er mulighed for at komme ud og more sig, og så følger vi selvfølgelig bare med, siger han.
Natteravnene er i 146 danske byer.
FacebookTwitterKopier linkEmner:Natteravnene|Tørring|Juelsminde|Billund|Jelling Musikfestival




https://www.dr.dk/sporten/badminton/semifinalen-blev-endestationen-rasmus-gemke

BadmintonSemifinalen blev endestationen for Rasmus GemkeShi Yuqi viste sig at være for stærk en modstander for Rasmus Gemke i semifinalen ved French Open.
Rasmus Gemke tabte i semifinalen ved French Open til kinesiske Shi Yuqi.
27.
okt.
2018 kl.
13.
57 | opdateret 27.
okt.
2018 kl.
16.
56Bemærk: artiklen er mere end 30 dage gammelLæs opBadmintonspilleren Rasmus Gemke må efter en stærk uge indstille sig på at holde fri søndag, når der spilles finale i herresingle i French Open i Paris.
I semifinalen tabte han ganske klart til verdensranglistens nummer to, kineseren Shi Yuqi, som vandt med 21-11, 21-16.
- Jeg var mentalt klar, og jeg havde glædet mig sindssygt meget til kampen, men jeg følte egentlig bare, at jeg mødte en bedre spiller, siger Rasmus Gemke til TV2 Sport efter kampen.
Læs også:Dansk badmintontalent buldrer i semifinalen i French OpenPå vej til semifinalen nedlagde den 21-årige aarhusianer blandt andre fjerdeseedede Chou Tien Chen og Hans-Kristian Vittinghus, men endnu en stor skalp var han ikke i nærheden af.
Den 22-årige kineser illustrerede forskellen på en spiller, der gør sig i verdenstoppen til daglig, og en spiller, der før turneringen i Frankrig aldrig havde slået en spiller i top-20 på verdensranglisten.
Shi Yuqi bragte sig hurtigt foran 5-1, og kineseren spillede på et niveau, hvor den undertippede dansker ikke kunne være med.
Det kinesiske forspring voksede støt resten af sættet, og første sæt blev vundet med 21-11.
Læs også:Dansker på finalejagt: 'Jeg kan gå frit ind til det'I andet sæt var Gemke med til 5-5, før sættet knækkede i Shi Yuqis favør.
Midtvejs i sættet lød det kinesiske forspring på 11-6.
Gemke fik opmuntrende råb fra trænerbænken, men han kunne kun bremse den kinesiske pointmaskine, ikke stoppe den.
Til sidst vandt Shi Yuqi kampen på sin første matchbold.
Med Gemkes exit er samtlige danske deltagere ude af French Open.
French Open er en Super 750-turnering.
Den rangerer derfor på næsthøjeste niveau på World Tour-kalenderen, ligesom det også er tilfældet med Denmark Open.
Tre turneringer samt sæsonfinalen rangerer højere på World Touren.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Rasmus Gemke (badmintonspiller)|Badminton|TV 2 (tv-kanal)|Frankrig




https://www.dr.dk/nyheder/regionale/nordjylland/unge-anbragte-beholder-deres-fritidsloen-kommuner-stopper-opkraevning

NordjyllandUnge anbragte beholder deres fritidsløn: Kommuner stopper opkrævningKommuner stopper udskældt mulighed for at modregne i unge anbragtes lønIngen kommuner vil fremover modregne i unge anbragtes løn tjent ved fritidsjob.
De har ikke pligt til det - og vil derfor stoppe deres praksis.
(Arkivfoto) Af Søren K Nielsen27.
okt.
2018 kl.
11.
52Bemærk: artiklen er mere end 30 dage gammelLæs opAalborg kommune - og flere med den - stopper nu deres praksis med at tage dele af lønnen fra anbragte børns fritidsjob.
Læs også:Kommuner opkræver fritidsløn fra anbragte børn og ungeIndtil nu har Aalborg Kommune taget lønnen, når børnene har tjent over 4000 kroner.
Begrundelsen har været, at man blot har fulgt lovgivningen på området.
Vi er selvfølgelig kede af, at vi har misforstået lovgivningen.
ANNE HONORE ØSTERGAARD, NÆSTFORMAND- Vi var sikre på, at det var noget, vi havde pligt til, forklarer Anne Honoré Østergaard, der er næstformand i kommunens Familie- og Socialudvalg.
Men nu har Børne- og Socialminister Mai Mercado i et skriftligt svar oplyst kommunen, at det er kommunens eget valg, om man vil tage noget af lønnen som bidrag til udgifterne ved det anbragte barns ophold.
Man har ikke pligt til det.
Vi er selvfølgelig kede af, at vi har misforstået lovgivningen, siger Anne Honoré Østergaard.
Det er en uskik, at man har gjort det og jeg vil ikke have, at det kan gentage sig.
KARIN NØDGAARD, SOCIALORDFØRER (DF)- Vi er rigtig ærgerlige over det, for et arbejde er det bedste incitament for de her børn til at komme videre.
Et fritidsarbejde giver bare så meget, men tager kommunen pengene, så har du ikke et incitament til at tage et arbejde.
Ministersvar i sag om unge anbragtes egenbetalingMai Mercado skriver 16.
oktober 2018 sådan til Aalborg Kommune:I påpeger i henvendelsen, at ordlyden i betalingsbekendtgørelsen er ens for så vidt angår forældre og børn og unges egenbetaling for anbringelse.
Hertil må jeg fastholde, at der i reglerne er forskel på, hvorvidt der er pligt til at bidrage til udgifter ved opholdet for hhv.
forældre til anbragte og for de anbragte børn og unge under 18 år.
Det fremgår således af betalingsbekendtgørelsens § 1, stk.
1, at forældrene har pligt til at bidrage til udgifterne ved opholdet i forhold til indkomstgrundlaget.
I forhold til anbragte børn og unge under 18 år fremgår det derimod af § 12, stk.
1, i betalingsbekendtgørelsen, at de har pligt til at bidrage til udgifterne ved opholdet efter kommunens afgørelse.
Pligten til at bidrage afhænger således af, at kommunen træffer afgørelse herom.
Se den fulde skrivelse fra ministeren her: http://llk.
dk/h1flf3Alle kommuner stopper praksis Tal fra ankestyrelsen viser, at i alt 13 kommuner har benyttet denne praksis.
Men eftersom Aalborg Kommune nu har fået klarlagt, at det ikke er et lovkrav - vil de stoppe øjeblikkeligt.
- Nu har vi jo fået at vide, at det ikke er krav at opkræve pengene.
Derfor er alle kommuner enige om, at det vil vi så heller ikke, siger Anne Honore´ Østergaard.
Alternativets nordjysk valgte socialordfører, Torsten Gejl, roser kommunerne for at droppe deres praksis med at opkræve penge fra anbragte børn og unge.
Helt vanvittigt at de skal betale- Det er jo helt vanvittigt, at de børn selv skal betale for deres ophold.
Ros for at de frivilligt stopper deres praksis, men det stopper ikke vores arbejde på Christiansborg, siger Torsten Gejl.
Dansk Folkeparti stillede i maj forslag om, at få skrottet den regel eller tekst, der gør det muligt for kommunerne at modregne udgifter i de unge anbragtes lønindtægter.
Et flertal i Folketinget støtter forslaget - og Dansk Folkepartis socialordfører, Karin Nødgaard, siger at hun regner med et bredt flertal for ændringer i teksten.
- Der skal ikke længere stå, at kommunerne KAN opkræve penge af de anbragte børn, hvis de tjener penge på et fritidsjob.
Det er en uskik, at man har gjort det og jeg vil ikke have, at det kan gentage sig.
FacebookTwitterKopier link




https://www.dr.dk/nyheder/udland/maa-en-hvid-kvinde-klaede-sig-ud-som-diana-ross-beroemt-vaert-fjernet-efter

UdlandMå en hvid kvinde klæde sig ud som Diana Ross?
Berømt vært fjernet efter 'blackfacing'-forsvarMegyn Kelly blev verdenskendt, da Donald Trump angreb hende efter en debat.
Megyn Kelly har været hos NBC siden 2017.
Nu er hun blevet pillet af skærmen.
Af Per Bang Thomsen27.
okt.
2018 kl.
12.
54Bemærk: artiklen er mere end 30 dage gammelLæs opEr det i orden, at en hvid person maler sig sort i ansigtet til Halloween eller en anden udklædningsfest for at ligne en afrikaner eller afroamerikaner?
Det er spørgsmålet, som er skyld i, at den amerikanske topjournalist Megyn Kelly nu er blevet fjernet som vært på morgenprogrammet ”Megyn Kelly Today”.
- I næste uge vil udsendelsen klokken 9.
00 blive styret af andre Today-medværter, lyder det i en udtalelse fra tv-stationen NBC.
Tidligere på ugen forsvarede Megyn Kelly nemlig det, man betegner som ”blackfacing”.
Læs også:OVERBLIK Trump skruer op for angreb mod pressen- Hvad er egentlig racistisk, for man får problemer, hvis man som hvid maler sig sort i ansigtet til Halloween – eller hvis man som sort maler sig hvid i ansigtet.
Men da jeg var barn, var det okay, så længe man klædte sig ud som en karakter, sagde hun og henviste til en hvid reality-deltager, der havde klædt sig ud som sangerinden Diana Ross og malet sig mørkere i ansigtet.
- Folk sagde, at det var racistisk, men hvem elsker ikke Diana Ross?
Hun havde lyst til at se ud som Diana Ross en enkelt dag.
Jeg ved ikke, hvornår det blev racistisk at gøre til Halloween.
Det er jo ikke fordi, hun går sådan rundt til daglig, sagde Megyn Kelly.
'Jeg tog fejl'Flere af hendes meddebattører påpegede, at man skal lade være med at male sig en anden farve, hvis andre føler, at det er stødende.
- Der er grænser for, hvor langt man kan gå, for det betyder, at andre får det dårligt, lød det blandt andet fra Jenna Bush Hager, der er datter af den tidligere republikanske præsident George W.
Bush.
Der gik ikke lang tid, før Megyn Kellys udtalelse skabte stor debat i USA, og allerede dagen efter valgte hun offentligt at undskylde kommentaren.
- Jeg tog fejl, og det er jeg ked af, sagde hun.
Læs også:Efterladte fra Sandy Hook-massakren: Interview med konspirationsteoretiker krænker osMen det var ikke nok, og i går meddelte tv-stationen så, at morgenprogrammet nu er blevet pillet af skærmen.
Megyn Kelly har ikke selv udtalt sig om sagen efterfølgende, og det er endnu uvist, hvad der nu skal ske med hendes karriere.
- Megyn er fortsat ansat hos NBC News, og vi fortsætter drøftelserne om, hvad der nu skal ske, udtaler hendes advokat, Bryan Freedman, ifølge The Washington Post.
Ifølge flere amerikanske medier, heriblandt CNN, forhandler de nu om, hvordan hun kan forlade nyhedsafdelingen.
Her interviewer Megyn Kelly den russiske præsident, Vladimir Putin.
Kritiker af TrumpMegyn Kelly er oprindeligt uddannet advokat, men er i dag en af USA’s mest kendte og bedst betalte journalister.
Hun blev verdenskendt, da hun under det amerikanske præsidentvalg i 2016 valgte at konfrontere den nuværende republikanske præsident, Donald Trump, med en række af hans tidligere udtalelser om kvinder.
- Du har kaldt kvinder, du ikke kan lide, for fede svin, hunde, sjuskedorter og ulækre dyr, sagde hun under en debat, hvor hun var ordstyrer.
Det fik efterfølgende den daværende præsidentkandidat til at lange kraftigt ud efter Megyn Kelly, som på det tidspunkt var nyhedsvært på Fox News.
Læs også:Putin afviser alle forbindelser til Trump og Flynn: Det er en omgang vrøvl- Der kom blod ud af hendes øjne, der kom blod ud af hendes, hvad ved jeg (”her whereever”, red.
), sagde han.
Her ses ryggen af Megyn Kelly, mens hun er ordstyrer på en debat med Donald Trump.
Udtalelsen blev efterfølgende udlagt som om, at Donald Trump havde hentydet til, at Megyn Kelly havde menstruation.
Men det afviste han selv.
I begyndelsen af 2017 valgte hun at forlade Fox News, som er kendt for at være venlig over for Det Republikanske Parti, for i stedet at blive vært på NBC, der er mere venlig over for Det Demokratiske Parti.
Hun fik angiveligt mere end 450 millioner kroner for at skifte.
- Vi er glade for at have fået hende, lød det dengang fra Andre Lack, der er bestyrelsesformand for NBC News.
FacebookTwitterKopier linkEmner:Donald Trump (politiker)|USA|Fox News|CNN|Halloween




https://www.dr.dk/nyheder/viden/klima/toiletvand-robotbier-og-alger-saadan-skaffer-vi-mad-i-fremtiden

På vej mod 10 milliarderSe temaKlimaToiletvand, robotbier og alger: Sådan skaffer vi mad i fremtidenI 2050 vil der være ti milliarder indbyggere på kloden.
Forskere verden over arbejder på nye løsninger på at brødføde os.
Af Kim Rathcke Jensen, Allan Nisgaard og Lærke Kromann (grafik)27.
okt.
2018 kl.
15.
01Læs opI 2050 er der en del flere munde, der skal mættes.
Jordens befolkning stiger fra syv til 10 milliarder mennesker, viser en prognose fra FNSamtidig presser klimaforandringerne på.
I flere dele af verden bliver der mangel på rent vand, og dyrkbar jord bliver ødelagt af tørke.
Læs også:Skrald, sult og brunt vand: Fremtidens 10 største byer kæmper mod kaosDerfor er vi tvunget til at nytænke, hvordan vi skaffer mad og drikke, og forskere arbejder allerede på flere forskellige løsninger.
Nogle er mere realistiske end andre.
Alger i køkkenetIgennem historien har mennesket aldrig rigtigt brugt alger til noget.
I dag er det mest af alt noget grønt snask, som vi bliver irriterede over at finde flydende i havoverfladen, når vi er på stranden og skal ud og bade.
Men det kan vende nu.
- Hvis man satser på algeforskning og giver det nogle ressourcer, så er jeg helt sikker på, at alger kommer til at spille en rolle i den fremtidige fødevareforsyning, siger syntesebiolog Johan Andersen-Ranberg, der forsker i alger hos University of California, Berkeley, samt på Københavns Universitet.
Johan Andersen-Ranberg arbejder på at få alger til at producere vitaminer og næringsstoffer.
Der er også forskere, som forsøger at få alger til at producere medicin.
P1 redder verdenDu kan høre mere om fremtidens fødevarer og om, hvordan vi bekæmper sult, i programmet P1 redder verden, som du også kan downloade som podcast.
Og der er andre, som forsker i at bruge alger til produktion af vegetabilske olie, der kan erstatte for eksempel palmeolie og samtidig være langt bedre ernæringsmæssigt.
- Man kan få en sundere olie og bedre sammensætning af mættede og umættede fedtsyrer, siger Johan Andersen-Ranberg.
Alene det at erstatte palmeolie i fødevareproduktionen vil være et skridt fremad.
Palmeolie er en af de helt store klimasyndere i dag, hvor der bliver ryddet store arealer med regnskov og udledt enorme mængder CO2 i produktionen.
Læs også:Danskerens forbrug af palmeolie gør ondt på regnskovenAlger kan derimod dyrkes i kamre og rør på landjorden, og de kræver stort set bare lys, saltvand, CO2 og nogle få næringsstoffer.
De kan endda dyrkes i golde områder som ørkener, og kan dermed være med til at udrydde sult rundt om på kloden.
En dag vil du måske også selv kunne bruge alger hjemme i køkkenet, når du laver mad.
- Der er faktisk allerede algeingredienser i mange af de fødevarer, som vi spiser i dag.
For eksempel i laks, hvor det er alger, som giver den røde farve.
Fiskeolier kommer faktisk også fra alger, som fiskene spiser, siger Johan Andersen-Ranberg.
Robot-bier i luftenDroner kan blive fremtidens bestøvere.
For klodens bier er under pres.
Sprøjtemidler og tab af naturlige levesteder gør det svært for dem at leve.
Og hvis bierne uddør kan det få betydning for nogle af de afgrøder, vi lever af.
Bestemte grøntsager, nødder, frø og frugter er i fare for at forsvinde, da de normalt bliver bestøvede af blandt andet bier.
Derfor er forskere rundt i verden nu i gang med at udvikle kunstige bier – bittesmå droner - der kan tage over efter de flyvende insekter.
På Harvard University i USA har forskere udviklet robotbier, der efterligner biernes måde at flyve på.
Og i Japan er forskere lykkedes med at udvikle en særlig gelé, der gør det muligt at transportere pollen fra plante til planteLæs også:Droner er bedre til at tælle end menneskerMen flere forskere er kritiske overfor idéen.
En ny undersøgelse konkluderer, at robotbier langt fra er udviklede nok til at erstatte virkelige insekter.
De økonomiske omkostninger er desuden for store, og så kan robotterne smadre større økosystemer.
- Der er helt sikkert bedre måder at løse problemet på, siger Claus Rasmussen, ph.
d fra Institut for Bioscience ved Aarhus Universitet- Man kan for eksempel lave krydsninger af bestemte afgrøder, så de ikke længere skal bruge hjælp til bestøvning.
Det er blandt andet lykkes med peberfrugter.
Og så skal vi huske på, at der også er andre insekter end bier, som kan bestøve afgrøder, fortsætter han.
Fra toiletvand til drikkevandDet lyder umiddelbart ikke særlig lækkert.
Men nogle steder i verden er man begyndt at genanvende spildevand – heriblandt vand fra toiletter – som drikkevand.
Opdræt af insekter som ’minihusdyr’ kan sagtens komme til at spille en betydelig rolle i fremtidens fødevareforsyning.
Nanna Roos, lektor på institut for Idræt og Ernæring på Københavns Universitet.
Forskellige teknologier gør det muligt at rense og desinficere vandet, så det kan drikkes.
Forskere mener, at det kan være med til at løse problemerne med vandmangel i fremtiden.
Men hvis der ikke skal være en høj sundhedsrisiko forbundet med processen, bliver det dyrt.
Det forklarer Claus Jørgensen, mikrobiolog hos DHI Danmark.
- Jeg tror ikke, vi kommer til at se det som en udbredt løsning i ulandene.
Det er simpelthen for dyrt at gøre det på en sikker måde, siger han og fortsætter:- Så vi kommer nok mere til at se det i steder som Californien, Singapore og Kina, hvor de allerede arbejder med at omdanne spildevandet til drikkevand.
Læs også:3 danske opfindelser, der kan redde fremtidens megabyerClaus Jørgensen mener til gengæld, at ulandene kan genbruge spildevandet på andre måder, hvor der ikke er så strenge krav til kvaliteten.
På den måde kan de spare på det rene vand.
- De kan for eksempel bruge spildevandet til landbrug i de store byers periferi og i industrien.
Og det gør man allerede i nogle ulande, siger han.
Grøntsager i skyskrabereI 2050 vil to tredjedele af verdens befolkning bo i byer.
Det betyder flere udgifter til transport af fødevarer.
Derfor arbejder forskere på at rykke selve produktionen ind i byerne.
Her kommer en ny form for drivhusdyrkning ind i billedet – nemlig vertikalt landbrug.
Det går ud på at dyrke grøntsager og andre planteprodukter hylde på hylde i et indendørs lager.
Her bruges der kunstigt, energibesparende lys, og temperatur, fugtighed og gødning bliver nøje kontrolleret.
Forskere i blandt andet USA har idéer til, hvordan vertikalt landbrug kan dyrkes i skyskrabere i megabyer.
Her skal vandet blandt andet komme fra indsamling af regnvand på taget og fra spildevand fra rensningsanlæg.
- Idéen er fin nok.
Men når man ikke har sollyset, så kræver det stadig strøm at skabe lys nok, og det kan blive dyrt i den sidste ende.
Så jeg tvivler på, at det kan svare sig økonomisk, siger Carl-Otto Ottosen, der er professor ved Institut for Fødevarer - planter, fødevarer og klima på Aarhus Universitet.
Læs også:High-tech ørkenby bliver 300 gange større end København- Det kan måske blive relevant i Kina og i Indien, hvor man frygter fødevareforurening.
Og i Japan, hvor der er et meget begrænset jordareal, og hvor folk også er villige til at betale for høj kvalitet, fortsætter han.
Insekter på menuenBurger med fårekyllinger, risengrød med larver og tærte med ristede melorme.
Flere forskere har udnævnt insekter som fremtidens afløser af kød.
De er rige på proteiner, og så indeholder de fibre, omega 3 og 6 fedtsyrer, vitaminer og mineraler.
Samtidig har produktion af insekter vist sig at være bedre for miljøet, og det kræver ikke nær så meget landbrugsjord som en traditionel kødproduktion.
Det skyldes, at insekterne kræver mindre foder og dermed mindre plads.
Læs også:Juleknas: Nu skal du spise risengrød med larver- Opdræt af insekter som ’minihusdyr’ kan sagtens komme til at spille en betydelig rolle i fremtidens fødevareforsyning, hvis der investeres tilstrækkeligt i at udvikle effektiv produktion af udvalgte arter, siger Nanna Roos, lektor på institut for Idræt og Ernæring på Københavns Universitet.
- Udviklingen er i fuld gang, men der er stadig et stykke vej til at have produktionssystemer, der er optimeret i samme grad som fx kyllinge- og svineproduktion, fortsætter hun.
Bøffer i laboratorietDer er dog stadig håb for kødelskere, der nægter af skifte bøffen ud med fårekyllinger.
Forskere fra Mosa Meats i Holland eksperimenter i øjeblikket med at lave stamcellebøffer.
De tager stamceller fra en kos muskelvæv og dyrker dem derefter i et laboratorie.
Cellerne vokser blandt andet ved hjælp af næringsstoffer.
- For mange mennesker ligner det trolddom, det vi laver.
Men al informationen, om hvordan cellerne skal vokse, er jo allerede i dem, sagde chef for Mosa Meats Peter Verstrate til DR Viden sidste år.
I 2013 lykkedes det firmaet som de første nogensinde at servere en kunstig burgerbøf.
Står det til Peter Verstrate, skal de første kunstige bøffer langes over disken inden for fire år.
I øjeblikket er omkostningerne ved produktionen dog alt for høje.
Denne artikel er en opdateret version af en tidligere artikel, der blev bragt den 25.
oktober 2018.
FacebookTwitterKopier linkEmner:Insekter|Fødevarer|Videnskab|USA|Japan




https://www.dr.dk/nyheder/indland/live-tv-folkebevaegelsen-mod-eu-holder-landsmoede






https://www.dr.dk/nyheder/politik/overblik-her-er-partiernes-eu-spidskandidater-der-er-kun-uvished-om-df

Valg til Europa-ParlamentetSe temaPolitikOVERBLIK Her er partiernes EU-spidskandidater: Der er kun uvished om DFFolkebevægelsen mod EU vælger spidskandidat til EP-valget i denne weekend.
Så mangler kun Dansk Folkeparti.
De ni foreløbige spidskandidater til næste års europaparlamentsvalg.
Kun Dansk Folkeparti mangler at udpege kandidater.
Af Johan Blem Larsen27.
okt.
2018 kl.
12.
56Bemærk: artiklen er mere end 30 dage gammelLæs opDe er ved at have fået styr på det, partierne.
Langt de fleste partier har efterhånden fået udpeget spidskandidater og øvrige kandidater til europaparlamentsvalget, som afholdes 26.
maj næste år.
Europa-Parlamentet samler selv løbende navne på alle partiernes kandidater.
Den liste kan ses her.
Læs også:Folkebevægelsen i konkurrence med vennerne fra EL: ’Nogle vælgere kommer sikkert i tvivl’Det er reelt kun Dansk Folkeparti, der er uvished om.
DF har endnu ikke meldt hverken spidskandidat eller andre kandidater ud offentligt.
Det tager partiet først stilling til næste år.
DR Nyheder har samlet et overblik over, hvordan feltet af spidskandidater og øvrige kandidater indtil videre ser ud.
Det kan du se lige her:Socialdemokratiet:Partiets nuværende EP-medlem Jeppe Kofod bliver igen spidskandidat for Socialdemokratiet.
Herudover er parlamentsmedlem Christel Schaldemose atter på stemmesedlen som Socialdemokratiets nummer to.
Treer på listen er Niels Fuglsang, mens eksempelvis næstformand Marianne Vind fra HK/Privat også stiller op for partiet.
S fik ved valget i 2014 tre mandater i Europa-Parlamentet.
Dansk Folkeparti:Dansk Folkeparti har endnu ikke udpeget en spidskandidat til næste års EP-valg.
Partiets nuværende gruppeformand i parlamentet, Anders Vistisen, har meldt sig på banen, men har indtil videre ikke fået ledelsens opbakning.
I hvert fald ikke officielt.
Dansk Folkeparti skal efter planen vedtage en kandidatliste i det nye år.
Stemmeslugeren Morten Messerschmidt, der med 465.
758 personlige stemmer ved valget i 2014 satte rekord, genopstiller ikke.
DF fik ved valget i 2014 fire mandater i Europa-Parlamentet.
Læs også:Anders Vistisen vil være DF's spidskandidat eller intetVenstre:Nuværende parlamentsmedlem Morten Løkkegaard bliver Venstres spidskandidat ved det kommende valg.
Tidligere gruppeformand og minister Søren Gade har også meldt sig som EP-kandidat, og håbet i partiet er, at han kan være med til at sikre Venstre et bedre valg end i 2014.
Statsminister Lars Løkke Rasmussens søn, Bergur Larsson Løkke Rasmussen, stiller også op.
Venstre fik ved valget i 2014 to mandater i Europa-Parlamentet.
Jens Rohde fik det ene mandat.
Han har siden forladt partiet til fordel for Det Radikale Venstre.
Enhedslisten:Det venstreorienterede parti stiller for første gang op ved et europaparlamentsvalg næste år.
Tidligere har partiet anbefalet sine medlemmer at sætte kryds ved Folkebevægelsen mod EU, men går nu efter selv at sikre sig mindst et mandat.
Enhedslisten vedtog på sit årsmøde i foråret en kandidatliste med følgende fire personer:Nikolaj Villumsen, Eva Flyvholm, Eva Milsted Enoksen og Jakob Nerup.
Liberal Alliance:Kulturminister Mette Bock bliver Liberal Alliances spidskandidat ved europaparlamentsvalget til maj.
Mette Bock har dog taget det forbehold, at hvis hun får mulighed for at blive siddende som minister under en genvalgt regering, så vil hun trække sig som kandidat til Europa-Parlamentet.
- Jeg synes, at det fineste af alt er at sidde i sit eget lands regering.
Og det vil jeg melde ærligt ud nu, så folk ved, at det er sådan, det forholder sig.
- Men jeg synes også, at det er utroligt vigtigt, hvad der sker i EU lige nu.
Der skal åbnes et helt nyt kapitel i samarbejdet.
Det handler om, at jeg siger: Det vigtigste først, sagde Mette Bock i september til Jyllands-Posten om baggrunden for sin beslutning.
Liberal Alliance opnåede ikke valg til Europa-Parlamentet i 2014.
Alternativet:Alternativet stiller ligesom Enhedslisten for første gang nogensinde op til et europaparlamentsvalg.
Det bliver med det nuværende folketingsmedlem Rasmus Nordqvist som spidskandidat.
Foruden Rasmus Nordqvist er syv politikere foreløbig valgt som kandidater til valget.
Det drejer sig om Børge Sommer, Esben Ingerslev, Jan Kristoffersen, Karin Rohr Genz, Pavia Jacobsen, Sadi Tekelioglu og Susan Kjeldgaard.
Læs også:Rasmus Nordqvist bliver Alternativets første EU-spidskandidatRadikale Venstre:Nuværende parlamentsmedlem Morten Helveg blev ved partiets landsmøde i september genvalgt som Radikale Venstres EU-spidskandidat.
Det skete efter noget så sjældent som et radikalt EU-kampvalg, hvor Helveg blev udfordret af Karen Melchior, der til daglig sidder i Københavns Borgerrepræsentation.
Morten Helveg trak sig dog sejrrigt ud af den duel.
Han vandt med 247 stemmer mod 82.
Jens Rohde, som i denne valgperiode er skiftet fra Venstre til Radikale, er ikke at finde på stemmesedlen ved næste EP-valg, da han i stedet går efter at blive valgt til Folketinget.
Radikale Venstre fik et enkelt mandat ved valget i 2014.
SF:For fjerde gang stiller Margrete Auken op til Europa-Parlamentet som spidskandidat for SF.
Ved det seneste valg i 2014 fik hun cirka 153.
000 stemmer og var ikke langt fra at sikre SF et ekstra mandat i Bruxelles.
Foruden Margrete Auken stiller partiets politiske ordfører i Folketinget, Karsten Hønge, også op til europaparlamentsvalget.
SF fik ét mandat ved valget i 2014.
Det Konservative Folkeparti:Det relativt ubeskrevne blad Pernille Weiss skal forsøge at løfte den konservative arv efter Bendt Bendtsen, der ikke genopstiller til EP-valget.
Pernille Weiss er blandt andet certificeret sexolog, uddannet sygeplejerske og sad i perioden fra 1996 til 2004 i Fyns Amtsråd.
Det Konservative Folkeparti fik ét mandat ved valget i 2014.
Læs også:Tidligere tv-vært bringer sig selv i spil som konservativ EU-spidskandidatFolkebevægelsen mod EU:Den tværpolitiske bevægelse vælger i denne weekend sin spidskandidat på sit årlige landsmøde.
Alt tyder på, at nuværende parlamentsmedlem Rina Ronja Kari bliver genvalgt som spidskandidat.
Folkebevægelsen mod EU har tidligere satset på opbakning ved EP-valg fra Enhedslistens vælgere, men da Enhedslisten næste år selv stiller op, risikerer bevægelsen at miste stemmer.
Folkebevægelsen mod EU fik ved sidste valg et mandat.
FacebookTwitterKopier linkEmner:HK|Margrete Auken (politiker)|Mette Bock (politiker)|Valg og folkeafstemninger|Bruxelles




https://www.dr.dk/sporten/badminton/dansker-paa-finalejagt-jeg-kan-gaa-frit-ind-til-det

BadmintonDansker på finalejagt: 'Jeg kan gå frit ind til det'Badmintonspilleren Rasmus Gemke skal lørdag eftermiddag forsøge at spille sig videre fra semifinalen i French Open.
Rasmus Gemke skal i semifinalen ved French Open møde kinesiske Shi Yugi, der er nummer to på verdensranglisten.
Af Nikolaj Thorngaard og interview: Kasper Heide Lund27.
okt.
2018 kl.
11.
38 | opdateret 27.
okt.
2018 kl.
22.
52Bemærk: artiklen er mere end 30 dage gammelLæs opBare 21-årige Rasmus Gemke har aldrig tidligere stået i en finale i en turnering på størrelse med French Open.
Ja faktisk har han heller aldrig stået i en semifinale på lignende niveau.
Det gør han nu.
Læs også:Dansk badmintontalent buldrer i semifinalen i French OpenFor med flot spil og stærke præstationer har den unge badmintonspiller overrasket i det franske, hvor han nu står med et ben i finalen.
Eneste forhindring på vejen dertil er verdensranglistens nummer to - kinesiske Shi Yugi – som danskeren møder i semifinalen lørdag eftermiddag.
- Jeg føler, at jeg kan gå lidt frit ind til det.
- Det er første gang, jeg står i en semifinale i en så højt rangeret turnering, så jeg skal egentlig bare gå ind og spille mit spil, og gøre det så godt jeg kan, siger Rasmus Gemke.
Undertippet danskerDen unge dansker er da også klart undertippet mod den stærke kineser.
Faktisk havde Rasmus Gemke før French Opens start aldrig nogensinde slået en spiller i verdensranglistens top 20.
Det ændrede sig dog i første runde da han sendte verdensranglistens nummer fire Tien Chen Chou ud af turneringen, og det har givet tro på tingene før semifinalen mod verdensranglistens nummer to.
Læs også:Dansk badmintontalent knækkede endelig koden i Frankrig- Jeg håber meget på det, og jeg vil gøre alt for det.
Det er en stærk modstander, jeg står overfor, men jeg tror selvfølgelig på heldet.
Fundet roenPå vejen til semifinalen har Ramus Gemke også slået danske Hans-Kristian Vittinghus og Thailænderen Kantaphon Wangcharoen ud af French Open, der rangerer som Super 750 turnering.
Niveauet lige under badmintonsportens tre største Super 1000 turneringer.
Den unge badmintonspiller er ikke i tvivl om, hvorfor han for første gang i sin karriere leverer på det her niveau netop nu.
- Jeg har fundet en god ro, og jeg har ikke ladet mig stresse undervejs.
Hvis det ikke lige har kørt i en periode, så har jeg egentlig bare fundet mig selv igen og er kommet tilbage til gameplanen.
Jeg synes, at jeg har været meget fokuseret, siger han.
Rasmus Gemke spiller semifinale i French Open omkring kl.
13.
30 lørdag.
FacebookTwitterKopier linkEmner:Hans-Kristian Vittinghus (badmintonspiller)|Rasmus Gemke (badmintonspiller)|Badminton|Tennis




https://www.dr.dk/nyheder/kultur/nu-bliver-det-alvor-moerkt-og-koldt-5-tegneserier-du-kan-hygge-dig-med-i-laenestolen

KulturNu bliver det for alvor mørkt og koldt: 5 tegneserier, du kan hygge dig med i lænestolenTegneserier med saftigt drama og tilfældige kvindebekendtskaber er blandt de nye udgivelser, du kan hygge dig med i efteråret.
'Ny danskerne' og 'I dag har jeg gode ben' er nogle af de tegneserier, Per Juul Carlsen anbefaler dig at læse.
(© Cobolt og Faraos Cigarer)Af Per Juul Carlsen27.
okt.
2018 kl.
12.
00Bemærk: artiklen er mere end 30 dage gammelLæs opOm lidt bliver det så mørkt, at du slet ikke kan huske, at der kan være så mørkt udenfor.
Og det blæser.
Og det rusker.
Og det regner.
Og du orker ikke rejse dig fra din lænestol.
I den situation er der ikke meget andet at gøre end at hive fat i en stak af de nye tegneserier, der vælter ud af de danske forlag for tiden i anledning af weekendens bogmesse i Bella Centret i København.
Per Juul Carlsen, vært på 'Filmselskabet' på DR K og filmanmelder i 'Kulturen på P1', giver her sit bud på de bedste, nye udgivelser, du kan hygge dig med i den mørke og kolde tid.
1Nydanskerne(© Faraos Cigarer)- Pludselig bliver talrige børn af danskere af anden etnisk herkomst født med lyst hår og blå øjne.
Ingen ved hvorfor.
Men fanden er i dén grad løs i Dannevang, for hvem er nu hvem, og hvad skal vi alle stille op med vores fordomme?
- Dét er udgangspunktet for en drillepind af en tegneserie, som den belgiske tegner Clarke alias Frédéric Seron fik idéen til, da han i en periode boede i Danmark.
Både tegninger og historier er lidt stivbenede.
Men udfordre, det kan ’Nydanskerne’.
Skrevet af Clarke (forlaget Faraos Cigarer).
2Love in Vain(© Mezzo og Dupont)- Robert Johnson blev bare 27 år, men hans korte liv var så præget af fortumlet barndom, lidelser, druk og tilfældige kvindebekendtskaber, at han er blevet indbegrebet af bluesmusikken.
- Det understreger franskmændene Mezzo og Dupont med en stemningsfyldt tegneserie, der emmer af USA’s sydstater, af kroppe, af lyster, af laster og af blues.
Tegningerne er fuldfedt sort/hvide, en slags mere tjekket udgave af den amerikanske undergrundstegner Robert Crumb, der også har hyldet bluesmusikken i sine serier.
Skrevet af Mezzo og Jean-Michel Dupont (Fahrenheit)3Håbets tid(© Cobolt)- De franske forlag presser ivrigt deres klassiske seriefigurer for mere guld - blandt andet ved at sætte yngre tegnere til at vride figurerne i nye retninger - således også Splint & Co.
- Det klart mest originale og respektfulde bud på nye eventyr med Splint, Kvik og Spip kommer fra den 54-årige franskmand Émile Bravo, der med stort held sender Splint tilbage til dengang, han fik sit piccolo-outfit på et hotel i Bruxelles under 2.
verdenskrig.
- Tyskerne invaderer Belgien, flygtninge strømmer over grænserne i Europa og Splint forsøger at bevare medmenneskeligheden i forvirrede tider.
Temaerne minder i ubehagelig grad om vore dage - så meget at UNESCO har udnævnt Émile Bravos Splint til menneskerettighedsforkæmper.
Skrevet af Émile Bravo(Cobolt)4Nestor Burma: Lusk i Latinerkvarteret(© Faraos Cigarer)- Ingen kan tegne Paris som Jacques Tardi.
Det har han understreget i talrige tegneserier, ikke mindst dem om den snarrådige detektiv Nestor Burma, baseret på Leo Malets romaner.
Tardi, der i dag er en ældre herre på 72, har givet sin tegnepen til Nicolas Barral, der respektfuldt viderefører Tardis streg i album nummer fem om Nestor Burma (på dansk).
- En ung mand skyder sig selv i en bil ved Seinen og hans smukke kæreste beder Burma om hjælp.
Så er vi i gang.
Det er ikke helt det samme som den rigtige Tardi, men fans af Paris kan umuligt blive skuffede.
Skrevet af Leo Malet og Nicolas Barral (Faraos cigarer)5I dag har jeg gode ben(© Cobolt)- Den danske tegner Lars Horneman dyrker sin egen stil, som hverken er historiefortælling eller billeddigt, men noget midt i mellem, en slags bevidsthedsstrøm som tegneserie.
- I én lang strøm af billeder og ord drøner han på cykel gennem storbyen, piller næse, får et anfald af flyskræk, opfyldes af lyst til en kvinde og meget andet som midaldrende plages af.
- Oplevelsen er som at stige af og på bevidstheden hos et menneske, der tager samme hverdagsrejse som du og jeg.
Skrevet af Lars Horneman (Cobolt)FacebookTwitterKopier linkEmner:Robert Crumb (forfatter)|Litteratur|Myanmar|Pop og rock|DR K




https://www.dr.dk/nyheder/viden/kroppen/tidlig-start-og-haardt-arbejde-saadan-bliver-du-verdens-bedste

KroppenTidlig start og hårdt arbejde: Sådan bliver du verdens bedste Det kræver masser af træning, en smule gode gener og hjælp fra dine medmennesker for at nå til tops.
Hjernens er plastisk, hvilket betyder, at du i nogle år lærer bedre end andre.
Så hvis du drømmer om at vinde VM-guld i badminton, som Viktor Axelsen gjorde i 2017, så er det bare med at komme igang så tidligt som muligt.
Af Pernille Kjeldgaard Kristensen27.
okt.
2018 kl.
10.
59Bemærk: artiklen er mere end 30 dage gammelLæs opHvis du går med en drøm i maven om at blive verdens bedste Fortnite-spiller eller en verdenskendt ishockeyspiller, så læs videre.
Samler man forskernes råd er der nemlig flere faktorer, der skal gå op for at blive verdensmester.
Generne spiller en vigtig rolleForskere mener, at gener spiller en rolle for, om du kan blive verdens bedste.
Men generne spiller kun en lille rolle.
- Man skal gerne have et anlæg for et eller andet, men det er ikke anlægget alene, der er udslagsgivende for, at man kommer til at klare sig rigtig godt, siger Hana Malà Rytter, der er lektor i psykologi og neuropsykolog på Bispebjerg Hospital.
Temalørdag på DR2: Sådan bliver du verdens bedsteHvad skal der til for at blive verdens bedste?
Hvad er det, de kan, de gudsbenådede talenter?
Findes de overhovedet, eller kan du og jeg også blive verdens bedste, hvis blot vi vil det nok?
Er der genveje?
Vi tager på opdagelse i hjernen og hjertet - i Lars Andersens nørdede hobby-bueskydning, der har fundet vej til selveste Hollywood, i elitefodbold, mikrokirurgi og klassisk musik.
Vi udforsker læringsteknikker og menneskets udviklingspotentiale for at finde ud af hvordan du bliver verdens bedste.
Du kan se eller gense 'Temalørdag på DR2: Sådan bliver du verdens bedste' her på DR TV.
Din arvemasse, som du får fra dine forældre, betyder noget, hvis du gerne vil være god til at spille trompet eller jonglere.
Nogle af deres evner går nemlig videre til os.
Læs også:Du bliver fysisk og psykisk stærkere af at være gravid- Generne har betydning for den måde, vores hjerne og krop fungerer på.
Generne kombineret med, hvor stor hjernebarken er, har en vis betydning for, hvor intelligente vi bliver, og hvor gode vi bliver til at lære ting i livet, siger Troels W.
Kjær, overlæge på Neurofysiologisk Afdeling, Roskilde sygehus.
Indenfor forskningen har det været muligt at finde ud af, hvordan dine 33.
000 gener helt præcist er kodet for, at du for eksempel bliver god til skak eller løb.
- Vi ved hvilke gener, der potentielt kan kode for den ene eller anden type funktion.
Men vi er ikke så langt, at vi kan sige, at lige netop de her gener eller samspil af disse gener er nødvendige for, at du bliver en rigtig god fodboldspiller, siger Hana Malà Rytter.
En tidlig start er afgørendeSelvom du i dine gener har anlæg for at blive topsprinter eller guddommelig guitarspiller, er gener slet ikke nok til at blive verdens bedste.
Mange forskere mener, at miljøet og menneskene i dit liv er essentielle i jagten på at blive den bedste.
- Generne er i tæt samspil med den kontekst og de erfaringer, vi får.
Generne får kun lov til at udspille sig, hvis de rigtige omgivelser er til stede, siger Hana Malà Rytter.
Og din barndom spiller også ind her.
Det er nemlig bedst, hvis dine gener er blevet præget i den rigtige retning så tidligt som muligt.
Din hjerne er plastisk, hvilket betyder, at hjernen kan tilpasse sig ændrede behov.
- Plasticitet viser sig blandt andet ved, at forskellige områder i hjernen vokser en lille smule, siger Troels W.
Kjær.
Men hjernen er desværre ikke lige så plastisk, når du er 42 år, som når du er 2 år.
Der er nemlig to omgange, hvor hjernen er mest modtagelig over for at ændre sig.
Første gang er, når du er 0-3 år gammel.
- Her lærer vi de basale færdigheder, siger Troels W.
Kjær.
Og hjernen er igen mest plastisk, når du er mellem 10-13 år.
- Her gør vi os klar til at blive voksne.
Så hvis man gerne vil være en supergod fodboldspiller, så er det dumt at vente, til man er 30 år.
Så er det bedre at starte tidligt, så man kan få en masse træning, mens der er mulighed for at ændre på hjernen, siger han.
Læs også:Kræft-forskere får Nobelpris i medicinNår vi virkelig sætter os et mål om at blive gode til noget nyt, så er det nødvendigt at ændre hjernen.
- Vi er nødt til at ændre den måde, hjernen fungerer på.
Vi skal justere på netværkene og skabe nye forbindelser for at blive supergode, siger Troels W.
Kjær.
Hårdt arbejde slår talentNår gener og miljø er på plads, er der kun en ting tilbage at gøre ifølge forskningen.
Det er at øve sig.
Der er nemlig kun den hårde vej, hvis du skal ændre din hjerne.
- I praksis har træning, træning og mere træning kæmpestor betydning, siger Troels W.
Kjær.
Som mange måske har oplevet, så bliver tingene nemmere, når vi har øvet det meget.
Det er fordi, der er blevet lavet netværk i hjernen, der kører den rutine, som du har øvet igen og igen.
Det bliver altså automatiseret.
Og det kan også ses i hjernen.
- Man kan se et aftryk af det i hjernen, da forbindelserne, der repræsenterer aktiviteten, bedres, siger Hana Malà Rytter.
Hvis du vil stå som verdensmester på podiet en dag - om det er i skihop, bueskydning eller bordtennis, så er det vigtigste altså, at du øver dig sammen med engagerede mennesker, der tror på dig - og gerne så tidligt som muligt.
Læs også:’Han var ekstraordinær god’: Christian Eriksen levede op til hypen- Vedholdenhed, engagement og at arbejde hårdt med det, man har sat sig for.
Har man disse personlighedsmæssige karakteristika i sig, så er det en stærkere forudsigende faktor for at nå til tops, end om man har talent, siger Hana Malà Rytter.
FacebookTwitterKopier linkEmner:Videnskab|Hospitaler|Bispebjerg Hospital|Roskilde Sygehus|Bispebjerg




https://www.dr.dk/nyheder/regionale/midtvest/naturen-er-lones-bedste-traeningsmakker-giver-energi-og-godt-humoer

Midt- og VestjyllandNaturen er Lones bedste træningsmakker: Giver energi og godt humørUdendørs genoptræning hjælper hjertepatienter og andre kronisk syge tilbage til hverdagen, viser erfaringer fra Thisted.
Lone Kærstrup Andersen fik for et halvt år siden en blodprop i hjertet.
Hun har fået mere overskud og energi ved at træne i naturen.
Af Natacha Tjørnholm og Mette Skov-Jensen27.
okt.
2018 kl.
11.
23Bemærk: artiklen er mere end 30 dage gammelLæs opTemperaturen ligger omkring 10 grader, og der står en stiv kuling ind over Thisted.
Lige et vejr, der indbyder til indendørs sysler, men ikke for gruppen af syv hjertepatienter.
Denne morgen står den på stavgang som opvarmning og senere cirkeltræning med armbøjninger, englehop og knæbøjninger.
- Det er vidunderligt at bruge naturen og få en masse luft.
Det giver fornyet energi, siger 51-årige Lone Kærstrup Andersen.
Hun fik en blodprop i hjertet for et halvt år siden og er nu med i projekt Sund i Naturen, hvor Thisted Kommune blandt andet bruger udetræning for at motivere hjertepatienterne til at dyrke motion.
Læs også:'Hjertevenner' skal hjælpe ensomme hjertepatienter- Vi bruger naturen til rigtig meget træning.
At komme ud i naturen giver glæde og energi, siger fysioterapeut Sanne Bang Andersen, der leder hjerteholdet.
Hun viser blandt andet deltagerne, hvordan man kan bruge en træstub i skoven til øvelser.
- Vi træner styrke, balance og udholdenhed og giver dem redskaber til, hvordan man bruger skoven.
Vi viser dem også nogle gode gåstier, siger Sanne Bang Andersen.
Det er vidunderligt at bruge naturen og få en masse luft.
Det giver fornyet energi.
Lone Kærstrup AndersenFlere dropper genoptræningDet handler om at få indarbejdet en god vane i hverdagen, så hjertepatienten er motiveret til at fortsætte træningen, når det kommunale forløb er slut.
Undersøgelser fra blandt andet Aarhus Universitetshospital og Aarhus Universitet viser nemlig, at mange hjertepatienter dropper træningen.
Det er også erfaringen fra Thisted Kommune.
- Vi oplever tit, at borgerne siger, at det er nemmere, når der står en fysioterapeut eller diætist bag og støtter dem, fortæller projektprojektleder Nikolaj Bilgram fra Thisted Kommunes social- og sundhedsforvaltning.
Læs også:John er rollemodel for hjertepatienter: Gør nyopererede mere trygge ved genoptræningGenoptræning er vigtig, når man har været igennem en operation eller et længere sygdomsforløb.
Ofte har man mistet energi og muskelstyrke, mens man har været syg.
Og for de kronisk syge patienter er træning især afgørende for, at hverdagen kan hænge sammen.
- For den her målgruppe handler det ikke om lange løbeture, men at kunne gå og lave mad i hjemmet, siger Nikolaj Bilgram.
Om Sund i NaturenFriluftsrådet og ti kommuner sætter fokus på, hvordan friluftsliv og naturglæde er en del af løsningen i kommunernes arbejde med forebyggelse, sundhedsfremme og rehabilitering.
De ti kommuner er:Fredensborg Hjørring København Nordfyn Svendborg Thisted Tønder Vejle Vesthimmerland Vordingborg(Kilde: Friluftsrådet)Kommunen sparer samtidig penge, hvis en borger bliver selvhjulpen og fortsætter de gode takter fra genoptræningen.
- Kommunerne har generelt ikke økonomi til at blive ved med at behandle de samme borgere i livslange forløb.
Det skal gerne være sådan, at de borgere, der har forbedret deres livsstil gennem vores forløb, bliver fastholdt i træningen, siger projektlederen.
Lone går 6000 skridt hver dagFor Lone Kærstrup Andersen har deltagelsen i projektet betydet, at hun i dag bevæger sig mere og har fået mere overskud.
- Jeg var enorm træt efter mit sygdomsforløb.
Nu er mit overskud bedre.
Jeg føler mig fyldt med energi.
Hun går 6000 skridt hver dag, og en gang om ugen går hun en tur i skoven med en holdkammerat og en af kommunens folk.
Læs også:Hjertepatienter kan se frem til bedre hjælp til selvhjælpThisted Kommune udvider nu aktiviteterne i Sund i Naturen med tilbud til en gruppe overvægtige børn.
Det sker i samarbejde med den lokale 4H-forening.
- De overvægtige børn isolerer sig ofte.
Vi håber, at vi gennem bevægelse og fællesskaber kan vise dem vejen ind i de etablerede idrætsforeninger, så de har lyst til at fortsætte og får venner, siger Nikolaj Bilgram.
Erfaringerne skal danne skole for andre genoptræningshold.
FacebookTwitterKopier linkEmner:Thisted Kommune|Hjertekarsygdomme|Sundhed og velvære|Miljø og natur




https://www.dr.dk/nyheder/politik/pernille-vermund-foraeldede-konventioner-skader-vores-land

PolitikPernille Vermund: Forældede konventioner skader vores landDe internationale konventioner skal ikke stå i vejen for, at vi kan få vores frie og trygge samfund tilbage, siger partilederen i årsmødetale.
Pernille Vermund på talerstolen i DGI-Huset i Vejle, hvor Nye Borgerlige holder årsmøde hele lørdag.
Af Theis Lange Olsen27.
okt.
2018 kl.
11.
30Bemærk: artiklen er mere end 30 dage gammelLæs opDen er helt gal i Danmark.
Vi skal ikke finde os i det mere.
Og pilen peger på de danske politikere, der begår forbrydelser mod deres eget folk, lyder det i et hårdt angreb på de etablerede partier i Folketinget fra Nye Borgerliges partiformand, Pernille Vermund.
Hun mener, at niveauet for udlændinges kriminalitet i Danmark er alt for højt.
Læs også:Med Nye Borgerlige i Folketinget: Sådan kan balladen opstå efter valget- Danskernes ret til at bestemme, hvem vi lukker ind i vores eget land, og hvem vi viser ud, skal ingen tage fra os.
Det er vores ret – det er vores land, siger hun i sin årsmødetale i DGI-Huset i Vejle.
- I alt for mange år har politikerne svigtet danskerne.
De løser ikke udlændingepolitikken fra bunden.
De sætter kun lapper på.
De påstår, at det går bedre, men det passer ikke, siger Pernille Vermund, der ikke betragter sig selv som politiker, men som “almindelig dansker”.
Hun har dog en fortid som byrådsmedlem i Helsingør Kommune og var ved sidste folketingsvalg opstillet for De Konservative.
Tre krav til LøkkeNye Borgerlige går til valg på tre ”ufravigelige” krav på udlændingeområdet: Et totalt asylstop med fokus på hjælp i nærområderne, udlændinge skal forsørge sig selv, og kriminelle skal udvises efter den første dom.
Og lever Lars Løkke Rasmussen ikke op til kravene efter et valg, hvor Nye Borgerlige har fået de afgørende mandater, så vil Pernille Vermund ikke redde ham, hvis oppositionen stiller et mistillidsvotum i folketingssalen.
- Vil Lars Løkke Rasmussen ofre vores frihed og sikkerhed for at tækkes det gode selskab i Bruxelles og Berlin?
- I så fald bliver det uden opbakning fra Nye Borgerlige.
Vi siger fra.
Problemerne skal løses fra bunden – og de skal løses nu, siger Pernille Vermund.
Læs også:Måling: Mændene sender Nye Borgerlige i FolketingetEn række eksperter har allerede vurderet, at Nye Borgerliges tre krav er nærmest umulige at føre ud i livet, med mindre de internationale konventioner brydes.
Dem værner de andre borgerlige partier fortsat om, og dermed er der udsigt til en meget mudret parlamentarisk situation, hvis Nye Borgerlige kommer ind i Folketinget og sidder med de afgørende mandater for, at Lars Løkke Rasmussen kan danne flertal.
Ny politisk kulturPernille Vermund kalder det ”irrationelt” at holde fast i de internationale konventioner og har erklæret sig parat til opsige enhver af dem, hvis de står i vejen for Nye Borgerliges politik.
I hendes øjne er opskriften en ny, borgerlig politisk kultur, hvor borgerne har langt mere frihed til at bestemme meget mere selv.
- Den vil sætte danskerne først og basere udlændingepolitikken på viden og erfaring.
- Jeg kritiserer politikernes svigt, når de sætter forældede og landsskadelige konventioner over danskernes frihed og tryghed, siger Pernille Vermund.
Men Lars Løkke Rasmussen kan jo ikke sige ja til en opsigelse af konventionerne, selv om han er enig langt hen ad vejen i jeres tre krav, så hvad gør I så?
Læs også:Nye Borgerlige er klar til at sætte Løkke stolen for døren- Jeg ved jo ikke, om Løkke vil indfri vores krav.
Det må vi se efter valget.
Jeg tror, at han er fornuftig nok til at se tiden an og se, hvad situationen er efter næste valg.
- Jeg tror inderst inde også, at Lars Løkke Rasmussen gerne vil have løst de her problemer, og han skal i virkeligheden bare sparke en åben dør ind hos LA, K og DF, som alle har talt om at gøre noget tilsvarende, siger Pernille Vermund efter talen.
Men hvad gør I helt praktisk, hvis Lars Løkke Rasmussen ikke går med til det?
- Hvis ikke han indfrier vores krav, så peger vi ikke på ham.
Så peger jeg på mig selv.
Det betyder bestemt ikke, at jeg ser mig selv som statsministerkandidat, siger Pernille Vermund.
Men risikerer jeres vælgere ikke at se en lang ørkenvandring, hvis I sidder med korslagte arme i hjørnet?
- Vi er et meget pragmatisk parti, men i forbindelse med regeringsdannelsen har vi muligheden for at sætte politikerne stolen for døren, og det skal gøres nu, siger Pernille Vermund.
Nye Borgerliges økonomiske plan:•Den offentlige sektor skal skæres med i alt 115 mia.
kr.
•Al offentlig forsørgelse til udlændinge og alle udgifter til integration skal fjernes•Der skal skæres samlet 77 mia.
kr.
i det offentlige forbrug frem til 2025•Kontanthjælp og en række andre offentlige ydelser fjernes og erstattes af en basisydelse på 6.
000 kr.
skattefrit om måneden til danske statsborgere uden anden indtægt.
•Børn under 18 år får 1.
500 kr.
skattefrit hver måned•Dagpenge og folkepension berøres ikke, og det skal være obligatorisk for folk på arbejdsmarkedet at være medlem af en A-kasse•Førtidspensionen hæves til 25.
000 kr.
om måneden for enlige.
•Der skal gives skattelettelser for 96 mia.
kr.
•Beskæftigelsesfradraget og fradraget til enlige forsørgere sættes op•Topskatten skal fjernes•Selskabsskatten skal fjernes•Registreringsafgiften skal fjernes•Arveafgiften skal fjernes•Lavere afgifter på bl.
a.
øl, vin og spiritus, benzin og el, gas og kulFacebookTwitterKopier linkEmner:Lars Løkke Rasmussen (politiker)|Nye Borgerlige|Pernille Vermund (politiker)|Skatter og afgifter|Berlin




https://www.dr.dk/sporten/golf/thorbjoern-olesen-naermer-sig-toppen-i-shanghai

GolfThorbjørn Olesen nærmer sig toppen i ShanghaiThorbjørn Olesen havde en god lørdag i Shanghai, mens Lucas Bjerregaard gik en rædselsrunde i samme turnering.
Thorbjorn Olesen har sneget sig op på en tiendeplads i Shanghai.
27.
okt.
2018 kl.
10.
30 | opdateret 27.
okt.
2018 kl.
17.
00Bemærk: artiklen er mere end 30 dage gammelLæs opDen danske golfspiller Thorbjørn Olesen var lørdag blandt de to spillere, der præsterede bedst ved European Tour-turneringen WGC-HSBC Champions, der spilles i Shanghai.
Den 28-årige dansker fra det nordlige Sjælland brugte fem slag mindre end banens par, da han lavede hele syv birdies, som desværre for danskeren blev suppleret af to bogeys.
Også amerikaneren Andrew Putnam brugte fem slag mindre end banens par.
Læs også:Thorbjørn Olesen rykker frem i KinaLørdagens gode runde sender Thorbjørn Olesen 21 placeringer frem i stillingen, så han nu deler turneringens tiendeplads med to andre spillere inden søndagens afgørende runde.
Samlet er danskeren fem slag under par, og selv om han rækker ud efter et topresultat, får han svært ved at vinde turneringen.
I front ligger verdensranglistens nummer 17, amerikaneren Tony Finau.
Han har brugt 13 slag under banens par på de første tre runder og er dermed otte slag bedre end Thorbjørn Olesen.
Finau har tre slag ned til de nærmeste forfølgere, der tæller amerikanerne Xander Schauffele og Patrick Reed samt englænderen Justin Rose.
Også Lucas Bjerregaard er med i turneringen.
Han havde en rædselsfuld lørdag, hvor han brugte hele syv slag mere end banens par, og samlet er han 14 slag over par.
Det placerer ham på en 73.
-plads.
Fire spillere har gjort det dårligere.
/ritzau/FacebookTwitterKopier linkEmner:Golf|Shanghai|HSBC|Sjælland|Justin Rose (golfspiller)




https://www.dr.dk/sporten/cykling/mere-world-cup-succes-det-danske-banelandshold

CyklingMere World Cup-succes for det danske banelandsholdDet danske banelandshold strøg for anden uge i træk til tops i 4 km holdforfølgelsesløb i World Cuppen.
Denne gang i Canada.
Det danske banelandshold strøg for anden uge i træk til tops i 4 km holdforfølgelsesløb i World Cuppen.
Af Nikolaj Thorngaard27.
okt.
2018 kl.
10.
12Bemærk: artiklen er mere end 30 dage gammelLæs opDe danske baneryttere er tilsyneladende ustoppelige i dette års World Cup-sæson.
I den anden World Cup-afdeling i den canadiske by Milton strøg Danmark nemlig endnu engang til tops i 4 km holdforfølgelsesløb, da de i guldfinalen besejrede det britiske firmahold Huub Wattbike.
Læs også:Danmarks banelandshold tager World Cup-guld foran OL-mestreDet danske hold bestående af Lasse Norman Hansen, Julius Johansen, Rasmus Lund og Casper Folsach fuldførte distancen i 3.
53.
499 minutter, hvilket var mere end tre sekunder hurtigere end briterne.
World Cup-sejren er den anden i træk for de unge danskere, der i sidste uge i Paris slog Storbritannien i guldfinalen ved 4 km holdforfølgelses løb.
Det skete i øvrigt, efter at de tidligere på dagen havde sat dansk rekord.
Læs også:Flyvende dansk banelandshold sætter ny rekordDanmark er altså startet dette års World Cup-sæson på fornemmeste vis.
Efter løbene i Frankrig og Canada fører danskerne da også suverænt i den samlede World Cup stilling i 4 km holdforfølgelsesløb foran Storbritannien på anden pladsen.
FacebookTwitterKopier linkEmner:Lasse Norman Hansen (cykelrytter)|Storbritannien|Cykelsport|Canada|Julius Johansen (cykelrytter)




https://www.dr.dk/nyheder/indland/politiet-sigter-18-aarig-uagtsomt-manddrab-efter-stof-doedsfald

MDMA-dødsfaldSe temaIndlandPolitiet sigter 18-årig for uagtsomt manddrab efter stof-dødsfald16-årig døde natten til lørdag, efter han indtog formodet MDMA-stof.
Politiet var lørdag formiddag til stede i Dianalund for at snakke med lokale borgere.
En 18-årig er sigtet for uagtsomt manddrab efter nattens dødsfald.
 DR Nyheder)Af Mads Korsager Nielsen27.
okt.
2018 kl.
11.
18 | opdateret 27.
okt.
2018 kl.
12.
54Bemærk: artiklen er mere end 30 dage gammelLæs opPolitiet sigter en 18-årig mand for uagtsomt manddrab, efter en 16-årig mand fra Dianalund døde natten til lørdag, formentlig efter at have indtaget det euforiserende stof MDMA.
Det oplyser Sydsjælland- og Lolland-Falsters Politi i en pressemeddelelse.
Læs også:Politiet sigter 18-årig for uagtsomt manddrab efter dødsfaldIfølge politiet har efterforskning og afhøringer ført til, at en 18-årig mand nu er anholdt i sagen.
Han er sigtet for uagtsomt manddrab og for at have overdraget stoffet til den afdøde.
- I forbindelse med efterforskningen har vi fundet frem til en 18-årig mand, som vi mener har overdraget stoffet og efterfølgende efterladt den nu afdøde i hjælpeløs tilstand, siger fungerende politikommissær Rune Nilsson.
Politi skal teste stoffetDer er ifølge politiets pressemeddelelse tale om stoffet MDMA.
Det er dog endnu ikke blevet endeligt testet.
Læs også:17-årig skyldig i 15-årigs død efter salg af MDMA- Nu skal vi have afhørt yderligere vidner, folk der var til stede derude ved lejligheden, vi skal have gennemgået de ting vi har sikret og vi skal have fundet ud af, hvad det er for et stof og hvor kraftigt det er, siger Rune Nilsson.
I forbindelse med nattens dødsfald advarer politiet om farlige stoffer, der er i omløb omkring Dianalund og Sorø på Sjælland og opfordrer alle, der måtte have kendskab til stoffet om at henvende sig til efterforskerne.
Fremstilles i grundlovsforhørDen 16-årige blev natten til lørdag fløjet til Rigshospitalet i København, efter indtagelse af et stof tidligere på natten havde gjort ham ukontaktbar.
Han blev erklæret død klokken 01.
46.
Den 18-årige sigtede bliver fremstillet i grundlovsforhør ved Retten i Nykøbing Falster senere lørdag.
- Risikoen er naturligvis til stede for, at der er yderligere stof i omløb.
Det er dog ikke vores indtryk, at den sigtede er bagmand, siger Rune Nilsson, der kan fortælle, at den sigtede er ukendt af politiet.
Dødsfald tidligere på åretDødsfaldet og sigtelsen for uagtsomt manddrab kommer kort efter en lignende sag.
I februar i år døde 15-årige Adam Buk fra Haslev efter at have indtaget et stof af samme type.
I den forbindelse valgte politiet at anholde flere personer, og det førte til to retssager om uagtsomt manddrab.
I den første sag blev en 17-årig dreng frifundet for at have solgt stoffet til en mellemmand - også en 17-årig dreng - som videresolgte det til den 15-årige Adam Buk og hans kammerat.
Siden blev mellemmanden dømt for uagtsomt manddrab.
Dommen lød på et halvt års fængsel.
Straffen skal dog ikke afsones, hvis mellemmanden i stedet udfører 120 timers samfundstjeneste.
Artiklen er opdateret med citater fra fungerende politikommissær Rune Nilsson.
FacebookTwitterKopier linkEmner:Sydsjællands og Lolland-Falsters Politi|Sjælland|Politi|Kriminalitet|Dianalund




https://www.dr.dk/sporten/cykling/valgren-slaaet-af-valverde-i-kamp-om-fornem-pris

CyklingValgren slået af Valverde i kamp om fornem prisMichael Valgren var blandt de 14 nominerede til den fornemme Velo d'Or.
Alejandro Valverde løb med prisen.
Michael Valgren havde en flot sæson i 2018, men det var ikke nok til at vinde den fornemme pris Velo d'Or.
27.
okt.
2018 kl.
10.
02Bemærk: artiklen er mere end 30 dage gammelLæs opPå trods af en forrygende sæson var det ikke danske Michael Valgren, der kunne lade sig hylde fredag ved uddelingen af den eftertragtede cykelpris Velo d'Or.
Prisen gik i stedet til den nykårede verdensmester, spanieren Alejandro Valverde.
Det skriver TV2 Sport.
38-årige Valverde har i cykelsæsonen 2018 vundet 13 sejre.
Blandt andet vandt Valverde to etaper i Vuelta a España og strøg til tops i Katalonien Rundt.
Læs også:Stor spansk forløsning!
Valverde verdensmester i dansk angrebsshowDer var 14 nominerede til prisen, og fra flere sider blev danske Michael Valgren nævnt som et varmt bud med sejre i sæsonen i både Amstel Gold Race og Omloop Het Nieuwsblad.
Det er det franske cykelmagasin Vélo Magazine, der står for prisuddelingen, der første gang blev afholdt i 1992, og siden har nogle af de største navne i cykelsporten kunne tage imod det gyldne trofæ.
Sidste år blev prisen vundet af Chris Froome foran Tom Dumoulin og Peter Sagan/ritzau/FacebookTwitterKopier link




https://www.dr.dk/nyheder/regionale/oestjylland/fra-skov-til-slot-kaempetrae-bliver-tryllet-til-majestaetisk-bjaelke

ØstjyllandFra skov til slot: Kæmpetræ bliver tryllet til majestætisk bjælke til Nyborg SlotNår Nyborg Slot er genopbygget vil douglastræer fra Silkeborgskovene bære og pryde lofterne.
© drAf Johannes Reimer, Anne Kathrine Stengaard og Sarah Friis Elkjær27.
okt.
2018 kl.
10.
11Læs opEt majestætisk kæmpetræ bliver under den skarpe klinge på Grønagergård Savværk forvandlet til en ligeså majestætisk moppedreng af en træbjælke.
13 meter lang, 67 centimeter bred og 31 centimeter tyk skal den holde loftet på Nyborg Slot, som i disse år er ved at blive genopbygget og renoveret som i 1300-tallet.
Det var en af Silkeborgskovenes 125 år gamle Douglasgraner, der faldt i marts måned, og som i dag er under saven.
Her falder den 45 meter høje douglasgran:Sker kun hvert 150.
årTræet er ikke alene om sin skæbne.
En stak på 81 enorme Douglas-grantræer fra Østjylland går nemlig den kongelige fremtid i møde.
Det er derfor også en særlig ære at få lov til at skære træerne op til bjælker, som ville koste mellem 25.
000 og 30.
000 kroner, hvis man skulle købe dem privat, forklarer Jette Hvid fra savværket.
- Det sker med 150 års mellemrum, at vi saver sådanne dimensioner af træer i Danmark.
Vi tjener ikke på dem, da vi afleverer dem stort set til den pris, som vi køber dem ind til.
For os er det et prestigeprojekt at få lov at levere til et nationalklenodie som en ny fløj på Nyborg Slot, siger hun.
Jan Kristensen, som ejer savværket, har sammen med skovfogeden valgt de bedste stammer i Silkeborgskovene.
- Det vigtigste er, at det er sunde og raske stammer.
Når de bliver transporteret hjem, kigger vi dem efter for blandt andet råd, forklarer han.
En af de overraskelser, som store træer kan have, er, hvis en stor gren er groet over af træet, hvilket giver bark inde i stammen.
- Træerne er passet af skovfogeder, som har stammet dem op og plejet dem, men man ved jo aldrig, siger han.
Se den store gran blive savet op:Bjælken er tegnet op på stokken, så den er helt fuldkantet, når den er færdig, hvilket er det spændende på dagen.
- Adrenalinen er altid oppe og køre, når vi saver de store, men vi har savet en del, så vi er ved at være helt rolige, siger Jan Kristensen.
Skal holde Nyborg SlotTræet fra Gjern er en del af en kæmpe restaurering af Nyborg Slot.
Prisen ligger på 301 millioner kroner, og så får Danmark altså også et nyt vagt- og udsigtstårn med i byggeriet, ligesom slottet havde i middelalderen.
Siden august har håndværkere derfor været i gang på byggepladsen ved Nyborg Slot, hvor den normalt røde bygning nu er pakket ind i stilladser og presenninger.
Læs også:Fra muld til guld: Nyborg Slot forvandles for en kvart milliardForuden det store restaureringsprojekt på de bevarede dele skal konturerne af den store, mægtige, oprindelige kongeborg på stedet også genopbygges.
Det forklarer Janus Møller Jensen, som er afdelingsleder på Nyborg Slot.
- Granerne skal indgå i den bærende konstruktion, som er de store bjælker i loftet mellem etageadskillelserne i den nye udstillings- og formidlingsfløj.
De bliver et modsvar til egetræsbjælkerne i de bevarede dele af Nyborg Slot fra 1300 og 1500-tallet, siger han.
Dengang var den mægtige borg centrum i det nye, protestantiske kongerige Danmark.
Nyborg Slot er lige nu pakket ind i stilladser og presseninger.
(© dr) Forvitrede bjælkeender bliver udskiftet, og murværk bliver restaureret.
Der bliver lagt nye tagsten på den vestlige tagflade, og de blyindfattede ruder genindfattes og males.
Vægmønstrene konserveres, og der bliver lagt nye gulve.
(© dr) Sådan vil slottet se ud efter restaureringen og genopbygningen.
(© dr)1 / 3Nyborg Slot er lige nu pakket ind i stilladser og presseninger.
(© dr)1 / 3Forvitrede bjælkeender bliver udskiftet, og murværk bliver restaureret.
Der bliver lagt nye tagsten på den vestlige tagflade, og de blyindfattede ruder genindfattes og males.
Vægmønstrene konserveres, og der bliver lagt nye gulve.
(© dr)2 / 3Sådan vil slottet se ud efter restaureringen og genopbygningen.
(© dr)3 / 3Slots- og Kulturstyrelsen har givet 45 millioner kroner til projektet, mens Nyborg Kommune har givet 40 millioner kroner, og både Real Dania og A.
P.
Møllerfonden har hver givet 108 millioner kroner.
Renoveringsarbejdet på slottet er det største af sin art i Danmark i nyere tid og skal stå færdigt i 2021.
En bjælke står færdigEfter et par timer er Grønagergård Savværk snart igennem douglasgranen med saven.
Den laver det helt præcise snit på 67,3 centimeter i bredden og 13 meter i længden og 31,1 centimeter i tykkelsen.
En truck lavede en lille fejl på bjælken, men det bliver savet af i sidste snit, da der overhovedet ikke må være maskinskader på bjælkerne.
- Det er heldigt, at det lykkes.
Den er fuldstændig skarpkantet, så det er en lettelse at kunne sige, at nu har vi en bjælke mere til Nyborg Slot, siger Jan Kristensen.
FacebookTwitterKopier linkEmner:Nyborg Slot|Slots- og Kulturstyrelsen|Nyborg|Silkeborg|Træ- og møbelindustri




https://www.dr.dk/nyheder/udland/khashoggis-forlovede-trump-inviterede-mig-til-usa-men-jeg-sagde-nej

Khashoggi-sagenSe temaUdlandKhashoggis forlovede: Trump inviterede mig til USA, men jeg sagde nej'Jeg dør lidt hver eneste dag,' siger Hatice Cengiz i sit første tv-interview efter drabet på Jamal Khashoggi.
Af Per Bang Thomsen27.
okt.
2018 kl.
10.
32Bemærk: artiklen er mere end 30 dage gammelLæs opFå dage efter, at den saudiarabiske journalist Jamal Khashoggi i begyndelsen af oktober var blevet meldt savnet, modtog hans forlovede, Hatice Cengiz, en invitation fra USA’s præsident, Donald Trump.
Han ville gerne have hende på besøg i Det Hvide Hus, men det afviste hun.
Hatice Cengiz følte nemlig ikke, at den amerikanske præsident var oprigtig med sin invitation.
Det fortalte hun ifølge nyhedsburauet AP selv, da hun i går blev interviewet om sin nu afdøde forlovede på tyrkisk tv.
- I løbet af de første dage inviterede Trump mig til USA.
Men på meget kort tid kom han med udtalelser om sagen, der var totalt modstridende.
Og som jeg opfattede det, prøvede han at vinde offentlighedens sympati ved at invitere mig, sagde Hatice Cengiz, der selv er tyrkisk statsborger, til Haberturk TV.
Jamal Khashoggi blev tidligere på uge mindet ude foran det saudiarabiske konsulat i Istanbul, Tyrkiet.
Svingende kursJamal Khashoggi var kendt som en journalist og klummeskribent, der ikke var bange for åbent at kritisere det saudiarabiske styre.
Selvom de tyrkiske myndigheder fra dag ét af arbejdede ud fra den teori, at Jamal Khashoggi var blevet dræbt under sit besøg på det saudiarabiske konsulat i Istanbul, afviste Donald Trump til at begynde med teorien.
Saudi-Arabiens forklaringer1.
Gik ud i liveFørst afviste Saudi-Arabien anklagerne om, at Jamal Khashoggi var blevet dræbt på konsulatet.
Myndighederne fastholdt, at journalisten havde forladt konsulatet i live, og at de ikke havde noget med hans forsvinden at gøre.
2.
Døde i et slagsmålNatten til den 20.
oktober - altså over to uger efter Khashoggis forsvinden - ændrede den forklaring sig.
Saudi-Arabien erkendte for første gang, at Jamal Khashoggi blev dræbt på konsulatet i Istanbul.
Ifølge en offentlig anklager var det et slagsmål mellem journalisten og folk på konsulatet, der førte til hans død.
3.
Der skete en fejlDen 21.
oktober kom den første officielle udtalelse fra en højtstående, saudisk embedsmand, nemlig udenrigsminister Adel al-Jubeir.
Nu vidste man ikke længere, hvad der virkelig skete med Khashoggi - udover at han blev dræbt af et "saudisk sikkerhedsteam", da han gik ind på konsulatet den 2.
oktober.
- Forhåbentligt løser det sig selv.
Lige nu er der ingen, der ved noget som helst, sagde han få dage efter ifølge nyhedsbureauet Reuters.
Læs også:Tyrkiet kræver 18 anholdte i Khashoggi-sag udleveret fra Saudi ArabienHan understregede i et efterfølgende interview, at det saudiarabiske styre, der er en af USA’s tætte allierede, fortjente at blive betragtet som uskyldige, indtil andet var blevet bevist.
Og han såede samtidig tvivl om den tyrkiske efterforskning.
Da det efterfølgende kom frem, at Jamal Khashoggi rent faktisk var blevet dræbt, udtalte præsidenten, at der var tale om ”det værste ’cover up’ i historien”.
- Den, der står bag planerne, bør være i store problemer, sagde præsidenten for få dage siden.
Vil ikke til USADet Hvide Hus har ikke bekræftet, om præsidenten rent faktisk sendte en invitation til Hatice Cengiz.
Men hun understregede i går i tv-interviewet, at hun ikke har planer om at tage til USA.
Hvorfor ikke?
Er det fordi, de (Trump-administrationen, red.
) ikke er oprigtige i forhold til sagen?
- Ja, svarede Hatice Cengiz.
Læs også:Khashoggis søn har forladt Saudi-ArabienDet var Hatice Cengizs første tv-interview, efter at Jamal Khashoggi blev dræbt i begyndelsen af måneden, og den tyrkiske kvinde var synligt berørt over situationen.
Det var nemlig deres forestående bryllup, der var årsag til, at Jamal Khashoggi skulle besøge konsulatet i Istanbul.
Han havde brug for dokumenter for at kunne gifte sig med Hatice Cengiz.
- Hvis jeg havde vidst, at det her kunne ske, havde jeg ikke sagt ja til at blive gift med ham.
Og jeg ville ikke have ønsket, at han skulle gå indenfor, fortalte Hatice Cengiz.
På overvågningsbilledet kan man se Jamal Khashoggi sige farvel til sin forlovede, Hatice Cengiz, ude foran konsulatet i Istanbul den 2.
oktober.
Hun stod og ventede ude foran konsulatet i flere timer, inden hun kontaktede myndighederne.
- Jeg ventede, indtil det blev mørkt, og på et tidspunkt troede jeg, at de havde gjort noget for at skræmme ham.
Jeg troede, at de havde gjort noget for at forværre konflikten.
Men jeg prøvede at forblive positiv, for jeg havde ikke i min vildeste fantasi forestillet mig, at noget som dette kunne ske.
Det gjorde det aldrig, sagde hun.
Undergraver regional stabilitetHatice Cengiz fortalte samtidig, at hun ikke er blevet kontaktet af de saudiarabiske myndigheder, og at hun ikke har tænkt sig at tage til Saudi-Arabien, hvis Jamal Khashoggi en dag skal begraves der.
På nuværende tidspunkt er hans lig endnu ikke blevet fundet.
Hatice Cengiz understregede samtidig i gårsdagens interview, at sagen i den grad stadigvæk påvirker hende.
- Der er gået 25 dage, og jeg dør lidt hver eneste dag, sagde hun.
Læs også:Saudisk statsanklager: Mordet på journalist var nøje planlagt- Jeg forlanger, at alle, der er involveret i denne grusomhed - både på højt og lavt plan - bliver straffet, sagde hun.
Det er ikke kun Hatice Cengiz, som fortsat er berørt af sagen.
Ifølge den amerikanske forsvarsminister, Jim Mattis, ”undergraver drabet den regionale stabilitet” i Mellemøsten.
Og han understreger i et interview, at drabet ”må bekymre os alle”.
FacebookTwitterKopier linkEmner:Donald Trump (politiker)|USA|Istanbul|Mord|Udenrigspolitik




https://www.dr.dk/nyheder/politik/folkebevaegelsen-i-konkurrence-med-vennerne-fra-el-nogle-vaelgere-kommer-sikkert-i

Valg til Europa-ParlamentetSe temaPolitikFolkebevægelsen i konkurrence med vennerne fra EL: ’Nogle vælgere kommer sikkert i tvivl’Parlamentsmedlem ser ulemper for Folkebevægelsen mod EU, efter at Enhedslisten også stiller op til EP-valget.
Enhedslisten og Folkebevægelsen mod EU plejer at stå skulder ved skulder, men ved næste års europaparlamentsvalg kæmper de om de samme stemmer.
Af Johan Blem Larsen27.
okt.
2018 kl.
11.
09Bemærk: artiklen er mere end 30 dage gammelLæs opEn ny og ukendt situation er opstået for Folkebevægelsen mod EU, som i denne weekend holder sit sidste landsmøde inden europaparlamentsvalget til maj næste år.
Tidligere har Folkebevægelsen altid kunnet regne med ubetinget støttet og opbakning fra Enhedslisten, men ved det kommende valg stiller Liste Ø for første gang nogensinde selvstændigt op til Europa-Parlamentet og bliver dermed en direkte konkurrent til vennerne i Folkebevægelsen mod EU.
Folkebevægelsen mod EU’s nuværende parlamentsmedlem og formodede spidskandidat, Rina Ronja Kari, er selv medlem af Enhedslisten, ligesom Enhedslisten som parti er såkaldt kollektivt medlem af Folkebevægelsen mod EU.
Enhedslistens nuværende EU-ordfører, Søren Søndergaard, har siddet i Europa-Parlamentet for Folkebevægelsen mod EU, og udviklingsordfører Christian Juhl stiller op for bevægelsen ved næste års EP-valg.
Der er altså tale om to særdeles tæt forbundne politiske partier.
Læs også:Løkke løfter sløret for valgdato: Her skal vi stemme til Europa-ParlamentetNogle vælgere kan komme i tvivlRina Ronja Kari ser flere ulemper ved, at Enhedslisten har valgt at stille selvstændigt op ved næste valg og fremhæver særligt den øgede konkurrence fra sine partifæller.
- Vi er jo gået i valgforbund, fordi vi netop er enige om at være EU-modstandere, og på den måde sikrer vi os imod stemmespild.
Men det er klart, at i sidste ende skal man gå ned og stemme på enten Folkebevægelsen eller Enhedslisten, og der er sikkert nogle vælgere, der kommer til at være i tvivl, siger Rina Ronja Kari.
- Men jeg er også sikker på, at mange vælgere kommer til at være i tvivl om ret mange ting, og derfor tillægger jeg det ikke større værdi end så meget andet, siger hun.
Forskellen mellem Folkebevægelsen mod EU og Enhedslisten skal ifølge Rina Ronja Kari primært findes i, at Folkebevægelsen mod EU er en tværpolitisk organisation med medlemmer fra flere partier, herunder også Det Radikale Venstre.
Hovedfokus for Folkebevægelsen mod EU er at kæmpe for mere frihed til medlemslande, kommuner og fagforeninger, lyder det.
- Enhedslisten er et socialistisk parti, som har et socialistisk program for alle mulige andre ting.
Så der ligger en forskel i, hvilket fokus vi har for vores arbejde i parlamentet.
- Der vil vi fokusere på, hvordan vi kan tage magten tilbage til borgerne, og hvordan vi kan sørge for, at Folketinget og fagforeningerne kan bekæmpe eksempelvis social dumping, siger Rina Ronja Kari.
Men alt det kan Enhedslistens spidskandidat Nikolaj Villumsen vel også skrive under på?
- Nikolaj kommer jo ikke til at have fokus på EU-modstanden.
Han har fokus på alle mulige socialistiske programpunkter.
Og der ligger en grundlæggende forskel på, hvad vi kommer til at fokusere på og arbejde målrettet med.
Både i valgkampen og efter valget.
Læs også:OVERBLIK Her er partiernes EU-spidskandidater: Der er kun uvished om DFStemmer sandsynligvis ensMen Enhedslisten kan vel også godt fokusere på EU-modstanden?
- Ja, jeg går da ud fra, at han stadig er EU-modstander og har tænkt sig at stemme som EU-modstander.
Men der kommer til at være en forskel på, hvad vi prioriterer i EU-Parlamentet.
Og når jeg taler om at prioritere, er det fordi, at når man sidder i parlamentet skal man tage stilling til helt utrolig mange forskellige ting på én gang, siger Rina Ronja Kari.
Men er sandheden ikke, at Enhedslisten sandsynligvis ville stemme, som du altovervejende har gjort i din tid i parlamentet?
- Jeg synes, det lyder meget sandsynligt.
Det er jo i øvrigt bemærkelsesværdigt, at jeg på nogle punkter stemmer enormt meget ligesom Margrete Auken fra SF gør, selvom vi har radikalt forskellige holdninger til EU, og på andre områder stemmer ligesom andre.
- Men jo, der må da være et væsentligt sammenfald i, hvordan vi kommer til at stemme.
Det er jeg slet ikke i tvivl om.
Men det svar kan du få om fem år, så lover jeg, at vi kan lave en oversigt over, hvordan det er gået.
Men det er for tidligt at svare på nu, siger Rina Ronja Kari.
Enhedslisten er Folketingets fjerdestørste parti og meget større end jer.
Burde I ikke bare slå jer sammen med Enhedslisten?
- Hele pointen med Folkebevægelsen er jo, at vi kan samle på tværs af partierne.
I EU-spørgsmål har man faktisk brug for 50 procent af stemmerne.
Hvis vi skal melde os ud af EU eller stemme om retsforbeholdet, skal vi have en folkeafstemning og et flertal i befolkningen.
Derfor er det en enorm styrke at have en tværpolitisk organisation, der kan samle på tværs af partierne, i stedet for kun at være et parti.
- Så jeg tænker Enhedslisten som en underdel af Folkebevægelsen, og vi er mere end bare Enhedslisten, siger Rina Ronja Kari.
EL-kandidat: Formålet er ikke at adskille os mest muligtNummer to på Enhedslistens kandidatliste, Eva Flyvholm, er foruden sit medlemskab hos Enhedslisten også medlem af Folkebevægelsen mod EU.
Hun er ikke nervøs for, om vælgerne får svært ved at kende forskel på Enhedslisten og Folkebevægelsen mod EU.
- Jeg tror da godt, at folk vil kunne kende os fra hinanden.
Men vi har også et utrolig godt samarbejde, Enhedslisten og Folkebevægelsen, så formålet for os er ikke at adskille os mest muligt fra Folkebevægelsen.
Tværtimod er der da en række områder, hvor vi er enige, og det må folk gerne vide.
Men der er jo forskel, siger Eva Flyvholm.
Hvor er I mest uenige?
- Jamen, det er jo sjældent, at vi sådan er… Jeg tror, det handler om, hvor man lægger vægten, og hvad man strategisk vil have ud af det.
En af grundene til, at vi stiller op til EU-Parlamentet, er også, at vi kan få etableret samarbejder med andre venstreorienterede partier ude i Europa og dermed være en del af socialistisk og venstreorienteret fællesskab.
Men i forhold til den konkrete politik er der ikke den store forskel, eller hvordan?
- Hvis du spørger til, hvordan vi eksempelvis vil komme til at stemme dernede, så tror jeg da, at Enhedslisten og Folkebevægelsen vil stemme nogenlunde ens.
Men der kan også være forskelle.
Det må vi jo se.
Planen er, at både Folkebevægelsen og Enhedslisten skal vælges ind, og så må vi jo se, hvad der kan komme af konkrete forskelle.
- Men der er jo en helt grundlæggende forskel på, om man stiller op på et socialistisk grundlag eller et tværpolitisk grundlag.
Det er jo det, der er det store.
Men i praksis er der masser af ting, vi kan samarbejde om.
Det er også derfor, vi er gået i valgforbund sammen, siger Eva Flyvholm.
Læs også:Enhedslistens politiske ordfører vil være kandidat til Europa-ParlamentetIkke på vej i gravenDanmark går ved det kommende europaparlamentsvalg fra 13 til 14 mandater på grund af Storbritanniens farvel til EU, og dermed er der altså et ekstra mandat, som skal fordeles mellem de opstillede partier herhjemme.
Foruden Enhedslisten stiller også Alternativet op ved EP-valget for første gang, og det øger konkurrencen om mandaterne yderligere.
Rina Ronja Kari fra Folkebevægelsen mod EU er imidlertid fortrøstningsfuld i forhold til at bevare sit mandat i Europa-Parlamentet.
- De sidste 40 år er vi blevet erklæret døde hvert femte år.
Men lige nu er vi altså i en situation, hvor vi et helt år før valget fik en meningsmåling, der gav os et mandat.
Det er – hvis ikke historisk – så i hvert fald ret nyt og ret overraskende positivt, siger Rina Ronja Kari med henvisning til en Norstat-måling foretaget i maj i år for Altinget, der giver et mandat til både Folkebevægelsen mod EU og Enhedslisten.
- Vi er på ingen måde på vej i graven.
Vi vokser og blomstrer, og det går den rigtige vej for Folkebevægelsen mod EU, så jeg er ikke bekymret, siger hun.
FacebookTwitterKopier linkEmner:Enhedslisten|EU|Eva Flyvholm (politiker)|Valg og folkeafstemninger|Storbritannien




https://www.dr.dk/nyheder/kultur/gik-viralt-med-kysse-video-robin-paa-16-er-en-stjerne-paa-nettet

KulturGik viralt med kysse-video: Robin på 16 er en stjerne på nettetMen han gider ikke stå i skyggen af sit største hit.
Mød en af Danmarks hurtigst voksende youtubere i videoen.
Af Nicolai Sebastian Holle og (Video) Jonas Bøgedal Holzknecht27.
okt.
2018 kl.
09.
58Bemærk: artiklen er mere end 30 dage gammelLæs op- Hvis jeg vinder, skal jeg have et kys af jer begge to.
Bevæbnet med et vovet spørgsmål og et kamera stoppede Robin Rasmussen tilfældige piger på gaden sidste år.
Det resulterede i en YouTube-video, der gik viralt med 1,6 millioner visninger.
16-årige Robin Rasmussen er gået fra at have nul til 107.
000 YouTube-abonnenter på et år, hvilket er en usædvanlig bedrift.
Men det har også haft sine udfordringer at blive kendt som 'ham fra kyssevideoen'.
Se hele interviewet i videoen ovenfor.
Følg Robin Rasmussens kanal herINTERNETTETS KOMETERDe har tusindvis af fans og sætter ild i YouTube, Twitch, Soundcloud og Instagram.
Men hvad har de egentlig på hjerte?
Og hvad er opskriften på deres succes?
FacebookTwitterKopier linkEmner:Youtube




https://www.dr.dk/nyheder/politik/live-tv-nye-borgerlige-holder-aarsmoede-0






https://www.dr.dk/nyheder/politik/med-nye-borgerlige-i-folketinget-saadan-kan-balladen-opstaa-efter-valget

PolitikMed Nye Borgerlige i Folketinget: Sådan kan balladen opstå efter valgetPernille Vermunds parti kan få stor betydning for dannelsen af en borgerlig regering, hvis det vælges ind i Folketinget.
Pernille Vermund kan blive meget afgørende i regeringsforhandlingerne efter det kommende folketingsvalg.
Lørdag holder Nye Borgerlige landsmøde i Vejle.
Af Theis Lange Olsen27.
okt.
2018 kl.
09.
41Bemærk: artiklen er mere end 30 dage gammelLæs opDer kan meget nemt opstå ballade i den borgerlige lejr kort efter det folketingsvalg, der skal afholdes inden næste sommer.
Det står nemlig klart, at partileder Pernille Vermund vil sælge sig dyrt til Lars Løkke Rasmussen (V), hvis han skal bruge de mandater, hun og Nye Borgerlige eventuelt måtte få.
Sådan fungerer et mistillidsvotumFolketinget kan afsætte en enkelt minister eller hele regeringen ved at udtrykke mistillid til en fagminister eller statsministeren.
Det sker ved hjælp af en mistillidsdagsorden, som fremsættes i Folketinget som et forslag til vedtagelse.
Hvis et flertal i Folketinget udtrykker mistillid til fagministeren, skal ministeren træde tilbage.
Hvis Folketinget udtrykker mistillid til statsministeren, skal regeringen gå af eller udskrive nyvalg.
I praksis har Folketinget dog aldrig fældet en fagminister via mistillidsdagsorden.
Hvis det trækker op til en mistillidserklæring fra Folketinget, vil ministeren ofte selv vælge at træde tilbage, eller også har statsministeren fyret ministeren, inden det er kommet til afstemning.
Kilde: Folketinget.
dkTre ufravigelige krav på udlændingeområdet er allerede formuleret af Nye Borgerlige:Et totalt asylstop med fokus på hjælp i nærområderne, udlændinge skal forsørge sig selv, og kriminelle skal udvises efter den første dom.
Læs også:Nye Borgerlige er klar til at sætte Løkke stolen for dørenLever Lars Løkke Rasmussen ikke op til dem, peger Pernille Vermund simpelthen ikke på ham, har hun slået fast.
DR Nyheder har allieret sig med valgforsker Rune Stubager fra Aarhus Universitet for at gå igennem et scenario, hvor Nye Borgerlige vælges ind i Folketinget, og Lars Løkke Rasmussen kan se et borgerligt flertal for sig.
Men Lars Løkke Rasmussen kan ikke leve op til de tre ufravigelige krav.
I den situation kan Nye Borgerlige nemlig risikere passivt at medvirke til, at Lars Løkke Rasmussen bliver væltet, selvom han har et borgerligt flertal bag sig.
Også selvom partiet har garanteret, at de ikke stemmer for et mistillidsvotum mod Lars Løkke Rasmussen.
En tænkt situation:Nye Borgerlige får fem kandidater valgt ind i Folketinget, og en samlet blå blok står til at kunne mønstre 91 mandater.
Nye Borgerlige er altså nødvendige for et blåt flertal.
Men Lars Løkke Rasmussen kan ikke leve op til Nye Borgerliges udlændingekrav, og de røde partier stiller derfor et mistillidsvotum til ham, fordi de ser en mulighed for selv at komme til fadet.
Pernille Vermund og hendes fire folketingskolleger deltager ikke i afstemningen i folketingssalen.
- Hvis de fem mandater ikke vil stemme i en mistillidsafstemning, så trækkes de fra de 91 mandater i den borgerlige blok, som jo så kommer ned på 86 mandater.
De 86 mandater står over for 88 røde mandater.
- Så vil de røde kunne vælte en Løkke-regering, hvis partierne i den røde blok som ventet ønsker en anden statsminister, og så kan en sådan Løkke-regering ikke dannes, siger Rune Stubager.
Dermed bliver situationen fastlåst, forklarer valgforskeren.
- Det gør den, fordi Nye Borgerlige til gengæld siger, at de godt vil stemme for et mistillidsvotum mod en regering med udgangspunkt i rød blok, og de andre borgerlige partier siger det samme.
Så kan sådan en regering heller ikke dannes, siger Rune Stubager.
Det skaber to mulige udveje.
- I den situation vil vi stå over for, at der ikke kan dannes en regering, med mindre mindst et af de andre partier vil give sig og afvige fra det, vi på nuværende tidspunkt regner med, at de vil gøre i processen med at danne en regering – altså populært sagt skifte side, siger Rune Stubager.
Læs også:Nu er der fire statsministerkandidater: Sådan vil partierne bruge din stemmeDet anden mulige udvej er, at Lars Løkke Rasmussen tvinges til at udskrive et nyt folketingsvalg.
- Der kan jo stilles et mistillidsvotum til ham, og hvis mandaterne er fordelt på den måde, som vi forestiller os, så kunne det blive en nærliggende mulighed, og så vil han være tvunget til at udskrive nyvalg, siger Rune Stubager.
Men.
Og nu bliver for alvor kompliceret:- Vi har jo en anden hel eller halv ubekendt i ligningen, nemlig Alternativet, som jo også har formuleret sig lidt uklart med hensyn til regeringsdannelsen.
Alt afhængig af, hvordan de opfører sig i forhold til en afstemning om mistillid til Lars Løkke Rasmussen, så kan det også få betydning.
- For hvis Alternativet, som de har sagt i nogle sammenhænge, trækker deres mandater ud af ligningen og i givet fald lægger op til den samme løsning som Nye Borgerlige – nemlig at forholde sig neutralt i en mistillidsafstemning, så kan balancen tippe.
- Hvis den situation opstår, hvor Alternativet så altså ikke vil stemme i nogen mistillidsafstemning, mens Nye Borgerlige godt vil stemme imod en rød regering, så kan Løkke godt danne en regering, hvis blot Alternativet er tilpas meget større end Nye Borgerlige.
- For i så fald vil de øvrige blå partier kunne mønstre flere mandater end de øvrige røde partier, og dermed kan de røde partier ikke skabe et flertal for at vælte en Løkke-regering selv uden Nye Borgerliges stemmer, siger Rune Stubager.
Tysk regeringskrise•Et eksempel på hvor kompliceret og langstrakt en regeringsdannelse kan være er Tyskland.
•Der gik måneder fra forbundsdagsvalget i efteråret 2017, og indtil en regering endelig var dannet i marts 2018.
•Kansler Angela Merkels konservative parti CDU/CSU indledte først regeringsforhandlinger det liberale FDP og De Grønne.
•Da forhandlingerne brød sammen, udtalte Merkel, at hun foretrak et nyvalg fremfor at danne en mindretalsregering.
•Sammenbruddet og Merkels udmelding sendte bolden tilbage til de tyske socialdemokrater SPD, som har siddet i koalitionsregering med CDU/CSU de seneste fire år.
•SPD har været splittet i spørgsmålet om at indgå i en ny regering, efter partiet fik sit dårligste resultat ved valget til Forbundsdagen siden Anden Verdenskrig.
•Undervejs i forhandlingerne med CDU/CSU trak Martin Schulz sig fra posten som formand for SPD.
•Men i begyndelsen af martis stemte SPD ja til regeringsgrundlaget med de borgerlige i CDU/CSU.
FacebookTwitterKopier linkEmner:Angela Merkel (politiker)|Lars Løkke Rasmussen (politiker)|Nye Borgerlige|Tyskland|Valg og folkeafstemninger




https://www.dr.dk/mitliv/pernille-og-martin-har-394-kvadratmeter-frihed-10000-kroner-om-aaret

Hvor kan jeg bo?
Se temaMit LivPernille og Martin har 394 kvadratmeter frihed for 10.
000 kroner om åretDet unge par fra Aarhus følte sig indespærret i lejligheden.
Løsningen viste sig at være en god forretning for dem.
Af Palle Herløv og Bo Amstrup (foto)27.
okt.
2018 kl.
09.
10Læs opFor tre og et halvt år siden tog Pernille Lindskou Andersen og Martin Østergaard fra Aarhus en beslutning, der ændrede deres liv betydeligt.
Hvor kan jeg bo?
Drømmer du om at ruske op i tilværelsen og prøve noget nyt på boligfronten?
DR Mit Liv har mødt en række gæstfrie mennesker og fået et kig ind i deres unikke hjem.
Du kommer blandt andet med inden for i en bil, i en gammel kirke, i en container, i et økologisk minisamfund og med ombord på et sejlskib.
Læs alle artiklerne i temaet her.
Det unge par på 29 og 30 år købte et lille, sort kolonihavehus, for de havde brug for mere luft.
De 57 kvadratmeter, som deres førstesals-lejlighed på Langenæs i Aarhus når op på, hvis vi tæller opgangsarealet med, var for lidt.
- På de varmeste sommerdage var vi ved at blive sindssyge i lejligheden.
Vi er begge vokset op med plads omkring os, men vi var ikke klar til at købe et parcelhus.
Derfor endte vi med at investere i det her hus, siger Pernille Lindskou.
Hun sidder ved det kombinerede stue- og spisebord, mens hun sammen med Martin fortæller om baggrunden for, hvorfor de sidder netop hér i en opdateret og gennemrenoveret kolonihave fra 70'erne.
Med stempelkandekaffe i kopperne og friske blomster i vindueskarmen ud mod haven med drivhus, urtehave, blomsterbede og en bænk.
Her kan man sidde og tænke over tilværelsen for en stund, hvis man skulle have behov for det.
Der var ikke tilsluttet vand, da Pernille Lindskou Andersen, 29, og Martin Østergaard, 30, overtog kolonihavehuset.
Her var heller ikke toilet eller køkken.
Det har de selv lavet med hjælp fra venner og familie.
- Jeg glæder mig altid til at komme herud og mærke stemningen.
Når jeg møder folk her, er det som at møde danskere i udlandet.
Så er vi alle sammen venner, og vi hjælper hinanden og snakker om stort og småt.
Skal jeg låne en bajonetsav, har jeg én i løbet af få minutter, hvis jeg spørger efter det på vores fælles Facebook-side.
Det er da for fedt!
, siger Martin Østergaard.
Så meget har det kostetHuset var vurderet til 184.
000 kroner, men Pernille og Martin fik forhandlet det ned til 166.
000.
De har siden renoveret det for cirka 20.
000 kroner.
Det koster tre kroner per kvadratmeter om året at leje grunden på 394 kvadratmeter.
Det giver en udgift på 1182 kroner.
Med afdrag på banklån, renovation, forsikringer og vandafledning løber det op i en samlet pris på ca.
10.
000 kr.
for en sæson at eje et kolonihavehus i Haveforeningen af 1940.
De har begge oplevet, hvordan man kan bo i en opgang uden at kende sine naboer.
God forberedelse til huskøb- Det er på mange måder meget simpelt at bo på få kvadratmeter, for det er nemt at overskue alting, mener Pernille Lindskou Andersen.
- Vi har ligesom det hele i miniature i forhold til et hus.
Det eneste, jeg savner, er noget mere opbevaring.
På den anden side har vi ikke flere ting, end vi har behov for.
Martin mener, man får en masse brugbare erfaringer, når man som dem køber og renoverer et kolonihavehus, før man køber et rigtigt hus.
De bliver hele tiden klogere på, hvad der har størst værdi for dem i et hjem, og hvad de prioriterer.
Parret glæder sig over, at de ikke overtog en prydhave, det skulle vedligeholde.
Den tidligere ejer havde ikke brugt ret meget tid på den de senere år.
Det handlede først og fremmest om at få ryddet op og luget ud.
Til gengæld har Martin og Pernille fået en have, der er præcis, som de selv vil have.
- Vi gik en tur herud i haveforeningen, hvor vi endte med at drikke kaffe hos et ældre par, der havde haft kolonihave siden 80'erne.
Vi fik en god snak, og da vi kom hjem, skrev vi os på venteliste.
Pludselig stod vi med et tilbud om at købe, og så slog vi til, siger Pernille Lindskou.
- Jeg skulle lige lære at kende forskel på en staude og ukrudt, da vi begyndte at arbejde med haven.
Jeg kan stadig tage fejl, må jeg erkende, siger Martin Østergaard.
Grøntsager af egen avl er én af glæderne ved at have en kolonihave.
Der er blevet luget ud og valgt ud blandt planterne i haven, og resultatet er beundringsværdigt.
1 / 6Parret glæder sig over, at de ikke overtog en prydhave, det skulle vedligeholde.
Den tidligere ejer havde ikke brugt ret meget tid på den de senere år.
1 / 6Det handlede først og fremmest om at få ryddet op og luget ud.
Til gengæld har Martin og Pernille fået en have, der er præcis, som de selv vil have.
2 / 6- Vi gik en tur herud i haveforeningen, hvor vi endte med at drikke kaffe hos et ældre par, der havde haft kolonihave siden 80'erne.
Vi fik en god snak, og da vi kom hjem, skrev vi os på venteliste.
Pludselig stod vi med et tilbud om at købe, og så slog vi til, siger Pernille Lindskou.
3 / 6- Jeg skulle lige lære at kende forskel på en staude og ukrudt, da vi begyndte at arbejde med haven.
Jeg kan stadig tage fejl, må jeg erkende, siger Martin Østergaard.
4 / 6Grøntsager af egen avl er én af glæderne ved at have en kolonihave.
5 / 6Der er blevet luget ud og valgt ud blandt planterne i haven, og resultatet er beundringsværdigt.
6 / 6- Lige nu synes jeg, det er krævende nok at eje det her hus med en okay stor have, hvor græsset skal slås to gange om ugen, hækken skal klippes, bedene skal luges for ukrudt og så videre.
Vi vil jo også gerne have tid til at rejse og være sammen med vennerne, og til december får vi et barn, så der er nok at se til.
Jeg tror helt sikkert, vi er godt rustet til engang at rykke permanent ud af lejligheden, men vi har ingen fremtidsplaner på den front, siger han.
Ejer huset - lejer grundenPernille og Martin ejer huset men lejer grunden på 394 kvadratmeter af Haveforeningen af 1940, der er opført på gammel mosegrund i det sydlige Aarhus.
Huset kostede 166.
000 kroner, mens lejen med en pris på tre kroner per kvadratmeter løber op i knap 1200 kroner om året.
Med afdrag på banklån, forsikringer, vandafledning, renovation og så videre bor de her for cirka 10.
000 kroner for en sæson.
De 13 vinduer, der udgør en del af væggen til soveafdelingen, er købt brugt for 1300 kroner i alt.
De 13 vinduer, der udgør en del af væggen til soveafdelingen, er købt brugt for 1300 kroner i alt.
Der var ikke tilsluttet vand, da Pernille Lindskou Andersen og Martin Østergaard overtog kolonihavehuset.
Her var heller ikke toilet eller køkken.
Det har de selv lavet med hjælp fra venner og familie.
"Årets gang i kolonihaven" har fået en særlig plads i huset.
Den indeholder mere end 200 ideer til, hvad man kan lave i en kolonihave året rundt.
1 / 5De 13 vinduer, der udgør en del af væggen til soveafdelingen, er købt brugt for 1300 kroner i alt.
1 / 5De 13 vinduer, der udgør en del af væggen til soveafdelingen, er købt brugt for 1300 kroner i alt.
2 / 5Der var ikke tilsluttet vand, da Pernille Lindskou Andersen og Martin Østergaard overtog kolonihavehuset.
3 / 5Her var heller ikke toilet eller køkken.
Det har de selv lavet med hjælp fra venner og familie.
4 / 5"Årets gang i kolonihaven" har fået en særlig plads i huset.
Den indeholder mere end 200 ideer til, hvad man kan lave i en kolonihave året rundt.
5 / 5- Vi er her i sommerperioden fra starten af april til sidst i oktober, hvor det begynder at blive så fodkoldt, at varmepumpen ikke kan følge med, forklarer Martin.
Imens fremlejer de deres lejlighed, og indtægten luner godt på kontoen, når de selv bor billigt.
Det tager ikke lang tid at finde lejere via Facebook eller Boligportalen, har de erfaret.
Tryk dig rundt på kortet herunder for at læse om flere boformer:FacebookTwitterKopier linkEmner:Facebook|Aarhus|Bolig|Havebrug|Fritidsaktiviteter




https://www.dr.dk/nyheder/regionale/syd/maend-skar-presenning-op-paa-lastbil-stjal-lego-over-1-million-kroner

Syd- og SønderjyllandMænd skar presenning op på lastbil: Stjal Lego for over 1 million kronerSeks mænd brød ind i parkeret lastbil og stjal kasser med Lego for et millionbeløb.
Politiet var hurtigt ude om natten og kunne anholde en mand, der sammen med fem andre var i færd med at tømme en lastbil fyldt med Lego.
Af Ulrik Bang-Mørch27.
okt.
2018 kl.
09.
01Bemærk: artiklen er mere end 30 dage gammelLæs opEn blot 21-årig mand er blevet anholdt og fængslet for at have stjålet mange kasser med Lego til en værdi af ikke mindre end 1.
080.
000 kroner.
Legetøjet stjal han ifølge politiet fra en lastbil på rastepladsen Frøslev Øst på den sønderjyske motorvej natten til fredag.
Han begik tyveriet sammen med fem andre mænd.
Hos politiet ser man med stor alvor på sagen.
- Vi betragter det som meget alvorligt.
Når der er tale om en sag til over 1 million kroner, så er der her tale om rigtig rigtig store værdier, siger politikommissær og lederen af efterforskningen hos Udlændingekontrolafdelingen i Padborg, Søren Rønnow til DR.
Læs også:12 albanske klatretyve plyndrede velhavere på SjællandSkar presenning opManden, der er 21 år, blev taget på fersk gerning i forbindelse med tyveriet.
Det var betjente, der klokken 02.
30 opdagede, at en større gruppe af mænd var i færd med at stjæle kasserne med Lego.
Det var lykkedes dem at bryde ind i lastbilen ved at skære lastbilens presenning i stykker.
Den 21-årige mand blev kort efter anholdt i en varebil med alle tyvekosterne.
De fem andre mænd blev anholdt i et andet køretøj, efter at de var kørt fra stedet til Tyskland.
Senere vil de blive begæret udleveret til Syd- og Sønderjyllands Politi.
- Vi formoder, at disse værdier skulle fragtes ud af landet.
Vi betragter det som organiseret kriminalitet, siger politikommissær og lederen af efterforskningen hos Udlændingekontrolafdelingen i Padborg, Søren Rønnow.
Læs også:Ni års fængsel til hollænder: Smuglede 300 kilo hash ind i DanmarkTilstod tyveriDen 21-årige mand tilstod i går i et lukket grundlovsforhør ved retten i Sønderborg, og faktisk tilstod han også et tilsvarende tyveriforsøg fra en lastbil den 18.
oktober.
- Sagen her med Lego-kasserne udspringer jo af en lignende hændelse fra den 18.
oktober, hvor man også skar i en presenning på en lastbil, der holdt på en rasteplads.
- Der startede vi så en efterforskning op og kiggede nærmere på det område.
Og vi var så til stede natten til fredag, mens de var i gang med at lave tyveriet, siger Søren Rønnow.
Læs også:Tysk politi optrevler gigantisk tyvebande med 500 medlemmerMåske relationer til andre tyverierDen 21-årige mand, som politiet anholdte på stedet, er nu blevet varetægtsfængslet i fire uger, og han har ikke kæret varetægtsfængslingen.
- Vi koncentrerer os naturligvis om ham, der er blevet fængslet.
Og når vi har fået udleveret de fem andre fra Tyskland, så vil vi begære dem fængslet.
- Derefter skal vi have efterforsket nærmere på, om den her gruppe har relationer til andre tyverier i resten af Danmark, siger Søren Rønnow.
FacebookTwitterKopier linkEmner:Lego Group|Syd- og Sønderjyllands Politi|Tyverier|Kriminalitet|Jylland




https://www.dr.dk/nyheder/regionale/nordjylland/drabssigtet-var-i-kontakt-med-psykiatrien-faa-dage-foer-han-stak

NordjyllandDrabssigtet var i kontakt med psykiatrien få dage før han stak kvinde i halsen Drabssigtet led ikke af en behandlingskrævende psykisk lidelse.
Den sigtede i sagen om et drab på en 70-årig kvinde i Frederikshavn, var i kontakt med psykiatrien i Nordjylland få dage inden mordet.
(Arkivbillede.
Der er ikke tale om den aktuelle psykiatriske afdeling)Af Martin Møller Geertsen27.
okt.
2018 kl.
08.
08Bemærk: artiklen er mere end 30 dage gammelLæs opPsykiatrien vil aldrig lade en mand gå, hvis det vurderes, at han er farlig.
Sådan lyder det fra Psykiatrien i Nordjylland, efter det er kommet frem, at den sigtede i sagen om et drab på en 70-årig kvinde i Frederikshavn, var i kontakt med psykiatrien i Nordjylland få dage inden mordet.
Læs også:Familie til knivdræbt vil lægge sag an mod politietIfølge sundhedsloven må psykiatrien ikke udtale sig konkret i personsager.
Men ifølge Jan Mainz, direktør for patientforløb og kvalitet, vil en patient blive motiveret til indlæggelse, hvis det vurderes, at vedkommende er syg.
Skal være til fare for sig selv eller andre- Vi vil så forklare patienten og eventuelle tilstedeværende pårørende, at patienten har en behandlingskrævende psykisk lidelse.
Derfor vil vi anbefale at vedkommende bliver indlagt.
Hvis patienten i den situation alligevel ikke vil lade sig indlægge, kan psykiatrien tilkalde læge og politi, som vurderer, om patienten skal tvangsindlægges.
Læs også:Datter til knivdræbt 70-årig kvinde: Politiet tog os ikke seriøst- Man skal altså være til fare for sig selv eller andre.
Man skal være sindssyg eller i en tilstand, der kan sammenlignes.
Så gælder psykiatrilovens tvangsbestemmelser.
FacebookTwitterKopier linkEmner:Psykiske lidelser|Jylland|Mord|Frederikshavn|Tyskland




https://www.dr.dk/nyheder/indland/ups-sundhedsstyrelsen-kom-til-love-meget-paa-live-tv

IndlandUps: Sundhedsstyrelsen kom til at love for meget på live-tvTidligst om to år ved man, hvor mange børn og unge der reelt lever i familier med alkoholproblemerLiv Dupont havde en barndom, som var præget af farens alkoholmisbrug.
 DR Nyheder © (C) DR Nyheder)Af Jakob Lyders Tarpgaard27.
okt.
2018 kl.
08.
30Bemærk: artiklen er mere end 30 dage gammelLæs op25-årige Liv Dupont husker alt for godt en barndom præget af farens alkoholmisbrug.
- Min barndom var præget af utryghed og uforudsigelighed.
Det var altid hans misbrug først, og så kom barnet i anden række, fortæller hun i sin lejlighed i Valby.
Liv Dupont boede hos sin mor, men besøgte med jævne mellemrum faren.
Allerede som seksårig oplevede hun, hvordan hun måtte sørge for, at faren kom sikkert i seng, så han ikke satte ild til stolen, hvor han sad og sov med en tændt cigaret i hånden.
Og om natten kunne det banke på, fordi folk havde et udestående med hendes far og ville have fat i ham.
- Det betød, at jeg hurtigt blev en lille voksen, der skulle sørge for at holde styr på ham.
Seneste tal er 10 år gammeltHvor mange børn og unge, der vokser op på den måde, er usikkert, da den seneste opgørelse stammer fra 2008 og lyder på 122.
000.
Læs også:Trods indsats for milliarder: Ingen kender antallet af alkoholikere og deres børnMen i TV Avisen den 31.
maj i år lovede Sundhedsstyrelsen, at der var et nyt estimat på vej.
- Vi har faktisk fået estimeret nye tal, og vi er i gang med at få færdiggjort rapporten, og den kan vi forhåbentligt offentliggøre meget snart, sagde specialkonsulent i Sundhedsstyrelsen, Maria Koch Aabel, den aften.
Vi har faktisk fået estimeret nye tal, og vi er i gang med at få færdiggjort rapporten, og den kan vi forhåbentligt offentliggøre meget snartSpecialkonsulent i Sundhedsstyrelsen, Maria Koch AabelTidligst nyt tal i 2020Men nu viser det sig, at styrelsen alligevel ikke kan lave et nyt estimat, og der mindst går et par år, før det sker.
Det vækker kritik hos to af de organisationer, der arbejder på at hjælpe børn og unge i familier med alkoholproblemer.
- Problemet med at have et 10-12 år gammelt tal er jo, at hvis en kommune har kontakt til 5.
000 børn, at man så ikke ved, om man har fat i alle med problemet, eller om det kun er toppen af isbjerget, siger direktør af interesseorganisationen, Alkohol & Samfund, Peter Konow.
- Og måske er tallet halveret.
Måske er det fordoblet.
Og det gør en verden til forskel for den indsats, man skal lave, siger han.
Kæmpe problem at skulle venteHan bliver bakket op af Henrik Appel, der er landleder af TUBA, som hjælper børn og unge.
- Vi ville jo aldrig acceptere, at de nyeste tal inden for kræfttilfælde var 10 år gamle.
Og det er et kæmpe problem, at vi nu skal vente i flere år på, at der kommer et opdateret tal, siger han.
Han fortæller, at børn og unge i familier med alkoholproblemer vokser op med selvværdsproblemer og har svært ved at være i relationer og ofte ikke kan færdiggøre en uddannelse.
Terapi har hjulpetDe problemer kender Liv Dupont kun alt for godt til.
Siden hendes far døde i 2015 har gået flere år i terapi og har i dag et godt liv.
Men netop det med selvværd og selvtillid er stadig en udfordring.
- Man må bare håbe, at der ikke er ret mange børn, der skal vokse op på den måde, for det er dybt traumatiserende, siger hun.
Uvist hvad antallet erHvor mange børn, der lige nu vokser op på den måde, kan konstitueret enhedschef hos Sundhedsstyrelsen, Niels Sandø, ikke svare på.
- Det eneste tal, vi har, er fra 2008, og det lyder på 122.
000, siger han.
Han forklarer, at tallet stammer fra en enkeltstående undersøgelse modsat mange andre tal på sundhedsområdet, som bliver fast opdaterede gennem faste undersøgelser med faste intervaller.
På spørgsmålet om, hvordan de kunne stå og love nye estimater for så at trække det tilbage, siger han, at det drejer sig om regnemetoder.
- Vi havde faktisk indsamlet data, men vi havde metodiske udfordringer.
Helt konkret kunne vi ikke justere tallene, så de var repræsentative for hele befolkningen, forklarer han.
- Kom I simpelthen til at love for meget?
- Ja, på det tidspunkt gjorde vi, erkender han.
Han forklarer, at alle familier med alkoholproblemer kan få behandling, selvom det er usikkert, hvor mange det drejer sig om.
Men også at styrelsen nu arbejder mod at få undersøgelsen gjort til standard med faste intervaller.
- Så forhåbentligt har vi et nyt tal om to-tre år, siger han.
S og DF vil spørge ministerenPå Christiansborg er sundhedsordførerne for Socialdemokratiet og Dansk Folkeparti pænt utilfredse med, at tallet for børn og unge i alkoholfamilier når at blive mindst 12 år gammelt, før det kommer et nyt.
- Det er ikke godt, og det er faktisk problematisk, for når vi vil lave forebyggelsespolitik, så er det rigtigt vigtigt, at vi har nye tal at bygge det på, siger Socialdemokratiets ordfører på området, Flemming Møller Mortensen.
Samme holdning har hans kollega hos Dansk Folkeparti, Liselott Blixt.
- Vi har nogen børn, der vokser op i de her familier, og som har det rigtigt dårligt.
At vi skal gå og vente nogle år igen for at finde ud af, om vi gør det rigtigt, eller vi skal lave en helt anden indsats, er for dårligt, siger hun.
De vil begge gerne spørgesundhedsminister, Ellen Trane Nørby, hvorfor tallet ikke er opgjort siden 2008.
Det har dog ikke været muligt for DR Nyheder at få et interview med ministeren på det spørgsmål.
FacebookTwitterKopier linkEmner:Dansk Folkeparti|Ellen Trane Nørby (politiker)|Liselott Blixt (politiker)|Alkoholforbrug|Valby




https://www.dr.dk/nyheder/indland/16-aarig-er-doed-efter-have-indtaget-ukendt-stof

MDMA-dødsfaldSe temaIndland16-årig er død efter at have indtaget ukendt stofDer kan ifølge politiet være farlige stoffer i omløb i Dianalund og Sorø.
16-årig mand er afgået ved døden.
Det lokale politi efterforsker sagen som 'mistænkeligt dødsfald', efter 16-årig natten til lørdag døde efter indtagelse af et ukendt stof.
27.
okt.
2018 kl.
08.
24 | opdateret 27.
okt.
2018 kl.
08.
45Bemærk: artiklen er mere end 30 dage gammelLæs opEn 16-årig ung mand er død efter at have indtaget et ukendt stof natten til lørdag i Dianalund.
Politiet modtog anmeldelsen, da den unge mand i løbet af natten ikke var til at komme i kontakt med, efter at han havde indtaget det ukendte stof.
Han blev derefter fløjet til Rigshospitalet, hvor han klokken 01.
46 blev erklæret død.
Det skriver Sydsjællands og Lolland-Falsters Politi i en pressemeddelelse.
Læs også:Ni års fængsel til hollænder: Smuglede 300 kilo hash ind i DanmarkSagen bliver efterforsket som et "mistænkeligt dødsfald".
Det har fået politiet til at sætte ind med en omfattende efterforskning.
Farlige stoffer i omløbDen tragiske episode får politiet til at advare om, at der kan være farlige stoffer i omløb i området omkring Dianalund og Sorø.
Lørdag formiddag vil politiet være til stede ved Dianalund Centret, hvor de vil stå til rådighed for borgerne.
Her vil det være muligt at få svar på spørgsmål og vejledning i forbindelse med den ulykkelige sag.
Politiet meddeler, at der ikke er yderligere oplysninger i sagen.
Det er ikke muligt at få uddybet, hvordan og hvor den 16-årige har indtaget stoffet.
/ritzau/FacebookTwitterKopier linkEmner:Dianalund|Sydsjællands og Lolland-Falsters Politi|Sjælland|Politi|Rigshospitalet




https://www.dr.dk/nyheder/kultur/boeger/10-aar-siden-blev-papirbogen-erklaeret-doed-her-5-grunde-til-den-stadig-er

BøgerFor 10 år siden blev papirbogen erklæret død.
Her 5 grunde til den stadig er sprællevendeVi læser måske mindre, men vi elsker stadig at købe, dele og give bøger.
Af Michelle From Hoxer og Frederik Bjerre Andersen27.
okt.
2018 kl.
08.
00Læs opVi er 2018, og den trykte bog burde være stendød.
I hvert fald, hvis de prognoser og spådomme, der blev kastet om med for 10-15 år siden, havde holdt stik.
Her blev det forudset, at faldende læselyst kombineret med e-bøger ville betyde den sikre død for alt andet end helt smalle digtsamlinger og kæmpe kioskbasker-krimier.
Bogen er et genialt stykke teknologi.
Litteraturforsker Tore Rye Andersen’Den teknologiske udvikling vil ganske enkelt overhale papirbogen som medie’, skrev en københavnsk lokalpolitiker så sent som i 2014.
Men sådan er det ikke gået.
Langt fra, faktisk.
5 grunde til at vi elsker 'rigtige bøger'Bøger er bedre for øjnene.
Selvom der er gjort meget for at forbedre skærmene på iPads og e-bogslæsere, så slår de endnu ikke papiret, der eksempelvis sjældent giver genskin.
Bøger kræver ikke batteri.
Det er irriterende at skulle vente med de sidste sider af en god roman, fordi batteriet dør.
Bøger pynter på reolen og giver stil til læsehestens hjem.
Bøger giver social status.
Bogfans kan godt lide at flashe, at de er i gang med en klassiker eller noget avantgardepoesi - og ikke bare sidder og scroller et kommentarspor på Facebook.
Bøger er sociale medier.
Det er federe at låne sit lasede, kaffeplettede eksemplar af 'Idioten' ud til sine venner end at trykke 'Del' i en e-bogslæser.
Det kan man ved selvsyn se på Bogforum i København denne weekend, hvor tusindvis af danskere flokkes om de mange udstillere og endnu flere bogtitler – og kommer slæbende derfra Med muleposer og rullekufferter fulde af bogindkøb.
Selvom der også er stande med e-bøger og lydbøger på messen, så er det stadig overvejende bøger af papir, der er i fokus på denne Danmarks største bogmesse.
Genialt stykke teknologiPapirbogens popularitet kommer ikke bag på lektor og litteraturforsker Tore Rye Andersen fra Aarhus Universitet.
Han er leder af forskningsprojektet 'Litteratur mellem Medier', der blandt andet har udgivet en bog med samme titel om medieudviklingens effekt på litteraturen.
- Bogen er et genialt stykke teknologi til at gøre det, den skal - og den har ikke forandret sig særligt meget, siden den moderne bogtrykkerform blev opfundet i 1440.
Den er designet til en bestemt funktion og udfører den funktion perfekt og upåklageligt.
Derfor har det som medium overlevet længere end andre, forklarer Tore Rye Andersen.
Han mener desuden, at bogens lange historie har givet den særstatus sammenlignet med andre medier.
Og så er bogens popularitet også en del af en større trend, mener Tore Rye Andersen:- Vi lever i en digitaliseret tidsalder, hvor vi har set en slags modreaktion til det kropsløse, det abstrakte ved digitaliseringen.
Folk søger tilbage til de mere håndgribelige medier og det taktile, der er forbundet med for eksempel vinyler og papirbøger.
Vi forbinder det med ro og fordybelse.
Silvia Rantzau Svare køber muligvis lidt flere bøger, end hun får læst, indrømmer hun.
Hun har købt sin første bog på BogForum: Svend Brinkmanns nye bog om sorg, som lige er udkommet.
 DR)Mere nostalgi23-årige Silvia Rantzau Svare er er taget til Bogforum for at høre nogle af sine favoritforfattere tale om deres bøger – og for at finde inspiration til nye bøger, hun skal læse og måske eje.
Jeg kan godt lide at se de bøger, jeg har læst, på min reol.
Silvia Rantzau SvareHun kan godt lide lydbøger, når de er indtalt af forfatterne selv.
Og så er hun begyndt at læse lidt flere e-bøger på sin iPad.
Men hvis hun skal vælge, foretrækker hun stadig de trykte bøger:- Der er noget meget mere nostalgisk ved en fysisk bog – og det er som om, at man kan koble mere fra.
Hvis jeg læser på min iPad, så er jeg alligevel forbundet til Messenger og alt muligt og kan få notifikationer.
Så den trykte bog er lidt mere en tilflugt - og det er rart også at kunne mærke tykkelse og hvor man er i den, helt fysisk.
- Jeg kan også godt lide at se de bøger, jeg har læst, på min reol.
Det er som om, at hvis jeg har læst dem som e-bøger, så forsvinder de lidt.
Og så kan jeg ikke rigtigt vise, at jeg har læst den.
Det er også for at kunne låne dem videre, siger Silvia Rantzau Svare og indrømmer, at hun indimellem køber lidt flere bøger, end hun når at læse.
Og det er ikke ualmindeligt.
Det tyder tallene i en ny rapport fra Slots- og Kulturministeriets Bog- og Litteraturpanel, som udkom i denne uge, også på.
Rapporten viser nemlig, at mens danskerne generelt læser mindre nu, end vi gjorde tidligere, så bliver der stadig produceret og købt en del bøger.
Læs også:Antallet af læseheste falder: 'Vi har brug for at læse litteratur og læse i det hele taget'Den tendens peger ifølge Tore Rye Andersen på den trykte bogs signalværdi.
- I hjemmet er bogen også et møbel, noget der fylder, pynter og sender bestemte signaler om, hvem man er.
Folk tager også billeder af deres bøger, lægger på nettet og på sociale medier, siger han og forklarer, at signalværdien også spiller ind, når vi køber bøger som gaver.
- Det handler både om omtanke men også om selvfremstilling, om at vise, hvem man selv er.
- Noget andet man kan med bogmediet, er, at man kan låne dem ud.
Man kan dele bøger med andre på en måde, som man ikke kan med e-bøger.
Papirbøger cirkulerer og er på den måde ’et socialt medie’, siger Tore Rye Andersen.
Gustav  Valdemar Strange elsker trykte bøger og kan godt finde på at købe bøger, bare fordi de er flotte, fortæller han.
 DR)Fetich-agtigt forhold26-årige Gustav Valdemar Strange møder vi på en fælles stand for en gruppe mindre forlag.
Han er her egentlig med tidsskriftet Trappe Tusind, men han benytter også lejligheden til at snuse lidt til udbuddet på de andre stande.
Det er rart at røre ved papir.
Gustav Valdemar StrangeHan kan nemlig godt lide flotte bøger.
Flotte, trykte bøger, forstås.
- Jeg synes bare, at det er rart at røre ved papir.
Der er et eller andet ved det fysiske, jeg godt kan lide.
Det er sådan lidt fetich-agtigt på en måde - uden at det skal lyde seksuelt, siger Gustav Valdemar Strange, som selv er lidt forundret over, at han har det sådan med papirbøger.
Udover at han rent fysisk godt kan lide fornemmelse af at se på og røre ved bøger, så kan han også bedst lide at læse i dem.
- Det fede ved den trykte bog for mig, er, at jeg kan ligge ned og læse i den.
Jeg kan sidde i en lænestol og læse.
Og jeg kan jeg godt lide, at der ikke er nogen distraktioner.
På min iPad er der internettet og alle mulige apps, man lige kan gå ind på, hvis man keder sig.
- Jeg læser kun e-bøger af nød.
Hvis jeg ikke kan få fat på bogen fysisk, så kan jeg godt finde på at låne den på eReolen.
Men jeg har aldrig købt en e-bog, og jeg hører meget sjældent lydbøger, fortæller han.
Et fysisk mindeEn undersøgelse fra Danmarks Biblioteksforening viste i sommer, at 41 procent af danskerne har prøvet at læse en e-bog, men et flertal foretrækker stadig den fysiske bog.
LIfølge biblioteksforeningens undersøgelse er det i særlig grad de 15-34 -årige, der foretrækker den fysiske bog.
Omvendt viser en ny rapport fra Bog- og Litteraturpanelet også, at det især er blandt de unge, at der er faste, ugentlige brugere af e-bøgerne.
I snit er det kun hver tiende dansker, der bruger en e-bog en gang om ugen eller mere, men for de helt unge er tallet knap hver sjette.
De to veninder Julie Pelck Bille Davidsen og Andrea Winsløw læser begge dansk på universitet – og så deler de glæden ved den trykte bog.
 DR)Men 22-årige Julie Pelck Bille Davidsen, som vi møder på Bogforum, er ikke en af dem:- Jeg foretrækker helt klart den fysiske bog.
Jeg har prøvet at læse e-bøger og lydbøger, men jeg synes bare, at der er noget mere opslugende ved at sidde med en fysisk bog, fortæller 22-årige Julie Pelck Bille Davidsen.
Jeg synes ikke, jeg har den samme indlevelsesevne i e-bøger og lydbøger.
Andrea Winsløw- Jeg har også prøvet at begynde på en lydbog og så gå over til den som fysisk bog, fordi jeg ligesom bedre kunne koncentrere mig eller holde ved med ’den rigtige bog’Julie er på Bogforum med sin veninde og medstuderende 25-årige Andrea Winsløw, som er er enig med Julie i, at papirbogen er det mest appellerende format.
Andrea kan for eksempel finde på at høre en lydbog, hvis hun ikke kan nå at læse den til sit studie.
Lydbogen lytter hun til, når hun cykler eller vasker op, forklarer hun:- Jeg synes ikke, jeg har den samme indlevelsesevne i e-bøger og lydbøger.
Hvis jeg bruger lydbøger, er det mere et tidsmæssigt spørgsmål.
Et indbygget hierarkiI mange år pegede danske dommedagsprofeter mod tendenserne i England og USA, når de fældede deres nådesløse dom over bøger af papir.
Men efter at salget af e-læsere og e-bøger i Storbritannien toppede i 2014, faldt salget af e-bøger i 2016 med 17 procent.
Samtidig steg bogsalget med 8 procent, rapporterede The Guardian i fjor.
Hvis vi har lært noget af de fejlslagne profetier om papirbogens død, så er det nok, at den slags skal man være forsigtig med.
Tore Rye Andersen tror da også mere på, at vi kommer til at se en kombination af de forskellige formater i stil med det, Julie og Andrea fortæller om.
Der ligger et hierarki dybt begravet i os som nok medfører, at bogen nok skal overleve.
Tore Rye Andersen- I stedet for at tale om erstatningslogikker, så tror jeg snarere, at de her nye medier er kommet til som supplementer.
I nogle situationer er en papirbog det mest hensigtsmæssig - andre gange er lydbogen, siger han og fortæller, at flere nye undersøgelser netop peger, at vi fremover kommer til at veksle mere mellem de forskellige medier.
Han fremhæver lydbogssalget som et område med vækst.
Det bakkes op af rapporten fra Bog- og Litteraturpanelet, som påpeger, at der i 2017 er produceret et rekordhøjt antal lydbøger.
- Men jeg vil ikke spå, at lydbogen kommer til at erstattet den fysiske bog.
Den fysiske bog har også alle de her kulturelle værdier, som giver den en kraft til at overleve.
Bare det, at vi omtaler alle litteraturformater som ’bøger’ - også lydbøger og e-bøger - tyder godt for bogens fremtid, mener Tore Rye Andersen:- Strengt taget har de formater jo ikke noget med bøger at gøre.
Men når man bruger ordet ’bøger’, så viser det, at der ligger et hierarki dybt begravet i os som nok medfører, at bogen nok skal overleve.
FacebookTwitterKopier linkEmner:Litteratur|Bogforum|Apple Inc.
|Storbritannien|København




https://www.dr.dk/nyheder/indland/mette-frederiksen-vil-graadighed-til-livs-med-et-staerkere-finanstilsyn

IndlandMette Frederiksen vil grådighed til livs med et stærkere FinanstilsynFinanssektoren skal selv betale for øget kontrol, mener partiformanden.
Mette Frederiksen vil genskabe tilliden til finanssektoren ved at styrke Finanstilsynet og have offentlige repræsentanter i bankernes bestyrelser.
Af Sofie Hviid27.
okt.
2018 kl.
08.
31Bemærk: artiklen er mere end 30 dage gammelLæs opHvidvasksagen i Danske Bank og skandalen i Skat er de emner, der optager folk mest i det danske samfund lige nu.
Det mener formand for Socialdemokraterne Mette Frederiksen, der undrer sig over, at statsministeren ikke har iværksat en række nye tiltag allerede.
Mette Frederiksen mener nemlig, at det er altafgørende for politikerne at få styr på finanssektoren, så danskerne ikke mister tilliden til myndighederne.
Læs også:Europæiske statskasser plyndret for milliarder: Er et fælles banktilsyn løsningen?
- Jeg er bange for, at hvis vi ikke politisk rykker ind i denne dagsorden og sikrer, at myndighederne, hvad end det er Skat eller Finanstilsynet, får bedre muligheder for at regulere finanssektoren og hindre skatteskandaler, så falder danskernes tillid til myndighederne.
Hvis vi ikke har tillid til myndighederne, så falder tilliden i mellem os.
Og det er farligt, det må vi for alt i verden undgå.
Mette Frederiksen, formand SocialdemokraterneFinanstilsyn med flere musklerDerfor er hun kommet med en række konkrete forslag, som hun håber kan blive udgangspunkt for konkrete forhandlinger med regeringen.
Først og fremmest skal Finanstilsynet have flere beføjelser, fortæller Mette Frederiksen.
- Vi foreslår at skærpe Finanstilsynets måde at arbejde på, fordi det er helt tydeligt med de aktuelle sager, at der er dele af sektoren, der har opsagt den samfundskontrakt, som vores samfund hviler på.
Jeg tror, at mange har det ligesom mig, at fælleskabet holdt hånden under bankerne efter finanskrisen, og den måde dele af bankerne svarer tilbage, er med grådighed og kriminalitet, som vi ikke har set tidligere.
Læs også:Hvidvaskfrygt får Nordea-aktien til at rasleFinanstilsynet skal ifølge det nye forslag deles op, så de opgaver, der handler om at sikre stærk kapital i bankerne, skal udføres af Nationalbanken.
I stedet skal Finanstilsynet fokusere på at forebygge og efterforske kriminalitet i den finansielle sektor.
Flere penge - betalt af sektoren selvEt stærkere Finanstilsyn koster penge.
Og de penge vil Mette Frederiksen blandt andet have sektoren selv til at betale.
- Som Socialdemokrat mener jeg, at det er afgørende, at finanssektoren tager afstand og går foran for at rette op på de brodne kar.
En del af den opgave kan udmønte sig i, at finanssektoren skal betale for et stærkere tilsyn.
Den skal være med til at finansiere, at der bliver ansat flere medarbejdere, og at Finanstilsynet får en større muskelkraft til at imødegå den form for problemer, som vi har set med hvidvask.
Offentligt udpegede bestyrelsesmedlemmerHvis det står til Mette Frederiksen, skal der i alle bankbestyrelser ikke kun sidde medlemmer med bankens interesse for øje.
Bankerne skal pålægges at have en offentligt repræsentant i bestyrelsen, foreslår hun.
Læs også:Skatteeksperter: Tømning af statskasser var en forretningsmodel for TDC's hovedejer- Man må konstatere, at der i nogle bestyrelseslokaler har været for lidt fokus på hele samfundet og Danmarks interesser og et alt for stærkt fokus på kortsigtede gevinster for den enkelte bank.
Og det er uholdbart for dansk økonomi.
Vi er et lille land og er dybt afhængige af, at vores finanssektor fungerer efter de spilleregler, vi politisk og samfundsmæssigt har sat op.
- Og der tror, jeg vi har behov for at have nogle inde i bestyrelseslokalet, der ikke varetager bankens kortsigtede interesserer, men varetager samfundets langsigtede interesserer.
Forbedret kontrol god ideHos Finans Danmark, der er bankernes lobbyorganisation, hilses den øgede kontrol med sektoren velkommen.
Formand Michael Rasmussen, der er koncernchef hos Nykredit, bakker ifølge Jyllands-Posten op om forslag om øget kontrol.
- Vi ønsker et så stærkt og effektivt tilsyn som muligt.
Vi bakker op om alle initiativer - både nationalt og internationalt - der bidrager til at forebygge og forhindre hvidvask, terrorfinansiering, skatteunddragelse og andre kriminelle aktiviteter.
Læs også:Jeg blev suget op i rumskibet: Den utrolige historie om insideren og plyndringstogtet mod EuropaSocialdemokratiet ønsker ifølge Jyllands-Posten også at oprette en fælleseuropæisk efterforskningsenhed, der skal efterforske finansiel kriminalitet, og styrke Skat med 1000 nye medarbejdere.
Mette Frederiksen mener, at det kun kan gå for langsomt med at tage sig af finanssektoren og opfordrer regeringen til at indkalde til forhandlinger med det samme.
FacebookTwitterKopier linkEmner:Finanstilsynet|Finanssektoren|Socialdemokraterne|Pengeinstitutter|Mette Frederiksen (politiker)




https://www.dr.dk/nyheder/regionale/hovedstadsomraadet/surdejsbroed-croissanter-og-kardemommesnurrer-giver-meterlange

KøbenhavnSurdejsbrød, croissanter og kardemommesnurrer giver meterlange køer i hovedstaden Inden for det seneste år er flere mindre "luksusbagerier" skudt op i København.
Køen er lang i weekenderne foran Hart Bageri på Frederiksberg, og hypen er ikke til at komme uden om på Instagram, hvor surdejsbrød, mandelcroissanter og små crème brûlée-tærter bliver dokumenteret i stor stil.
Af Nanna Mortensen27.
okt.
2018 kl.
07.
00Bemærk: artiklen er mere end 30 dage gammelLæs opDet skyder op med små bagerier i hovedstadsområdet, der har rødder i topgastronomien, og som specialiserer sig inden for surdejsbrød og croissanter.
Inden for det seneste år er mindst fire bagerier i den kategori åbnet.
Juno, Lille Bakery, Andersen & Maillard og senest Hart Bageri.
Alle med forbindelse til michelinrestauranten Noma.
De er hurtigt blevet kendt som bagerierne med de lange køer, der hitter på Instagram.
Hvis man skal have hvid hvede, så skal det den ondelyneme være på den højeste klinge, man kan få det i.
Christine Feldthaus, livsstilsekspertMan smider i omegnen af 50 kroner for et surdejsbrød.
En pris, som kunderne gerne lægger for det populære bagværk.
- For det første er det god kvalitet, og så dufter det jo i hele gaden, så man ikke kan lade være med at gå derind, siger Julie Møller foran Juno på Østerbro.
En anden kunde, Pia Hansen, tilføjer, at køen kan være op til 30 meter lang foran butikken i weekenden.
Et nichefænomen for den kvalitetsbevidste forbrugerDer undrer ikke livsstilsekspert Christine Feldthaus, at de små hippe bagerier bliver populære i hovedstaden.
For de kræver et købestærkt publikum, der er villige til at lægge lidt ekstra for den helt rigtige vare, siger hun.
- Det er med til at fortælle historien om, hvor kvalitetsbevidst man er.
Og hvis man skal have hvid hvede, så skal det den ondelyneme være på den højeste klinge, man kan få det i, siger hun.
Og selvom man kan spotte lange køer foran de nye hippe bagerier, så er der ifølge Feldthaus tale om et nichefænomen.
Læs også:Sådan bager du det bedste brød: Ælt til det gør ondtDet handler ikke bare om at få brød på bordet, men også om "brande" sit forbrug på de sociale medier.
- Så man kan sige: “Se hvor jeg forkæler min familie her søndag morgen med det her lækre brød”.
Altså det er jo en stimulans af vores selvopfattelse og egen-branding, siger hun.
Det samme genkender kunderne foran bageriet på Østerbro.
- Det blevet hypet helt vildt og blevet en “Instagram-bager”, hvor alle de unge poster billeder af deres croissanter på de sociale medier, siger Lars Sørensen.
Skræmmer ikke de traditionelle bagerierHos brancheorganisationen for Danske Bager- og Konditormestre bliver udviklingen hilst velkommen.
Det kommer nemlig ikke til at ramme de mere traditionelle bagerier negativt, lyder det fra formand John Jønsson.
- Det er jo konkurrence, vi bliver dygtigere på.
Og når de har fundet vejen til medierne ved at vise faget frem, så smitter det af på hele branchen.
Så jeg synes bare, at det er fantastisk, at der er nogle, der tør at være iværksættere, siger han.
Læs også:Sådan bager du det bedste brød: Ælt til det gør ondtEfter nogle år, hvor mange traditionelle bagerier måtte dreje nøglen om, er antallet ifølge John Jønsson også her begyndt at stige igen.
Forskellen er bare, at de nye luksusbagerier er bedre til at brande sig selv.
Og her kan de traditionelle bagerier lære noget, siger John Jønsson.
- Vi skal lære at fortælle historien bedre.
Jeg ved også, at flere af mine egne medlemmer er begyndt at åbne bageriet op ind til butikken, så man kan se, hvor brødet bliver bagt, siger han.
FacebookTwitterKopier linkEmner:Bagerier|Christine Feldthaus (erhvervsleder)|Bagerforretninger|Instagram|København




https://www.dr.dk/nyheder/viden/kroppen/stil-uret-tilbage-er-du-faldet-myterne-om-de-kolde-og-moerke-maaneder

KroppenStil uret tilbage: Er du faldet for myterne om de kolde og mørke måneder?
Her er tre myter - og gode råd - der skal forberede dig og din krop på at komme igennem den mørke vinter.
Vi stiller urene om til vintertid, og de kolde måneder er på vej.
Så er det jo godt, at varme sig med et lille glas, hvis man fryser.
Eller er det egentligt farligt at drikke, når det er koldt?
Af Kim Rathcke Jensen27.
okt.
2018 kl.
07.
01Bemærk: artiklen er mere end 30 dage gammelLæs opNår du vågner søndag morgen er det blevet vintertid.
Og hvordan er det nu med uret - frem eller tilbage?
Jo, du kan altid huske på det med havemøblerne.
De skal stilles tilbage.
Officielt skal du gøre det natten mellem lørdag og søndag klokken 03.
00, hvor uret så skal tilbage til klokken 02.
00.
Dermed går vi også nogle mørke og kolde måneder i møde.
Og det er en tid, hvor der er rigtigt mange myter og mere eller mindre gode råd, som skal få os igennem vinteren.
Her kigger vi nærmere på tre af slagsen.
1Det luner at tage en lille skarp i kuldenBTs testpanel smager på forskellige juleøl.
Selv skummet skal vurderes.
.
.
Du kan starte de mørke vintermorgener med at tage en lille skarp til morgenmaden.
Eller varme dig med en solid øl om aftenen.
Men er det nu også en god ide at tage sig en gibbernakker for at få varmen?
Det er i hvert fald rigtigt nok, at man får en varmere følelse af alkohol, siger Aleksander Krag, der er professor og overlæge på Odense Universitetshospital.
- Blodkarrene i huden udvider sig, når man drikker alkohol, og så føler man, at det varmer.
Man kan også se på folk, der drikker meget, at deres hud blusser op og bliver rød, siger Aleksander Krag.
Men der er jo så også en bagside af medaljen.
- Når huden bliver varm, så taber kroppen også varme.
Så det kan være farligt at drikke i kulde, siger Aleksander Krag.
Samtidig med, at man får følelsen af varme i huden og det brænder i maven, så bliver ens sanser også påvirket, når man drikker og bliver mere eller mindre fuld.
- Det er derfor, at vi tager beslutninger, som vi fortryder.
At vi går hjem fra byen i nattefrost i en tynd skjorte, siger Aleksander Krag.
2Hele kroppen bliver stiv af kuldeNår det er koldt udenfor bliver dine led, muskler og sener stive.
Sådan føles det i hvert fald.
Og den er god nok.
Derfor er det også smart at bruge lidt tid på at varme op, hvis du for eksempel skal ud og løbe en tur.
Det er også derfor, at du skal have varmt tøj på, fordi kolde muskler ikke arbejder effektivt.
Gigtpatienter er også nogen, der tydeligt kan mærke vintervejret.
- Studier indikerer, at pludselige temperaturfald og ændringer i barometerstand - især faldende - muligvis kan være forbundet med ledsmerter hos gigtpatienter, siger Lene Mandrup, der er seniorkonsulent i Gigtforeningen.
Regn og kulde kan være slemt for personer med leddegigt, så her er det også en god ide at klæde sig varmt på.
Men du kan ikke få gigt af kulde, fortæller Lene Mandrup.
Der er dog ikke meget, som tyder på, at gigtpatienter kan forudsige skift i vejret.
Et forskningsstudie viser dog, at søgninger på internettet efter for eksempel knæsmerter og gigt stiger, når der er vejrforandringer.
- Det er sparsomt belyst, men lokale vejrforandringer kan have en sammenhæng med et øget antal internetsøgninger om symptomer i bevægeapparatet, siger Lene Mandrup.
3Luk vinduerne så varmen ikke suser udDe nye byggerier i Nordhavn, København mandag den 24 september 2018.
Brrrrrr… Om vinteren skal du holde vinduerne godt lukkede, for ellers fiser varmen jo ud.
Jo, selvfølgelig skal du spare på varmen.
Men du skal i den grad også huske at lufte ud derhjemme.
- Vi er virkeligt dårlige til at lufte ud, siger Jørn Toftum, der er professor på Institut for Bygger og Anlæg på DTU.
- Det er vigtigt at skifte luften ud.
Især efter at du har lavet mad eller taget et bad, hvor der er genereret noget fugt.
Og så selvfølgelig efter at have sovet om natten i soveværelset, siger Jørn Toftum, der er professor på Institut for Bygger og Anlæg på DTU.
Du skal så bare huske at skrue ned for varmen, når du - gerne tre gange om dagen - åbner døre og vinduer, så der er gennemtræk i 5-10 minutter.
Og der er mange grunde til at skifte luften ud i hele huset.
- Vi har en tendens til mure os inde.
Det kan give tørre slimhinder og den slags, og det sker typisk, når der er rigtigt koldt udenfor, siger Jørn Toftum.
Når luften er kold udenfor, så bliver det også tørt indenfor, og det kan også give problemer med statisk elektricitet.
- Moderne boliger er meget tætte, og her sidder der ventilationsanlæg, der sørger for udluftning.
Men i ældre boliger bliver man selv nødt til at gøre noget, siger Jørn Toftum.
FacebookTwitterKopier linkEmner:Gigt|Danmarks Tekniske Universitet|Vejret|Gigtforeningen|Odense




https://www.dr.dk/nyheder/udland/obama-retter-skarp-kritik-mod-trump-lyve-og-opdigte

UdlandObama retter skarp kritik mod Trump for at lyve og opdigteI en tale fredag udtalte Barack Obama sin hidtil hårdeste og mest direkte kritik af Trump og hans partifæller.
27.
okt.
2018 kl.
06.
24 | opdateret 27.
okt.
2018 kl.
06.
56Bemærk: artiklen er mere end 30 dage gammelLæs opUSA's tidligere præsident Barack Obama anklager Trump for at opdigte og lyve.
I en tale fredag rettede Obama en hidtil uset skarp kritik mod den nuværende amerikanske præsident og hans konservative partifæller.
Det skriver nyhedsbureauet AP.
- Vi har ikke før set, at politikere helt åbenlyst, gentagne gange, uden omsvøb og skam, lyver, sagde Obama.
Læs også:Trump jagter illegale indvandrere: Jaime frygter at blive smidt hjem til MexicoTalen blev holdt i både Milwaukee i Wisconsin og Detroit i Michigan, hvor Obama ved vælgermøder gav sin støtte til demokratiske kandidater til midtvejsvalget i USA den 6.
november.
- Han (Trump, red.
) har sagt, at han vil vedtage en skattelettelse til middelklassen, før det næste valg.
Men kongressen er ikke engang forsamlet.
Han siger, at 'jeg vil beskytte jeres nuværende forhold', mens hans egne jurister er i færd med at nedlægge de selv samme rettigheder.
Det er ikke spin, overdrivelse eller et forsøg på at vende det til noget positivt.
Det er at lyve, sagde Obama.
Den tidligere demokratiske præsident kritiserede blandt andet republikanernes brug af Hillary Clintons såkaldte e-mailsag under den seneste præsidentvalgkamp.
Vækkelse på vejIfølge Obama brugte republikanerne sagen til at skræmme vælgerne forud for valget.
Men det er hyklerisk, når Trumps telefon nu bliver aflyttet af kineserne, lød anklagen fra Obama.
Han rettede også en kritik mod Trumps nylige fokus på den karavane af migranter, der bevæger sig til fods gennem Mexico med kurs mod USA.
- Det nyeste er, at de prøver at gøre alle bange for denne gruppe af fattige, underernærede flygtninge, som er tusindvis af kilometer væk, sagde Obama.
- Det er det, der er det vigtigste i denne valgkamp.
Ikke sundhedssystemet, hvorvidt folk har mulighed for at gå på pension, at gøre noget ved lønniveauet, at genopbygge vores veje og broer eller at give folk arbejde.
Læs også:Trump afviser aflytning af sin telefon: Det er såååå forkertI Michigan støtter Obama den demokratiske kandidat Gretchen Whitmer, mens han i Wisconsin støtter demokraten Tony Evers.
Begge stater har vist sig som svingstater ved tidligere valg.
Obama udtrykte sit håb for udfaldet af det kommende midtvejsvalg i Michigan:- Jeg håber, at vi på trods af larmen og alle løgnene vil komme igennem det hele, sagde han i sin tale.
- Jeg er håbefuld, fordi jeg midt i det politiske mørke ser en stor politisk vækkelse.
Artiklen er opdateret med yderligere citater fra Barack Obamas tale.
/ritzau/FacebookTwitterKopier linkEmner:Barack Obama (politiker)|Hillary Clinton (politiker)|USA|Michigan|Valg og folkeafstemninger




https://www.dr.dk/sporten/haandbold/herrelandsholdet/haandboldherrerne-staar-over-en-ukendt-nabo-nogle-unge-drenge-med

HerrelandsholdetHåndboldherrerne står over for en ukendt nabo: 'Nogle unge drenge med stort mandsmod'Herrelandsholdet spiller lørdag EM-kvalifikationskamp mod Færøerne, men det er ikke meget, de kender til deres modstander.
Danmarks landstræner Nikolaj Jacobsen og hans spillere må kigge måbende på de fleste af navnene på det færøske håndboldlandshold.
Af Kasper Heide Lund og interview: Tina Müller27.
okt.
2018 kl.
06.
30Bemærk: artiklen er mere end 30 dage gammelLæs opDanmark møder lørdag eftermiddag en noget ukendt modstander, når håndboldherrerne spiller EM-kvalifikationskamp i Skjern.
Overfor dem står nemlig vores nordiske naboer fra Færøerne.
Ø-nationen er ikke kendt som det store håndboldland, og kendskabet fra landstræner Nikolaj Jacobsen til Danmarks kommende modpart er derfor heller ikke stort.
Landstrænerens taktiskoplæg vil i høj grad blive baseret på, hvad han har lært af Færøernes kvalifikationskamp i midtugen, hvor de overraskende spillede uafgjort 24-24 ude mod Montenegro.
Læs også:Håndboldherrerne går glip af særpræget rejse: Lidt ærgerligt- Vi har set den kamp, så nu ved jeg mere.
Jeg skal være ærlig og sige, at det ikke var meget, jeg kendte til dem inden.
Det var en positiv oplevelse at se kampen mod Montenegro, siger han.
- Nu ved vi, at det er nogle unge drenge, der kommer med stort mandsmod og virkelig spiller med et stort hjerte.
De spiller bevægeligt, hurtigt og attraktivt.
Klare favoritterPå trods af den positive oplevelse, så anerkender Nikolaj Jacobsen, at den danske favoritværdighed er kæmpe stor.
- Færøerne er et fint hold, men ikke et hold på vores niveau, også selvom de leverede en artig overraskelse i onsdags.
Det er et hold, vi skal slå.
I ugens første EM-kvalifikationsopgør blev det til en sejr på 30-24 over Ukraine, men selvom det i sidste ende blev to sikre point, så kom de ikke hus uden visse problem.
Særlig første halvleg blev en ukoncentreret omgang håndbold med mange tekniske fejl.
Læs også:Danmark knuser Ukraine på vejen mod EMDet var landstræneren selvsagt ikke tilfreds med.
Alligevel vil han ikke være overrasket, hvis et lignende billede viser sig mod den nordiske ø-nation.
- Vi forsømte fra start af at vise Ukraine, at der ikke var noget at komme efter.
Man kunne også godt se, at det var lang tid siden, vi har været samlet, og det vil man også kunne se mod Færøerne.
Når vi er samlet så kort tid i denne uge, så afspejler det sig i spillet, siger Nikolaj Jacobsen med henvisning til, at landsholdet kun har været sammen siden i mandags.
Læs også:Nikolaj Markussen efter comeback: ´Jeg greb chancen´Danmark ligger nummer et i deres EM-kvalifikationsgruppe med to point, mens Færøerne ligger på en tredjeplads med et enkelt point, efter begge hold har spillet en kamp.
De to bedste hold fra gruppen er sikret direkte adgang til EM i 2020.
Her deles Sverige, Norge og Østrig om værtskabet.
Landskampen mod Færøerne starter klokken 16.
10 lørdag i Skjern.
FacebookTwitterKopier linkEmner:Færøerne|Montenegro|Ukraine|Håndbold|Norge




https://www.dr.dk/nyheder/udland/trump-anklager-medierne-ville-skade-ham-med-bombesag

Brevbombesag i USASe temaUdlandTrump anklager medierne for at ville skade ham med bombesag​​​​​​​Trump kritiserer mediernes dækning af rørbombesag ved vælgermøde, mens hans støtter råber "CNN stinker" i kor.
USA's præsident, Donald Trump, langer igen ude efter medierne.
27.
okt.
2018 kl.
06.
30Bemærk: artiklen er mere end 30 dage gammelLæs opUSA's præsident, Donald Trump, anklager medierne for at bruge rørbombesag imod ham.
Det siger han på et vælgermøde i Charlotte i North Carolina natten til lørdag dansk tid.
Det skriver nyhedsbureauet Reuters.
Han mener, at medierne forsøger at skade ham med deres dækning af sagen om 14 rørbomber sendt til prominente Trump-kritikere, forklarer han.
- Vi har set en indsats fra medierne de sidste par timer for at bruge de truende handlinger begået af et individ til at vinde politiske point mod mig og Det Republikanske Parti, siger Trump.
Læs også:OVERBLIK Disse 11 Trump-kritikere har fået tilsendt mistænkelige pakkerFBI har fredag anholdt en hovedmistænkt i sagen, hvor rørbomber denne uge er blevet sendt til blandt andre Barack Obama, Hillary Clinton og det amerikanske medie CNN.
Ifølge Trump har medierne i deres dækning af sagen forsøgt at angribe den konservative bevægelse, siger han.
Som svar på præsidentens anklager mod medierne lyder det i kor fra Trump-støtter ved vælgermødet: "CNN stinker".
TerrorhandlingerSamtidig fordømmer præsidenten endnu engang forsøgene på bombeangreb.
Det er "terrorhandlinger", som skal straffes "hårdest muligt indenfor loven", siger Trump ifølge nyhedsbureauet AFP.
- Som I ved er den mistænkte blevet fanget og er i FBI's varetægt, lyder det fra Trump på vælgermødet.
- Politisk vold må aldrig tillades i USA, og jeg vil gøre alt i min magt for at stoppe det.
Trump har tidligere beklaget sig over, at pakkebomberne har ødelagt et momentum, som han mener Republikanerne havde under den igangværende valgkamp op til midtvejsvalget den 6.
november.
Læs også:FBI om anholdt mand i brevbombesag: 'Vi tror, vi har fanget gerningsmanden'- Republikanerne klarer sig virkeligt godt, og så kommer denne "bombekampagne", og vi taber tempo.
Nyhederne handler ikke om politik, lød det fra Trump.
- Meget uheldigt hvad der sker.
Republikanere, gå ud og stem.
Sagen om rørbomberne startede mandag, da der blev fundet en pakke adresseret til George Soros, der er milliardær og økonomisk støtte til demokratiske politikere.
Ingen er indtil videre kommet til skade.
/ritzau/FacebookTwitterKopier linkEmner:Barack Obama (politiker)|Donald Trump (politiker)|USA|CNN|Valg og folkeafstemninger




https://www.dr.dk/nyheder/udland/mexico-tilbyder-karavane-midlertidige-arbejdstilladelser

Migrantkaravane Se temaUdlandMexico tilbyder karavane midlertidige arbejdstilladelserDe mexicanske myndigheder tilbyder en håndsrækning til migrant-karavane på vej gennem Mexico til USA.
)27.
okt.
2018 kl.
04.
39Bemærk: artiklen er mere end 30 dage gammelLæs opMexico tilbyder migranter på vej mod USA midlertidig arbejdstilladelse.
Det skriver BBC.
Migranter vil blive tilbudt midlertidige arbejdstilladelser, id-kort, medicinsk behandling og uddannelse, hvis de søger asyl i Mexico.
Til gengæld skal de forblive i de sydlige stater Chiapas og Oaxaca.
Det oplyser de mexicanske myndigheder natten til lørdag dansk tid, rapporterer BBC.
Meldingen kommer, mens en karavane af tusindvis af migranter bevæger sig gennem Mexico mod USA.
Den amerikanske præsident, Donald Trump, har tidligere på ugen truet med at sende omkring 800 soldater til grænsen mod Mexico for at stoppe karavanen.
- Jeg vil bruge militæret i denne nationale nødsituation, lød det fra Trump.
- De (migranterne, red.
) vil blive stoppet.
FN vurderer, at karavanen består af 7000 personer, som hovedsageligt kommer fra det voldsramte Honduras.
Karavanen satte afsted fra Honduras med kurs mod USA for to uger siden.
Trump har desuden truet både Honduras, Guatemala og El Salvador med at trække sin støtte til de tre lande, hvis ikke karavanen stoppes.
Den mexicanske præsident Enrique Peña Nieto står bag Mexicos tilbud til migranterne.
Tilbuddet gælder alle centralamerikanske borgere, der søger asyl i landet.
Planen kaldes på spansk "Estas en Tu Casa", som betyder "Dette er jeres hjem".
- I dag rækker Mexico jer en hånd, siger præsident Nieto.
Han stiller dog en række krav til migranter, der vil benytte sig af tilbuddet:- Denne plan er kun for dem, der overholder de mexicanske love, og det er et første skridt mod en permanent løsning for dem, der bliver tildelt flygtningestatus i Mexico.
Migrant-karavanen befinder sig natten til lørdag i Arriga i staten Chiapas.
Og mange har fortsat planer om at bevæge sig videre mod USA, oplyser flere personer i karavanen til BBC.
/ritzau/FacebookTwitterKopier link




https://www.dr.dk/nyheder/politik/maaling-maendene-sender-nye-borgerlige-i-folketinget

PolitikMåling: Mændene sender Nye Borgerlige i FolketingetNy måling sender Nye Borgerlige over spærregrænsen, og det er takket være mandlige vælgere.
Pernille Vermund og Nye Borgerlige holder lørdag årsmøde i Vejle.
Af Line Jenvall27.
okt.
2018 kl.
06.
06 | opdateret 27.
okt.
2018 kl.
13.
33Bemærk: artiklen er mere end 30 dage gammelLæs opKun 1,1 procent af landets stemmeberettigede kvinder ville stemme på Nye Borgerlige, hvis der var folketingsvalg i dag.
Til gengæld høster Pernille Vermunds parti opbakning fra 5,4 procent af mændene, viser en ny meningsmåling, som Epinion har lavet for DR Nyheder.
Det er ikke nogle rare ting, vi er sat i verden for at løse, og det kan godt være, at man som kvinde måske hellere vil se den anden vej.
Pernille Vermund, formand for Nye BorgerligeEPINION-MÅLINGENDenne undersøgelse er udarbejdet på baggrund af i alt 1.
528 gennemførte interview med danskere på 18 år og derover.
Interviewene er indsamlet henholdsvis som telefoninterviews og online på Epinions Danmarkspanel i perioden 16.
-24.
oktober 2018.
Den maksimale stikprøveusikkerhed på de samlede resultater er +/-2,5 procentpoint.
Det er dermed især ét køn, der sørger for, at Nye Borgerlige ifølge målingen kommer over spærregrænsen og ind i Folketinget efter næste valg.
Et pejlemærke, som partiets formand, Pernille Vermund, noterer som en sejr forud for Nye Borgerliges årsmøde lørdag i Vejle.
- Når vi står til at få 3,4 procent uden at have andet end vores medlemskontingenter og relativt små bidrag fra dem, der har valgt at bidrage, vidner det om, at der er brug for os, siger hun og henviser til, at partier, der allerede er repræsenteret i Folketinget, får økonomisk støtte fra staten.
Meget ekstremtMen Pernille Vermund anerkender, at Nye Borgerlige har lidt af en udfordring med at få kvinder med på vognen - også selvom en overvægt af mandlige vælgere er en generel tendens blandt borgerlige partier.
- Vi ligger meget ekstremt, lyder det om forskellen mellem kønnenes opbakning.
Men der er en logisk forklaring, mener Pernille Vermund:- Det er ikke nogle rare ting, vi er sat i verden for at løse, og det kan godt være, at man som kvinde måske hellere vil se den anden vej, siger hun.
Og så er kvinder måske lidt forsigtige med at kaste sig ud i noget nyt, vurderer hun.
Spår fremgang op til valgetTrods den manglende støtte fra kvinder er Pernille Vermund slet ikke i tvivl om, at Nye Borgerlige kommer i Folketinget.
Hun er ligefrem optimistisk i forhold til, hvor mange mandater partiet kommer til at have i ryggen.
- Jeg formoder, at vi går op, når vi nærmer os et valg.
Vi vil være med i debatterne rundt omkring i landet, og det betyder, at vi bliver mere synlige, og at folk lærer os at kende, siger hun.
Med forslag om markante skattelettelser og en stram kurs overfor indvandrere fra muslimske lande har Nye Borgerlige placeret sig alleryderst på den politiske højrefløj.
Læs også:Nye Borgerlige er klar til at sætte Løkke stolen for dørenSamtidig har partiets tre ufravigelige krav til en borgerlig statsministerkandidat udfordret den klassiske parlamentariske logik i blå blok.
Pernille Vermund peger kun på en statminister, der vil gennemføre et fuldt asylstop, sikrer at man ikke kan få offentlige ydelser i Danmark uden et statsborgerskab og udviser alle kriminelle udlændinge.
Der bliver ikke rødt flertal af, at vi står fast.
Hvis der er et borgerligt flertal, så har Mette Frederiksen også et flertal imod sig.
Pernille Vermund, formand for Nye Borgerlige- Jeg synes, det er rimeligt at sige til danskerne, at hvis man stemmer på Nye Borgerlige, så er det det, man får.
Jeg kan ikke se, at der er noget forvirrende i, at man står fast og melder klart ud, hvad man står for, siger hun.
I den her aktuelle måling har Lars Løkke Rasmussen (V) tydeligvis brug for jeres mandater, hvis han skal være statsminister.
Risikerer I ikke at skubbe magten over til rød blok?
- Der bliver ikke rødt flertal af, at vi står fast.
Hvis der er et borgerligt flertal, så har Mette Frederiksen også et flertal imod sig, siger Pernille Vermund.
Venstre står i vejenHun henviser til, at folkestyret i Danmark baserer sig på negativ parlamentarisme.
Det betyder, at der ikke behøver at være et flertal for en statsminister for at vedkommende kan forme en regering.
Der må bare ikke være flertal imod vedkommende.
Og det er ifølge Pernille Vermund kun den nuværende statsminister og Venstre-formand Lars Løkke Rasmussen, der komplicerer situationen om de tre krav fra Nye Borgerlige.
Læs også:Martin Henriksen i hårdt debat-angreb på Pernille Vermund: ”I er direkte uansvarlige”- Lige nu er det Venstre, der står ufravigeligt på, at man ikke skal have løst problemerne på bunden.
Jeg har hørt Liberal Alliance tale om to års fuldt asylstop, jeg har hørt Konservative tale om, at vi skal løse asylpolitikken på en anden måde.
DF ved vi bakker op - i hvert fald på papiret, så det er Venstre, der står i vejen for, at vi kan få løst det her, siger hun.
Den udlægning kan Venstres politiske ordfører, Britt Bager, imidlertid ikke genkende:- Hvis Pernille Vermund og Nye Borgerlige vil samarbejde med nogle, der fører en stram og konsekvent udlændingepolitik, så er det Venstre, hun skal vende sig efter, siger hun.
Denne artikel er efter udgivelse blevet opdateret med en kommentar fra Venstres politiske ordfører, Britt Bager.
FacebookTwitterKopier linkEmner:Lars Løkke Rasmussen (politiker)|Nye Borgerlige|Pernille Vermund (politiker)|Valg og folkeafstemninger|Vejle




