https://www.dr.dk/nyheder/penge/overblik-sas-og-piloter-indgar-aftale-nu-skal-flyene-tilbage-i-luften

PengeOVERBLIK SAS og piloter indgår aftale: Nu skal flyene tilbage i luftenStriden mellem SAS og selskabets piloter i Norden er slut.
Flere end 380.
000 kunder blev ramt af aflysninger.
SAS-piloternes strejke begyndte fredag den 26.
april, og først efter en uge er der blevet indgået forlig.
(Arkivfoto) 02.
maj 2019 kl.
23.
43Bemærk: artiklen er mere end 30 dage gammelLæs opNordiske SAS-piloter har den seneste uge strejket, og det har ført til tusindvis af aflyste flyafgange.
Sent torsdag aften er der indgået et forlig mellem SAS og selskabets piloter i Danmark, Norge og Sverige.
Alligevel går der lidt tid for luftfartsselskabet at komme op i fuldt sving igen.
Læs også:Enighed i SAS-konflikt: Strejkende piloter går på vingerne igenFå her et overblik over, hvad den omfattende strejke har betydet, siden den gik i gang fredag den 26.
april:Hvad indeholder aftalen?
Ifølge formand for Dansk Pilotforening, René Arpe har piloterne i den treår lange nye overenskomst fået lønstigninger på 3,5 procent det første år, 3 procent det andet og 4 procent i tredje år.
SAS er på vingerne igen i morgen, siger koncernchef i SAS, Lars Sandahl Sørensen.
Men der kan forekomme forsinkelser, derfor opfordrer han alle, der skal flyver i morgen til at tjekke selskabets hjemmeside og app.
Også i forhold til arbejdstid, har man nået hinanden, fortæller Lars Sandahl Sørensen.
- Vi er blevet enige om både mere forudsigelighed i arbejdsplaner, løn samt karrieremuligheder i SAS som pilot.
I forhold til forudsigelighed i arbejdstid er vi blevet enige om, at en større del af piloterne kan blive flyttet til vores faste ordning.
Piloterne kan enten være i en variabel eller fast gruppe, når det kommer til planlægningen af deres arbejdstid.
Piloterne i den faste gruppe kender deres arbejdstider flere måneder frem og kører i et fast rul.
Piloter i den variable gruppe kender derimod oftest kun kender deres arbejdstid to uger før månedens vagtplan træder i kraft.
Deres arbejdstid varierer desuden i løbet af åretDe strejkende piloter•Danmark: 372 piloter organiseret i Dansk Pilotforening.
•Norge: 545 piloter organiseret i Norsk Flygerforbund og Parat.
•Sverige: 492 piloter organiseret i Svensk Pilotförening.
•I alt: 1409 skandinaviske piloter.
SAS har udsendt en pressemeddelelse i forbindelse med den nye aftale.
Her fremgår det, at den nye aftale med piloterne først formelt skal stemmes igennem i tre ud af de fire forbund, inden den kan træde i kraft.
De tre forbund er Norsk Flygerforbund, SAS Norge Pilotforening og Dansk Pilotforening.
Hvornår afstemningerne finder sted vides ikke.
Aflyste afgange og ramte passagerer* Det er endnu uvist, hvor mange der fredag vil blive ramt af eventuelle aflysninger.
SAS-chef Rickard Gustafson oplyser på et pressemøde torsdag klokken 23, at det vil tage et døgn at komme tilbage til normal drift igen.
Kilder: NTB, SAS.
/ritzau/FacebookTwitterKopier linkEmner:Lars Sandahl Sørensen (erhvervsleder)|SAS Group|Dansk Pilotforening|Ansættelsesforhold|Norge




https://www.dr.dk/sporten/fodbold/europaleague/andreas-christensen-og-chelsea-fik-glimrende-udgangspunkt-i-europa

Europa LeagueAndreas Christensen og Chelsea fik glimrende udgangspunkt i Europa LeagueChelsea spillede her til aften 1-1 i Frankfurt i den første af to semifinaler i Europa League.
Arsenal vandt 3-1 hjemme over Valencia.
Andreas Christensen spillede hele kampen i Chelseas forsvar, da den engelske klub spillede 1-1 på udebane mod Frankfurt.
02.
maj 2019 kl.
23.
07Bemærk: artiklen er mere end 30 dage gammelLæs opChelsea fik torsdag et godt udgangspunkt i kampen om at nå finalen i Europa League.
Her var klubben på besøg hos Eintracht Frankfurt til det første semifinaleopgør, og det endte 1-1.
Dermed fik Chelsea scoret et vigtigt udebanemål, inden det hele afgøres i returmødet i London om en uge.
Andreas Christensen var med i Chelseas centrale forsvar, og han kunne ligesom holdkammeraterne blot se til, da hjemmeholdet slog til efter lidt over 20 minutter.
Det var den 21-årige angriber Luka Jovic, der viste prøver sit store talent, som har gjort flere storklubber interesserede i angriberen på rygtebørsen.
Filip Kostic drev bolden frem i venstre side, mens Jovic havde taget plads i Chelseas felt sammen med fire Chelsea-forsvarere.
Bolden blev sendt ind i feltet, hvor Jovic med fornem præcision drejede bolden i netmaskerne med hovedet.
Chelsea pressede på frem mod pausen i jagten på et vigtigt udebanemål, og tyskerne blev fanget i tempofyldt spil fra gæsterne i det 45.
minut.
Her endte bolden hos spanske Pedro, der hamrede den i nettet til 1-1, som både blev pause- og slutresultatet.
Arsenal rejste sig trods forfærdelig startI aftenens anden Europa League-semifinale havde Arsenal besøg af Valencia.
Og her tog den anden London-klub et stort skridt mod Europa League-finalen ved at vinde med 3-1 på hjemmebane over Valencia.
Arsenals Pierre-Emerick Aubameyang (nummer to fra venstre) gjorde det kort før tid til 3-1 til London-klubben og sikrede dermed et godt udgangspunkt forud for returopgøret i Valencia i næste uge.
De spanske gæster var ellers toneangivende i kampens indledning og kom i front.
To mål af franskmanden Alexandre Lacazette vendte kampen for Arsenal, og til sidst sikrede Pierre-Emerick Aubameyang Arsenal et fremragende udgangspunkt inden returopgøret i næste uge.
Danske Daniel Wass fik de sidste 20 minutter på banen.
/ritzau/FacebookTwitterKopier link




https://www.dr.dk/nyheder/penge/enighed-i-sas-konflikt-strejkende-piloter-gaar-paa-vingerne-igen

PengeEnighed i SAS-konflikt: Strejkende piloter går på vingerne igenFlypassagerer kan ånde lettet op, efter piloter har valgt at genoptage arbejdet.
SAS har på grund af strejken aflyst 709 fly i dag, men de flyver igen i morgen, fredag.
Af Alexander Hecklen og Sandra Meersohn Meinecke02.
maj 2019 kl.
23.
12 | opdateret 02.
maj 2019 kl.
23.
06Bemærk: artiklen er mere end 30 dage gammelLæs opEfter syv dage med strejke og aflyste fly er der nu enighed mellem flyselskabet SAS og selskabets piloter.
- Vi har en aftale, siger administrerende direktør i SAS, Rickard Gustafson på et pressemøde i Stockholm.
Der vil dog gå et døgn, inden SAS flyver som normalt igen, fortæller han.
Dermed er der sat punktum i den tæt på en uge lange konflikt, der har forårsaget flere hundrede aflysninger af flyafgange hos SAS.
Det er blandt andet krav om arbejdstid, vagtplaner og løn, der har været knasterne i konflikten.
'Vi starter trafikken op i morgen'Koncernchef i SAS, Lars Sandahl Sørensen, som har deltaget i forhandlingerne, er glad for, at der nu er kommet en aftale på plads.
- Vi er tilfredse med aftalen, men vi er ikke tilfredse med, at vi har haft et konfliktforløb.
Det beklager vi dybt, siger Lars Sandahl Sørensen.
Han tilføjer, at aftalen både imødekommer piloternes ønske om forudsigelighed i arbejdsplaner, om lønforhold og om karrieremuligheder.
SAS er på vingerne igen i morgen, siger koncernchef i SAS, Lars Sandahl Sørensen.
Men der kan forekomme forsinkelser, derfor opfordrer han alle, der skal flyver i morgen til at tjekke selskabets hjemmeside og app.
- Vi er blevet mødt med nogle ret barske krav, men dem er der fundet en løsning på nu, siger han.
Aftalen er endt med en lønstigning på 3,5 procent i år, på 3,0 procent i 2020 og 4,0 procent i 2021.
Og det erklærer piloterne sig tilfredse med, da det er mere, end SAS oprindeligt ville give, om end det er mindre end piloter oprindeligt krævede.
SAS har på grund af strejken aflyst 709 fly i dag, men i morgen, fredag, forventer SAS at være på vingerne igen, siger koncernchefen.
- Fra i morgen starter vi trafikken op igen, men det er en stor maskine, der skal startes op.
Vi vil gøre vores bedste for at være punktlige, siger han, men der vil forekomme forsinkelser.
Derfor anbefaler han, at alle, der skal rejse med SAS i morgen, holder øje med selskabets hjemmeside og app.
Forhandlingerne om nye overenskomster for piloter i Danmark, Norge og Sverige begyndte onsdag formiddag hos Riksmekleren.
Under strejken, der begyndte fredag og har betydet tusindvis af aflyste fly, anslår SAS, at mere end 300.
000 passagerer er blevet berørt.
FacebookTwitterKopier linkEmner:Lars Sandahl Sørensen (erhvervsleder)|SAS Group|Flyselskaber|Ansættelsesforhold|Sverige




https://www.dr.dk/sporten/basketball/bakken-bears-tager-foerste-stik-i-dm-finalen

BasketballBakken Bears tager første stik i DM-finalenEt tæt første DM-finaleopgør blev vundet af mestrene fra Bakken Bears hjemme mod Horsens IC torsdag.
Bakken Bears Tobin Carberry i kamp mod Horsens IC's Frederik Rungby 6 under 1.
finalekamp i herrenes basketballiga mellem Bakken Bears og Horsens IC.
02.
maj 2019 kl.
21.
16Bemærk: artiklen er mere end 30 dage gammelLæs opBasketballherrerne fra Bakken Bears jagter DM-guld for tredje sæson i træk, og torsdag blev DM-finaleserien mod Horsens IC skudt i gang.
Her fik mestrene en god indledning på finaleserien med en hjemmesejr på 91-86.
Der spilles bedst ud af syv kampe i serien, og Bakken Bears havde hjemmebane i det første opgør, fordi klubben sluttede øverst i grundspillet.
Det betyder også, at Bakken Bears har hjemmebane i en eventuel syvende finalekamp.
Opgøret torsdag blev en lige affære, hvor Brandon Tabb hos Horsens var flyvende med sine 31 point i kampen.
Gæsterne var bedst på pointtavlen efter de første to perioder, men tredje periode blev vundet 29-21 af hjemmeholdet, som dermed bragte sig foran 64-59 før indgangen til den sidste periode.
Her var der spillet halvandet minut, da Ryan Martin med sit 14.
point i opgøret bragte Bakken Bears foran 69-59.
Ryan Martin var hjemmeholdets mest scorende i opgøret, og han blev i alt noteret for 15 point.
Brandon Tabb fra Horsens var dog ganske ustyrlig, og med sit 21.
point reducerede han til 69-76 med seks minutter igen.
Brandvarme Tabb reducerede også til 74-81 og 76-82 i den tætte dyst, da han dunkede bolden i kurven.
Igen var Tabb på spil og reducerede til 84-89 på straffekast med et minut igen, men hjemmeholdet sikrede sejren med fem point.
Femte DM-finale i træk mellem de toDet er ikke uvant for de to klubber at tørne sammen i de sidste finaleslag om DM-titlen.
Det er således femte sæson i træk, at det sker, og aarhusianerne har vundet guld de to seneste sæsoner, mens Horsens sejrede i 2015 og 2016.
Før det blev Bakken Bears mester fire år i træk og er blevet mester med navnet Bakken Bears ti gange siden 2005.
Før det hed klubben Skovbakken.
Før finaleserien i denne sæson har Bakken Bears tre gange slået Horsens og tabt to gange.
Næste finalekamp er den kommende mandag i Horsens.
/ritzau/FacebookTwitterKopier linkEmner:Bakken Bears|Horsens|Horsens IC|Basketball|Aarhus




https://www.dr.dk/sporten/badminton/badmintonpar-goer-overraskende-comeback-graviditeten-har-taendt-gnisten

BadmintonBadmintonpar gør overraskende comeback: ’Graviditeten har tændt gnisten’Kamilla Rytter Juhl og Christinna Pedersen har skrevet under på en kontrakt med Vendsyssel Elite Badminton.
Kamilla Rytter Juhl og Christinna Pedersen gør comeback på badmintonbanen.
I marts sidste år vandt doublen All England, inden Rytter Juhl stoppede karrieren sidste sommer i forbindelse med sin graviditet.
Af Mathias Hauge Jacobsen02.
maj 2019 kl.
20.
27Bemærk: artiklen er mere end 30 dage gammelLæs opDen nordjyske badmintonklub Vendsyssel Elite Badminton kunne i dag præsentere to af dansk badmintons mest prominente navne.
Således har Kamilla Rytter Juhl og Christinna Pedersen torsdag skrevet under på en aftale med klubben fra Skagen.
Damedoublen, der også danner par privat, har ellers siden Rytter Juhls karrierestop i 2018 i forbindelse med sin graviditet været splittet på badmintonbanen.
Men nu kan badmintonelskere altså igen glæde sig over at skulle se dem sammen med ketsjeren i hånden.
Læs også:Dansk badmintonduo venter barn: Kamilla Rytter Juhl stopper karrierenI aftenens udgave af LIGA på P3 satte Christinna Pedersen nogle ord på beslutningen.
- Det har været i støbeskeen de seneste par uger.
Det lykkedes heldigvis, så vi var et par glade tøser, der i dag tog til Skagen og fik skrevet kontrakterne under, siger Christinna Pedersen, der tidligere har spillet i netop Vendsyssel.
- Efter at vi trak stikket på landsholdet og den internationale scene, er vi flyttet tilbage til Nordjylland med vores lille pige.
Og så syntes vi, at det var nærliggende, da Vendsyssel tog fat i os og spurgte, om vi ikke skulle have deres trøjer på i den nye sæson.
- Vi glæder os rigtig meget over, at den her aftale er kommet i hus, og vi glæder os til at være tilbage på banen sammen igen, siger Christinna Pedersen.
Sådan så det ud, da Kamilla Rytter Juhl og Christinna Pedersen ved OL i Rio 2016 vandt sølv efter en tæt tresætter i finalen om guldet.
mod det japanske par Ayaka Takahashi og Misaki Matsutomo Topmotiverede – men intet landsholdscomebackMed aftalen er der altså lagt op til endnu flere badmintonkampe for damedoublen, der særligt takket være Rytter Juhls graviditet er topmotiveret.
- Efter at Kamilla har været gravid og har været ude i et års tid, har det været med til at finde gnisten.
Vi stiller ikke op i den danske liga uden at være klar og i form.
Vi kommer til at knokle over sommeren, så vi kan give de andre kamp til stregen, siger Christinna Pedersen.
Det danske badmintonpublikum skal dog ikke regne med at se de to tilbage på den internationale scene iklædt den danske landsholdstrøje, forsikrer Christinna Pedersen.
- Jeg har lært, at man aldrig skal sige aldrig, men lige nu har vi nok at gøre med at få Molly (parrets datter, red.
) til at vokse stille og roligt.
Så lige nu er det ikke i tankerne, siger Christinna Pedersen.
Christinna Pedersen og Kamilla Rytter Juhl nåede inden Rytter Juhls graviditet blandt andet at vinde OL-sølv i 2016 og guld ved All England i 2018.
FacebookTwitterKopier linkEmner:Kamilla Rytter Juhl (badmintonspiller)|Jylland|Badminton|Graviditet og fødsel|Skagen




https://www.dr.dk/nyheder/indland/live-sas-paa-pressemoede-vi-flyver-foerst-normalt-om-et-doegn






https://www.dr.dk/nyheder/udland/facebook-lukker-farlige-personer-fra-det-ekstreme-hoejre

UdlandFacebook lukker for 'farlige' personer fra det ekstreme højreAlex Jones og Milo Yiannopoulos er blandt dem, som har fået lukket deres profiler.
Radioværten Alex Jones og hans medieselskab Infowars er blevet smidt helt ud af Facebook.
Af Jakob Busk Olsen02.
maj 2019 kl.
22.
30Bemærk: artiklen er mere end 30 dage gammelLæs opEn række profiler på den yderste højrefløj i USA er ikke længere velkomne på det sociale medie Facebook og Instagram, som Facebook ejer.
Radioværten og konspirationsteoretikeren Alex Jones, provokatøren Milo Yiannopoulos og den sorte nationalist Louis Farrakhan fra bevægelsen Nation of Islam er blandt dem, som er blevet "permanent udelukket" fra Facebooks platforme.
Det oplyser selskabet i en meddelelse, skriver Washington Post.
Facebook har fjernet de berørte personers profiler, samt fan-sider og grupper, som har forbindelse til dem.
Det samme gælder organisationen Infowars, som Alex Jones står bag.
Læs også:Amerikansk radiovært raser mod Youtube og Facebook: 'Moderne bogafbrænding'"Farlige"Udelukkelsen kommer, efter Facebook har gennemgået det indhold, som personerne tidligere har delt på mediet - samt deres aktiviteter uden for Facebook.
På den baggrund har selskabet konkluderet, at de berørte har forbrudt sig mod mediets regler mod farlige individer og organisationer, skriver The Verge.
Facebook og andre store sociale medier har tidligere afholdt sig fra smide kontroversielle personer ud af deres platforme permanent.
Men i den seneste tid har Facebook signaleret, at man vil følge en hårdere linje over for især hvide nationalister.
Mød Milo Yiannopoulos i videoen:SammensværgelserBlandt de udelukkende højreekstremister finder man også politikeren Paul Nehlen, youtuberen Paul Joseph Watson og aktivisten Laura Loomer.
Den kendste af de ramte personer er dog formentlig radioværten Alex Jones.
Han stiftede i 1999 medieselskabet Infowars.
Siden da har han opbygget et stort publikum til sine radioprogrammer og hjemmeside.
Her har Jones fremført, at terrorangrebene 11.
september 2001 i New York og Washington var orkestreret af den amerikanske regering selv.
Alex Jones har også hævdet, at et skyderi på skolen Sandy Hook i 2012 var et skuespil opført af venstreorienterede grupper for at fremme strammere regler for kontrol med våben.
Alex Jones blev sidste år udelukket permanent fra Twitter, ligesom han i forvejen var suspenderet fra Facebook.
FacebookTwitterKopier linkEmner:Facebook|USA|Washington Post|Instagram|New York




https://www.dr.dk/nyheder/regionale/midtvest/virksomhed-screener-medarbejdere-og-paaroerende-kraeft-agnethes-mand-blev

Midt- og VestjyllandVirksomhed screener medarbejdere og pårørende for kræft: Agnethes mand blev reddetIT-virksomhed i Thisted tilbyder de ansatte en screening for hud- og modermærkekræft.
Henrik og Agnethe Svendsen takkede ja til tilbuddet om at blive screenet for hud- og modermærkekræft.
Af Rasmus Gade Østergaard og Asta Pil Heltborg02.
maj 2019 kl.
19.
18Bemærk: artiklen er mere end 30 dage gammelLæs opPå virksomheden NetIP i Thisted har man haft stor succes med at udvide paletten af arbejdsgoder med et utraditionelt tilbud.
Som en af landets første får medarbejderne og deres familier tilbuddet om at blive undersøgt for hud- og modermærkekræft.
Jeg følte, de havde reddet min mands liv.
Agnethe SvendsenAgnethe Svendsen tog sammen med sin mand imod tilbuddet, og det viste sig at være en god ide.
- Han fik konstateret modermærkekræft, men i så tidligt et stadie, at det ikke havde nået at sprede sig, fortæller Agnethe Svendsen, der arbejder hos NetIP.
Hendes mand, Henrik Svendsen, er i dag erklæret rask, og Agnethe Svendsen er ikke i tvivl om, at den tidlige kræftscreening var afgørende.
Agnethe Svendsens mand var en af fem personer, der fik konstateret kræft eller tegn på kræft ud af omkring 200 screeninger på NetIP.
Og hun er lykkelig for, virksomheden gav hendes mand muligheden.
- Efterfølgende følte jeg en taknemmelighed over for mit firma, fortæller hun og uddyber:- Jeg følte, de havde reddet min mands liv.
Det er ubeskriveligt.
Det kan man næsten ikke sætte ord på.
Screeningen foregår på den måde, at en hudlæge besøger virksomheden og undersøger medarbejderne og de pårørende under fuld diskretion i et mødelokale.
Medarbejdernes helbred i fokusVirksomheden har dog haft flere overvejelser om, hvor tæt den kan tillade sig at gå på sine medarbejdere.
Især med noget så privat som kræft og sygdom.
Derfor er screeningen et frivilligt tilbud til medarbejderne, og ifølge Carsten Hedemann, administrerende direktør, er det en helt naturlig udvikling i virksomhedens fokus på medarbejdernes sundhed og trivsel.
- Når vi siger, medarbejderne er det vigtigste, vi overhovedet har, så er det også dem, det drejer sig om, siger han- Vi skal bare sørge for at holde os på vores egen banehalvdel og give det som et tilbud.
Jeg synes, det er et udtryk for, man vil sine medarbejdere det bedste.
Agnethe SvendsenMen det er ikke kun medarbejdernes eget helbred, der er vigtigt for virksomheden.
Hvis familiemedlemmer er syge, går det også ud over vedkommende, og derfor skal de ligeledes tilbydes en screening.
- Vi bliver også ramt, når familier bliver ramt af tragedier.
Det går ud over de mennesker, vi har ansat, siger direktør Carsten Hedemann.
Initiativet bliver også taget godt imod af Kræftens Bekæmpelse.
Det fortæller projektleder Peter Dalum.
- Det er rigtig positivt, at man gør det nemt for folk at handle på, hvis man har en mistanke om kræft, siger han og uddyber:- Vi ved, at især mænd har lidt svært ved at få bestilt en tid til lægen, og her kan initiativet være med til at få nogle folk til at tjekke tegn på kræft på en nem måde.
Henrik og Agnethe Svendsen takkede ja til tilbuddet om at blive screenet for hud- og modermærkekræft.
Agnethe Svendsen tror ikke, hendes mand var taget til lægen for at blive undersøgt.
- Han har fortalt, at hvis ikke han havde fået tilbudt den screening, havde han haft det syge modermærke endnu.
Derfor ser hun ikke noget galt i, at virksomhederne opfordrer medarbejderne til at blive undersøgt.
- Jeg synes, det er et udtryk for, man vil sine medarbejdere det bedste.
Det er sådan, vi har taget imod det.
Peter Dalum fra Kræftens Bekæmpelse forventer, at flere virksomheder i fremtiden vil tilbyde kræftscreeninger til medarbejderne.
FacebookTwitterKopier linkEmner:Kræft|Arbejdsmarked|Erhverv|Kræftens Bekæmpelse|Thisted




https://www.dr.dk/musik/festival/dansk-rapper-kunne-ikke-tale-i-flere-maaneder-det-har-vaeret-en-lang-og-besvaerlig

SPOT FESTIVAL 2019Se temaFestivalDansk rapper kunne ikke tale i flere måneder: 'Det har været en lang og besværlig tid'Kesi satser på at være klar til sommerens festivaler efter sin operation på stemmebåndet.
Kesi optrådte i maj 2018 til Kronprins Frederiks fødselsdagsshow i Royal Arena i København, men var faktisk tæt på at aflyse på grund af problemer med stemmen.
Af Marie Søndergaard og Sofie Bo Christensen02.
maj 2019 kl.
20.
00Bemærk: artiklen er mere end 30 dage gammelLæs opDer var ikke noget at tyde på rapperen Kesis stemme, da han torsdag talte foran den fremmødte fanskare ved Åboulevarden i Aarhus.
Men det er ikke længe siden, det så helt anderledes ud for den danske hitmager.
Sidste år fik han nemlig pludselig problemer med sin stemme, så han havde svært ved både at synge og tale, og i lang tid vidste hverken han eller lægerne, hvad der var galt.
Lyt til Kesis nummer 'Pengedans' her:Kesi - PengedansDet viste sig at være en cyste (en slags vabel) på stemmebåndet, der skulle opereres væk.
Det resulterede i et hårdt efterår og vinter, hvor Kesi måtte aflyse en turné, og han blev tvunget til at holde en lang pause fra sit job som musiker.
- Jeg havde to-tre måneder, hvor jeg ikke kunne snakke.
Cysten udviklede sig til at være rigtig slem, fordi jeg i starten blev ved med at bruge min stemme, sagde Kesi, da han torsdag deltog i en Q&A under Spot Festival i Aarhus, der løber af stablen hen over weekenden.
Beordret til sangøvelserEfter operationen i januar i år kunne Kesi, med det borgerlige navn Oliver Kesi, på sin Instagram-profil fortælle, at alt var gået godt, og at han skulle i gang med genoptræning.
Men han lagde torsdag ikke skjul på, at det har været et hårdt forløb.
- Det har været en sindssygt lang og besværlig tid, sagde Kesi og afslørede, at lægerne blandt andet har beordret ham til at lave sangøvelser, hvilket han ellers ikke normalt plejer at gøre brug af.
Kesi nåede at optræde på Smukfest i 2018, før han måtte aflyse sin efterårsturné på grund af cysten på stemmebåndet.
Men efter at have holdt pause fra at være i studiet, at indspille og at bruge sin stemme generelt, så føler han nu, at det går så godt, at han er klar til at komme ud og spille live igen.
- Jeg er tilbage!
, proklamerede han foran det fremmødte publikum til Spot Festival, som dog ikke fik en smagsprøve på, hvordan Kesi lyder live efter operationen.
Læs også:Kesi vil være legendarisk: Folk skal have det med mig som med Nik &amp; JayDet kan man til gengæld opleve til sommer, når han blandt andet optræder på Grøn for første gang, på Langelandsfestival og til Smukfest, mens hans også tager på Danmarksturné til november.
Og måske bliver det med ny musik.
- Jeg har en masse sange liggende, og jeg er ved at finde ud af, om det skal være et album, eller hvad jeg har lyst til at gøre med dem.
Jeg ved det ikke lige nu.
Lyt til nummeret 'Søvnløs' her:Kesi - SøvnløsFacebookTwitterKopier linkEmner:Aarhus|Spot Festival|Langelandsfestival|Pop og rock|Musikfestivaler




https://www.dr.dk/nyheder/politik/mette-frederiksen-vil-stemme-pensionsaftale-en-lille-forbedring-er-bedre-end-ingen

Længere til pensionSe temaPolitikMette Frederiksen vil stemme for pensionsaftale: 'En lille forbedring er bedre end ingen'Trods kritik af den nye aftale om seniorpension vil Socialdemokratiet stemme for aftalen.
Mette Frederiksen (S) har ikke meget positivt at sige om aftalen om seniorpension, men vil alligevel stemme for.
Af Anna Sol Jørgensen02.
maj 2019 kl.
19.
37Bemærk: artiklen er mere end 30 dage gammelLæs op- Som socialdemokrat har jeg det sådan, at en lille forbedring er bedre end ingen forbedring.
Sådan lyder det fra Socialdemokratiets formand, Mette Frederiksen, der godt kan se sig selv stemme for aftalen om seniorpension.
Aftalen er indgået mellem regeringen, Dansk Folkeparti og Radikale Venstre - men altså uden Socialdemokratiet, der blev ekskluderet fra forhandlingerne den 12.
april.
Det skete, fordi Socialdemokratiet vil sikre, at danskere på arbejdsmarkedet får indført det som en rettighed, at de kan gå tidligere på pension, hvis de er blevet nedslidt af deres arbejde.
Det, der i mine øjne er det største problem, er, at der ikke bliver tale om en egentlig rettighed.
Formand for Socialdemokratiet, Mette FrederiksenPå det tidspunkt var Socialdemokratiet ikke konkrete i forhold til at udpege, hvem der skal have ret til at gå tidligere på folkepension.
Derfor kunne Dansk Folkeparti ikke længere se dem som en del af forhandlingerne.
Læs også:OVERBLIK Her er den nye aftale om seniorpensionLøser ikke problemer på arbejdsmarkedetOg selvom formanden nok stemmer for aftalen, så er hun ikke tilfreds med resultatet af forhandlingerne.
- Løser aftalen, der er indgået i dag, de problemer, der er på arbejdsmarkedet?
Det mener jeg ikke, at den gør.
Det, der i mine øjne er det største problem, er, at der ikke bliver tale om en egentlig rettighed, siger Mette Frederiksen.
Med aftalen vil danskere kunne opnå seniorpension, hvis de har seks år eller mindre til folkepensionsalderen, har arbejdet i 20 til 25 år og samtidig har en arbejdsevne på 15 timer eller mindre om ugen.
Men hvilken myndighed der skal vurdere, om en person på arbejdsmarkedet har en arbejdsevne på 15 timer eller ej, er ikke faldet på plads med aftalen.
Tror du, at det kommer til at gå så let, at man bare smutter forbi lægen og får en underskrift?
Formand for Socialdemokratiet, Mette FrederiksenBeskæftigelsesminister Troels Lund Poulsen (V) forklarer, at det eksempelvis kan være arbejdsmedicinske klinikker, Arbejdsmarkedets Erhvervssikring eller måske kommunerne.
Frygter lange udredningerNetop det, at nedslidte danskere skal visiteres til en seniorpension, bekymrer den socialdemokratiske formand.
- Tror du, at det kommer til at gå så let, at man bare smutter forbi lægen og får en underskrift?
Jeg tror, at der er rigtig mange på arbejdsmarkedet, der har den stik modsatte erfaring.
Netop at det at blive visiteret eller godkendt til førtidspension kan strække sig over rigtig lang tid.
Måske flere år, siger Mette Frederiksen.
I stedet ser Mette Frederiksen og Socialdemokratiet gerne, at der bliver tale om en sikret ret med differentieret pensionsalder, så nedslidte kan forlade arbejdsmarkedet før folkepensionen.
- Man skal ikke søge om det, man skal ikke visiteres, og man skal ikke igennem lægeerklæringer og udredninger, som der sikkert ligger i aftalen her, siger hun.
Ligesom da Socialdemokratiet blev smidt ud af forhandlingerne om seniorpension, kan Mette Frederiksen i dag ikke blive mere konkret i forhold til, hvem der skal have den ret.
- Det er dem, der har været lang tid på arbejdsmarkedet og er blevet nedslidt af at gå på arbejde.
Vi vil gerne, sammen med arbejdsmarkedets parter, være sikre på, at vi rammer den gruppe præcist, siger hun.
Kilde: Beskæftigelsesministeriet.
Grafik: Thomas Klose Jensen & Peter Boier.
FacebookTwitterKopier linkEmner:Mette Frederiksen (politiker)|Socialdemokraterne|Troels Lund Poulsen (politiker)|Venstre|Arbejdsmarked




https://www.dr.dk/nyheder/regionale/nordjylland/gymnasier-faar-nej-til-autisme-klasser-ikke-fair-andre-bliver-naegtet

NordjyllandGymnasier får nej til autisme-klasser: 'Ikke fair at andre bliver nægtet muligheden'Kun to ud af 28 gymnasier har fået penge til specialklasser.
Asger Jungersen og Anastasia Ozerova er kede af, at undervisning til unge med autisme kan risikere at blive lukket.
Af Klaus Videbæk, Martin Møller Geertsen og Trine Dam02.
maj 2019 kl.
20.
34Bemærk: artiklen er mere end 30 dage gammelLæs opDet er rigtig ærgerligt, at Mariagerfjord Gymnasium sammen med 25 andre gymnasier ikke får støtte til at lave specialklasser for unge med autisme-diagnoser.
Det mener 21-årige Asger Jungersen og snart 19-årige Anastasia Ozerova Flou Pedersen, der begge går på den særlige HF-uddannelse på stedet.
De ville begge have mere end almindeligt svært ved at tage en ordinær gymnasieuddannelse, og det har derfor haft stor betydning for dem, at der har været et alternativ.
Jeg er gået fra at være en usikker og meget indelukket teenager til at være en meget boblende personlighed, som har overskud til rigtig mange ting.
Anastasia OzerovaMen Mariagerfjord Gymnasium er ikke blandt de blot to gymnasier, som har fået godkendt deres ansøgninger til ministeriets satspulje om at lave såkaldte ASF-klasser, og derfor er tilbuddet i risiko for at lukke.
For Asger Jungersen betyder hans asperger-diagnose blandt andet, at han kan have svært ved at koncentrere sig i undervisningen, og at han kan forsvinde lidt ind i sig selv.
Han har også behov for at få forklaret tingene lidt mere udførligt.
- Jeg har mange mareridtsoplevelser med at få lektier for, som jeg så ikke aner en skid om, hvordan jeg skal lave.
Så kommer jeg hjem og sidder og stirrer i det og kan bruge flere timer på det, siger han.
’Et personligt space’Modsat andre klasser på Mariagerfjord Gymnasium har elever på den særlige HF-uddannelse et fast klasselokale, og der er færre elever, mere plads til den enkelte og en særlig afskærmning bagerst i klassen, hvis man har brug for ekstra ro.
Eleverne har også større borde, og det giver ’et personligt space’ blandt de andre i klassen, fortæller Anastasia Ozerova, der har autisme.
- Det har betydet meget, for så er der ikke så meget, man skal forholde mig til.
Der er heller ikke så meget larm i klassen, siger hun.
Anastasia Ozerova led, før hun startede på HF, af en slags matematikangst, og hun troede ikke rigtigt på sig selv.
De særlige ASF-klasser'ASF' står for Autisme Spektrum Forstyrrelser.
Med de nye midler fra satspuljen, der giver to gymnasier mulighed for at oprette AFS-klasser, vil der være i alt 13 gymnasier i Danmark, der tilbyder særlig undervisning til unge med autismediagnoser.
Men der er altså interesse fra langt flere.
Men på det særlige HF-forløb føler hun, at der bliver taget hensyn til de svagheder, hun har med sin diagnose, mens hun samtidig er blevet opmærksom på de styrker, det også giver hende.
- Jeg har jo nogle gaver som autist.
De specielle interesser jeg har, kan jeg blive ved med at efterforske og dyrke i al evighed.
Jeg bliver aldrig træt, og jeg er meget dedikeret.
Det er en styrke, siger hun.
- Jeg er gået fra at være en usikker og meget indelukket teenager til at være en meget boblende personlighed, som har overskud til rigtig mange ting.
Frustrerende, at der ikke er flere pengeFørhen har forløbet på Mariagerfjord Gymnasium været finansieret af fonde, og man har siden starten i 2012 sendt mellem 12 og 15 unge om året videre med et eksamensbevis i hånden.
Men fondene er typisk kun med i udviklingen og ikke i driften af de projekter, de støtter, og derfor er det blevet stadig sværere at finde penge til den relativt dyre undervisning, fortæller rektor på Mariagerfjord Gymnasium Jette Engelbreth.
Det burde være guf for et samfund at sørge for, at også unge med diagnoser får en uddannelse.
Jette Engelbreth, rektor på Mariagerfjord GymnasiumHun kalder det frustrerende, at der ikke er flere statslige midler sat af til at finansiere tilbuddet.
For i virkeligheden er det en god investering for samfundet, at unge, der ellers risikerer at havne på overførselsindkomst eller i lavtlønnede jobs, får en uddannelse.
- De kommer ud med næsten kun 7, 10 og 12-taller.
Der er stort set ikke noget frafald undervejs, max en person pr.
årgang, og de går faktisk direkte videre til de videregående uddannelser.
Det burde være guf for et samfund at sørge for, at også unge med diagnoser får en uddannelse, siger Jette Engelbreth.
Mere plads ved bordene, færre elever og ekstra hjælp fra lærerene giver unge med autisme og andre diagnoser mulighed for tage en HF på Mariagerfjord Gymnasium.
(© DR Nyheder)Burde have krav på uddannelseMed satspuljemidler til to nye ASF-klasser er der i alt 13 gymnasier, der tilbyder særlig undervisning til unge med autismediagnoser.
Men det er langt fra nok, siger Knud Kristensen, formand for SIND, foreningen for psykisk sundhed.
- I vores optik burde alle unge uanset psykiske problemer have krav på at få en ungdomsuddannelse, siger han.
- Nu ved vi selvfølgelig ikke, om antallet af ansøgninger er lig med behovet, men der er ingen tvivl om, at behovet i hvert fald er betydeligt større end de to, der nu er kommet ekstra.
Så det er en alvorlig sag.
Ville gå derhjemme og have det skidtAsger Jungersen har svært ved at vurdere, hvor han ville være, hvis ikke han havde fået mulighed for at tage en HF-uddannelse.
- Jeg havde nok fundet et job.
Måske rengøring eller noget lagerarbejde, siger han.
Det ved Anastasia Ozerova heller ikke.
- Jeg tror, at jeg måske ville sidde derhjemme og have det rigtig skidt med mig selv, fordi jeg ikke kunne stille noget op med mit liv.
- Jeg synes ikke, det er fair, at andre bliver nægtet den her mulighed.
Det har et helt særligt potentiale.
Det er en basisramme for ens behov, og så kan der ellers ske helt magiske ting, siger hun.
Det er et problem, som vi også er nødt til at tage alvorligt politisk.
Anni Matthiesen (V), undervisningsordførerIkke godt nokEn ny undersøgelse fra Arbejderbevægelsens Erhvervsråd viser, at kun 40 procent af de 25-årige med autisme har en ungdomsuddannelse.
Og hos både Socialdemokratiet og Venstre anerkender man, at der er behov for mere hjælp, end det der lige nu gives via satspuljemidlerne, som den borgerlige regering i øvrigt vil udfase.
- Det er et problem, som vi også er nødt til at tage alvorligt politisk, siger undervisningsordfører Anni Matthiesen (V).
- Det tal er alt for lavt, og den måde man har grebet det an på på Mariagerfjord Gymnasium viser, at det kan lade sig gøre.
Anni Matthiesen vil nu tage problemet op med undervisningsminister Merete Riisager (LA).
Læs også:Højere adgangskrav trådte i kraft ved midnat: Færre unge skal på gymnasietOg hos Socialdemokratiet vil Flemming Møller Mortensen lægge pres på regeringen.
- Der er simpelthen ikke sat penge nok af til det her.
Prøv at kigge rundt i samfundet og se, hvor mange unge, der rent faktisk har nogle lette psykiske problemer og har behov for et andet uddannelsestilbud end det, ungdomsuddannelserne normalt kan give.
FacebookTwitterKopier linkEmner:Anni Matthiesen (politiker)|Liberal Alliance|Mariagerfjord Gymnasium|Uddannelse|Hobro




https://www.dr.dk/nyheder/udland/cyperns-foerste-seriemorder-gik-efter-migranter-justitsminister-traekker-sig

UdlandCyperns første seriemorder gik efter migranter - justitsminister trækker sigEn officer har erkendt drabene på fem kvinder og to piger, der alle var udlændinge.
Efterforskere leder efter lig i en sø i en nedlagt kobbermine i det centrale Cypern.
Af Jakob Busk Olsen02.
maj 2019 kl.
18.
58Bemærk: artiklen er mere end 30 dage gammelLæs opDykkere undersøger i øjeblikket bunden af en giftig sø i en nedlagt kobbermine vest for Cyperns hovedstad Nicosia.
Søndag kom dykkerne op til overfladen med en kuffert, som indeholdt resterne af et kvindelig.
Politiet leder efter yderligere to kufferter i søen.
Eftersøgningen i minen er led i det, der menes at være Cyperns første seriemordersag.
En kaptajn i landets hær har erkendt, at han har dræbt fem kvinder og to piger, der alle var udlændige.
Ofrene var kommet til landet for at arbejde i lavtlønsjob, og Cyperns politi og regering bliver anklaget for at have nedprioriteret deres forsvindingssager.
Cyperns justitsminister, Ionas Nicolaou, meddelte i dag, at han går af som konsekvens af drabene, og landets øverste politichef kan også være på vej ud, skriver nyhedsbureauet AP.
Justitsminister Ionas Nicolaou nægter at have et ansvar for den forfejlede efterforskning.
Hans afsked skyldes derimod "samvittighed og principper".
Et enkelt offer identificeretKun et enkelt af seriemorderens ofre er endnu blevet idenficeret.
Liget af den 38-årige Mary Rose Tiburcio fra Filippinerne blev fundet i en mineskakt midt i april.
Samme sted fandt politiet seks dage senere endnu et kvindelig.
Det menes at være den 28-årige filippiner Arian Palanas Lozano.
I et nærliggende vandreservoir leder myndighederne efter Mary Rose Tiburcios seksårige datter Sierra.
Det var Tiburcios onlinekommunikation, som førte efterforskere til den 35-årige mand, som har tilstået.
Mandens navn er endnu ikke blevet frigivet.
Ligene i den giftige sø menes at være den 36-årige rumæner Florentina Bunea og hendes otteårige datter Elena Natalia, samt den 31-årige filippiner Maricar Valtez Arquiola.
Derudover har den formodede seriemorder erkendt drabet på en kvinde fra Nepal.
Seriemorderen har tilsyneladende været aktiv siden september 2016, da de første ofre forevandt.
Demonstranter kritiserer politiet og politikere under en mindehøjtidelighed for ofrene i Nicosia i slutningen af april.
Moderne slavehandelDen grusomme sag har kastet lys på de titusinder af migranter, som rejser til Cypern for at arbejde som stuepiger under forhold, der bliver beskrevet som moderne slavehandel, skriver BBC.
Interessegruppen Philippines Organisation in Cyprus siger, at filippinere søger mod Cypern, fordi det er et EU-land, hvor de regner med at kunne arbejde under ordnede forhold.
Organisationen siger, at mange af stuepigerne klager over arbejdsdage på 12-14 timer - uden fridage eller ferier - til en betaling, der ligger langt under minimumslønnen.
Kvinderne bliver også ofte udsat for seksuelle krænkelser, oplyser Philippines Organisation in Cyprus.
Migrantarbejdere trøster hinanden under en mindehøjtidelighed i april.
Cyperns præsident, Nicos Anastasiades, siger, at han vil mødes med diplomater fra lande, der har mange arbejdere i landet, for at undskylde på vegne af nationen for "fejl i håndteringen af disse sager.
"Præsidenten lover også at lave tiltag for at forbedre den måde, som politiet behandler anmeldelser fra migrantarbejdere, skriver AP.
Derudover skal en kommission lave en uafhængig kulegravning af politiets efterforskning i seriemordersagen.
FacebookTwitterKopier linkEmner:Cypern|Mord|EU|BBC|Politi




https://www.dr.dk/nyheder/politik/ep-valg/eus-chefforhandler-brexit-har-ingen-vindere

EP-valgEU's chefforhandler: Brexit har ingen vindereDet europæiske samarbejde skal genopfindes, mener Michel Barnier.
Af Benjamin Schildknecht Kodboel02.
maj 2019 kl.
18.
39Bemærk: artiklen er mere end 30 dage gammelLæs opTirsdag besøgte Michel Barnier, EU's chefforhandler for brexit, Danmark.
Hans job er at sikre, at briternes udtræden af unionen bliver så gnidningsfri som mulig.
Europas økonomi og borgere kan nemlig komme til at lide under en hård brexit.
Dansk fiskeri og irsk samhandel med England er blot nogle af de ting, der står for skud.
Se EU-korrespondent Ole Ryborgs interview med ham ovenfor.
FacebookTwitterKopier linkEmner:EU|Storbritannien|EU-forhold|England




https://www.dr.dk/nyheder/politik/korrespondent-nu-er-loekke-klar-til-valg

PolitikKorrespondent: Nu er Løkke klar til valgIfølge politisk korrespondent Christine Cordsen er regeringen nu færdig med arbejdet.
Christine Cordsen er DR's politiske korrespondent.
Af Peter Boier02.
maj 2019 kl.
18.
13Bemærk: artiklen er mere end 30 dage gammelLæs opLars Løkke Rasmussen og regeringen er nu klar til et folketingsvalg.
Sådan lyder det fra DR's politiske korrespondent Christine Cordsen, efter at regeringen, Dansk Folkeparti og Radikale Venstre netop har fremlagt en pensionsaftale, der især kredser om en seniorpension, der skal sende tusindvis af nedslidte danskere direkte fra arbejdsmarkedet til seniorpensionen frem til 2025.
Regeringen har nemlig ikke mere at lave.
- Regeringen har ikke flere store, vigtige ting at klare.
Så nu er Lars Løkke klar til valg.
Men hvornår han så vælger at udskrive det, ved jeg ikke - men det kan være når som helst, siger Christine CordsenDet er ikke tilfældigt, at regeringen brugte tid og kræfter på netop at få et pensionsudspil klar før den officielle valgkamp.
Regeringen har ikke flere store, vigtige ting at klare.
Så nu er Lars Løkke klar til valgChristine Cordsen, politisk korrespondent- For regeringen og i høj grad Dansk Folkeparti har det været meget vigtigt at have den på plads inden, der udskrives valg - og det skal der jo meget snart - for så har man noget at gå til valg på som modsvar til Socialdemokratiets pensionsudspil.
Socialdemokratiet har bebudet at ville hjælpe de mest nedslidte i samfundet ud af arbejdsmarkedet og på pension med tre milliarder kroner årligt.
Det forslag har fyldt meget i medierne, og derfor har det været vigtigt for Venstre at have et modsvar.
Regeringens aftale øremærker omkring 1,2 mia.
årligt til området - og 650 mio.
af dem går specifikt til seniorpensionen.
Og den ordning kan man komme på, hvis man vurderes til maksimalt at kunne arbejde 15 timer ugentligt - blandt andre kriterier.
Læs også:OVERBLIK Her er den nye aftale om seniorpension- Jeg forventer, at pension kommer til at fylde rigtig, rigtig meget i valgkampen, siger Christine Cordsen.
Sådan så det ud, da regeringen med Troels Lund Poulsen i spidsen fremlagde pensionsaftalen sammen med Radikales Morten Østergaard og DF's Kristian Thulesen Dahl  - Forventningen er, at Socialdemokratiet kommer til at reagere ved at kalde regeringens aftale en fin, lille aftale, der dog slet ikke gør nok.
Der skal mere til, og så vil Socialdemokratiet gå til valg på deres udspil, siger hun.
Hvad skal regeringen så lave indtil valget?
Der skal senest afholdes valg i Danmark den 17.
juni - og allerede i denne måned, den 26.
maj, bliver der afholdt valg til Europa-Parlamentet.
Christine, hvis valget først kommer midt i juni, hvad skal regeringen så lave i al den tid?
- Hvis han udskriver valget snart med afholdelse i juni, vil der jo bare være en seks uger lang valgkamp.
Men hvis han derimod venter og først udskriver det efter Europa-Parlaments-valget, skal de finde på noget at lave.
Men det kan de sagtens.
Og Folketinget går alligevel ned i gear, da der skal føres valgkamp til EP-valget.
Hvad ville argumentet være for at udskrive det lige om hjørnet og så først afholde det i juni?
- Hvis han vil have en lang valgkamp.
Men der kan og vil han nok også bruge et argument om demokrati, og hvordan det på denne måde vil give mere plads til Europa-Parlaments-valget uden, at der skal være spekulationer om et folketingsvalg samtidig.
FacebookTwitterKopier linkEmner:Christine Cordsen (journalist)|Europa-Parlamentet|Lars Løkke Rasmussen (politiker)|Valg og folkeafstemninger|Radikale Venstre




https://www.dr.dk/nyheder/politik/uvist-hvem-der-skal-vurdere-sager-om-seniorpension

PolitikUvist hvem der skal vurdere sager om seniorpensionParterne bag ny aftale om seniorpension har ikke besluttet, hvilken myndighed der skal vurdere arbejdsevne.
- Nu laver vi en ny tilkendelsesprocedure, og hvem der så skal stå for den, det har vi ikke besluttet endnu, siger beskæftigelsesminister Troels Lund Poulsen (V).
02.
maj 2019 kl.
17.
37Bemærk: artiklen er mere end 30 dage gammelLæs opRegeringen, Dansk Folkeparti og De Radikale er enige om, at borgere, der maksimalt kan arbejde 15 timer om ugen efter lang tid på arbejdsmarkedet, kan gå seks år tidligere på pension.
Men det er ikke en del af aftalen, hvilken myndighed der fremover skal vurdere, om en borger kan arbejde mere eller mindre end 15 timer.
- Nu laver vi en ny tilkendelsesprocedure, og hvem der så skal stå for den, det har vi ikke besluttet endnu, siger beskæftigelsesminister Troels Lund Poulsen (V).
- Det er fordi, det er en lidt større ting at beslutte, hvor den tilkendelse skal komme til at ligge, siger han.
Læs også:OVERBLIK Her er den nye aftale om seniorpensionFlere forskellige budFremover kan det eksempelvis være de arbejdsmedicinske klinikker, Arbejdsmarkedets Erhvervssikring eller måske kommunerne, lyder det fra ministeren.
- Der er mange forskellige bud, men vi har ikke i dag fastlagt den endelige udformning af aftalen, men vi har bare sagt, at der skal være en anden ordning end i dag, siger ministeren.
Under pressemødet i Beskæftigelsesministeriet, hvor aftalen blev præsenteret, gentog aftaleparterne, at der med aftalen bliver indført en ret til tidligere pension for nedslidte.
Men at tale om en rettighed er et bluffnummer, når borgere fortsat skal visiteres til tidligere pension, mener Benny Andersen, som er forbundsformand for Socialpædagogerne.
På Twitter skriver han:- Du skal fortsat visiteres og stå med hatten i hånden og vurderes af andre.
Det er godt med forbedringer, men at tale om en ret, det er bluff.
/ritzau/FacebookTwitterKopier linkEmner:Troels Lund Poulsen (politiker)|Venstre|Arbejdsmarked|Dansk Folkeparti|Radikale Venstre




https://www.dr.dk/nyheder/kultur/film/anmelder-taget-paa-sengen-oscar-vinder-rammer-fuldstaendig-plet-i-bundsjofel

FilmlandSe temaAf Filmanmelder og vært på FilmlandPer Juul CarlsenFilm og serierAnmelder taget på sengen: Oscar-vinder rammer fuldstændig plet i bundsjofel komedieFilmen 'Long Shot' er meget mere, end den giver sig ud for at være, mener Per Juul Carlsen.
- 'Long Shot' er imponerende flimrende og flakkende, men ikke mindst takket være Charlize Theron og Seth Rogen, der sammen bærer forbavsende mange af scenerne hjem, går langskuddet sørme i kassen, skriver Per Juul Carlsen.
(© Hector Alvarez/Nordisk Film)02.
maj 2019 kl.
18.
30Bemærk: artiklen er mere end 30 dage gammelLæs opTraileren til 'Long Shot' er fuld af løgn.
Det skal den have lov til at være.
Trailere er jo trods alt bare små reklamefilm, der skal sælge en film, ligesom når Coca-Cola påstår, at man bliver lykkeligere af deres sukkervand, eller en bank hævder, at det er uproblematisk at snuppe et kviklån.
Det er der vel ikke nogen, der tror på?
'Long Shot'Instruktør: Jonathan LevineMedvirkende: Charlize Theron, Seth Rogen, O'Shea Jackson Jr.
Premiere: 2.
maj 2019Der er heller ikke nogen grund til at tro, at traileren til 'Long Shot' faktisk fortæller os præcis, hvad der sker i den film, den reklamerer for.
Den giver indtrykket af en lidt ungdommelig og vild udgave af 'Præsident på frierfødder', den 20 år gamle romantiske komedie, hvor Michael Douglas som præsident forelskede sig i lobbyisten Annette Bening.
Meget mere end en romantisk komedieDet er rigtig nok, at 'Long Shot' er en romantisk komedie, hvor to meget forskellige mennesker, en smuk udenrigsminister og en sjov journalist, forelsker sig i hinanden.
Men 'Long Shot' er godt nok meget andet end det.
Og mere end det.
Den er først og fremmest en bimlende skør satire over tidens politik i USA.
Og et forsvar for tanken om en kvindelig præsident.
Og så forsøger den at sætte en slags ny rekord for sjofle vittigheder i en ikke helt indlysende sammenhæng.
Alt det giver traileren ikke det mindste indtryk af.
Måske fordi producenterne bag filmen har formodet, at der er flere penge at hente ved at præsentere sig selv som en romantisk komedie med Oscar-vinderen Charlize Theron og comedy-stjernen Seth Rogen i hovedrollerne – end i at sælge sig selv som en småskør og bundsjofel politisk satire.
'Long Shot' handler om en romance mellem den smukke, enlige udenrigsminister Charlotte Field og venstrefløjs-journalisten Fred Flarsky.
(© Philippe Bosse/Nordisk Film)Det har producenterne muligvis ret i, men den satiriske side af 'Long Shot' er i hvert fald betydeligt mere vellykket og sjovere end den romantisk-komiske side.
Romancen mellem den smukke, enlige udenrigsminister Charlotte Field og venstrefløjs-journalisten Fred Flarsky hører til i afdelingen for småmislykkede oplæg til en film.
Det kan godt være, at Charlotte og Fred havde noget sammen, da seje Charlotte var barnepige for nørdede Fred i deres teenageår.
Og det kan godt være, at uspolerede Fred kan se ind til den ægte politiske gejst i Charlotte, men deres romance er pænt sagt svær at forholde sig bare en lillebitte smule alvorligt til.
Til gengæld er romancen afsættet for en herlig spøg- og skæmtbutik af onani-vitser, populærkulturelle referencer, feministiske paroler og hudfletning af USA's politiske virkelighed.
Langskuddene går i kassenIngen betvivler Charlottes evner som politiker og beslutningstager, men det er jo ligemeget, når det er noget helt andet, amerikanerne stemmer ud fra, for eksempel humor og hår.
Da Charlotte slår fast, at mænds penis skrumper ved tanken om en magtfuld kvinde, joker Fred eksempelvis med, at 'Penisskrumperen' er hans yndlings-Batman-skurk.
Undervejs er Charlotte og Fred på et gigantisk syretrip, netop som Charlotte skal ordne en diplomatisk krise i Asien.
Senere ønsker Charlotte højlydt, at hun kunne være en helt almindelig amerikaner, der 'er pisseligeglad med alt.
''Long Shot' er instrueret af Jonathan Levine, der tidligere har instrueret film som 'The Wackness', '50/50' og 'Snatched'.
(© Philippe Bosse/Nordisk Film)Og da en magtfuld mediemagnat forsøger at afpresse Charlotte, er det med en lille film, hvor Fred gokker den af og rammer sig selv i ansigtet med sin sæd, mens han ser på en optagelse af Charlotte.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Der er mildt sagt ikke noget klart fokus for alle de vildtskydende jokes i 'Long Shot'.
På den led passer filmen fint til sin titel, der betyder noget i retning af at forsøge sig med noget, som sandsynligvis går galt.
Det er nok ikke lige det, instruktøren Jonathan Levine og hans to forfattere, Dan Sterling og Liz Hannah, har haft i tankerne.
Men det giver god mening.
'Long Shot' er imponerende flimrende og flakkende, men ikke mindst takket være Charlize Theron og Seth Rogen, der sammen bærer forbavsende mange af scenerne hjem, går langskuddet sørme i kassen.
(© Nordisk Film)Læs også:Ny film om blodigt terrorangreb i Danmark gør ondt på anmelder: Jeg var sønderskudt, da jeg forlod biografenFacebookTwitterKopier linkEmner:Annette Bening (skuespiller)|Coca-Cola|USA|Humor|Michael Douglas (skuespiller)




https://www.dr.dk/nyheder/penge/konflikten-i-sas-har-roedder-i-bittert-opgoer-i-2012

PengeKonflikten i SAS har rødder i bittert opgør i 2012SAS mister lige nu millioner af kroner hver dag på grund af strejkende piloter.
En del af forklaringen på striden ligger syv år tilbage.
Af Jesper Knudsen02.
maj 2019 kl.
17.
26Bemærk: artiklen er mere end 30 dage gammelLæs opFor syv år siden blev piloter og kabinepersonale i SAS presset til både at gå ned i løn og arbejde længere.
Ellers ville SAS gå konkurs, lød det.
En SMS fra daværende finansminister, Bjarne Corydon, fjernede den sidste medarbejdermodstand.
I dag kaster konflikten fra dengang lange skygger ind over de nuværende forhandlinger mellem personale og flyselskabet.
FacebookTwitterKopier linkEmner:Bjarne Corydon (politiker)|SAS Group|Flyselskaber




https://www.dr.dk/sporten/fodbold/efter-maal-nummer-600-messi-naermer-sig-pele-paa-fornem-liste

FodboldEfter mål nummer 600: Messi nærmer sig Pelé på fornem listeLionel Messi har med sine to mål onsdag aften nu scoret 600 gange i Barcelona-trøjen.
Kun Pelé har lavet flere mål for ét klubhold.
Leo Messi scorede to mål mod Liverpool i onsdagens Champions League-semifinale.
Af Kasper Heide Lund og Mathias Hauge Jacobsen02.
maj 2019 kl.
18.
01Bemærk: artiklen er mere end 30 dage gammelLæs opDet argentinske fodboldfænomen Lionel Messi er i dag på alle fodboldelskeres læber.
I går rundede han nemlig et skarpt hjørne med sit mål nummer 600 for FC Barcelona.
I den første af to Champions League-semifinaler mod Liverpool scorede han således to mål, hvilket bragte ham op på hele 600 klubmål for de nykårede spanske mestre.
Især den sidste scoring til kampens resultat, 3-0, fik de fleste tilskuere til at tabe kæben.
Direkte på frispark krøllede han bolden op i det fjerne målhjørne - med en sådan præcision, at Liverpool-keeper Alisson ikke kunne få fingrene på den.
Læs også:Messi og alle de andre: Brave Liverpool slår sig på den lille argentinerMålet i sig selv er dog ikke ligeså spektakulært som det faktum, at Messi har scoret de mange mål for én og samme klub.
En klub den 31-årige argentiner har spillet for i hele sin seniorkarriere.
Bedriften gør ham til den blot anden spiller i historien - og den første siden Pelé - til at lave 600 mål for én og samme klub.
Herunder følger en liste over de fem fodboldspillere, som har scoret flest mål for én klub:1Pelé - 643 mål for SantosPelé viser medaljerne frem for de seks mesterskaber, han var med til at vinde med Santos.
Edson Arantes do Nascimento - også bare kendt som Pelé - er en af verdenshistoriens største fodboldlegender.
Pelé var langt fra en angriber, der ragede højt op i luften, men de 173 centimer bød alligevel på utrolige færdigheder i både luftspillet, målnæsen og ikke mindst de tekniske udfoldelser.
Den tredobbelte verdensmester optrådte i hovedparten af karrieren for Santos, for hvem han i 659 kampe scorede imponerende 643 mål.
En rekord, der har stået siden 1975, men som meget vel kan stå forfald, hvis en vis argentiner fortsætter med at imponere i FC Barcelona.
2Lionel Messi - 600 mål for FC BarcelonaLionel Messi rundede mål nummer 600 på selvsamme dato, som han scorede mål nummer 1 for FC Barcelona.
Det er nok de færreste, der ikke har måbet en gang eller to over den argentinske troldmand.
Diskussionen om, hvorvidt Lionel Messi er historiens bedste fodboldspiller eller ej, vil nok eksistere for evigt, og den skal slet ikke tages her.
Faktum er bare, at han i FC Barcelona nu har scoret 600 gange i 683 optrædener.
Et faktum, der blev slået fast, da han onsdag aften leverede to af cataloniernes tre mål i 3-0-sejren i den første Champions League-semifinale mod Liverpool.
3Fernando Peyroteo - 544 mål for Sporting CPDe fleste vil nok sige Cristiano Ronaldo, Eusébio eller Luis Figo, hvis de bliver bedt om at nævne en portugisisk fodboldlegende.
Men Fernando Peyroteo hører helt klart også med i den kategori.
Den for mange ukendt angriber scorede imponerende 544 mål i 334 kampe for det portugisiske storhold Sporting CP fra 1937-1949.
Fernando Peyroteo stoppede sin aktive karriere som 31-årig efter at have spillet hele karrieren i Sporting, hvor han var med til at vinde fem mesterskaber.
4Josef Bican - 534 mål for Slavia PragJosef Bican (nummer fire fra venstre på bagerste række) scorede 14 mål i sine 19 landskampe for Østrig.
Den høje angriber med rødder i både Østrig-Ungarn og Tjekkoslovakiet er endnu et fodboldnavn, som de færreste nok har hørt om.
Josef Bican er dog i den grad en mand, der kan gå under betegnelsen "en ægte målræv".
Efter sin ankomst i den tjekkiske klub Slavia Prag i 1937 scorede Bican 534 kasser i 274 kampe for hovedstadsklubben, inden karrieren efterfølgende tog ham forbi blandt andre FC Vitkovice og Hradec Králové.
5Gerd Müller - 525 mål for FC Bayern MünchenGerd Müller (til højre) sammen med Siegmar Wätzlich fra Dresden.
En af Europas bedste fodboldspillere gennem tiderne blev kaldt "der Bomber der Nation" - altså nationens bomber.
Hans borgerlige navn er Gerd Müller, og som fodboldspiller var han ikke bare en vigtig mand for det vesttyske landshold - men så sandelig også for FC Bayern München.
I perioden fra 1964 til 1979 tørnede angriberen ud for den sydtyske klub, som han i perioden var med til at etablere som en decideret magtfaktor i Bundesligaen.
Og med 525 mål i 573 kampe indtager Müller femtepladsen på listen over klublegender med mål i støvlerne.
Kilder: The Rec.
Sport.
Soccer Statistics Foundation og Transfermarkt.
comFacebookTwitterKopier linkEmner:Cristiano Ronaldo (fodboldspiller)|FC Barcelona|Fodbold|Lionel Messi (fodboldspiller)|England




https://www.dr.dk/nyheder/udland/ugandisk-oppositionspolitiker-loesladt-fra-hoejsikkerhedsfaengsel-mod-kaution

UdlandUgandisk oppositionspolitiker løsladt fra højsikkerhedsfængsel mod kautionStyrets fremfærd får kun Bobi Wine til at stå endnu stærkere, siger korrespondent.
Bobi Wine blev fremstillet i retten over video-link.
Af Andreas Lindqvist02.
maj 2019 kl.
16.
36Bemærk: artiklen er mere end 30 dage gammelLæs opDen populære ugandiske sanger og oppositionspolitiker Bobi Wine, som har tilbragt de seneste dage i et højsikkerhedsfængsel, er frigivet mod kaution.
Han har været i husarrest siden påsken, men den blev ophævet i weekenden.
Kort efter blev han anholdt for at have organiseret en demonstration mod en forhadt skat på brug af sociale medier sidste år.
Anholdelsen har ført til uroligheder blandt hans mange unge tilhængere, og politiet måtte skyde op i luften og bruge tåregas, da han skulle køres til Luzira-fængslet, hvor han har siddet siden.
Også i går var der uroligheder i hovedstaden Kampala, hvor demonstranter lukkede en bro og satte ild til bildæk.
I dag blev Bobi Wine fremstillet via video fra fængslet i en retssal i Kampala, hvor dommeren besluttede at lade ham gå fri indtil næste retsmøde 23.
maj.
Må ikke deltage i demonstrationerHan er blevet pålagt ikke at deltage i demonstrationer indtil da - sker det alligevel, vil han blive fængslet.
Den betingelse protesterer hans forsvarer Sam Muyizzi imod.
- Vi mener retten har overskredet dens muligheder og myndighed, sagde han på en efterfølgende pressekonference.
Bobi Wine, som er en populær musiker, blev i 2017 valgt ind i Ugandas parlament.
Han har antydet, at han vil stille op mod landets præsident siden 1986, Yoweri Museveni, ved valget i 2020.
Han har været fængslet flere gange.
En af gangene kom han ud svækket og på krykker og måtte søge behandling i USA.
I retten i dag slog han fast, at hans forpligtelse er over for det ugandiske folk, og at han vil fortsætte med at kæmpe mod styret, også hvis det bliver fra en fængselscelle.
- Jeg vil understrege, at det ikke er mig som står anklaget.
Det er retsinstansen selv, som står anklaget, sagde han blandt andet.
Mediechefer er blevet suspenderetDR's Afrika-korrespondent Søren Bendixen undrer sig over Museveni-styrets linje over for oppositionspolitikeren.
Han vurderer, at de mange anholdelser og fængslinger er med til at mobilisere hans tilhængere og styrke hans platform.
- Det kan være svært at forstå logikken i det her, for det eneste, jeg kan se udefra, er, at det styrker Bobi Wines sag, at styret opfører sig på den måde over for ham, siger Søren Bendixen.
- Det er ret åbenlyst, ikke kun i Uganda, men også set udefra, at det, man udsætter ham for, er intimidering og et forsøg på at lukke munden på ham.
Det har han ikke tænkt sig - tværtimod bruger han det her til at komme videre, siger han.
I går kom det frem at Museveni-styret har krævet 39 mediechefer og redaktører suspenderet for deres 13 mediers dækning af Bobi Wine.
- Det er straks endnu mere alvorligt, for det er ikke noget, vi har set på samme måde før.
Det er en temmelig alvorlig udvikling - det ligner desperation fra et styre, som tydeligvis er nervøst over den magt, Bobi Wine måtte have, siger korrespondenten.
Den danske udviklingsminister Ulla Tørnæs kaldte i dag fængslingen af Bobi Wine for dybt bekymrende.
FacebookTwitterKopier linkEmner:Ulla Tørnæs (politiker)|Vin|Uganda|Retsvæsen|Kampala




https://www.dr.dk/nyheder/regionale/bornholm/danmark-og-sverige-vil-deles-om-laegehelikopter-skal-give-kortere

BornholmDanmark og Sverige vil deles om lægehelikopter: Skal give kortere responstid på BornholmRegion H vil skyde penge i den lægehelikopter, som Region Skåne skal have.
Region Hovedstaden er klar til at skyde penge i en ambulancehelikopter i Skåne.
Det betyder blandt andet hurtigere afhentning af bornholmske patienter, der på langt sigt både kan blive behandlet på Rigshospitalet og på Universitetshospitalet i Lund.
(Arkivfoto).
Af Lis Eilsøe, Dorte Langemark og Morten Volff02.
maj 2019 kl.
17.
33Bemærk: artiklen er mere end 30 dage gammelLæs opBornholmere og gæster på øen skal vænne sig til at høre mere svensk, hvis de har behov for at blive hentet af helikopter og fløjet til behandlig på Rigshospitalet.
De politiske formænd i de to øresundsregioner - danske Sophie Hæstorp Andersen (S) og svenske Carl Johan Sonesson (Moderaterne) - har netop underskrevet en hensigtserklæring, der vil give Skåne og Region Hovedstaden en fælles lægehelikopter.
- Jeg har længe ment, at vi har brug for en bedre helikopterdækning af Bornholm, og det kan vi give med en fælles dansk-svensk helikopter, siger Sophie Hæstorp Andersen.
LægehelikopterneDe fem regioner i Danmark har fire lægehelikoptere placeret jævnt ud over Danmark.
Desuden kan de rekvirere en redningshelikopter fra Forsvaret.
Den tager blandt andet en del af turene til Bornholm.
Ca.
200 patienter bliver hvert år fløjet med helikopter fra Bornholm til Rigshospitalet.
De er altså fordelt mellem de gule lægehelikoptere og Forsvarets noget større redningshelikopter.
Der går typisk en time, fra helikopterne letter fra enten Ringsted eller Roskilde, til de lander på helikopterplatformen ved Bornholms Hospital i Rønne.
Hurtigere hjælp med svensk helikopterEn fælles helikopter vil ikke kun betyde et supplement til de nuværende fire danske lægehelikoptere.
Det vil også betyde, at bornholmske patienter kan komme i behandling hurtigere end nu.
For flyvetiden er kortere fra Skåne til Bornholm end fra Ringsted eller Roskilde, hvor henholdsvis lægehelikopteren eller forsvarets redningshelikopter i dag letter fra.
Det er stadig planen, at patienter fra Bornholm skal flyves til behandling på Rigshospitalet, men Sophie Hæstorp Andersen og Carl Johan Sonesson vil også gerne udvide samarbejdet mellem hospitalerne på de to sider af Øresund, så danske patienter vil kunne modtage akut behandling i Sverige.
Hjerteformand: positivt med dansk-svensk helikopterPlanerne om en fælles dansk-svensk helikopter og kortere flyvetid for patienter med hjertestop eller blodpropper i hjertet er meget positivt.
Det siger formanden for Hjerteforeningen på Bornholm, Jørn-Ole Kristoffersen.
- Jo kortere tid, der går, jo bedre er det.
En svensk helikopter vil alt andet lige betyde, at man kan komme hurtigere til Rigshospitalet, siger Jørn-Ole Kristoffersen.
Han er også åben over for et tættere samarbejde mellem hospitalerne i hovedstaden og Skåne, så bornholmske patienter på længere sigt kan blive behandlet på blandt andet Universitetshospitalet i Lund.
En fælles dansk-svensk akuthelikopter og et udvidet samarbejde på tværs af Øresund skal godkendes i Sundhedsstyrelsen.
De to regionsrådsformænd tror dog så meget på det, at de allerede nu har aftalt at mødes igen i august for at konkretisere planerne.
FacebookTwitterKopier linkEmner:Socialdemokraterne|Sophie Hæstorp (politiker)|Sverige|Bornholm|Patienter




https://www.dr.dk/nyheder/regionale/oestjylland/patienter-og-personale-kogte-i-sommervarmen-region-vil-have

Aarhus UniversitetshospitalSe temaØstjyllandPatienter og personale kogte i sommervarmen: Region vil have køleanlæg trods spareplan Det nye anlæg på Aarhus Universitetshospital vil koste omkring 14,4 millioner kroner.
Det er stuer, som den Ole Jakobsen lå på i sommeren 2018, hvor temperaturen nåede op på næsten 30 grader.
(© Dr Østjylland)Af Anja Thordal og Sarah Friis Elkjær02.
maj 2019 kl.
16.
52Bemærk: artiklen er mere end 30 dage gammelLæs opPå trods af spareplaner kan der vente en mere behagelig sommer for patienter og personale.
Airconditionanlægget blev nemlig sparet væk i byggeriet af Aarhus Universitetshospital, og det gav udfordringer i sommeren 2018, hvor patienter og personale svedte i de nye sengeafsnit i op til 30 graders varme.
Men nu lægger Region Midtjylland op til, at hospitalet får 100.
000 kroner til at udarbejde et forslag til, hvordan 5.
til 8.
etage kan køles ned.
Forslaget får formand for hospitalsudvalget i Region Midtjylland Henrik Gottlieb Hansen fra Socialdemokratiet til at klappe i hænderne.
- Det er rigtig godt, at vi får en løsning.
Vi har punktet på hospitalsudvalgsmødet på mandag både i forhold til projektet og en bevilling til at etablere det, fortæller han.
Derved kan patienterne på Aarhus Universitetshospital blive kølet af, hvis der kommer en hedebølge ligesom sommeren 2018.
- Det var en stor ulempe for patienterne på sengestuerne.
Med anlægget kan vi få temperaturen ned, så den er lavere end udenfor.
Jeg forventer, at det bliver godt og til gavn for patienterne.
Penge har ikke noget med spareplaner at gøreSamtidig med at patienterne svedte, måtte personalet i kælderen tage ekstra tøj på, fordi den var for kold.
Men det burde der være kommet styr på nu.
- Det har været et spørgsmål om indregulering, da der var etableret køl, men det blev for koldt, siger Henrik Gottlieb Hansen.
Hele projektet med det nye anlæg kommer til at koste omkring 14,4 millioner kroner, men Aarhus Universitetshospital skal spare 329 millioner kroner i år.
- Det er penge fra budgettet til anlægsudgifter, og de kan holdes inden for det budget, der er til anlæg.
Det hænger derfor ikke sammen med de andre udfordringer, der er på Aarhus Universitetshospital lige nu, siger Henrik Gottlieb Hansen.
Ombygningsarbejdet vil vare til medio 2020, fordi ændringerne skal laves, mens hospitalet er i fuld drift.
Ændringerne skal ske i det nuværende ventilationsanlæg, som suger luft ind udefra.
FacebookTwitterKopier linkEmner:Aarhus Universitetshospital|Hospitaler|Region Midtjylland|Patienter|Jylland




https://www.dr.dk/nyheder/viden/kroppen/vi-faar-faerre-sproejtemidler-gennem-danske-foedevarer-end-tidligere

KroppenVi får færre sprøjtemidler gennem danske fødevarer end tidligereDet betyder dog ikke, at vi har det fulde overblik over sundhedsmæssige risici, siger ekspert.
Det er sket før, at sprøjtemidler er blevet godkendt, men herefter har vist sig at være giftige.
Derfor kan vi heller ikke sige, at vi kender det fulde omfang af risici for helbredet, siger ekspert.
(© (c) Colourbox)Af Pernille Kjeldgaard Kristensen02.
maj 2019 kl.
17.
28Bemærk: artiklen er mere end 30 dage gammelLæs opNår du står i supermarkedet og skal vælge mellem den spanske og den danske tomat, er der mange overvejelser, der kan spille ind: Skal den være økologisk, hvilken er billigst, hvad smager bedst, og hvilken variant har mon det mindste aftryk på klimaet?
Hvis din vigtigste prioritet er at undgå pesticidrester - altså sprøjtemidler - skal du vælge den økologiske variant.
Her bliver der nemlig ikke brugt sprøjtemidler.
Men en ny rapport fra DTU viser, at det faktisk heller ikke er helt skidt, hvis du snupper den konventionelt dyrkede tomat, hvor der er brugt sprøjtemiddel.
Så længe den er produceret i Danmark.
Frugt er værre end grøntForskerne har analyseret 13.
492 prøver af frugt, grønt, cerealier (kornprodukter), kød, børnemad og andre forarbejdede fødevarer.
Frugt og grønt var de to produkter, hvori der blev fundet mest sprøjtemiddel.
Der er blevet testet for 273-314 pesticider.
I 58,6% af de 13.
492 undersøgte prøver er der ikke fundet pesticidrester.
Pesticidrester under EU’s tilladte grænseværdier er fundet i 40% af prøverne.
I 1,4% af prøverne blev der fundet sprøjtemiddelrester, der overskrider grænseværdierne.
DTU Fødevareinstituttet vurderer, at danskere ikke er udsat for indhold af pesticidrester i fødevarer, der udgør en sundhedsmæssig risiko, selvom de spiser de anbefalede 600 gram frugt og grønt dagligt.
Det gælder uanset, hvor fødevarerne kommer fra, og om de er konventionelt eller økologisk producerede.
Kilde: DTU Fødevareinstituttets undersøgelse og pressemeddelelse.
DTU har i perioden 2012-2017 testet mere end 13.
400 prøver af frugt, grønt, kød, kornprodukter, børnemad og andre forarbejdede fødevarer for rester af 273-314 forskellige sprøjtemidler.
- Du kan nedsætte dit pesticidindtag med cirka en tredjedel ved at vælge danskproducerede afgrøder i stedet for tilsvarende udenlandske.
Hvis du gerne helt vil undgå pesticider i kosten, kan du vælge økologiske varianter, som generelt er pesticidfri, siger seniorrådgiver Bodil Hamborg Jensen fra DTU Fødevareinstituttet.
Hun har været med til at udarbejde undersøgelsen.
Uenighed om risiko blandt forskereBodil Hamborg Jensen forklarer, at de mængder, vi finder af sprøjtemidler i afgrøderne på det danske marked, generelt set er lave.
De vurderes ikke til at udgøre en sundhedsmæssig risiko.
I undersøgelsen understreges det også, at der er færre pesticidrester i danske fødevarer end i fødevarer fra andre lande.
Det samme siger Elsa Nielsen, der er Seniorrådgiver ved DTU Fødevareinstituttet, i en pressemeddelelse.
Hun har også været med til at lave undersøgelsen:- Ud fra beregningerne vurderer DTU Fødevareinstituttet, at danskeres samlede udsættelse for pesticider i fødevarer ikke udgør en sundhedsmæssig risiko.
Uanset hvor fødevarerne kommer fra.
Selvom det er gode nyheder, at der kommer færre giftige sprøjtemidler i vores fødevarer, så har vi stadig ikke det fulde billede over, hvorvidt sprøjtemiddelrester har helbredseffekter.
Det mener Lisbeth E.
Knudsen, der er professor i toksikologi på Institut for Folkesundhedsvidenskab på Københavns Universitet.
Hun har ikke været med i undersøgelsen.
Hvad betyder Hazard Index?
Forskerne beregner risikoen ud fra et Hazard Index, hvor stoffernes farlighed indgår samt indhold og hvad der spises af afgrøderne.
Resultaterne fra den nye undersøgelse viser, at ikke-økologiske fødevarer giver børn mellem 4 og 6 år et indeks på 36 procent, mens den er på 13 procent for voksne.
I forrige undersøgelse var tallene 44 procent for børn og 18 procent for voksne.
Indekset er ‘konservativt’, hvilket betyder, at forskerne vil være på den sikre side med rester af pesticider.
Hvis Hazard Index er under 100 procent, så indikerer det, at der ikke er nogen sundhedsmæssig risiko ved indtagelse af de pesticidrester, vi finder i vores fødevarer.
Kilde: Bodil Hamborg Jensen, DTU Fødevareinstitut.
- Jeg mener ikke, at det er korrekt at sige, at vi kender det fulde risikoomfang i forhold til helbred, siger hun og fortsætter:- Undersøgelsen bygger på kemiske analyser og risikovurderingen bygger på dyreforsøg.
Der er ikke data fra mennesker med i deres risikovurdering.
Og det mangler for at vi kan slå fast, at der ingen sundhedsmæssig risiko er, siger hun.
Der bruges færre pesticiderSiden sidste undersøgelse af pesticidrester i fødevarer, der blev lavet over årerne 2004-2011, er der sket et fald i det såkaldte 'Hazard Index' (risiko-indeks, red.
), selvom indtaget af pesticider er nogenlunde det samme i begge perioder.
Det tyder på, at der har været et skift til brug af mindre giftige pesticider.
- Det skyldes, at der er en række af de mere toksiske (giftige, red.
) pesticider, der er blevet forbudt og derfor ikke anvendes mere, siger Bodil Hamborg.
Og den situation mener Lisbeth E.
Knudsen vil opstå igen.
- Det kan ske igen.
Og det skulle gerne ske igen.
For i takt med at vi finder ud af, hvor farlige pesticiderne er, så bliver de forbudte og skal tages af markedet.
Og derfor mener jeg heller ikke, at vi kan sige, at vi kender det fulde risikoomfang, siger hun.
FacebookTwitterKopier linkEmner:Fødevarer|Planteavl|DTU Fødevareinstituttet|Danmarks Tekniske Universitet|Hamborg




https://www.dr.dk/nyheder/politik/jubel-eller-hovsa-loesning-saadan-modtages-ny-pensionsaftale

PolitikJubel eller hovsa-løsning: Sådan modtages ny pensionsaftaleRegeringen, DF og Radikale får både ris og ros efter ny aftale.
Regeringen, DF og Radikale Venstre får både kritik og ros for den nye aftale om seniorpension, hvor nedslidte danskere - som oftest med en baggrund i et hårdt job - kan forlade arbejdsmarkedet tidligere.
Arkivfoto (Foto: Mads Jensen © Copyright: www.
fedefotos.
dk  /  Mads Jensen)Af Andreas Nygaard Just og Rikke Gjøl Mansø02.
maj 2019 kl.
17.
07 | opdateret 02.
maj 2019 kl.
17.
15Bemærk: artiklen er mere end 30 dage gammelLæs opI 2025 vil flere end 17.
000 nedslidte danskere kunne gå seks år tidligere på pension, hvis de maksimalt kan arbejde 15 timer om ugen.
Det er resultatet af en aftale til i alt seks milliarder kroner, som regeringen, Dansk Folkeparti og Radikale Venstre netop har indgået om, hvad der skal ske fremover med nedslidte danskere.
Aftalen træder i kraft i 2020, og den blev præsenteret klokken 15 på et pressemøde i Beskæftigelsesministeriet.
Her kan du få et overblik over, hvordan aftalen er blevet modtaget:1Ældre Sagen er gladeFolk lytter under debat om sundhed, ældrepleje og værdig tilbagetrækning hos Ældre Sagen i København onsdag den 6.
februar 2019.
.
 Ældre Sagen har været en varm fortaler for at ændre de nuværende regler om seniorførtidspension.
De har ønsket sig en model, hvor nedslidte danskere skal kunne gå fra arbejdsmarkedet ti år før deres folkepensionsalder.
Men selv om det ikke er opfyldt helt, er vicedirektør Michael Teit Nielsen fra Ældre Sagen godt tilfreds med den nye aftale.
- Man kan jo altid ønske sig mere, men der er ingen grund til at gå her og være gammel og sur.
Der er virkelig tale om nogle store fremskridt, siger han.
Særligt glæder han sig over, at det fremover ser ud til at blive en helbredsmæssig vurdering, der ligger til grund, når det besluttes, om en person er nedslidt nok til at forlade arbejdsmarkedet og gå på seniorførtidspension.
- Det skal nu være en lægefaglig vurdering, som er uafhængig af geografi og økonomiske interesser.
Det giver en bedre retssikkerhed for nedslidte seniorer, og det er godt, synes vi, siger Michael Teit Nielsen.
2Fagbevægelsen kalder det en 'hovsa-løsning'Formand for FH Lizette Risgaard taler under den nye hovedorganisation for lønmodtagere FH - Fagbevægelsens Hovedorganisations konference i KB Hallen på Frederiksberg, mandag den 8.
april 2019.
.
 Hos Fagbevægelsens Hovedorganisation med formand Lizette Risgaard i spidsen er der langt fra tilfredshed med aftalen.
De har indtil nu bakket op om Socialdemokratiets udmeldinger om, at folk, der er nedslidte, skal have ret til at gå på pension tidligere.
Men regeringen, Dansk Folkeparti og Radikales model er ikke en løsning for de nedslidte, mener hun.
- Nedslidte skal stadig stå med hatten i hånden.
Det er uværdigt.
Aftalen om seniorpension er langt fra den fulde og dækkende løsning, som regeringen, DF og De Radikale ellers havde stillet os i udsigt, siger hun.
- Jeg er skuffet over, at regeringen, DF og De Radikale laver en hovsa-aftale, der ikke løser de problemer, som de selv har skabt, da de forringede efterlønnen, siger Lizette Risgaard.
Hos fagforbundet FOA er der dog ros til aftaleparterne fra forbundsformand Mona Striib:- Det er en forbedret seniorførtidspensionsordning, som vil hjælpe mange flere mennesker.
Det vil vi gerne rose.
De har lyttet til FOA og resten af fagbevægelsen.
Det er en god begyndelse til løsning for de mange nedslidte danskere, som blev ladt i stikken, da efterlønnen blev smadret, siger hun.
3Dansk Erhverv og Dansk Arbejdsgiverforening lunkne(ARKIV) DAs Jacob Holbraad inden trepartsforhandlingerne om efteruddannelse starter i Statsministeriet torsdag 22.
juni 2017.
Administrerende direktør Jacob Holbraad fylder 50 år onsdag den 1.
august 2018.
 Hos Dansk Arbejdsgiverforening er der ros til aftaleparterne for en god aftale fra administrerende direktør Jacob Holbraad.
- Som samfund har vi pligt til at hjælpe dem, der ikke kan arbejde helt frem til pensionsalderen.
Vi har også fra DA’s side foreslået, at man justerer på seniorførtidspensionsordningen, så den i højere grad kan rumme de ældre medarbejdere, der ikke kan arbejde mere, siger han.
Til gengæld er DA og Jacob Holbraad kritiske over for, at man kan gå på seniorførtidspension, når man maksimalt kan arbejde til det, der svarer til to arbejdsdage om ugen, sådan som aftalen siger.
Og den kritik deler Laurits Rønn, direktør i Dansk Erherv.
- Her er man lige gået et skridt for langt, fordi aftalen også vil trække seniorer ud af arbejdsmarkedet, som kan bidrage med en indsats, der gør en forskel, siger han.
4Venstrefløjen er kritiskePernille Skipper (Ø) taler på arbejdernes internationale kampdag markeres i Fælledparken i København, onsdag den 1.
maj 2019.
.
 Hvor den store interesseorganisation Ældre Sagen eksempelvis er glade, er minerne mere alvorlige, når man kigger på venstrefløjspartiernes holdning til den nye aftale.
Pernille Skipper, politisk ordfører for Enhedslisten, kalder den utilstrækkelig.
- Vi har ikke løst det grundlæggende problem.
Denne aftale er ikke en løsning for de mange, for pensionsalderen bliver ved med at tordne i vejret.
Regeringen, Dansk Folkeparti og Radikale tror stadig, at social- og sundhedsmedhjælperne, murerne og alle de andre i hårde job kan arbejde til langt ind i 70’erne.
Det er fuldstændig verdensfjernt, og det problem skal stadig løses, siger hun.
Carolina Magdalena Maier, forkvinde for Alternativet, kalder aftalen en lappeløsning.
- Isoleret set retter man forholdene for de nedslidte den rigtige vej, men der er grundlæggende brug for en omlægning af vores pensionssystem, siger hun.
Også i SF kunne man ønske sig langt mere, end det aftaleparterne har præsenteret her til eftermiddag.
- Vi har langt større ambitioner for at sikre flere muligheden for pension, inden de er nedslidte.
Det vil vi gøre i samarbejde med arbejdsmarkedets parter og forhåbentlig et flertal i Folketinget efter et valg.
Vi håber ikke, at DF og Radikale Venstre med denne aftale har tænkt sig at blokere for yderligere forbedringer efter et valg, siger Karsten Hønge.
FacebookTwitterKopier linkEmner:Karsten Hønge (politiker)|Laurits Rønn (erhvervsleder)|Radikale Venstre|Ældre Sagen|Fagforeninger




https://www.dr.dk/nyheder/udland/trumps-justitsminister-blev-vaek-fra-hoering-om-mueller-rapport

UdlandTrumps justitsminister blev væk fra høring om Mueller-rapportDemokrater mener, at Willian Barr udviser foragt for Kongressen En kylling i keramik indtog i dag den plads, hvor justitsministeren skulle have siddet i retsudvalget i Repræsentanternes Hus.
02.
maj 2019 kl.
17.
22Bemærk: artiklen er mere end 30 dage gammelLæs opDer var en tom stol på den plads i retsudvalget i Repræsentanternes Hus, hvor den amerikanske justitsminister, William Barr, skulle have siddet i dag.
Barr var indkaldt til en høring om rapporten fra den særlige efterforsker Robert Mueller, der har brugt to år på at undersøge, om der var et samarbejde mellem Rusland og Donald Trumps valgkampagne op til valget i 2016.
Barr skulle redegøre for sin håndtering af rapporten, der blev afleveret til justitsministeriet i marts.
Læs også:Mueller kritiserer resumé af Rusland-rapport - justitsminister skyder tilbage"Dumdristige beslutninger"Ministeren udsendte på det tidspunkt et kort resumé af rapporten og fulgte derpå op med en censureret udgave af rapporten.
Men en lang række demokrater kræver den fulde og ucensureret rapport udleveret.
De anklager Barr for at ville beskytte præsident Donald Trump.
- USA's præsident ønsker desperat at forhindre Kongressen, som er en jævnbyrdig del af regeringen, i at have nogen form for tilsyn med selv hans mest dumdristige beslutninger, siger formanden for retsudvalget, Jerry Nadler, ifølge Reuters.
Han overvejer nu at indklage Barr for at udvise foragt for Kongressen, fordi han ikke dukkede op til torsdagens høring.
Grillet i gårI går blev justitsministeren grillet i Senatets retsudvalg, og efter den høring aflyste han sin deltagelse i høringen i Repræsentanternes Hus.
Udvalgsformand Jerry Nadler siger, at Barr er "rædselsslagen" for at stå ansigt til ansigt med den erfarne advokat, som efter planen skulle have udspurgt justitsministeren i dag.
På sit ugentlige pressemøde i dag anklagede formanden for Repræsentanternes Hus, demokraten Nancy Pelosi, direkte William Barr for at have løjet for Kongressen i spørgsmålet om Mueller-rapporten.
En talskvinde for justitsministeriet kalder Pelosis anklage for "hensynsløs, uansvarlig og falsk", skriver Reuters.
/DR Nyheder/FacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus|Retspolitik




https://www.dr.dk/nyheder/udland/assange-tager-kampen-op-naegter-udlevering-til-usa

UdlandAssange tager kampen op: Nægter udlevering til USASom ventet har Julian Assange ved et retsmøde i London nægtet at lade sig udlevere til USA's myndigheder.
Julian Assange-tilhængere på gaden i Berlin.
(Arkiv) 02.
maj 2019 kl.
15.
39Bemærk: artiklen er mere end 30 dage gammelLæs opWikiLeaks-stifter Julian Assange er klar til at tage kampen op mod de amerikanske myndigheder, der vil have ham udleveret til USA.
Det siger han over en videoforbindelse ved et indledende retsmøde i London.
47-årige Assange er af USA anklaget for gennem sin organisation WikiLeaks at offentliggøre store mængder fortrolige amerikanske dokumenter.
Torsdagens retsmøde er startskuddet på sagen om USA's krav om udlevering.
Ved retsmødet blev Assange, der sidder i britisk fængsel, spurgt, om han går med til at blive udleveret til de amerikanske myndigheder.
Det afviste han.
Læs også:OVERBLIK Sexanklager og krigsafsløringer har holdt Assange i diplomatisk fængselKommer til at tage månederMichael Snow, der er dommer i sagen, siger, at sagen kommer til at tage "mange måneder".
Han har i øvrigt fastlagt 30.
maj som datoen for sagens næste indledende retsmøde.
Det skriver nyhedsbureauet AP.
Et mere afgørende retsmøde er blevet fastlagt til 12.
juni.
Assange flygtede i juni 2012 til Ecuadors ambassade for at undgå udlevering til Sverige.
Her var han efterlyst efter voldtægtsanklager.
Han mener, at sagen i Sverige handlede om at få ham udleveret til USA.
Assange blev ved en strafudmåling onsdag idømt knap et års fængsel for at bryde reglerne for løsladelse mod kaution i 2012.
Læs også:Julian Assange: Fra anti-autoritær hacker til verdenskendt politisk figurUndskyldte sine handlingerI et brev, der onsdag blev læst op i retten på Assanges vegne, undskyldte den 47-årige WikiLeaks-stifter sine handlinger.
- Jeg gjorde, hvad jeg på daværende tidspunkt troede, var det rigtige eller måske den eneste ting, jeg kunne gøre, lød det fra Assange.
Hans advokat Mark Summers tilføjede i retten, at Assange dengang "levede med en enorm frygt for at blive udleveret til USA".
Assange blev 11.
april anholdt på Ecuadors ambassade af britisk politi.
På det tidspunkt havde han opholdt sig på ambassaden i næsten syv år.
/ritzau/ReutersFacebookTwitterKopier linkEmner:USA|Wikileaks|Ecuador|Udenrigspolitik|Julian Assange (erhvervsleder)




https://www.dr.dk/nyheder/politik/overblik-her-er-den-nye-aftale-om-seniorpension

PolitikOVERBLIK Her er den nye aftale om seniorpensionSe, om du er en af dem, der skal kunne forlade arbejdsmarkedet tidligere.
Forligspartierne skønner, at godt 17.
000 flere danskere vil få mulighed for at komme tidligere på pension.
Af Peter Boier02.
maj 2019 kl.
15.
45 | opdateret 02.
maj 2019 kl.
17.
58Bemærk: artiklen er mere end 30 dage gammelLæs opRegeringen, De Radikale og Dansk Folkeparti har offentliggjort en ny aftale om tilbagetrækning, der kan sende flere end 17.
000 nedslidte over i en seniorpensionsordning.
Læs også:Ny aftale: 16.
000 flere nedslidte kan forlade arbejdsmarkedet før tidAftalen betyder blandt andet, at nedslidte, der maksimalt kan arbejde 15 timer om ugen, skal have ret til at forlade arbejdsmarkedet før tid.
Det vil dog tidligst kunne ske seks år før, personen ellers kunne gå på pension.
Kilde: Beskæftigelsesministeriet.
Grafik: Thomas Klose Jensen & Peter Boier.
FacebookTwitterKopier linkEmner:Troels Lund Poulsen (politiker)|Radikale Venstre|Dansk Folkeparti|Beskæftigelsesministeriet|Arbejdsmarked




https://www.dr.dk/nyheder/politik/ny-aftale-flere-end-17000-nedslidte-skal-kunne-forlade-arbejdsmarkedet-foer-tid

PolitikNy aftale: Flere end 17.
000 nedslidte skal kunne forlade arbejdsmarkedet før tidNy aftale mellem regeringen, DF og Radikale sikrer tidligere tilbagetrækning for nedslidte.
Beskæftigelsesminister Troels Lund Poulsen (V) har landet en aftale om tidlig tilbagetrækning for nedslidte danskere sammen med Radikale Venstre og Dansk Folkeparti.
 Af Andreas Nygaard Just02.
maj 2019 kl.
15.
26 | opdateret 02.
maj 2019 kl.
18.
01Bemærk: artiklen er mere end 30 dage gammelLæs opHvis en dansker i arbejde maksimalt kan arbejde 15 timer om ugen, skal vedkommende have ret til at forlade arbejdsmarkedet før tid.
Det vil dog tidligst kunne ske seks år før, personen ellers kunne gå på pension.
Det er resultatet af måneders forhandlinger med beskæftigelsesminister Troels Lund Poulsen (V) for bordenden.
Akkumuleret viser beregninger, der har været fremlagt i forhandlingerne, at det i 2025 vil betyde, at omkring 16.
000 flere danskere vil få mulighed for at komme tidligere på pension.
I alt vil næsten flere end 17.
000 ifølge regeringen kunne være på den nye seniorpensionsordning, når den nye aftale er fuldt indfaset i 2015.
Heraf kommer omkring 11.
000 direkte fra arbejdsmarkedet, mens andre kommer fra andre ydelsesordninger som eksempelvis førtidspension.
Regeringen har forhandlet om nye regler, der kan sikre tidligere pension til nedslidte danskere, siden februar måned.
Beskæftigelsesminister Troels Lund Poulsen glæder sig over, at det her vil kunne mærkes blandt de nedslidte danskere.
- Det er noget, der kommer til at gøre en rigtig mærkbar forskel, siger han på et pressemøde i Beskæftigelsesministeriet.
Også Dansk Folkepartis formand, Kristian Thulesen Dahl, glæder sig over aftalen:- Der er nogle mærkbare forbedringer for dem, der er nedslidte.
Flere måneders forhandlingerForhandlingerne gik i gang, efter Socialdemokratiet i januar kom med et udspil, der netop skulle sikre, at nedslidte danskere skulle have mulighed for at trække sig tilbage fra arbejdsmarkedet tidligere.
Siden blev Socialdemokratiet dog smidt ud af forhandlingerne, hvor regeringen siden alene har siddet til bords og forhandlet med det parlamentariske grundlag for Dansk Folkeparti og Radikale Venstre.
Her er politisk leder Morten Østergaard (R) glad for aftalen, der betyder, at flere tusinde ekstra nedslidte danskere får en bedre ydelse.
- Med den her ordning betyder det, at når den er fuldt indfaset, at mere end 17.
000 danskere vil være på en tryg ydelse.
Ifølge pressemødet bliver der også afsat 100 millioner kroner frem til 2025 til at sikre mod nedslidning på det danske arbejdsmarked.
I alt afsættes der seks milliarder kroner frem til 2025 til den nye ordning for seniorførtidspension.
Adgangen til at få lov til at forlade arbejdsmarkedte seks år før tid skal ske ved en individuel vurdering, der bygger på helbredsmæssige oplysninger.
Man kan søge seniorførtidspension seks måneder før, at der er seks år til, at man kan gå på pension.
Ydelsen er 18.
875 kroner om måneden for enlige og 16.
044 korner om måneden for gifte og samlevendepersoner.
Aftalen skal indfases fra 1.
januar 2020 og skal erstatte den nuværende model for seniorførtidspension.
FacebookTwitterKopier linkEmner:Kristian Thulesen Dahl (politiker)|Morten Østergaard (politiker)|Radikale Venstre|Venstre|Arbejdsmarked




https://www.dr.dk/nyheder/udland/ole-ryborg-tavse-skyggekandidater-lurer-paa-topjob-i-eu

Kamp om EU-topposterSe temaUdlandOle Ryborg: Tavse skyggekandidater lurer på topjob i EUMens EU-kommissærer og medlemmer af Europa-Parlamentet åbent positionerer sig til topposter i EU, så lurer andre kandidater i kulisserne.
Af OLE RYBORG - DR'S EU-KORRESPONDENT og Benjamin Schildknecht Kodboel (video)02.
maj 2019 kl.
16.
00 | opdateret 02.
maj 2019 kl.
16.
12Bemærk: artiklen er mere end 30 dage gammelLæs opMens valgkampen raser i Europa og tusindvis af politikere kandiderer til pladserne som medlem af Europa-Parlamentet, så er der en håndfuld europæiske toppolitikere, der er i gang med en helt anden valgkamp:De kæmper for at få et af Europas mest magtfulde job, nemlig posten som formand for EU-Kommissionen.
Tirsdag besøgte EU's chefforhandler for brexit Danmark.
Han vil hverken be- eller afkræfte, om han er i spil til EU-toppost.
Se Ryborgs interview med ham ovenfor.
Hvad er EU-Kommissionens rolle?
EU-Kommissionen er EU's politisk uafhængige udøvende organ.
Kommissionen består af 28 medlemmer, herunder formanden og næstformændene, og den sidder fem år ad gangen.
Den kan foreslå ny lovgivning, den styrer EU’s politikker og fordeler EU-finansieringen, den håndhæver EU-retten og den repræsenterer EU internationalt i flere forskellige henseender.
Hvis et land eller en virksomhed ikke overholder EU-lovgivningen, kan Kommissionen komme med henstillinger, trække dem i retten og i sidste ende få EU-Domstolen til at idømme et land eller en virksomhed bøder.
Den 1.
november forlader den nuværende formand for EU-Kommissionen, Jean-Claude Juncker, sit job.
Et flertal i Europa-Parlamentet ønsker, at EU´s stats- og regeringschefer skal vise et stort hensyn til resultatet af valget til Europa-Parlamentet, når de skal udpege den næste Kommissionsformand.
Og ifølge Europa-Parlamentet sker det bedst ved, at de europæiske politiske partier udpeger såkaldte spidskandidater, som kan føre valgkamp om posten som Kommissionsformand - sideløbende med EP-valget.
Kontroversiel procesTanken er, at når man ser resultatet af valget af Europa-Parlamentet, så bør stats- og regeringscheferne indstille den spidskandidat, som har ”vundet” EP-valget til posten som den næste formand for Europa-Kommissionen.
Her er favoritterne den kristdemokratiske tysker Manfred Weber og den hollandske socialdemokrat Franz Timmermans.
Processen er kontroversiel, og det er langt fra sikkert, at det bliver en af de såkaldte spidskandidater, som bliver den næste formand for Europa-Kommissionen.
Da EU´s stats- og regeringschefer diskuterede Europa-Parlamentets spidskandidat-idé, var deres svar noget lunkent.
De endte med at sige, at det hverken kan garanteres eller udelukkes, at den næste formand for EU-Kommissionen vil være en af spidskandidaterne.
En række lande med den franske præsident, Emmanuel Macron, i spidsen bryder sig ikke om processen.
Det gør den danske statsminister, Lars Løkke Rasmussen (V), heller ikke.
Han mener, at den udelukker nuværende regeringsledere fra at komme i spil.
Omvendt har Europa-Parlamentet truet med, at de vil blokere udnævnelsen af posten som formand for Kommissionen, hvis EU-lederne ikke udpeger en af spidskandidaterne.
Vestagers uldne svarHele situationen er endt med at være en noget rodet affære.
Nogle partier har opstillet en spidskandidat, mens partiet De Grønne har opstillet to kandidater.
Og ser man de liberale, så har de udpeget en hel flok – deriblandt EU-kommissær Margrethe Vestager – til at stille op i debatterne med spidskandidaterne.
Men hvis man direkte spørger Margrethe Vestager, om hun er kandidat til posten som formand for Kommissionen, så er svaret hverken ja eller nej.
Og Vestager er ikke den eneste politiker som "hverken er kandidat eller ej".
For i kulisserne rundt omkring i Europa er der andre toppolitikere som lurer på muligheden for en europæisk toppost.
Men tiden er ikke for alvor inde til at spille sig selv på banen.
EU's brexit-chefforhandler, Michel Barnier, var tidligere på ugen i København.
Han vil hverken be- eller afkræfte, om han er i spil til en EU-toppost.
En af de personer, som i Bruxelles vurderes til at have store chancer for at blive den næste formand for Europa-Kommissionen, er EU´s Brexit-forhandler, Michel Barnier.
Og spørger man ham – som DR gjorde, da han besøgte Danmark i tirsdags – så er svaret nærmest identisk til det, som mange andre europæiske toppolitikere svarer i disse dage:De svarer hverken ja eller nej til, om de er interesserede i posten som den næste formand for Europa-Kommissionen.
I stedet er svaret, at de er i gang med at udføre et arbejde lige nu, og at det er det job, de er interesserede i.
Løkke og Merkel i rygtemøllenUdover toppolitikere, som Vestager og Barnier, er medierne også fyldt med spekulationer og analyser om, hvilke af EU´s stats- og regeringschefer som også kunne tænkes af have blikket rettet mod et europæisk topjob.
Og her er mange navne en del af rygtemøllen.
Den tyske forbundskansler, Angela Merkel, den hollandske premierminister, Mark Rutte, og vores egen statsminister er blandt de navne, som jævnligt dukker op.
Hvad det hele ender med, kan ingen sige på nuværende tidspunkt.
Processen er kun lige begyndt.
Om det ender med at det bliver en spidskandidat eller en af de kandidater, som lige nu lurer i kulissen, der bliver EU-Kommissionens næste formand, kan ingen sige med sikkerhed.
FacebookTwitterKopier linkEmner:Angela Merkel (politiker)|Emmanuel Macron (politiker)|EU|Valg og folkeafstemninger|Frankrig




https://www.dr.dk/nyheder/regionale/sjaelland/ny-forskning-gener-afgoer-barnets-vaegt-ved-foedslen

SjællandNy forskning: Gener afgør barnets vægt ved fødslenNyt studie giver svar på, hvad der påvirker barnets vægt i livmoderen og fremtidige sundhed.
Jens-Christian Holm har arbejdet med overvægt blandt børn og unge i 20 år.
Af Lis Vibeke Læsøe Olsen og Julie Würtz02.
maj 2019 kl.
16.
26Bemærk: artiklen er mere end 30 dage gammelLæs opEt spædbarns vægt har stor betydning, når barnet bliver født.
Vægten har nemlig en indvirkning på, om barnet har større risiko for at blive overvægtig og udvikle sygdomme senere i livet.
Den viden har man haft i flere år, men nu er man endelig blevet klogere på, hvorfor et barn kan være enten overvægtig eller undervægtig allerede ved fødslen.
Om forskningsprojektetLænge har forskere vidst, at fødselsvægten har haft en indflydelse på barnets sundhed senere i livet.
Den nye forskning viser, at det er genernes forhold til hinanden mellem moren og barnet, der afgør fødselsvægten.
Kilde: Enheden For Overvægtige Børn Og Unge på Holbæk SygehusDet er nemlig den måde, moderen og barnets gener arbejder sammen på i livmoderen, der har betydning for barnets vægt som spæd.
Det fortæller Jens-Christian Holm, der er børnelæge og forskningsansvarlig ved Enheden For Overvægtige Børn Og Unge på Holbæk Sygehus.
Han har selv været med til opdagelsen af den nye gensammenhæng i forhold til overvægt sammen med professor ved Københavns Universitet Torben Hansen og kalder opdagelsen for en 'gigantisk nyhed'.
De 190 gener har en direkte og selvstændig indflydelse på senere kommende sygdomme eller sundhed.
Jens-Christian Holm, børnelæge på Holbæk SygehusI forskningen har man taget mere end en halv million mennesker og lavet avancerede genetiske analyser.
- Man kunne se, at 190 gener optrådte i en interaktion mellem moren og det undfangede barn inde i morens mave på en måde, som havde indflydelse på udviklingen af fødselsvægten.
De 190 gener har en direkte og selvstændig indflydelse på sygdomme eller sundhed senere i livet, fortæller børnelægen Jens-Christian Holm.
Den nye forskning viser, at barnets fødselsvægt bliver afgjort, om morens og barnets gener arbejder sammen eller imod hinanden, allerede når barnet ligger inde i livmoderen.
Det har betydning for barnets ve og vel senere i livet.
Kan måske forebygge overvægtDet betyder, at hvis barnet har en meget lav eller meget høj fødselsvægt, så er der større risiko for at udvikle overvægt eller undervægt.
- Det giver et klart perspektiv til, at man i fremtiden efter fødslen kan få en idé om, hvad barnet har af risiko for sin fremtidige sundhed og i høj grad sygdomme.
Det giver potentielle muligheder for forebyggelse og behandling, siger Jens-Christian Holm.
Det betyder, at vi har en ret tidlig viden om vores gener, som vi kan forholde os til, når det gælder sundhed.
Med opdagelsen af geninteraktionen vil forskerne i fremtiden kunne udvikle en screening hos børn, som har risiko for overvægt.
Her vil de hjælpe med at forebygge eller udvikle et behandlingsprogram, når barnet har rundet de første 10-15 år.
FacebookTwitterKopier linkEmner:Fedme|Holbæk Sygehus|Københavns Universitet|Sundhed og velvære|Holbæk




https://www.dr.dk/sporten/atletik/semenya-melder-sig-til-staevne-dagen-efter-cas-dom

AtletikSemenya melder sig til stævne dagen efter CAS-domTo dage efter dom, der tvinger løberen Caster Semenya til at tage hormonnedsættende medicin, stiller hun op i Doha.
Caster Semenya har en høj produktion af testosteron, og fra midten af næste uge skal hun tage hormonnedsættende medicin for at deltage i internationale stævner.
Arkivfoto.
02.
maj 2019 kl.
14.
40 | opdateret 02.
maj 2019 kl.
15.
42Bemærk: artiklen er mere end 30 dage gammelLæs opDen sydafrikanske løber Caster Semenya stiller fredag til start ved et Golden League-stævne i Doha.
© ScanpixBlå bog - Caster Semenya* Navn: Caster Semenya.
* Født: 7.
januar 1991 (28 år).
* Nationalitet: Sydafrikaner.
* Sport: Atletik (mellemdistanceløb).
* Udvalgte meritter:To OL-guldmedaljer i 800-meterløb (2012, 2016).
Tre VM-guldmedaljer i 800-meterløb (2009, 2011, 2017).
En VM-bronzemedalje i 1500-meterløb (2017).
To guldmedaljer i 800- og 1500-meterløb ved Commonwealth Games (2018).
Onsdag gik en dom ved Den Internationale Sportsdomstol (CAS) sydafrikaneren imod, da den tvinger hende til at tage hormonnedsættende medicin, hvis hun i fremtiden vil deltage i atletikstævner.
Dommen træder dog først i kraft 8.
maj, hvilket betyder, at hun frem til midten af næste uge kan konkurrere på de hidtidige vilkår.
Læs også:OL-guldvinders skæbne efter testosteron-dom: ’Tag medicinen eller drop karrieren’28-årige Semenya, der er dobbelt OL-guldvinder på 800-meteren, har en høj produktion af det mandlige kønshormon testosteron.
IAAF har vurderet, at det giver Semenya og andre kvindelige atleter med en lignende testosteronproduktion en fordel, når de konkurrerer med den øvrige elite.
Semenya ser dog anderledes på tingene, og derfor havde hun appelleret sagen til CAS - dog uden held.
IAAF oplyser torsdag, at forbundets regler om høje testosteronværdier også kommer til at omfatte 1500-meter-løbet, hvor Caster Semenya også er en del af feltet.
/ritzau/AFPFacebookTwitterKopier linkEmner:Den Internationale Sportsdomstol|International Association af Athletics Federation|Doha|Atletik|Sydafrika




https://www.dr.dk/nyheder/udland/marokkansk-retssag-om-drab-paa-unge-kvinder-fra-danmark-og-norge-udsat-uger-0

Dansker og nordmand dræbt i MarokkoSe temaUdlandMarokkansk retssag om drab på to unge kvinder fra Danmark og Norge udsat to ugerI alt 24 er mistænkt i sagen om drabene på Louisa Vesterager Jespersen og Maren Ueland.
24-årige Louisa Vesterager Jespersen og 28-årige Maren Ueland blev dræbt i Marokko i december.
Af Andreas Lindqvist02.
maj 2019 kl.
13.
58Bemærk: artiklen er mere end 30 dage gammelLæs opDet retslige efterspil på drabene på den 24-årige dansker Louisa Vesterager Jespersen og hendes 28-årige norske veninde Maren Ueland skulle være begyndt i dag i Marokko.
Men nu er det udsat indtil 16.
maj for at give de anklagedes forsvarere mere forberedelsestid.
De to unge veninder blev dræbt om natten, da de camperede alene under en vandretur i Atlas-bjergene 80 kilometer fra Marrakech i december.
Marokkansk politi pågreb hurtigt flere mistænkte, deriblandt tre som menes at have stået bag selve drabene.
I alt er 24 anklaget i sagen og de blev i dag transporteret til retten, ifølge den norske public service station NRK, som havde en fotograf på stedet.
Kun to vil selv vælge advokatDagens korte retshandling var på omkring 30 minutter, ifølge Norske VG og Stavanger Aftenblad.
Her blev de sigtede spurgt om de ønskede en beskikket forsvarer eller selv ville finde advokater.
Kun to valgte sidstnævnte forsvar.
Læs også:Guide i Marokko om drabsmænd: ’Jeg håber, de kommer i fængsel for evigt’Ifølge de norske medier begærede hovedforsvarer Saad Sahl herefter sagen udsat, hvilket blev efterkommet.
De tre hovedmistænkte risikerer dødsstraf, blandt andet på baggrund af en video, som viser et af drabene.
Før drabene indspillede de relativt unge mænd sammen med en fjerde, som også er anholdt, desuden en video, hvor de bekender troskab til Islamisk Stat.
Politiets Efterretningstjeneste har siden fastslået, at videoerne efter al sandsynlighed er ægte, og har karakteriseret drabene som en terrorhandling.
Islamisk Stat har dog ikke taget skylden for drabeneRetssagen bliver afholdt i byen Sale nær den marrokanske hovedstad Rabat, og Saad Sahl vurderer, at retten vil bruge halvanden måned på den, fra den går i gang.
FacebookTwitterKopier linkEmner:Islamisk Stat|Mord|Politiets Efterretningstjeneste|Marokko|Terrorisme




https://www.dr.dk/nyheder/indland/pengene-paa-kontoen-boer-yngle-se-hvor-du-bedst-undgaar-tab

IndlandPengene på kontoen bør yngle: Se, hvor du bedst undgår tabVi har samlet 900 milliarder på bankkontoen.
Siden marts 2016 er danskernes indlån i banker steget fra 775 til 900 mia.
kr.
Af Daniel Myrup Pedersen02.
maj 2019 kl.
13.
35Bemærk: artiklen er mere end 30 dage gammelLæs opMed en indlånsrente på nul procent og fornuftige afkast på investeringer, er vejen banet for at støve sparegrisen af og bruge pengene frem for at lade dem stå i banken.
Det er vurderingen fra Finans Danmark, der fortæller, at danskerne holder på formuen.
Helt præcis, har vi til sammen omkring 900 milliarder kroner stående på vores bankkontoer.
Men hvis du for eksempel har 100.
000 kroner stående på opsparingskontoen, og er nervøs for at bruge dem, så har vi her en oversigt over de forskellige investeringsmuligheder.
DR Nyheder har spurgt seniorøkonom fra forbrugerrådet TÆNK, Morten Bruun Pedersen til råds.
Han slår dog først fast, at det er ikke den enkelte forbrugers ansvar at sætte gang i hjulene i danske økonomi.
Risikovurdering går fra 0-5, hvor 5 er størst risiko for at miste sin investering.
Betal af på dyr gæld:Fordelen er, at du sparer nogle renteomkostninger, og du forbedrer din kreditværdighed, hvis du senere får brug for et lån.
Ulempen er det afkast, du går glip af ved ikke at investere pengene i stedet for.
Rentebesparelsen er en sikker gevinst og risikoen er 0 eller 1.
Lad nogle af pengene stå på kontoen:Fordelen er, at du ikke behøver at tage et dyrt banklån eller forbrugslån, hvis der sker noget uforudset i din økonomi; for eksempel, hvis vaskemaskinen, bilen eller fjernsynet bryder sammen.
Ulempen er, at du går glip af et afkast ved investering.
Risikoen er mellem 0 og 1.
Invester i billige indexfonde:Fordelen er, at du får en god spredning på dine investeringer og lave omkostninger.
Ulempen er, at du kan få brug for pengene og blive nødt til at sælge på et uheldigt tidspunkt, når aktien er lav.
Man skal derfor som hovedregel beholde dem i længere tid.
Risikoen ligger mellem 3 og 4.
Betal ind til en pensionsordning:Fordelen er, at du lader andre tage sig af dine investeringer og afkastet beskattes lempeligt, så længe investeringen er inde i pensionsordningen.
Desuden er omkostningerne i arbejdsmarkedspensionerne typisk lave.
Ulempen er, at du ikke kan få pengene ud igen, før du går på pension, med mindre du betaler dyrt i skat for det.
Risikoen ligger på 2.
Lav energibesparelser i huset:Fordelen er, at det du sparer ved et lavere energiforbrug er som bekendt ’tjent’.
Ulempen er, at du går glip af et afkast ved ikke at investere, og gevinsten på energibesparelserne først kommer efter mange år.
Risikoen ligger på mellem 0 og 1.
Invester i aktier:Fordelen er, at du har mulighed for et godt afkast.
Ulempen er, at du påtager dig en risiko og kan blive nødt til at sælge aktierne på et uheldigt tidspunkt, fordi du skal bruge pengene.
Risikoen er ved investering i enkelt-aktier er 4-5.
Du bør derfor ikke placere hele din opsparing i aktier, men kan også vælge det mere sikre: Obligationer.
Køb veteranbiler, kunst eller designmøbler:Det kan man generelt ikke forvente sig det store afkast af.
I hvert fald er det meget usikkert, om det købre holder værdien eller stiger i værdi.
Man bør primært gøre det, hvis man selv synes, man har glæde/nytte af det, man køber.
Risikoen ligger her på 5.
FacebookTwitterKopier linkEmner:Økonomi|FinansDanmark|Forbrugerrådet|Privatøkonomi|Forbrug




https://www.dr.dk/nyheder/regionale/hovedstadsomraadet/boligbekymringer-presser-de-studerende-julie-brugte-weekenderne

StudiestartSe temaKøbenhavnBoligbekymringer presser de studerende: Julie brugte weekenderne på flyttekasser i stedet for læsningDer er større risiko for at studerende dropper ud, hvis de bekymrer sig om deres boligsituation.
Julie Rasmussen studerer på KEA og har oplevet, hvordan bekymringer om boligsituationen kan overskygge studielivet.
(© (C) DR brugerbillede)Af Mathilde Nordenlund og Kristoffer Poulsen02.
maj 2019 kl.
15.
00Bemærk: artiklen er mere end 30 dage gammelLæs opOvernatning på sofaen hos en bekendt, en lejlighed på kort kontrakt eller den konstante jagt på et kollegieværelse.
Går man som studerende på universiteter eller erhvervsakademier rundt med mange bekymringer om ens boligsituation, har man større risiko for at droppe ud end andre studerende.
Det viser en ny undersøgelse fra Danmarks Evalueringsinstitut, der har spurgt 18.
798 studerende.
I Region Hovedstaden er det knap hver femte af de 2800 studerende fra regionen, der har svaret i analysen, der i høj eller meget høj grad er bekymrede efter to måneder.
Ifølge chefkonsulent i Danmarks Evalueringsinstitut Bjarke Hartkopf, der står bag undersøgelsen, er det mange studerende, når de samtidig kan se, at den gruppe er mere frafaldstruede.
Vi optager hvert år cirka 1800 nye studerende, og der er hundredvis af dem, der fortæller, at de har dårlige boligforhold.
Per Gad, Studievejleder på Københavns Erhvervsakademi, KEA- Så det er der god grund til at tage alvorligt, siger han.
En af de studerende, der har oplevet, hvor meget boligbekymringerne kan fylde, er Julie Rasmussen, der studerer digital konceptudvikling på Københavns Erhvervsakademi, KEA.
- Man føler ikke, at man har en fast base, og den tryghed det giver, så i stedet for at sidde og læse op om aftenen, har jeg i stedet brugt en masse tid på boligsider, samtaler med mulige udlejere og fremvisninger, siger hun.
Julie Rasmussen er flyttet fire gange på et år, og hun kan godt sætte sig ind i, at manglen på en fast bolig kan gå ud over tiden med studiebøgerne.
Senest er hun flyttet hjem til sin far, hvor hendes gamle barndomsværelse stod tomt.
- Jeg har ikke selv overvejet at droppe studiet, fordi jeg har været heldig og fundet nogle steder at bo, når det har været nødvendigt, men det er stressende ikke at have en base, så jeg kan godt forstå, at det kan ske for andre, siger hunMens Julie Rasmussen aldrig for alvor overvejede at droppe ud, får studievejleder Per Gad tit besøg af andre studerende, hvor boligbekymringerne fylder så meget, at de ender med at falde fra deres uddannelse.
- Vi optager hvert år cirka 1800 nye studerende, og der er hundredvis af dem, der fortæller, at de har dårlige boligforhold.
Og for nogen af dem fylder det så meget, at de ikke kan se en vej ud af det, siger han.
Per Gad, studievejleder på KEA, får tit besøg af studerende, der ikke kan fokusere ordentligt på deres studie, fordi de bekymrer sig om deres usikre boligsituation.
 DR)Især ved studiestart får han tit besøg af studerende, som er bekymrede, fordi de har en uholdbar boligsituation.
- Det kan være, de bor på en sofa hos venner eller bekendte eller har lejet sig ind på et alt for dyrt hotel, og det stresser dem, at de ikke ved, hvad der skal ske næste måned, siger han.
Brug for flere og billigere studieboligerDet er ikke alene usikkerhed om boligsituationen, der kan påvirke frafaldet.
Studerende med lang transporttid til studiet lader - ifølge analysen fra EVA - også til at være mere frafaldstruede end andre studerende.
De er begyndt at bygge boliger, og det er jo rigtig godt, men det er alt for lidt og alt for sent.
Johan Hedegaard Jørgensen, formand for Danske Studerendes FællesrådBjarke Hartkopf peger på, at den mest oplagte løsning på problemerne er flere og billigere boliger tæt på uddannelserne.
Det samme gør Danske Studerendes Fællesråd.
- Det er helt oplagt, at der er brug for flere studieboliger - og også nogen, som det er muligt at betale med en SU, siger formand Johan Hedegaard Jørgensen.
- Især i København er der et kæmpe problem med boligmangel og også nogle priser, der skyder i vejret.
Der er lige nu sat penge af til over 3.
300 nye almene ungdomsboliger i Københavns Kommune.
- De er begyndt at bygge boliger, og det er jo rigtig godt, men det er alt for lidt og alt for sent, siger Johan Hedegaard Jørgensen.
Karina Vestergård Madsen (EL), fungerende teknik- og miljøborgmester i Københavns Kommune, er helt enig i, at der skal bygges flere boliger.
- Nu skal vi til at diskutere den nye kommuneplan, der skal vedtages her på rådhuset, og i den er der allerede nu lagt op til, at København i hvert fald skal have 12.
000 nye ungdomsboliger, understreger borgmesteren.
FacebookTwitterKopier linkEmner:Uddannelse|København|Bolig|Danmarks Evalueringsinstitut|Danske Studerendes Fællesråd




https://www.dr.dk/musik/festival/dansk-duo-startede-som-en-joke-til-en-julefrokost-nu-spiller-de-paa-landets-stoerste

SPOT FESTIVAL 2019Se temaFestivalDansk duo startede som en joke til en julefrokost: Nu spiller de på landets største festivalerRavi Kuma spillede deres første koncert til en julefrokost, inden de blev et 'rigtigt band'.
Sharon Kumaraswamy og Aske Knudsen dannede rap-duoen Ravi Kuma på vennernes opfordring.
I år kan man opleve dem på blandt andet Spot Festival, Roskilde Festival og Smukfest.
Af Nanna Mejer Sørensen02.
maj 2019 kl.
14.
58Bemærk: artiklen er mere end 30 dage gammelLæs op- Vil du ikke lave et grineren indslag til julefrokosten?
Sådan lød studievennernes opfordring til Sharon Kumaraswamy i 2015.
- Vi klædte os ud som en tysk technoduo fra fremtiden, som kom tilbage for at lære folk at feste, fortæller Sharon Kumaraswamy, som sammen med studiekammeraten Aske Knudsen blev bedt om at lave et indslag igen til julefrokosten året efter.
Ravi KumaElektronisk rap-duo, som består af rapper Sharon Kumaraswamy og dj og producer Aske Knudsen.
Blev dannet i 2017 efter at have spillet til en julefrokost på Det Jyske Musikkonservatorium som et humoristisk indslag i 2016.
Deltog i og vandt talentudviklingsforløbet og konkurrencen KarriereKanonen i 2018.
Har netop udgivet dobbeltsinglen 'Staring at My Dick'/'Only Make Out with Myself'.
Har i år spillet til Gaffa-Prisen, P3 Guld og opvarmet for Lord Siva, Artigeardit og Fraads i København, Aarhus, Aalborg og Odense.
Spiller på blandt andet Spot Festival, Roskilde Festival, Grimfest, Smukfest og i Tivoli over sommeren.
Og det ville de gerne.
Aske Knudsen lavede et beat, og ud af det voksede en tekst.
Iført pink briller med pels rappede Sharon Kumaraswamy sig igennem 'Staring at My Dick', som nu, to år senere, skulle vise sig at blive udgivet som en 'rigtig' single.
- Vi havde kun det ene nummer, og der begyndte at komme røg ud af vores små højtalere, fordi vi slet ikke havde mixet musikken.
Vi havde heller ingen scene, så vi lavede en ud af stole, fortsætter Sharon Kumaraswamy om optrædenen til julefrokosten.
Reaktionerne fra de studerende på Det Jyske Musikkonservatorium i Aarhus var overvældende.
De mente, at Sharon Kumaraswamy og Aske Knudsen, som på daværende tidspunkt lavede musik hver for sig, burde danne et rigtigt band.
Læs også:Dansk popband måtte ikke spille i et år: 'Vi troede, vi ville blive glemt'Og således blev Ravi Kuma født.
En elektronisk rap-duo, som sidste år tilmeldte sig talentudviklingsforløbet og konkurrencen KarriereKanonen og vandt, og som i år spiller på blandt andet Spot Festival, Roskilde Festival og Smukfest.
Og en duo, som, på trods af at være startet ud som et humoristisk indslag til en julefrokost, har valgt at gå all in på musikken.
Se Ravi Kuma spille 'Staring at My Dick' til KarriereKanonen-finalen på Smukfest 2018:Vi havde skrevet til forskellige bookingbureauer, som alle sagde, at musikken var for hård og for svær for dem at arbejde med.
Men efter at have set os spille live ville de alle mødes med os.
Sharon KumaraswamyDen pludselige medvind gav dem mod på at droppe alt andet og flytte til København for at lave musik og finde ud af, hvor de ville hen med Ravi Kuma.
Og ikke mindst for at finde de rigtige samarbejdspartnere, som forstod universet omkring musikken.
- Det er gået lynhurtigt siden KarriereKanonen.
Det var ret sjovt, for inden havde vi skrevet til forskellige bookingbureauer, som alle sagde, at musikken var for hård og for svær for dem at arbejde med.
Men efter at have set os spille live, ville de alle mødes med os, siger Sharon Kumaraswamy om musikbranchens interesse for duoen, som nu har aftaler med både pladeselskab, bookingbureau og management.
Ikke en del af hiphop-miljøetSelvom Ravi Kuma laver rap, som er en genre, der i øjeblikket fylder meget på hitlisterne, er der alligevel grund til bookingbureauernes tidligere tøven.
Duoens lyd skiller sig nemlig væsentligt ud fra tidens dominerende rap, hvilket sandsynligvis skyldes de to musikeres forskellige baggrunde.
Ravi Kuma har netop udgivet dobbeltsinglen 'Staring at My Dick'/'Only Make Out with Myself' - begge numre, som blev skrevet, inden de blev et 'rigtigt' band.
Men duoen har mange nye numre undervejs, som de spiller på sommerens festivaler.
(Foto: Ako Kurnosenko © Akofilms.
com)På konservatoriet læste Aske Knudsen elektronisk musikkomposition, mens Sharon Kumaraswamy studerede afrikansk musik- og dansekultur.
Hun har derudover sunget og spillet i alt fra gospelkor, musicals, indie og soul.
- Ingen af os kommer fra hiphop- eller rapmiljøet, og vi prøver ikke at dyrke den kultur.
Så der er ikke noget, vi på den måde skal leve op til.
Jeg kan vildt godt lide hiphop, men jeg er på ingen måde en del af kulturen.
Og om Sharon synger eller rapper kommer an på, hvor en specifik sang lige ender henne.
Vi laver bare musik, vi selv synes er fed, fortæller Aske Knudsen.
Lyt til Ravi Kumas første single, 'Fuck This Shit I'm Gonna Be A Princess':Ravi Kuma - Fuck This Shit I'm Gonna Be A Princess- I Ravi Kuma smadrer vi lidt alle mulige kasser.
Jeg havde heller ikke tænkt på, at jeg er kvindelig rapper, som der ikke er så mange af i Danmark, før jeg blev gjort opmærksom på det, supplerer Sharon Kumaraswamy.
Men det seneste år og den kommende sommer tyder på, at duoen bringer noget nyt til bordet, som har vakt interesse hos både musikbranchen og de danske musikfans.
Vi var lige ved at købe en dyr rejse, der ikke kunne ombookes, i perioden omkring Roskilde, bare for at anti-jinxe det.
Aske Knudsen- Det er vildt, hvor meget tillid der er til os.
Vi havde kun udgivet ét nummer, da vi blev booket til Roskilde Festival, fortæller Aske Knudsen.
Om KarriereKanonenKarriereKanonen er et talentprojekt, som finder og udvikler nye musikalske talenter.
Tidligere vindere af KarriereKanonen er blandt andre Marie Key, The Minds of 99, Katinka og Ravi Kuma.
Deadline for deltagelse i KarriereKanonen 2020 var den 23.
oktober, og de udvalgte deltagere offentliggøres i februar.
Men der kan uploades musik til KarriereKanonen hele året.
Læs mere og upload på dr.
dk/kanon.
Og for duoen Ravi Kuma, der kun har eksisteret i to år, var det en overordentligt glædelig nyhed.
En nyhed, som de fik overbragt en dag, de begge var på arbejde som handicaphjælpere, hvor de ikke måtte bruge deres telefoner.
- Helt hemmeligt måtte jeg gå ud og ringe til Aske.
Og så hviskede han: 'Juhuuuu….
.
', griner Sharon Kumaraswamy.
Læs også:Dansk hitsanger er ved at kaste op før shows: 'Jeg lider af sceneskræk'- Folk havde sagt til os, at det var helt oplagt, at vi skulle spille der, men vi var i panik over, at de jinxede det!
Vi var lige ved at købe en dyr rejse, der ikke kunne ombookes, i perioden omkring Roskilde, bare for at anti-jinxe det.
Men det nåede vi så heldigvis ikke, supplerer Aske Knudsen med et stort smil.
Kan teksten efter 30 sekunderOg som gæst på de festivaler, duoen spiller på over sommeren, har man da også noget at se frem til, lover de.
- Man skal tage tøj på, som gerne må blive beskidt.
Og forberede sig på, at det bliver højt, siger Sharon Kumaraswamy.
- Vi er blevet bedre komponister, musikere og sangskrivere siden sidste år, og det glæder vi os helt vildt meget til at vise på festivalerne.
Vi har virkelig arbejdet på at tage vores liveshows til 'next level', fortæller dj og producer Aske Knudsen.
På trods af Ravi Kumas foreløbige relativt korte levetid har de formået at spille et utal af koncerter rundt om i landet, og det er derfor ikke en uerfaren duo, der skal spille festivalpublikummet op.
Koncertdelen af livet som musiker er nemlig en stor motivation for de to konservatorievenner, og det har bragt dem vidt omkring; de har spillet alt fra små, intense stuekoncerter til bryllupsoptrædener og festivaler.
Og de er nu for alvor begyndt at føle sig hjemme på en scene og elsker det, når folk synger med eller reagerer på de kontroversielle tekster (eksempelvis i 'Staring at My Dick'), som opstår i Sharon Kumaraswamys hoved på baggrund af Aske Knudsens beats, hverdagsobservationer og en trang til at vende tingene på hovedet.
Lyt til Ravi Kumas nye single 'Only Make Out with Myself':Ravi Kuma - Only Make Out with Myself- Folk kan teksten til omkvædet efter 30 sekunder.
Det fungerer for os, griner Aske Knudsen og fortsætter:- Sharon kan godt lide at råbe nogle vilde ting, men det er ikke, fordi hun skælder publikum ud.
Det er som en protest i festen.
Man må gerne føle, man er til en demonstration sammen.
Ravi Kuma er fulde af forhåbninger for fremtiden.
For nu håber de blot på, at der bliver taget godt imod den nye musik og deres kommende liveoptrædener.
- Og ellers så fuck det.
Vi har det sjovt med det, siger Sharon Kumaraswamy og suppleres af Aske Knudsen:- Det kan godt være, at mine venner har slået sig ned, købt lejligheder og begynder at få børn.
Men jeg skal spille på Roskilde!
Inden Ravi Kumas optræden på Roskilde Festival, kan de opleves på Spot Festival lørdag den 4.
maj klokken 21:30.
FacebookTwitterKopier linkEmner:Roskilde|Roskilde Festival|Pop og rock|Smukfest|Aarhus




https://www.dr.dk/nyheder/politik/lars-loekke-rasmussen-saetter-lighedstegn-mellem-graadighed-og-lettelser-i

Længere til pensionSe temaPolitikLars Løkke Rasmussen sætter lighedstegn mellem grådighed og lettelser i topskatten- Hvis kløfterne bliver for store i et samfund, så går det ud over tilliden, lød det fra statsministeren.
- I det omfang, der bliver råd til at lempe skatten, så vil jeg prioritere at gøre det der, hvor det kommer det arbejdende folk til gode, sagde statsminister Lars Løkke Rasmussen, da han i formiddag var gæst i Slotsholmen på P1.
Af Emil Søndergård Ingvorsen02.
maj 2019 kl.
14.
29Bemærk: artiklen er mere end 30 dage gammelLæs opDanmark er et unikt samfund, fordi der en stor sammenhængskraft, som hviler på tillid, og at der ikke er alt for stor forskel på høj og lav.
Og det skal vi værne om.
Sådan lød det fra statsminister Lars Løkke Rasmussen (V), der her til formiddag gæstede P1-programmet Slotsholmen, hvor han satte lighedstegn mellem topskattelettelser og grådighed.
Han havde netop omtalt hvidvaskskandalerne i den finansielle sektor, som han kaldte 'rystende' og ' skuffende', da han af egen drift drejede samtalen hen på topskattelettelser.
Vi gik sidste gang til valg på at lave skattelettelser til folk med små arbejdsindkomster.
Vi havde ikke et ord om, at vi skulle sætte topskatten yderligere ned.
Lars Løkke RasmussenHer refererede han til et interview med Venstre-veteranen Bertel Haarder i Berlingske for en måned siden, hvor Haarder ikke lagde skjul på, at han er bekymret over den stigende grådighed i samfundet - eksemplificeret ved hvidvaskskandalen i Danske Bank.
- Artiklen om grådighed - som jeg var rigtig glad for - er egentlig også en reference til snakken om topskat.
Når vi har en bryggeridirektør i Carlsberg, der tjener 36 gange så meget som statsministeren om året, så skal vi passe på nogle ting her.
Læs også:Lars Løkke vil justere pensionaftale fra 2040: S kalder det panik før lukketidDer er sjældent, at jeg har hørt nogen nævne topskattelettelser og grådighed i samme sætning?
- Det ved jeg ikke, men prøv nu at høre: Der er noget unikt ved Danmark, og det er, at vi har en sammenhængskraft, der hviler på, at vi har tillid til hinanden.
Den kommer af, at der ikke er alt for stor forskel mellem høj og lav, siger statsministeren, der slår fast, at der selvfølgelig ikke er noget ulovligt ved høje direktørlønninger.
Vil prioritere skattelettelser til det arbejdende folkStore dele af interviewet omhandlede et interview i Berlingske i weekenden, hvor Lars Løkke Rasmussen afviste at sænke topskatten.
I programmet blev han spurgt ind til, hvad det borgerlige-liberale er i den udmelding.
- Det afgørende for mig er, at vi har styr på skattetrykket.
Det er faldet i den her regeringsperiode, og det er det selv om den offentlige sektor målt på forbrug - såsom sygeplejersker, læger og asfaltarbejdere - er vokset.
- Til gengæld bruger vi relativt mindre på passiv forsørgelse.
Vi har lige nu den laveste andel på offentlig forsørgelse de seneste 30 år, sagde han.
Lars Løkke, det må da være historisk, at en Venstre-formand advarer mod skattelettelser?
- Vi gik sidste gang til valg på at lave skattelettelser til folk med små arbejdsindkomster.
Vi havde ikke et ord om, at vi skulle sætte topskatten yderligere ned, sagde han.
Og det betyder ikke, at folk ikke må tjene mange penge og have succes, uden at de skal aflevere nærmest alle deres penge til statskassen, forklarer han.
- Men hvis kløfterne bliver for store i et samfund, så går det ud over tilliden, sagde Lars Løkke Rasmussen.
- I det omfang, der bliver råd til at lempe skatten, så vil jeg prioritere at gøre det der, hvor det kommer det arbejdende folk til gode, sagde han videre.
Hvornår får vi det valg, Løkke?
I programmet blev statsministeren også spurgt ind til, hvornår han trykker på knappen og udskriver det folketingsvalg, der senest skal afholdes 17.
juni.
Men her var Lars Løkke Rasmussen ikke videre meddelsom:- Selvfølgelig skal der være valg.
Jeg har tænkt mig at acceptere Grundloven, så der kommer valg senest 17.
juni.
Han ønskede heller ikke delagtiggøre programmets værter i, hvem der ud over ham selv kender valgdatoen.
Ud over hans hustru Solrun - som han fortæller alt, sagde ministeren.
-Det kan godt være, at der er en enkelt med i overvejelserne udover det.
Men vi kommer det ikke nærmere, sagde han med et grin.
FacebookTwitterKopier linkEmner:Bertel Haarder (politiker)|Lars Løkke Rasmussen (politiker)|Skatter og afgifter|Venstre|København




https://www.dr.dk/nyheder/politik/live-tv-pressemoede-om-seniorpension






https://www.dr.dk/nyheder/politik/dan-bunkering-sagen-forsvarsminister-skal-svare-om-jetbraendstof-til-syrien

Sagen om Dan-BunkeringSe temaPolitik'Dan-Bunkering-sagen': Forsvarsminister skal svare om jetbrændstof til SyrienFormand for Forsvarsudvalget vil spørge til Forsvarets samarbejde med Dan-Bunkerings søsterselskab.
Naser Khader, formand for Folketingets Retsudvalg, har bedt om et møde med forsvarsminister Claus Hjort Frederiksen i sagen om Dan-Bunkering og jetbrændstof til Syrien.
Af Morten Frandsen, Line Gertsen og Laura Marie Sørensen02.
maj 2019 kl.
14.
15Bemærk: artiklen er mere end 30 dage gammelLæs opForsvarsminister Claus Hjort Frederiksen skal nu forholde sig til det danske firma Dan-Bunkering, der er indblandet i en sag om leverancer af jetbrændstof til russiske kampfly i Syrien.
Formanden for Folketingets Forsvarsudvalg, Naser Khader (K), vil have forsvarsministeren i tale, fordi Forsvarets største leverandør af brændstof er Dan-Bunkerings søsterselskab, Unioil Supply.
Begge firmaer hører under den danske milliardkoncern Bunker Holding.
- Hvis virksomheden bliver dømt, er den ikke værdig til at handle med det danske forsvar.
Vi kan ikke have, at det offentlige Danmark handler med en virksomhed, der bryder sanktioner mod et land, hvor man ved, at der er en blodig borgerkrig, der primært er gået udover civile, siger Naser Khader til DR.
Vi kan ikke have, at det offentlige Danmark handler med en virksomhed, der bryder sanktioner mod et land, hvor man ved, at der er en blodig borgerkrig, der primært er gået udover civileNaser Khader (K)Unioil Supply har en fire-årig aftale med det danske forsvar om at levere brændstof.
Aftalen har en værdi på et treciftret millionbeløb om året.
Både Dan-Bunkering og Unioil Supply er en del af den danske millardkoncern Bunker Holding, der har hovedsæde i Middelfart og er ejet af Torben Østergaard-Nielsen (billedet).
Klogere på sagenErhvervsstyrelsen anmeldte for over to år siden Dan-Bunkering til Statsadvokaten for Økonomisk og International Kriminalitet (SØIK) for muligt brud på EU’s sanktioner, der forbyder europæiske virksomheder at sælge, levere, eksportere eller overføre jetbrændstof til brug i Syrien.
Læs også:Politi undersøger dansk firmas rolle i sag om jetbrændstof til SyrienI dag ligger sagen hos Fyns Politi, der oplyser, at man er i gang med at undersøge den.
Naser Khader vil blandt adet spørge Claus Hjort Frederiksen, hvad Forsvaret vil gøre, hvis Dan-Bunkering bliver dømt for at overtræde EU's sanktioner i sagen.
- Det er min pligt som formand for Forsvarsudvalget at bede om et møde og blive klogere på den sag og høre, om der er mere, jeg kan få at vide, og hvad man har tænkt sig at gøre fremadrettet, siger han.
Yderligere lys over sagenForsvarets Materiel- og Indkøbsstyrelse (FMI) udtalte i går, at den vil have en redegørelse fra Unioil Supply om Dan-Bunkerings rolle i leverancer til Syrien.
Læs også:Forsvaret vil have svar i sag om jetbrændstof til Syrien- Vi er yderst opmærksomme på forhold, som dem DR har præsenteret, og derfor vil vi nu indlede dialog med vores leverandør (Unioil Supply A/S).
Det gør vi med det formål at kaste yderligere lys over de forhold, der er blevet anført i jeres dækning, skrev FMI i en mail til DR.
30.
000 ton jetbrændstofDR har de seneste dage fortalt, hvordan Dan-Bunkering spiller en vigtig rolle i en sag om leverancer af mindst 30.
000 ton jetbrændstof til Syrien.
Leverancerne er ifølge eksperter i strid med EU-sanktioner, der gør det forbudt at sælge, levere og overføre jetbrændstof til brug i Syrien.
Læs også:OVERBLIK Sagen om Dan-Bunkering og jetbrændstof punkt for punktHistorierne bygger på amerikanske retsdokumenter, centrale kilder og fortrolige oplysninger hos danske myndigheder.
Dan-Bunkering: Sådan gjorde viDan-Bunkerings rolle i leverancer af jetbrændstof til Syrien har DR kortlagt ved at sammenstille beskrivelser fra et amerikansk anklageskrift og andre amerikanske retsdokumenter med centrale kilder og fortrolige oplysninger hos danske myndigheder.
De amerikanske retsdokumenter omhandler overtrædelse af USA's økonomiske sanktioner mod Syrien.
Som led i vores research har vi indsamlet oplysninger fra erhvervsregistre i flere forskellige lande, indhentet lokationsdata for skibe og fået dataudtræk fra europæiske havneregistre.
Vi har også søgt aktindsigt hos både danske og udenlandske myndigheder og brugt satellitbilleder, oplysninger fra sociale medier og videomateriale fra Syrien til vores kortlægning.
Endelig bygger historien på offentligt tilgængelige rapporter og nyhedsartikler, danske og udenlandske eksperters vurdering af oplysningerne samt en række anonyme kilder, herunder flere af hinanden uafhængige myndighedskilder.
Dan-Bunkering er anonymiseret i retsdokumenterne, men DR har gennem en række centrale kilder været i stand til at bekræfte virksomhedens identitet og en række oplysninger om Dan-Bunkerings rolle i sagen.
Læs også:Dansk bunkerfirma overhørte advarsler i sag om jetbrændstof til borgerkrigDan-Bunkering har ifølge sagens oplysninger skaffet jetbrændstof til et russisk firma, som ifølge russiske myndigheder har forsynet Ruslands kampfly i Syrien.
Kampfly, der gennem flere år har fløjet bombetogter til støtte for den syriske præsident Bashar al-Assad.
Leverancerne fandt sted i 2016 og 2017.
Du kan se historien i 21 Søndag fra 28.
april 2019 i videoen her:Dan-Bunkering afviser brud på EU-reglerHverken Dan-Bunkerings ejer, Torben Østergaard-Nielsen, eller andre repræsentanter for virksomheden har ønsket at stille op til interview.
TIP OSHar du oplysninger i sagen?
Så skriv til DR’s journalist Mathias Friis på mafh@dr.
dk.
Alle henvendelser behandles fortroligt.
Dan-Bunkerings advokat skriver i en mail til DR, at Dan-Bunkering ikke har handlet i strid med EU-reglerne, ikke har leveret brændstof til en kunde, der er omfattet af EU's sanktionsregler og aldrig har leveret brændstof til Syrien.
Læs også:Dansk bunkerfirma: 'Der stod ikke, at brændstoffet skulle til Syrien'Dan-Bunkering har trods gentagne forespørgsler stadig ikke svaret DR på, om de har været involveret i leverancer af jetbrændstof, der via russiske skibe er endt i Syrien.
Men i en pressemeddelelse udsendt 30.
april skriver Dan-Bunkering om leverancer til de russiske tankskibe, DR har omtalt.
Ifølge Dan-Bunkering stod der ikke i de dokumenter, som kaptajner udveksler når der overføres brændstof mellem skibe, at brændstoffet skulle til Syrien.
Dan-Bunkering er hverken sigtet eller tiltalt i Danmark eller i den amerikanske retssag, der handler om brud på USA's sanktioner.
FacebookTwitterKopier linkEmner:Bashar al-Assad (politiker)|Naser Khader (politiker)|Syrien|Erhverv|Fyns Politi




https://www.dr.dk/nyheder/penge/pilotformand-om-sas-konflikt-jeg-er-mere-optimistisk-end-i-gaar

PengePilotformand om SAS-konflikt: 'Jeg er mere optimistisk end i går'Mens forhandlingerne i Oslo fortsætter på andet døgn bag lukkede døre, er norsk pilotformand fortrøstningsfuld.
- Det er klart, at den her konflikt er skadelig for selskabet, og det er klart, at der er uskyldige tredjeparter, der rammes.
Derfor er det nødvendigt, at flyene kommer på vingerne igen, siger Yngve Carlsen, der er formand for Norsk Flygerforbund.
Af Alexander Hecklen02.
maj 2019 kl.
12.
33Bemærk: artiklen er mere end 30 dage gammelLæs op- Jeg er mere optimistisk nu end i går.
Sådan lyder udmeldingen fra Yngve Carlsen, formand for Norsk Flygerforbund, som repræsenterer en del af SAS' norske piloter.
Onsdag formiddag begyndte forhandlingerne om nye overenskomster for piloter i Danmark, Norge og Sverige hos Riksmekleren i Oslo.
Og nu - tæt på 24 timer inde i forhandlingerne er Yngve Carlsen mødt op "for at se, hvordan det går".
- Der vil altid være en grund til, at parterne sidder (i forhandlinger, red.
) i lang tid, og det er, at man ønsker at finde en løsning, siger han foran forhandlingslokalet i Oslo, hvor SAS og selskabets nordiske piloter lige nu forsøger at komme til enighed om nye overenskomster.
Er i forhandlinger på andet døgnYngve Carlsen understreger dog samtidig, at han ikke selv sidder med ved forhandlingsbordet, og at han derfor ikke kan sige noget om, hvad der sker inde bag forhandlingsdøren hos den norske forligsformand.
Han sporer dog optimisme i forhandlingerne, fortæller han.
- Man sidder med noget, som er meget vanskeligt.
Der har været et ønske fra begge parter om at løse den her konflikt, siger Yngve Carlsen.
Mens gruppen af jounalister og kamerahold foran forhandlingsdøren vokser, så har hverken forhandlere for SAS eller de nordiske piloter vist sig uden for døren siden i går, fortæller DR Nyheders journalist på stedet.
Den norske forligsmand Mats Wilhelm Ruland orienterede sidst pressen onsdag aften klokken 23.
15.
Har aflyst tusindvis af flyUnder strejken, der begyndte fredag og har betydet tusindvis af aflyste fly, anslår SAS, at mere 300.
000 passagerer er blevet berørt.
Og det er blandt andet dette, der giver den norske pilotformand håb om, at parterne kan finde en løsning.
- Det er klart, at den her konflikt er skadelig for selskabet, og det er klart, at der er uskyldige tredjeparter, der rammes.
Derfor er det nødvendigt, at flyene kommer på vingerne igen, siger Yngve Carlsen.
SAS har på grund af strejken planlagt at aflyse yderligere 709 fly i dag, hvilket selskabet anslår vil berøre op mod 54.
590 passagerer.
Det samlede antal aflyste fly er dermed oppe på 4.
015 i strejken, som begyndte fredag i sidste uge.
SAS anslår det samlede antal berørte passagerer til at blive 381.
507, hvis strejken fortsætter.
Det er blandt andet krav om arbejdstid, vagtplaner og løn, der skiller SAS og piloterne.
Selvom forhandlinger foregår i Norge, har SAS oplyst, at dagens forhandlinger med den norske forligsmand vil omfatte piloter i både Norge, Sverige og Danmark.
FacebookTwitterKopier linkEmner:SAS Group|Norge|Oslo|Strejker og lockouts|Trafik




https://www.dr.dk/nyheder/indland/forfatter-efterlyser-daglig-temperaturmaaling-paa-fake-news

IndlandForfatter efterlyser daglig 'temperaturmåling' på fake newsOpråb er ikke nok.
Facebook-brugere skal tages i hånden for at undgå misinformation, lyder det.
Anne Mette Lauritzen har sammen med forfatter Frederik Stjernfelt skrevet bogen "Dit opslag er blevet fjernet - Techgiganter og ytringsfrihed".
Af Theis Lange Olsen02.
maj 2019 kl.
12.
50Bemærk: artiklen er mere end 30 dage gammelLæs opI USA udgiver en lille demokrati-organisation hver morgen en slags vejrudsigt på deres hjemmeside.
Den viser, hvilken type falske nyheder der her og nu spredes i forskellige lande af de russiske troldehære.
Sådan en type vejrudsigt bør der være langt flere af, så Facebook-brugerne ved, hvor misinformationen foregår, lyder det fra Anne Mette Lauritzen, der er medforfatter til bogen "Dit opslag er blevet fjernet - Techgiganter og ytringsfrihed".
Hun er enig med Facebook i dagens opråb til danskerne om at være ekstra kildekritiske, men hun forholder sig også kritisk til det sociale medies generelle kamp mod falske nyheder, der i hendes øjne kan betegnes som "censur".
Vi bør ikke have den her brede kategori, som hedder fake news, hvor man også censurerer erfaringer, udokumenterede påstande og holdninger fra brugerne.
Det er en gummi-kategori uden faste grænser, som gør, at Facebook censurerer helt almindelige brugere.
Anne Mette Lauritzen- Man bør slå ned på den systematiske misinformation.
Derigennem finder man frem til de russiske robotter og deres kilder.
Så vi bør hele tiden lave en vejrudsigt over, hvad der hitter hos de russiske troldehære.
Det giver brugerne nogle værktøjer til at være kritiske over for de her nyheder, siger Anne Mette Lauritzen, der også studerer filosofi på Københavns Universitet:- Vi bør ikke have den her brede kategori, som hedder fake news, hvor man også censurerer erfaringer, udokumenterede påstande og holdninger fra brugerne.
Det er en gummi-kategori uden faste grænser, som gør, at Facebook censurerer helt almindelige brugere, siger hun.
Ytringsfrihed risikerer at blive knægtetDe potentielle problemer med falske nyheder er højaktuelle igen, fordi vi nærmer os valgkampen med stormskridt.
Det har fået Facebook til at kontakte flere politikere og partier for at hjælpe dem med at skærpe sikkerheden om deres profiler.
Facebook har også indgået et samarbejde med det danske faktatjekker-medie Tjekdet.
Alt sammen for at undgå det, der skete under det amerikanske valg i 2016 mellem Hillary Clinton og Donald Trump, hvor det lykkedes russiske netkrigere at sprede misinformation til millioner af mennesker gennem Facebook - uden Facebook opdagede det.
Den øverste chef hos Facebook, Mark Zuckerberg, har fået hård kritik de seneste år.
Men de mange tiltag fra Facebook risikerer at knægte almindelige menneskers lovsikrede ytringsfrihed, fordi begrebet "fake news" mangler en fast definiton, siger Anne Mette Lauritzen.
- Definitionen går jo lige fra at være fabrikerede nyheder fra russiske troldefabrikker til at være et skældsord rettet mod en politisk modstander, som vi har set Donald Trump gøre brug af, siger Anne Mette Laurizen.
- Så lige pludselig skal vi fjerne en masse ytringer på de sociale medier ud fra en kategori, som ikke har en fast grænse, siger hun og kommer med et eksempel:Der afholdes en klimademonstration foran Christiansborg, og politiet siger, at der er 10.
000 demonstranter, mens arrrangørerne siger 100.
000.
Selv præsidenter benytter sig af fake news: USA's præsident Donald Trump påstod, at der var flere tilskuere til hans indsættelse i 2017, ned til Barack Obamas i 2013.
Men de to billeder - Trumps indsættelsesfest til venstre, Barack Obamas til højre - viser, at det ikke passer.
- Hvem er så skyldig i fake news i det her eksempel?
Det er de sikkert begge, fordi det er svært at vide det helt korrekte antal.
Hvordan skal Facebook bestemme, hvad det korrekte antal er?
Det er jo et kæmpe problem, siger Anne Mette Lauritzen.
Opråb til politikerneMen er vi ikke tvunget til at tage drastiske skridt i brug og regulere de sociale medier mere for at komme misinformation til livs?
- Der er helt sikkert alvorlige problemer med misinformation, men det nytter ikke noget at censurere, for når Facebook har monopol, bliver det ytringsfrihedens grænse, de definerer, når de siger, hvad der er tilladt eller ej.
Man skal oplyse meget mere frem for at censurere, siger Anne Mette Lauritzen.
Hun er modstander af, at politikerne skal i gang med at lovgive om de sociale medier, som det for eksempel allerede er sket i Tyskland, hvor der er indført en lov rettet mod hadefuldt indhold med stor effekt.
Det ville klart være at foretrække, hvis vi havde spilleregler, som var demokratisk forankret af politikere i Danmark.
Ask Hesby Krogh, Digitalt Ansvar'Fodslæbende'På den anden side står næstformand Ask Hesby Krogh fra foreningen Digitalt Ansvar, der kalder politikerne "fodslæbende", når det kommer til at regulere de sociale medier.
- Ingen havde regnet med, at Facebook ville blive verdens største medie.
Det er gået så hurtigt, og vi er måske ti år bagud med at regulere internettet og de sociale medier.
- Det ville klart være at foretrække, hvis vi havde spilleregler, som var demokratisk forankrede af politikere i Danmark, siger Ask Hesby Krogh.
Men hvordan defineres det helt klart, hvad spillerreglerne skal være?
- Det er selvfølgelig enormt svært.
Men almindelige danske medier har nogle spilleregler, en medieansvarslov.
Det burde man også finde et svar på i forhold til sociale medier.
Altså at finde ud af, hvilket ansvar de har i forhold til det indhold, der ligger på deres platform, og det, der spredes, siger han.
Socialdemokratiets formand, Mette Frederiksen, fremlagde for nylig en plan for, hvordan hun vil regulere tech-giganter som Facebook langt hårdere end i dag.
Læs også:Facebook til danskerne inden valgkamp: 'Tænk meget over, hvad I deler'Martin Ruby, der er politisk chef i Norden og Benelux-landene, erkender, at Facebook dagligt kæmper med at finde balancen i, hvad der må blive liggende på det sociale medie, og hvad der skal fjernes.
- Det er en enormt svær balance på hvert eneste spørgsmål.
Om det er digital mobning, terror eller porno.
Så snart der er kontekst omkring det, er det enormt svært at finde ud af, hvor vi præcist skal lægge os på den balance, siger han.
Facebook er de seneste år gået fra at have 10.
000 medarbejdere, der overvåger indhold, til at have 30.
000.
FacebookTwitterKopier linkEmner:Donald Trump (politiker)|Facebook|Hillary Clinton (politiker)|Ytringsfrihed|Rusland




https://www.dr.dk/sporten/fodbold/fifa-er-aaben-aendringer-hovedskader-kan-maaske-give-ekstra-indskiftning

FodboldFifa er åben for ændringer: Hovedskader kan måske give ekstra indskiftningMidlertidige udskiftninger under kampe kan måske føre til bedre undersøgelser af potentielle hovedskader.
Tottenhams Jan Vertonghen spillede videre efter en hovedskade, men måtte kort efter lade sig udskifte, da Tottenham tirsdag mødte Ajax Amsterdam i Champions League.
02.
maj 2019 kl.
12.
26Bemærk: artiklen er mere end 30 dage gammelLæs opDet Internationale Fodboldforbund (Fifa) åbner op over for midlertidige udskiftninger i forbindelse med hovedskader.
Chefen for Fifas medicinske komité, Michel D'Hooghe, vil have diskuteret muligheder for at få undersøgt spilleres potentielle hovedskader, uden at et hold skal spille i undertal.
- Det er en mulighed at have indskiftninger specifikt til hjernerystelser, og det er noget, der er værd at diskutere, siger D'Hooghe til avisen The Times.
Tre udskiftninger fornuværendeI øjeblikket er det tilladt at lave tre udskiftninger i kampe på højeste niveau, hvilket betyder, at trænerne ofte vil holde lidt igen med at skifte ud for at se, om spilleren kan fortsætte.
Det er dog ikke helt problemfrit at indføre en midlertidig udskiftning ved hovedskader, hævder Michel D'Hooghe.
Læs også:Øland kræver handling efter hovedskade: Forventer neutrale læger til kvinde-VMHvis en spiller midt under en kamp bliver undersøgt og får en pause på eksempelvis ti minutter, så kan det ifølge den medicinske chef medføre andre problemer.
- Hvis en spiller er ude af kamp i ti minutter, og så bliver sendt tilbage på banen uden at varme ordentlig op, så kan det føre til muskelskader.
Så det er også et problem, siger Michel D'Hooghe.
Vertonghens hovedskade har skabt fokusDebatten om hovedskader er blusset op i denne uge, efter at Tottenhams Jan Vertonghen kom til skade i tirsdagens Champions League-semifinale mod Ajax Amsterdam.
Vertonghen pådrog sig en hovedskade efter et sammenstød i en luftduel og blev behandlet på banen med blodet løbende fra ansigtet.
Tottenhams Jan Vertonghen slog hovedet under Champions League semifinalen mod Ajax.
Efterfølgende vurderede Tottenhams lægestab, at han kunne spille videre, men efter kort tid måtte Vertonghen hjælpes fra banen igen.
Det fik onsdag Spillerforeningens direktør Mads Øland til at efterlyse en neutral læge under kampene på højeste niveau.
Det forslag er Michel D'Hooghe ikke umiddelbart tilhænger af.
- Rådet fra Fifa og Uefa (Det Europæiske Fodboldforbund) er klart.
Ved enhver lejlighed og før hver turnering fortæller vi lægerne, at de skal følge protokollerne.
- Holdlægerne er ansvarlige over for deres egne spillere.
De kender spillerne og kan bedre vurdere, om de har været bevidstløse eller er i fare, siger han.
Tottenham holder i disse dage Jan Vertonghen under nøje opsyn.
Torsdag skal han tjekkes af en neurolog.
Forsvarsspilleren har dog ikke haft problemer siden uheldet.
/ritzau/FacebookTwitterKopier linkEmner:FIFA|Mads Øland (idrætsleder)|Tottenham Hotspur FC|Sygdomme og lidelser|England




https://www.dr.dk/nyheder/udland/fyret-britisk-forsvarsminister-jeg-er-blevet-roevrendt

UdlandFyret britisk forsvarsminister: 'Jeg er blevet røvrendt'Gavin Williamson er blevet fyret efter beskyldninger om at lække fortrolig information.
En alvorlig sag, siger vores korrespondent i London.
Gavin Williamson smækker med døren efter beskyldninger om et alvorligt læk.
Af Sean Coogan02.
maj 2019 kl.
12.
30Bemærk: artiklen er mere end 30 dage gammelLæs opDen britiske forsvarsminister Gavin Williamson blev i går fyret, fordi han angiveligt har lækket fortrolige oplysninger fra regeringens sikkerhedsudvalg.
Mere specifikt, drejer det sig om oplysninger om regeringens valg af den kinesiske it-gigant Huawei som leverandør af landets 5G-netværk samt oplysninger om den store uenighed blandt ministrene om dette.
Og det er en dybt alvorlig sag, lyder det fra Kim Bildsøe Lassen, DR's korrespondent i Storbritannien.
- Sikkerhedsudvalget er der, hvor man diskuterer nationale sikkerhedsanliggender og får hemmelige briefinger fra efterretningstjenesten og militæret om trusselsniveauet i Storbritannien, forklarer han.
Læs også:Theresa May fyrer sin forsvarsminister efter læk om Huawei- Det er virkelig et sted, man ikke må lække fra.
Alligevel kunne avisen The Telegraph nærmest ordret referere, hvad der var blevet diskuteret på mødet, siger Kim Bildsøe Lassen.
Lækket har medført stor opstandelse - ikke mindst fra sikkerhedsmiljøet, hvor der har været et klart krav om at finde ud af, hvordan de fortrolige oplysninger kunne slippe ud i offentligheden, fortæller korrespondenten.
Det førte til, at premierministeren satte en undersøgelse i gang, som nu har ført til, at ministeren har mistet sit job.
Nu langer den fyrede Gavin Williamson ud efter regeringen.
- Jeg er blevet helt og aldeles røvrendt, siger han til Sky News.
Afviser beskyldningerneIfølge The Guardian er hammeren faldet over Williamson, fordi det efter sigende er kommet frem, at han havde en 11 minutter lang telefonsamtale med en journalist fra The Telegraph på dagen, hvor lækket fandt sted.
Forsvarsministeren benægter dog beskyldningerne kategorisk.
Der går ikke lang tid fra, at der er møde i regeringen, før man i diverse britiske medier kan læse, hvad det er, der er foregået.
Kim Bildsøe Lassen, DR's korrespondent i Storbritannien- Jeg har aldrig lækket noget fra det nationale sikkerhedsråd, og jeg ville aldrig lække noget fra det nationale sikkerhedsråd, lyder meldingen fra Williamson, der tidligere var kendt som en loyal Theresa May-tilhænger, skriver The Guardian.
Over for Sky News kalder han undersøgelsen "en heksejagt lige fra begyndelsen", og siger, at der var tale om en skinproces med "en hurtig henrettelse".
- Da jeg talte med premierministeren, sagde hun, at jeg enten skulle sige op eller træde tilbage.
Jeg sagde, at jeg ikke ville træde tilbage, fordi jeg ikke har lækket denne information, så hun fyrede mig, siger Gavin Williamson til det britiske medie.
Premierministeren beskylder omvendt Williamson for ikke at have samarbejdet tilfredsstillende med undersøgelsen, og skriver i et brev, at hun ikke længere har tiltro til ham som minister.
Oppositionspartiet Labour har ikke været sene til at gribe muligheden for at fremhæve skandalen som endnu et eksempel på, at den konservative regering er dysfunktionel, siger Kim Bildsøe Lassen.
Gavin Williamson beskrives som et tidligere loyalt medlem af Mays regering.
Her ses de to sammen ved et Nato-topmøde i sommer.
Det er nemlig langt fra den eneste gang, at der er sket et læk fra regeringen.
- Der går ikke lang tid fra, at der er møde i regeringen, før man i diverse britiske medier kan læse, hvad det er, der er foregået, siger han.
I denne sag er der dog ikke blot tale om manglende partidisciplin, men derimod et decideret lovbrud, påpeger Labour, som ønsker, at politiet bliver inddraget.
Theresa Mays talsmand oplyser ifølge The Guardian, at det ikke er regeringens opgave at stå for retsforfølgelse, men at premierministeren betragter sagen som værende afsluttet.
Dårlig timing for de konservativeDen ærgerlige sag kommer på et meget uheldigt tidspunkt for Theresa Mays konservative parti.
I dag er der nemlig lokalvalg i store dele af England og Wales.
- Det er en dag, som alle har ventet på.
Det er første gang, at vælgerne for alvor kan give konkret udtryk for, hvad de synes om brexit-forhandlingerne, og ikke mindst hvordan de synes, at regeringen og Theresa May har håndteret det, siger DR-korrespondenten.
Der er lagt op til et katastrofevalg for de konservative, siger Kim Bildsøe Lassen om dagens lokalvalg, hvor iagttagere forudser, at det kan blive det værste valg i partiets historie.
- At dette så kommer oveni, er et kæmpe problem for de konservative, siger Kim Bildsøe Lassen.
FacebookTwitterKopier linkEmner:Storbritannien|Theresa May (politiker)|The Guardian|Sky News|Valg og folkeafstemninger




https://www.dr.dk/sporten/svoemning/kulturministeren-vil-moedes-med-svoemmere-det-er-ikke-forbundet-der-skal-beskyttes

SvømningKulturministeren vil mødes med svømmere: 'Det er ikke forbundet, der skal beskyttes – det er svømmerne'Kulturminister Mette Bock opfordrer svømmeunionen til at tage svømmerne alvorligt, og hun indkalder nu parterne til møder for at komme til bunds i sagen om træner-kritik.
Kulturminister Mette Bock vil mandag holde møde med blandt andet svømmerne.
Af Rasmus Dalgaard og Jan Harkamp02.
maj 2019 kl.
12.
47Bemærk: artiklen er mere end 30 dage gammelLæs opKulturminister Mette Bock mener ikke, at den redegørelse hun har modtaget fra Dansk Svømmeunion, er fyldestgørende, og hun indkalder nu både svømmere og unionen til møder mandag for at få belyst sagen.
Det siger hun til DR Sporten.
- Jeg er først og fremmest optaget af svømmerne og deres situation.
Og derfor har jeg tænkt mig at indkalde til møde allerede på mandag, for jeg vil gerne præsentere nogle uddybende spørgsmål og høre, hvad det er, man faktisk har tænkt sig at gøre fremadrettet, siger kulturministeren til DR Sporten.
- Det her skal handle om svømmerne, og det er ikke forbundet, der skal beskyttes – man skal sørge for at beskytte svømmerne.
Kulturministerens udtalelse kommer efter, det de seneste uger er blevet belyst, at en lang række danske svømmere har været udsat for offentlige vejninger og ydmygende træneradfærd i perioden 2005-2013.
Læs også:Svømmere og landsholdsstab advarede elitechef adskillige gange: ’Det var bundråddent og uetisk’Derfor vil Mette Bock nu have fuld klarhed over fortiden med henblik på at sikre fremtiden for danske svømmere.
- Det handler også om fremtidens svømmere, så derfor er det svømmerne, der skal tages afsæt i.
Det er ikke forbundet, eller mennesker, der sidder i forbundet – det er svømmerne, der skal være centrum i alt det, der foregår lige nu omkring de her ting.
'Det bekymrer mig meget'I DR Sportens dokumentar ”Svømmestjerner – Under Overfladen”, der blev sendt på DR1 22.
april, fortæller svømmeren Jeanette Ottesen og den tidligere svømmere Kathrine Jørgensen om de tidligere landstrænere Mark Regan (2003-2008) og Paulus Wildeboers (2009-2013) træningsmetoder.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkEfter dokumentaren er flere tidligere svømmere og folk omkring landsholdet i den nævnte perioden stået frem, og de fortæller blandt andet, at der fortsat har fundet offentlige vejninger sted, efter Team Danmark og Dansk Svømmeunion i 2005 lavede retningslinjer for vejninger.
Ifølge retningslinjerne må svømmerne kun vejes i aflukkede lokaler, og meget tyder nu på, at de ikke er blevet fulgt.
Metoderne på landsholdet resulterede blandt andet i spiseforstyrrelser, depression og angst hos en række af atleterne på landsholdene.
Kulturministeren finder det uacceptabelt, at de offentlige vejninger ikke blev stoppet, og hun forstår godt, hvis svømmerne ikke har tillid til Dansk Svømmeunion.
Læs også:Dansk Svømmeunion modsiger 23 svømmeres kritik af offentlige vejninger: ”Retningslinjerne er blevet fulgt”- Det bekymrer mig meget, at jeg kan se, at de her ting allerede var oppe i 2005, og at der så kommer de her ting frem nu.
Det er bare ikke i orden.
Der er ikke noget som helst andet at sige – det er bare ikke i orden, siger Mette Bock.
- Vi må være optaget af at få flere til at stå frem, hvis der er det, men også at være helt sikre på, at der bliver fulgt op.
Hvis man allerede havde det her oppe at vende i 2005, hvorfor er det så, at tingene alligevel er kørt videre?
Hvad er det, der har manglet i opfølgning?
Og hvordan kan vi bruge den dårlige erfaring til at få styr på tingene fremadrettet?
Føler du at dansk svømmeunion har varetaget de interesser, som du har forventet af dem?
- Jeg synes, det vil klæde Dansk Svømmeunion først og fremmest at tage svømmernes parti.
At tage dem alvorligt, tage dem ind, gøre det trygt for dem at sige det, som de vil.
Det er ikke vigtigere at forsvare et forbund, end det er at forsvare svømmerne.
Det er svømmerne, der er det afgørende i det her.
DR Sporten har talt med 30 tidligere og nuværende svømmere, der har været omkring landsholdet, og de bekræfter udsagn om, at offentlige vejninger og nedladende træneradfærd har fundet sted på landsholdene.
FacebookTwitterKopier linkEmner:Jeanette Ottesen (svømmer)|Mette Bock (politiker)|Dansk Svømmeunion|Svømmesport|DR1




https://www.dr.dk/nyheder/penge/330000-ramt-af-sas-strejke-maraton-forhandlinger-gaar-ind-i-andet-doegn

Penge330.
000 ramt af SAS-strejke: Maraton-forhandlinger går ind i andet døgnSAS og utilfredse piloter fortsætter benhårde forhandlinger om ny overenskomst.
Pilotstrejken hos SAS har snart varet en uge.
Flyselskabet anslår det samlede antal berørte passagerer il at blive 381.
507, hvis strejken fortsætter.
Af Alexander Hecklen02.
maj 2019 kl.
11.
00Bemærk: artiklen er mere end 30 dage gammelLæs opForhandlingerne mellem flyselskabet SAS og selskabets nordiske piloter er nu gået ind i andet døgn.
Onsdag formiddag begyndte forhandlingerne om nye overenskomster for piloter i Danmark, Norge og Sverige hos Riksmekleren i Oslo.
Under strejken, der begyndte fredag og har betydet tusindvis af aflyste fly, anslår SAS, at mere 300.
000 passagerer er blevet berørt.
Indtil nu har der ikke været tegn på gennembrud i forhandlingerne.
Det fortæller DR-journalist Christian Ingemann Bentsen, som natten igennem har ventet uden for forhandlingslokalet.
- Den norske forligsmand var i går god til at komme ud hveranden time for at give en status.
Hverken her til morgen eller hele natten har han været ude, siger Christian Ingemann Bentsen.
Har aflyst tusindvis af flyImens har SAS på grund af strejken planlagt at aflyse yderligere 709 fly i dag, hvilket selskabet anslår vil berøre op mod 54.
590 passagerer.
Det samlede antal aflyste fly er dermed oppe på 4.
015 i strejken, som begyndte fredag i sidste uge.
SAS anslår det samlede antal berørte passagerer til at blive 381.
507, hvis strejken fortsætter.
Afstanden mellem SAS og piloterne er fortsat betydelig.
Det fortalte den norske forligsmand Mats Wilhelm Ruland ifølge VG, da han sidst orienterede pressen onsdag aften klokken 23.
15.
- Situationen er stadig meget fastlåst, og der er betydelig afstand mellem parterne, lød det fra den norske forligsmand.
Parter har ikke vist sig siden i gårMens gruppen af jounalister og kamerahold foran forhandlingsdøren vokser, så har hverken forhandlere for SAS eller de nordiske piloter vist sig uden for døren siden i går, fortæller Christian Ingemann Bentsen.
- Der er lige nogle personer, der er gået ind med nogle store bundter af mapper.
Men vi ved ikke, hvad vi skal lægge i det, andet end at det tyder på, at maratonforhandlingerne fortsat er i gang, siger han.
Hvor længe kan parterne blive ved med at forhandle?
- Ifølge de norske regler kan man i princippet forhandle, så længe der stadig er håb om at lande en aftale.
Det betyder, at der ikke er en decideret tidsramme på forhandlingerne.
- Så vi aner ikke, om parterne er tæt på eller langt fra at nå hinanden, siger Christian Ingemann Bentsen.
Det er blandt andet krav om arbejdstid, vagtplaner og løn, der skiller SAS og piloterne.
Selvom forhandlinger foregår i Norge, har SAS oplyst, at dagens forhandlinger med den norske forligsmand vil omfatte piloter i både Norge, Sverige og Danmark.
FacebookTwitterKopier linkEmner:SAS Group|Norge|Strejker og lockouts|Sverige|Flyselskaber




https://www.dr.dk/musik/popdronning-vaeltet-af-tronen-rapper-slaar-rekord-med-27-priser

MusikPopdronning væltet af tronen: Rapper slår rekord med 27 priserRapperen Drake fik 12 priser på én aften.
Dermed slår han Taylor Swifts rekord.
Der var store smil over hele linjen hos Drake i aftes, da der blev uddelt Billboard Music Awards-priser under et show i Las Vegas, Nevada.
Nu har han nemlig 27 i alt.
Af Marie Ravn Nielsen02.
maj 2019 kl.
11.
09Bemærk: artiklen er mere end 30 dage gammelLæs opOnsdag blev en virkelig god aften for den canadiske rapper Drake.
Ikke bare kunne han tage hele 12 statuetter med hjem fra Billboard Music Awards – han har allerede en del af dem derhjemme, og dermed ejer han nu i alt 27 Billboard-priser.
Det betyder, at han slår Taylor Swifts rekord – hun har fået 23 i alt – og nu kan bryste sig af at være den kunstner, der har modtaget flest Billboard Music Awards-statuetter i løbet af sin karriere.
Det skriver Billboard, der har uddelt priser siden 1990.
Onsdag aften måtte Drake blandt andet op på scenen for at modtage priserne i kategorierne bedste kunstner, bedste mandlige kunstner og bedste Billboard 200-album, som han fik for sin seneste udgivelse, dobbeltalbummet 'Scorpion' fra 2018.
Rapperen fik blandt andet takket sin mor og alle dem, der har knoklet med ham for at få dobbeltalbummet realiseret.
Hør 'God's Plan' fra Drakes prisvindende album her:Drake - God's PlanKoreansk kæmpesucces vandt for bedste gruppeDet var dog ikke kun Drake, der havde en vild aften.
Det populære, koreanske boyband BTS kunne glæde sig over at få priser både for bedste duo eller gruppe og bedste sociale kunstner – sidstnævnte vandt gruppen for tredje år i træk.
Også Ariana Grande fik to priser – en for bedste hitliste-præstation og en for bedste kvindelige kunstner.
Taylor Swift åbnede showet sammen med Brendan Urie og deres fælles storhit 'Me!
'.
 Her ses de syv sangere fra k-popbandet BTS med deres to priser.
Gruppen slår for tiden den ene rekord efter den anden på Youtube - senest med musikvideoen til deres duet med Halsey, 'Boy With Luv', der fik 78 millioner visninger på et døgn.
 Madonna var også på scenen for at synge sit nye nummer, 'Medellin', sammen med Maluma.
 Mariah Carey modtog onsdag æresprisen Icon Award.
 Sanger Kelly Clarkson var ikke bare aftenens vært - hun var også blandt de optrædende.
 Britiske Ella Mai modtog hele tre priser ved showet - nemlig for bedste r&b-kunstner, bedste kvindelige r&b-sanger og bedste r&b-sang for 'Boo'd Up'.
1 / 6Taylor Swift åbnede showet sammen med Brendan Urie og deres fælles storhit 'Me!
'.
1 / 6Her ses de syv sangere fra k-popbandet BTS med deres to priser.
Gruppen slår for tiden den ene rekord efter den anden på Youtube - senest med musikvideoen til deres duet med Halsey, 'Boy With Luv', der fik 78 millioner visninger på et døgn.
2 / 6Madonna var også på scenen for at synge sit nye nummer, 'Medellin', sammen med Maluma.
3 / 6Mariah Carey modtog onsdag æresprisen Icon Award.
4 / 6Sanger Kelly Clarkson var ikke bare aftenens vært - hun var også blandt de optrædende.
5 / 6Britiske Ella Mai modtog hele tre priser ved showet - nemlig for bedste r&b-kunstner, bedste kvindelige r&b-sanger og bedste r&b-sang for 'Boo'd Up'.
6 / 6Derudover var der også priser til navne som Imagine Dragons, Ed Sheeran, Elton John, Ella Mai, Maroon 5, Beyoncé & Jay-Z, The Weeknd, Luke Combs og Cardi B.
Lady Gaga og Bradley Cooper måtte dog – måske lidt overraskende – se sig slået i kategorien for bedste soundtrack for deres kæmpesucces 'A Star is Born' – det blev nemlig musikken fra cirkusfilmen 'The Greatest Showman', der vandt i stedet.
Du kan se alle vinderne her.
12 styk!
Aftenens store vinder, rapperen Drake, viser stolt sine statuetter frem.
Læs også:To danske venner skriver hits for Asiens vildeste popstjerner: Nu topper de vigtig hitlisteFacebookTwitterKopier linkEmner:Cardi B (musiker)|Elton John (musiker)|Billboard|Pop og rock|Maroon 5




https://www.dr.dk/nyheder/indland/mistaenkelig-eksplosion-smadrede-slikbutik-i-nat-en-person-kom-til-skade

IndlandMistænkelig eksplosion smadrede slikbutik i nat: En person kom til skadePolitiet udelukker, at der er tale om en gaseksplosion og efterforsker sagen som mistænkelig.
Bygningen set fra en sidegade til gågaden i Thisted.
Politiet har afspærret området.
Af Anne Øllgaard02.
maj 2019 kl.
10.
42Bemærk: artiklen er mere end 30 dage gammelLæs opEn voldsom eksplosion har smadret en bygning i gågaden i Thisted, og en person er kommet lettere til skade.
Vedkommende er nu udskrevet fra sygehuset.
Det fortæller Midt- og Vestjyllands Politi til DR Nyheder.
Eksplosionen fandt sted klokken cirka 00.
45 i nat i slikbutikken Thy Slik, og den var så kraftig, at butikken blev ryddet for inventar, fortæller DR Nyheders mand på stedet, Helge Røjle:- Bygningen er helt blæst ud.
Tagkonstruktionen er væk, og også bygningerne ved siden af har taget skade.
Lige nu er gågaden totalt afspærret, og der kommer nok til at gå en rum tid, før der er ryddet op.
Gågaden foran den smadrede slikbutik er fyldt med glasskår og inventar, der er blæst ud ved eksplosionen.
Gågaden ud for den smadrede slikbutik er fyldt med glasskår og inventar, der er blevet blæst ud ved eksplosionen.
Politiet er endnu på bar bundPolitiet skal nu finde ud af, hvad der var skyld i eksplosionen, der var så voldsom, at den satte alarmer i gang i flere butikker i området.
I en pressemeddelelse oplyser Midt- og Vestjyllands politi, at man efterforsker sagen som mistænkelig.
Hvorfor ønsker de ikke at uddybe, men der er intet, der tyder på, at det er gas, der er skyld i eksplosionen, fortæller vagtchef Henrik Nielsen.
- Nu skal vi have assistance til at sikre bygningen mod sammenstyrtning, så vi kan komme i gang med de tekniske undersøgelser og få klarlagt, hvad der så er årsag til eksplosionen.
DR Nyheder har forgæves forsøgt at få en kommentar fra indehaveren af Thy Slik.
Midt- og Vestjyllands Politi vil gerne høre fra vidner til branden, eller fra borgere, der har set noget, der kan have relation til branden.
Politiet kan kontaktes på tlf.
114.
FacebookTwitterKopier linkEmner:Midt- og Vestjyllands Politi|Jylland|Politi|Detailhandel|Twitter




https://www.dr.dk/nyheder/penge/danskerne-gemmer-i-madrassen-900-milliarder-kroner-staar-bare-i-banken

PengeDanskerne gemmer i madrassen: 900 milliarder kroner står bare i bankenVi bør investere vores penge, lyder det fra bankernes interesseorganisation.
Forbrugerrådet Tænk er enig.
Rigtig mange danskere sparer op og får tæt på nul procent i rente for pengene.
Det er både godt og skidt, siger eksperter.
Af Nikoline Vestergaard02.
maj 2019 kl.
11.
08Bemærk: artiklen er mere end 30 dage gammelLæs op900 milliarder kroner.
Så mange penge har danskerne stående på helt almindelige indlånskonti i bankerne.
Det viser nye tal fra den danske pengesektors interesseorganisation, Finans Danmark.
Så meget kan man få for 900 mia.
Hvor meget kan man egentlig få for 900 milliarder kroner?
Det har vi regnet lidt på.
17,6 milliarder fadøl i Tivoli39,6 års forsvarsbudgetHver eneste hjemløs i Danmark ville kunne få 136 millioner kroner.
143 supersygehuse546 fodboldspillere i Neymars klasse.
310 gange kunne man købe verdens dyreste maleri, Da Vincis "Salvator Mundi".
Man kunne også aflønne 3.
366.
000 sosu'er 2.
695.
000 pædagoger eller 668.
800 finansministre i et år.
(Beløbene er cirka og beregnet ud fra en artikel på dr.
dk fra 2018, hvor vi så på, hvor meget man kunne få for de 410 mia.
, som er blevet svindlet for i sagen om udbytteskat.
)Årsagen er simpel.
Der er højkonjunktur, og flere er kommet i arbejde og får dermed en stabil indkomst ind på kontoen.
Men vi lader ofte pengene stå, og de nye tal viser også, at de færreste investerer pengene.
Også her er årsagen nem at få øje på.
- Danskerne er blevet lidt forsigtigere end for ti år siden med finanskrisen, nok på grund af de erfaringer mange gjorde sig under krisen, og derfor lægger man flere penge til side, siger Finans Danmarks cheføkonom, Niels Arne Dam.
Rente er tæt på nul i bankenBeløbet svarer til næsten 40 års forsvarsbudgetter eller 143 supersygehuse.
Men det betyder ikke, at vi skal bruge pengene på sygehuse:- Det er for vores egen skyld, at vi bør investere nogle af pengene i stedet for at have dem alle sammen stående i banken - ofte til en rente på cirka nul procent, lyder det fra cheføkonomen.
- Det er fornuftigt, at danskerne lægger til side på en regnvejrsdag og får sparet op til fremtiden, eller hvad de måtte have af planer, der skal realiseres.
Men nu har danskerne sparet så meget op, at det er en god ide, at man også får investeret nogle af pengene, så man får et bedre afkast på længere sigt.
- Så vil man også, når man bliver ældre, have nogle gode økonomiske muligheder, siger Niels Arne Dam.
Hav en buffer på tre måneders lønIdeen om at investere nogle af sine penge er bare en god idé, bankerne forsøger at sælge, selvom det koster dem penge i renter til Nationalbanken for hver krone, vi har stående passivt på vores indlånskonti.
Vi anbefaler folk at have de langsigtede briller på og ikke hele tiden købe og sælgeSeniorøkonom hos Tænk Morten Bruun PedersenFor det bakkes til dels op af Forbrugrrådet Tænk: Her fastslår seniorøkonom Morten Bruun Pedersen, at man bør have en buffer stående til uforudsete udgifter.
Og gerne en buffer, der svarer til cirka tre månedslønninger efter skat.
- Så undgår man formentlig at måtte tage nogle dyre lån i banken eller dyre forbrugslån, hvis der skulle komme uforudsete udgifter, siger Morten Bruun Pedersen.
Der er dog alternativer til at investere i aktier, hvis man er bange for at brænde nallerne på den form for investering, som mange er.
Eksempelvis kan man betale sin dyre bankgæld eller dyre forbrugslån ud, man kan energisikre sit hus, eller man kan betale ekstra ind til sin pension.
Og at investere dem kan være en god ide, mener Morten Bruun Pedersen.
- I stedet for, at man ikke får noget for sine penge, kan man godt investere nogle af dem, når man har sikret sig og betalt sin gæld af først, og man har sat noget af til uforusete udgifter.
Men vi anbefaler folk at have de langsigtede briller på og ikke hele tiden købe og sælge - og så skal man sørge for, at der er en stor spredning på det, man investerer i, siger han.
Flest sparer op i hovedstadsområdetStigningen i danskernes indlån ses over hele landet.
Fra slutningen af 2015 til slutningen af 2017 oplevede tre ud af fire kommuner en årlig vækst i indlån pr.
voksne på over fire procent.
Stigningen er størst i og omkring København, hvor beskæftigelsen og lønnen er steget mest de senere år, mens de laveste indlånsstigninger ses i yderkommuner, som for eksempel på Lolland, hvor mange flytter fra for at starte uddannelse eller nyt arbejde andre steder.
I marts 2016 var det samlede indlånstal 775 milliarder kroner.
FacebookTwitterKopier linkEmner:Økonomi|FinansDanmark|København|Pengeinstitutter|Danmarks Nationalbank




https://www.dr.dk/sporten/fodbold/pres-paa-thorup-efter-misset-pokalguld-i-belgien-en-af-de-mest-sorte-dage

FodboldPres på Thorup efter misset pokalguld i Belgien: 'En af de mest sorte dage'Jess Thorup havde set frem til pokalfinalen med Gent i tre måneder, men opgøret mod Mechlen blev tabt med 1-2.
Jess Thorup kunne onsdag have vundet sin første titel i belgisk fodbold, men sådan gik det  ikke for den tidligere FCM-træner, der nu er i Gent.
Arkivfoto.
02.
maj 2019 kl.
10.
56Bemærk: artiklen er mere end 30 dage gammelLæs opFodboldtræneren Jess Thorup missede onsdag chancen for at vinde sin første titel med Gent i Belgien.
Thorups mandskab tabte pokalfinalen med 1-2 til Mechelen fra landets næstbedste række.
- Det er ikke nemt.
Jeg er ked af det, og som jeg sagde til vores fans, så er det en af de sorteste dage i min karriere, siger Jess Thorup til klubbens hjemmeside.
Det er tre måneder siden, at Gent spillede sig i pokalfinalen, så forventningerne var bygget op til noget stort mod et hold fra de lavere rækker i Belgien.
Læs også:OVERBLIK Danskernes weekend i fodboldeuropa: En bayersk lussing og en landsholdsangriber i målform- Når man har set frem til en kamp så længe.
.
.
Det var mit personlige mål at få pokalen med hjem, og nu står vi uden noget.
- Det er typisk pokalfodbold, men det er hårdt lige nu, siger Thorup.
Med den missede pokaltriumf er der forøget pres på danskeren, efter hans mandskab har tabt seks af de seneste syv kampe i den bedste belgiske liga.
Den tidligere FC Midtjylland-træner satser på, at hans spillere kan levere en stærk afslutning i den belgiske liga, hvor Gent er nummer seks og dermed sidst i mesterskabsspillet.
Håbet om at indløse billet til Europa League i næste sæson lever fortsat.
- Vi kunne have reddet sæsonen ved at vinde den her kamp, men det lykkedes ikke.
Nu må vi rette ryggene og håbe på, at en femteplads kan få os ud i Europa, siger Thorup.
Jess Thorup førte i sidste sæson FCM til det danske mesterskab.
I efteråret skiftede den 49-årige træner til Gent, hvor han siden hen har fået Johnny Mølby ansat som assistent.
/ritzau/ DR SportenFacebookTwitterKopier linkEmner:Belgien|Gent|FC Midtjylland|Fodbold|Europa League




https://www.dr.dk/nyheder/indland/paa-sjette-doegn-er-borgerne-i-ledoeje-uden-vand-det-er-virkelig-skraemmende

Sprøjtegift i drikkevandetSe temaIndlandPå sjette døgn er borgerne i Ledøje uden vand: 'Det er virkelig skræmmende'I næsten en uge har 290 husstande været henvist til at hente vand fra en tank midt i byen.
- Det værste er, at vi har drukket vand, vi ikke ved, om vi bliver syge af på længere sigt, siger Karina McGovern, der bor i Ledøje.
Af Malene Koops Grønborg og Stine Delfs Krarup Møller Larsen02.
maj 2019 kl.
10.
12Bemærk: artiklen er mere end 30 dage gammelLæs op- Det, der bekymrer mig allermest, er, hvor lang tid vi har gået og drukket det her vand.
Sådan lyder det fra en af de mange borgere i Ledøje, Karina McGovern, der siden fredag i sidste uge er blevet frarådet både at drikke vandet fra vandhanen samt at bruge det til madlavning og tandbørstning.
- Jeg tænker meget over, om det har givet nogle gener hos nogen af dem, der har drukket det, som det ikke burde.
Jeg er blevet oplyst om, at det kan være kræftfremkaldende, og det rører mig meget.
Vi skal have vores vand tilbage, siger hun.
Læs også:Passer de godt nok på drikkevandet?
Ministerium sat under lupJeg er blevet oplyst om, at det kan være kræftfremkaldende, og det rører mig meget.
Vi skal have vores vand tilbage.
Karina McGovern, borger, LedøjeKan forårsage kræftDet er Styrelsen for Patientsikkerhed, der direkte har frarådet borgerne i området at indtage vandet.
Det skyldes, at drikkevandet fra Ledøje Vandværk i Egedal Kommune i de nyeste undersøgelser indeholdt pesticidresten chlorothalonil-amidsulfonsyre over grænseværdien i to ud af tre af vandværkets boringer.
Sagen kortDanske Regioner oplyste i slutningen af april, at man har fundet 63 helt nye giftstoffer i det danske grundvand, og her vækker særligt chlorothalonil-amidsulfonsyre bekymring.
Få dage efter viste en ny analyse så, at vandet fra Ledøje Vandværk i Egedal Kommune indeholdt netop chlorothalonil-amidsulfonsyre over grænseværdien for drikkevand i to ud af tre af vandværkets boringer.
Derfor sendte man en advarsel ud til borgerne - i alt 290 husstande - om, at de ikke skal drikke vandet.
Helt nye prøver fra denne uge viser nu, at stoffet også er fundet i det, man kalder 'afgangsvand': altså det vand, der kommer ud af hanerne og ikke kun i boringerne.
Derfor fraråder Styrelsen for Patientsikkerhed stadig borgerne at drikke vandet.
Det er DTU Fødevareinstituttet, der har sikkerhedsvurderet pesticidresten for Styrelsen for Patientsikkerhed.
- Man har fundet stoffet i meget højere koncentrationer end det, man vil sige er acceptabelt for drikkevand.
Og derfor kan man ikke udelukke, at der er en risiko ved at drikke det, fortæller Susanne Bennekou, der er seniorrådgiver ved DTU Fødevareinstituttet.
Hun forklarer, at grunden til den store forsigtighed omkring chlorothalonil-amidsulfonsyre er, at man ikke kan afvise, at det kan give skader på vores DNA.
- Derfor fastsætter man meget, meget lave grænseværdier for det her stof, fordi der er en risiko for, at det i sidste ende kan forårsage kræft, siger hun.
- Jeg synes, vi mangler informationer om, hvornår vi igen må drikke vandet.
Det er en stor ændring i ens hverdag, for vi er jo vant til, at man bare kan tage vand fra hanen, siger Karina McGovern.
Forsøg på rotterIndtil videre har man testet chlorothalonil-amidsulfonsyre i et laboratorium, hvor man har opdaget, at det skaber mutationer i bestemte gener.
- Men der er stor forskel på, hvad der foregår i en petriskål og i et menneske, hvor systemet er designet til at håndtere en masse af de stoffer, vi bliver udsat for i vores liv - som eksempelvis vores lever, der nedbryder alkohol, siger hun.
Man fastsætter meget, meget lave grænseværdier for det her stof, fordi der er en risiko for, at det i sidste ende kan forårsage kræft.
Susanne Bennekou, seniorrådgiver, DTU Fødevareinstituttet- Derfor har vi bedt om en efterundersøgelse, hvor vi forhåbentlig kan afvise, at det giver mutationer i et menneske, siger hun.
Der er nemlig en chance for, at de nye forsøg, man lige nu er i gang med på rotter, viser, at chlorothalonil-amidsulfonsyre ikke skader levende organismer.
- Men vi skal være helt sikre.
Så vi bliver nødt til at vente på de data, vi får, og det satser vi på at have i juli eller august, siger hun.
Lige nu er man i Egedal Kommune i gang med at undersøge, om borgerne kan få vand fra en anden boring.
Om chlorothalonil-amidsulfonsyre•Chlorothalonil-amidsulfonsyre er et nedbrydningsprodukt af chlorothalonil.
•Chlorothalonil har været godkendt i Danmark i perioden fra 1982-2000 som svampemiddel i porrer, solbær, ribs, hvede, kartofler, ærter, løg samt jordbær, agurker og prydplanter på friland og i væksthus.
•Den 22.
marts 2019 blev det vedtaget i EU, at stoffet ikke længere er godkendt, og anvendelsen skal derfor ophøre inden for maksimalt 18 måneder i lande, der har godkendt midler med stoffet.
•Chlorothalonil har ikke været godkendt til træbeskyttelse i Danmark, men det har været anvendt som biocid i træmaling og bundmaling, der ikke tidligere var godkendelsespligtige anvendelser.
De sidste biocidanvendelser blev forbudt i 2011.
•Hvis der er fundet chlorothalonil-amidsulfonsyre i drikkevandet, anbefaler Styrelsen for Patientsikkerhed at man hverken drikker vandet eller bruger det til tandbørstning, madlavning eller til at skylle frugt, grønt og lignende.
•Anbefalingerne bygger på et forsigtighedsprincip.
På nuværende tidspunkt kan man ikke sige med sikkerhed, om det er sundhedsskadeligt at indtage vandet.
Kilde: Miljøstyrelsen og Styrelsen for PatientsikkerhedFacebookTwitterKopier linkEmner:Styrelsen for Patientsikkerhed|DTU Fødevareinstituttet|Kræft|Sundhedsskadelige stoffer|Sjælland




https://www.dr.dk/nyheder/udland/sri-lanka-aflyser-igen-gudstjenester-af-frygt-flere-angreb

Bombeangreb i Sri LankaSe temaUdlandSri Lanka: Aflyser igen gudstjenester af frygt for flere angrebAlle søndagsgudstjenester i Sri Lanka hovedstad er blevet aflyst efter meldinger om nye angreb.
St.
Anthony's-kirken i Colombo - den 27.
april.
Kirken blev ramt af terroren påskesøndag.
02.
maj 2019 kl.
07.
18Bemærk: artiklen er mere end 30 dage gammelLæs opFor anden weekend i træk er katolske gudstjenester aflyst i Sri Lankas hovedstad, Colombo.
Det sker, efter at regeringen har advaret mod flere mulige angreb fra den IS-relaterede gruppe, der angreb flere steder i landet påskesøndag.
Det skriver nyhedsbureauet AP.
Kardinal Malcolm Ranjith har aflyst alle søndagsgudstjenesterne i Colombos stift efter at have modtaget de seneste sikkerhedsrapporter.
Det oplyser Edmund Tillakaratne, der er talsmand i stiftet.
Læs også:Myndigheder advarer om nye angreb i Sri LankaOgså aflyst i sidste weekendOver 250 mennesker blev dræbt og hundredvis såret den 21.
april, da otte selvmordsbombere detonerede deres bomber på hoteller og i kirker.
I weekenden stod tusinder af soldater vagt på gadehjørner og ved kirker og moskéer.
Gudstjenester blev aflyst søndag som et led i den skærpede sikkerhed, og i hovedstaden samledes mange for at bede uden for den ødelagte kirke St.
Anthony's.
/ritzau/FacebookTwitterKopier linkEmner:Sri Lanka|Kirkeforhold|Kristendom




https://www.dr.dk/nyheder/regionale/sjaelland/pap-plast-og-bio-vi-sorterer-flittigt-derhjemme-men-i-parker-og-byer-maa

SjællandPap, plast og bio: Vi sorterer flittigt derhjemme, men i parker og byer må vi ikkeFlere kommuner skal oppe sig og sortere affald i det offentlige rum, mener flere.
Roskilde Festival har i flere år haft forskellige skraldespande for at få gæsterne til at affaldssortere.
Arkivfoto.
Af Louise Wimmer Elmhoff og Julie Würtz02.
maj 2019 kl.
08.
31Bemærk: artiklen er mere end 30 dage gammelLæs opPap, papir, plastik, metal og grønt affald bliver nøje sorteret i forskellige spande i mange af landets hustande.
Men så snart du sætter foden uden for matriklen i eksempelvis Guldborgsund, Slagelse og Holbæk, så skal det hele i samme beholder, når du møder en skraldespand i parker eller langs offentlige stier.
Det nytter ikke noget, at sorteringen er så forskellig, alt efter om man er i det offentlige rum eller i sit eget hjem, mener direktøren i organisationen Plastic Change, Henrik Beha Pedersen.
- Det bidrager til en forvirring som forbruger, i forhold til hvor der stilles krav; og hvad det er, vi vil som samfund, siger han.
Kommuner: 'Det har vi ikke prioriteret'Sorteringen i det offentlige koster penge, og det er grunden til, at flere kommuner ikke har prioriteret det endnu, fortæller formand for klima- og miljøudvalget i Holbæk Kommune John Harpøth fra Dansk Folkeparti:- Det er en udfordring, vi skal tage meget seriøst.
Det skal vi også gøre i Holbæk Kommune, men vi er også nødt til at prioritere efter, hvordan økonomien ser ud.
Affaldssortering i det offentlige rum i Sorø Kommune I Sorø Kommune sorteres der i det offentlige rum for:PapirPlastMetalSmåt brandbartKilde: Sorø KommuneI Ringsted Kommune handler det lige så meget om, at der ikke har været nok fokus på emnet, fortæller formand for klima- og miljøudvalget Torben Lollike fra Radikale Venstre.
- Når jeg er en lille smule stolt over det affaldssystem, vi nu har fået rullet ud på det private, så er jeg også en lille smule skamfuld over, at vi ikke har tænkt det offentlige rum med, fordi det er jo oplagt, siger Toben Lollike, der nu vil undersøge, hvad der kan lade sig gøre i kommunen.
I Sorø Kommune har Vej og Park taget det første skridt og sat skraldespande op på Sorø Torv og Dianalund Torv, hvor borgerne kan sortere i papir, plast, metal og småt brandbart.
Det har kommunen gjort for at ensarte sorteringen med den, borgerne kender hjemmefra, fortæller lederen af Vej og Park i kommunen, Peter Madsen.
- Borgerne er rigtig gode til at sortere skrald derhjemme, så hvorfor ikke prøve at gøre det i det offentlige rum?
Så kan vi genanvende det, der skal genanvendes, i stedet for at det hele ryger en tur til brændbart, siger han.
Peter Madsen forventer, at Sorø Kommune inden for de næste tre år vil have ti lignende skraldespande placeret på steder i kommunen, hvor der bliver smidt meget skrald ud.
Der skal ske en kulturændringIfølge direktøren i Plastic Change, Henrik Beha Pedersen, skal der ske en kulturændring i borgernes måde at tænke i sortering af skrald.
- Når vi er derhjemme, og når vi bevæger os i det frie rum, skal vi ind i en ny kultur, hvor vi sorterer, genanvender og sparer på de materialer og det plastik, vi bruger, fortæller han.
Affaldssortering i det offentlige rumVejle Kommune blev sidste år den første kommune i landet, hvor borgerne i det offentlige rum skal sortere enten to, tre eller fire slags forskellige affald i de offentlige skraldespande.
Kilde: Danske KommunerDet er vigtigt at få kulturen ændret, så affaldssorteringen bliver ensartet, hvor end man er, mener chefkonsulent i Teknik og Miljø i Kommunernes Landsforening, Anders Christiansen.
- Der er generelt et ønske om, at vi skal ensarte og harmonisere vores affaldsindsamling.
Men hvis vi skal udbrede vores ensartede system, vil det være en god idé at udbrede det til det offentlige rum, de offentlige institutioner og de private arbejdspladser, så vi får en sammenhæng, siger Anders Christiansen.
Den betragtning er direktør i Plastic Change Henrik Beha Pedersen enig i.
- Det nytter ikke noget, at man går rundt i nogle helt forskellige verdener, når man bevæger sig fra privaten og ud i byrummet og møder så forskellige krav til sortering af plastik.
Det skal være ensartet, så vi kan få rigtig meget plastik genanvendt, understreger han.
Danmark skal blive bedre til at genanvende affaldDanmark er et af de lande, som forbrænder mest affald.
Det skal der laves om på, lyder det fra regeringen i et nyt affaldsudspil.
- Vi er nødt til at sende et signal nu, fordi ellers sker der nogle investeringer, som er tudetossede, og som vil komme til at koste kommunerne og forbrugerne rigtig mange penge, hvis man ikke tænker sig om, siger finansminister Kristian Jensen (V) til Ritzau.
Ifølge Finansministeriet er andelen af husholdningsaffald i Danmark, som indsamles til genanvendelse, på cirka 48 procent.
EU's målsætning for genanvendelse af affald ligger på 55 procent i 2025, 60 procent i 2030 og 65 procent i 2035.
Hvis Danmark skal gå fra 48 til 65 procent, betyder det ifølge Finansministeriet, at 700.
000 ton husholdningsaffald skal genanvendes i stedet for at blive brændt.
FacebookTwitterKopier linkEmner:John Harpøth (politiker)|Kristian Jensen (politiker)|Venstre|Affald|Dianalund




https://www.dr.dk/sporten/fodbold/england/chelsea-manager-aabner-doeren-mere-spilletid-til-dansker-har-masser-af

EnglandChelsea-manager åbner døren for mere spilletid til dansker: 'Har masser af tillid til ham'Andreas Christensen kan formentlig se frem til at spille mere i sæsonens sidste kampe på grund af skader i Chelseas midterforsvar.
Andreas Christensen har ofte taget plads på bænken for Chelsea i denne sæson, men det kan blive anderledes i maj.
Arkivfoto.
02.
maj 2019 kl.
08.
54Bemærk: artiklen er mere end 30 dage gammelLæs opFlere skader i Chelseas midterforsvar betyder, at Andreas Christensen sandsynligvis får en større rolle i klubbens sidste kampe i denne sæson.
Før dagens Europa League-semifinale ude mod Eintracht Frankfurt slår Chelsea-manager Maurizio Sarri fast, at han har tillid til danskeren, som ellers ikke er blandt hans foretrukne midterforsvarere.
- Andreas har spillet 25 kampe i den her sæson, så han er klar.
- Jeg håber, at han er frisk mentalt og fysisk.
Jeg er sikker på, at han vil kunne spille alle kampe, så mit problem er mere antallet af midterforsvarere, jeg har til rådighed.
- Jeg har masser af tillid til Andreas, for han har spillet vigtige kampe og gjort det godt, siger Chelsea-manageren til klubbens hjemmeside.
23-årige Andreas Christensen var i sidste sæson ofte fast starter for Chelsea med i alt 40 kampe.
Her blev det til hele 27 kampe i Premier League, hvor det blot er blevet til 7 i denne sæson.
Mens Christensen er blevet valgt fra til kampene i Premier League, så har han fået fuld spilletid i Europa League, hvor det er blevet til 12 kampe frem mod semifinalen.
Danskeren kommer sandsynligvis til at spille ved siden af David Luiz i Chelseas sidste kampe i denne sæson.
En skadet menisk betyder, at tyske Antonio Rüdiger er færdig for sæsonen.
Derudover døjer Gary Cahill med en skadet akillessene, hvilket betyder, at han ikke er rejst med til Frankfurt.
Torsdagens opgør mod Eintracht Frankfurt er den første af to semifinaler i Europa League.
I den anden semifinale-duel møder Arsenal spanske Valencia.
Der er kampstart klokken 21.
/ritzau/FacebookTwitterKopier linkEmner:Chelsea FC|David Luiz (fodboldspiller)|Fodbold|Europa League|Storbritannien




https://www.dr.dk/nyheder/politik/lufthavnstilsyn-afslorer-ferierejsende-pa-sociale-ydelser

PolitikLufthavnstilsyn afslører ferierejsende på sociale ydelser183 danskere har tilsyneladende forsøgt at tage offentlige ydelser med på ferie.
I 2018 har Toldstyrelsen indberettet flere hundrede personer for uberettiget at rejse ud.
(Genrefoto) 02.
maj 2019 kl.
07.
18Bemærk: artiklen er mere end 30 dage gammelLæs opNår solbrune danskere det seneste år er ankommet i en dansk lufthavn efter en tur i udlandet, har myndighederne i 27 tilfælde stået klar for at tjekke, om der foregik snyd med offentlige ydelser.
Det har givet gevinst.
4,7 millioner kroner kræver myndighederne tilbagebetalt fra 183 borgere.
En indsats, der begejstrer beskæftigelsesminister Troels Lund Poulsen (V).
- Jeg er meget tilfreds med resultatet af indsatsen det forgangne år.
Vi har sendt et klart signal om, at vi ikke tolererer snyd.
Allerede i år intensiverer vi lufthavnstilsynet, og jeg håber, at det også vil afholde folk fra at snyde sig til ydelser, som de ikke har ret til, siger ministeren i en pressemeddelelse.
De 183 personer er blevet taget i at være rejst til udlandet, mens de modtog støtte fra det offentlige.
Modtager man eksempelvis dagpenge eller kontanthjælp, skal man stå til rådighed for arbejdsmarkedet.
Kæmpe krav til to personerDer blev i 2018 gennemført 27 kontrolaktioner i danske lufthavne.
16 i Kastrup, 6 i Aalborg og 5 i Billund.
Aktionerne har ført til, at 371 personer blev indberettet til deres a-kasse eller kommune for mistanke om uberettiget udrejse.
183 af dem er efterfølgende blevet bedt om at betale penge tilbage.
Oveni det bliver de midlertidig trukket i deres offentlige ydelse som sanktion.
To af personerne, der skal betale penge retur, har samlet fået en regning på over en million kroner.
I forbindelse med finansloven for 2019 blev aftalepartierne derfor enige om at fordoble tilsynsbeløbet, så der er afsat 4,2 millioner kroner til det over de kommende tre år.
/ritzau/FacebookTwitterKopier linkEmner:Troels Lund Poulsen (politiker)|Venstre|Aalborg|Billund|Kastrup




https://www.dr.dk/nyheder/regionale/fyn/400-boliger-paa-fyn-skal-rives-ned-et-problem-over-hele-landet

Fyn400 boliger på Fyn skal rives ned: Et problem over hele landetDårligt 70'er- og 80'er-byggeri er en dyr fornøjelse for almene boligforeninger.
Det vil koste alt for meget at renovere de 48 boliger i Vibehaven i Odense.
Derfor har boligselskabet Civica besluttet, at det hele skal rives ned og bygges op på ny.
Af Jonatan Grau Møller02.
maj 2019 kl.
06.
41Bemærk: artiklen er mere end 30 dage gammelLæs opFugt i fundamentet, skimmelsvamp og kræftfremkaldende stoffer i gulve, vægge og lofter.
Det lyder som en boligejers værste mareridt.
Men det er faktisk virkeligheden i boligselskabet Civicas ejendomme i Åhaven og Vibehaven i det sydvestlige Odense.
Noget, man nu har valgt at tage den yderste konsekvens af, fortæller direktør i Civica Jens Pilholm.
- Alle vores undersøgelser viser, at den teknisk og økonomisk bedste løsning er at rive husene ned.
Der er ikke nogen mulig mellemvej.
Der er kun den drastiske vej, siger han.
Derfor vil man inden for et år begynde at rive Vibehavens 48 boliger ned, mens man senere vil fortsætte med de næsten 400 huse i Åhaven.
Dårligt byggeriProblemet er, at husene, der går under navnet 'Casalea', er blevet bygget med en krybekælder uden fugtspærre.
Altså kan fugten trænge direkte op i gulve, vægge og lofter.
Oven i det er fladerne beklædt med spånplader, hvor man nu om dage ville have brugt gips.
Og det er et problem, forklarer Lars Gunnarsen, der er seniorforsker og specialist i indeklima ved Statens Byggeforskningsinstitut.
- Spånplader er lavet af næringsstoffer, og når de bliver fugtige, er de guf for skimmelsvamp, forklarer han.
Det får alle mulige alarmklokker til at ringe.
Det er irriterende for slimhinderne, og det fremmer sjældne kræftformer i de øvre luftveje.
Lars Gunnarsen, seniorforskerEt andet problem er, at limen i spånpladerne indeholder kemikaliet formaldehyd, der er både allergi- og kræftfremkaldende.
- Det får alle mulige alarmklokker til at ringe.
Det er irriterende for slimhinderne, og det fremmer sjældne kræftformer i de øvre luftveje, siger Lars Gunnarsen.
I Odense har Civica målt koncentrationen af formaldehyd i 30 boliger.
Der er dog ikke målt værdier, der er over det tilladte.
'Det har aldrig gået så vidt'I 1970'erne og 1980'erne manglede der boliger.
Derfor kastede man sin kærlighed på de såkaldt tæt-lave byggerier, der var et alternativ til de mange boligblokke, der skød op af jorden på det tidspunkt.
I løbet af ni år blev der opført 2.
013 Casalea-huse over hele landet.
Selvom det kun er i Odense, man har valgt at rive boligerne ned, er det langt fra kun på Fyn, der er problemer med husenes stand.
Jeg tror ikke, vi har noget eksempel på andre steder, hvor det er gået så vidtBirger KristensenEn rundringning, som DR Nyheder har foretaget, viser, at mindst 11 ud af 19 boligforeninger oplever større problemer med Casalea-husene end andre boliger.
- Jeg tror ikke, vi har noget eksempel på andre steder, hvor det er gået så vidt, siger sekretariatschef i Landsbyggefonden Birger Kristensen.
Landsbyggefonden er en enhed, der renoverer og udvikler det almene boligbyggeri.
Og Casalea-husene tærer på pengekassen, fortæller Birger Kristensen.
- Udgifterne til at udbedre skaderne er ganske betydelige.
Det er formentlig nogle af de boliger, der er tættest på de grænser, vi har for renovering, siger han og fortsætter:- Det koster mere end halvdelen af prisen på et nybyggeri, når man skal renovere disse huse.
Det er ikke en byggeform, vi ønsker at videreføre.
Her findes der boliger af typen CasaleaBlandede følelserPå et møde har beboerne i Vibehaven selv været med til at beslutte, at husene skal rives ned.
Selvom det betyder, at beboerne i en periode skal genhuses et andet sted, er det en beslutning, som Kjeld Andersen, der bor i Vibehaven, er godt tilfreds med.
- Det er dejligt at få noget nyt.
Der er en del galt med husene.
Om vinteren kan man mærke, at det trækker ind ved gulvene.
Det bruger en masse varme, så der kommer vi forhåbentlig til at spare en del, siger han.
For at klarlægge omfanget af problemerne med byggeriet har Casalea valgt at skille en lejlighed ad.
Her er det gået ud over stuen, hvor man har brækket spånplader væk fra alle fire flader.
 Et kig direkte ned i krybekælderen, hvor jorden kun er dækket af et løst lag plast.
Det giver fugten fri adgang til spånpladerne.
  Sådan ser et typisk Casalea-badeværelse ud,  Et af problemerne viste sig at være, at isoleringen lå helt op ad mur og spånplade.
På den måde er der ikke plads til, at fugten kan komme væk.
 Husene ligger på rad og række i VIbehaven.
1 / 6For at klarlægge omfanget af problemerne med byggeriet har Casalea valgt at skille en lejlighed ad.
Her er det gået ud over stuen, hvor man har brækket spånplader væk fra alle fire flader.
1 / 6Et kig direkte ned i krybekælderen, hvor jorden kun er dækket af et løst lag plast.
Det giver fugten fri adgang til spånpladerne.
2 / 63 / 6Sådan ser et typisk Casalea-badeværelse ud, 4 / 6Et af problemerne viste sig at være, at isoleringen lå helt op ad mur og spånplade.
På den måde er der ikke plads til, at fugten kan komme væk.
5 / 6Husene ligger på rad og række i VIbehaven.
6 / 6Men der er dog også nogle, der ikke er helt tilfredse med situationen.
- Jeg har ikke noget at klage over ved boligerne.
Jeg synes, de blev lavet rigtig godt dengang.
Så jeg synes, det er en forfærdelig beslutning at rive det ned.
Det er næsten chokerende.
Det giver mig en masse uro, siger Gerrit Esselink, der har boet i Vibehaven i otte år.
Firmaet bag husene, Danalea, gik konkurs i 1989.
Reportage fra VibehavenFacebookTwitterKopier linkEmner:Bolig|Odense|Fyn|Bygge- og anlægsvirksomhed|Statens Byggeforskningsinstitut




https://www.dr.dk/nyheder/udland/indien-evakuerer-800000-cyklon-rammer

UdlandIndien evakuerer 800.
000 før cyklon rammerInden for 24 timer forventes en cyklon at ramme Indiens østkyst.
Både og tog vil blive brugt til evakueringer.
Ifølge indiske vejrstationer er der målt vindhastigheder på 200 kilometer i timen.
Stormen er målt til at være en kategori-3 storm.
02.
maj 2019 kl.
07.
15Bemærk: artiklen er mere end 30 dage gammelLæs opIndiske myndigheder vil evakuere 800.
000 personer på grund af en cyklon.
Ifølge nyhedsbureauet Reuters vil cyklonen ramme Indiens østkyst inden for de næste 24 timer.
Myndighederne vil bruge både, busser og tog for at evakuere de mange tusinde personer.
Cyklonen med tilnavnet Fani begyndte i den bengalske bugt.
På den sydlige del af delstaten Orissa på østkysten forventer man at få massive regnskyl torsdag.
Ifølge indiske vejrstationer er der målt vindhastigheder på 200 kilometer i timen.
Stormen er målt til at være en kategori-3 storm.
Turister bør forlade kystbyerDe 800.
000 kommer mestendels fra lavtliggende områder i Orissa.
De bliver nu evakueret til skoler og universiteter.
Derudover er turister blevet bedt om at forlade kystbyer i Vestbengalen og Orissa.
Den indiske sæson for cykloner er fra april til oktober.
Stormene fører ofte død og ødelæggelse af afgrøder med sig.
For to årtier siden døde 10.
000 personer, da en cyklon ramte Orissa.
En million mennesker blev evakueret i 2013 på grund af en cyklon.
/ritzau/FacebookTwitterKopier linkEmner:Indien|Orkaner




https://www.dr.dk/nyheder/udland/har-praesident-udfordreren-mistet-pusten-i-venezuela-generalstrejke-kan-vaere-paa-vej

UdlandHar præsident-udfordreren mistet pusten i Venezuela?
Generalstrejke kan være på vejGårsdagen bød på nye gadekampe, men præsident Maduro ser ud til fortsat at have militæret bag sig.
Der var i går nye kampe mellem demonstranter og Venezuelas sikkerhedsstyrker.
Af Sean Coogan02.
maj 2019 kl.
08.
59Bemærk: artiklen er mere end 30 dage gammelLæs opDagen i går bød på nye kampe i Venezuelas hovedstad Caracas, hvor magtkampen mellem landets siddende præsident, Nicolás Maduro, og den selvudnævnte præsident og leder af oppositionen, Juan Guaidó, fortsætter.
I tirsdags hævdede oppositionslederen, at landets militær ikke længere støtter præsident Maduro, men det så efterfølgende ikke ud til at være tilfældet, da landets sikkerhedsstyrker endnu en gang slog hårdt ned mod demonstranter.
Kampen om Venezuela• Venezuela har siden januar været præget af en magtkamp mellem landets siddende præsident, Nicolás Maduro, og den selvudnævnte præsident og leder af oppositionen, Juan Guaidó.
• Guaidó ønsker et demokratisk nyvalg og har støtte fra USA og en række andre vestlige lande.
Maduro støttes af blandt andre Rusland og Kina.
• Maduro har siddet på magten siden 2013, hvor han arvede magten, efter præsident Hugo Chávez døde efter 14 år ved roret.
• I december 2015 vandt oppositionen magten i Nationalforsamlingen, mens regeringens popularitet dalede efter lang tids økonomisk tilbagegang.
• Siden er Maduros styre flere gange blevet anklaget for at afvikle demokratiet, mens de store oppositionspartier sidste år boykottede præsidentvalget, som Maduro vandt klart.
Blandt andre USA anerkender ikke resultatet.
• I januar udråbte Guaidó sig selv som midlertidig præsident ved det største møde i oppositionen siden 2019.
Han anerkendes som landets retmæssige præsident af flere vestlige lande.
Efterfølgende erklærede Maduro det "afsporede kupforsøg" for nedkæmpet.
Læs også:Venezuelas pressede leder: 'Vi har slået kupforsøget ned'Oppositionsleder Juan Guaidó har dog holdt fast og opfordret civilbefolkningen og landets væbnede styrker til at gå på gaden for at støtte ham i forsøget på at vælte Maduro.
Tusindvis af demonstranter tog i går imod opfordringen og gik på gaden i hovedstaden, hvor de blev mødt af hård modstand fra militæret.
En 27-årig kvinde blev dræbt af skud, og mindst 27 personer blev såret i forbindelse med demonstrationerne, oplyser en lokal menneskerettighedsorganisation ifølge nyhedsbureauet AFP.
- Det næste initiativ fra Guaidós støtter kan blive en generalstrejke for at lamme landet indefra, fortæller Kristian Almblad, DR's Sydamerika-korrespondent.
- Det kræver dog, at han kan få landets fagforeninger til at bakke op, selv om de normalt har støttet Maduro.
Ifølge BBC opfordrer oppositionslederen Venezuelas offentligt ansatte til at indlede en stor strejke i dag; hvor der er indkaldt til en tredje dag med demonstrationer.
Momentum ser ud til at stilne afNatten er efterhånden faldet på i det kriseramte sydamerikanske land (her til morgen dansk tid), og der er ikke tegn på, at den seneste udvikling har ændret den politiske dødvande, beretter nyhedsbureauet Reuters.
Det er for tidligt til at afskrive Juan Guaidó, men de seneste dages begivenheder kan tyde på, at hans momentum er ved at stilne af, lyder vurderingen fra Kristian Almblad, DR's Sydamerika-korrespondent.
- Jeg fornemmer på de folk i Venezuela, som jeg dagligt snakker med, at de frygter, at dette kan være endnu et forsøg på at vælte Maduro, som slår fejl, siger han.
Caracas var i går endnu en gang mål for gadekampe mellem demonstranter og sikkerhedsstyrker.
 Arbejdernes internationale kampdag blev dog også markeret af tilhængere af præsident Maduro.
1 / 2Caracas var i går endnu en gang mål for gadekampe mellem demonstranter og sikkerhedsstyrker.
1 / 2Arbejdernes internationale kampdag blev dog også markeret af tilhængere af præsident Maduro.
2 / 2- Vi så store protester mod Maduro i går, men på den anden side har der nok været en fornemmelse af, at man skulle se et slags gearskifte i kampen mod Maduro, og det synes jeg ikke, at vi kan sige, at der har været, siger korrespondenten.
- Lige nu virker det som om, at Maduro sidder ret sikkert i stolen, siger han.
Den amerikanske udenrigsminister, Mike Pompeo, sagde efter tirsdagens spekulationer om et kupforsøg, at præsident Maduro havde et fly klar til at transportere ham til Cuba, men Rusland overbeviste ham om at blive siddende.
Det er dog en påstand, som der er blevet sået tvivl om.
Ifølge Kristian Almblad er det svært at finde tegn på, at Venezuelas militær har skiftet side, som Guaidó har påstået.
Han påpeger, at oppositionslederen har brug for at få højtstående generaler over på sin side, hvis han skal gøre sig forhåbninger om at få militærets opbakning.
FacebookTwitterKopier linkEmner:Mike Pompeo (politiker)|Venezuela|Militær|Sydamerika|USA




https://www.dr.dk/nyheder/kultur/film/virkelig-elendig-anmelder-advarer-mod-stjerneskuespillers-nye-stalker-film

FilmlandSe temaAf Filmanmelder og vært på FilmlandPer Juul CarlsenFilm og serier'Virkelig elendig': Anmelder advarer mod stjerneskuespillers nye stalker-filmPå trods af flotte skuespilpræstationer er 'Stalker' fuldstændig utroværdig, mener Per Juul Carlsen.
- Når nu man tager fat i emnerne ensomhed og stalking, hvorfor i hede hule så ikke grave virkelig til bunds i dem og præsentere dem, så det kan mærkes, så det gør ondt i sjælen længe efter, at filmen er slut?
, spørger Per Juul Carlsen.
(© Jonathan Hession/Scanbox)02.
maj 2019 kl.
06.
32Bemærk: artiklen er mere end 30 dage gammelLæs opJeg ved det.
Jeg har kun tre-fire minutter til at overbevise dig om, at 'Stalker' virkelig er en elendig film.
Ikke bare en elendig film, men også en u-uhyggelig gyser.
Dermed ikke sagt, at den er dårlig hele vejen igennem.
Den er flot sat op af den 69-årige irske instruktør Neil Jordan, og den har en særlig fornemmelse af faktisk at være tilstede i New York.
'John Wick 3: Parabellum'Instruktør: Chad StahelskiMedvirkende: Keanu Reeves, Halle Berry og Ian McShanePremiere: 16.
maj 2019Og så har den et par dygtige skuespillere i Chloë Grace Moretz og Isabelle Huppert.
Især Huppert er uforlignelig.
Få skuespillere kan som hende gribe en film om bollerne og så bare styre den hjem.
Det kan hun så godt nok ikke lige med 'Stalker'.
.
.
Utroværdige beslutningerNå, jeg begynder vist allerede at kede dig.
Hør her; Hvis du har en ubehagelig fornemmelse af at blive forfulgt, og at den person, der stalker dig, gemmer sig i din lejlighed, vil du så åbne døren til dit hjem lige så stille og gå ind uden at tænde lyset?
Vil du stå i mørket og råbe fortvivlet efter din veninde, der også bor i lejligheden?
Nej, tænd da lyset.
Og ring til veninden, inden du kommer hjem, altså.
Helt ærligt.
Og hvis du havde været spærret inde i et lille rum hos en skør person, og du endelig fik tossen overmandet og havde mulighed for at stikke af, ville du så løbe ned i den kulsorte kælder og forsøge at smadre et lillebitte kældervindue, som du ikke engang kan komme ud af?
Eller ville du forsøge at banke en rude ud med en stol, så du lige så nemt kunne løbe ned ad gaden?
Ja, det sidste, selvfølgelig.
- Når jeg påstår, at 'Stalker' smider al logik, forsøger jeg at gøre opmærksom på, at filmen har en velkendt og slidt opbygning, der hele tiden handler om at smøre tykkere og tykkere på, skriver Per Juul Carlsen.
(© Jonathan Hession/Scanbox)Men ikke i 'Stalker'.
Her tager hovedpersonen Frances nogle besynderlige valg.
Lad gå, at hun afleverer den taske, hun finder i undergrundsbanen til den rette ejer, en ældre fransk kvinde ved navn Greta.
Og lad gå, at hun indvilliger i at blive veninde med damen.
Frances har netop mistet sin mor og føler sig ensom, ligesom Greta.
Men derefter forsvinder al logik for både Frances og 'Stalker'.
Hvad siger du?
Er du ligeglad?
Gysere behøver ikke være realistiske, siger du.
Okay, så hør her; Når jeg påstår, at 'Stalker' smider al logik, forsøger jeg at gøre opmærksom på, at filmen har en velkendt og slidt opbygning, der hele tiden handler om at smøre tykkere og tykkere på.
'Stalker' er bygget op som én lang række af små mareridt for en person med angst for at blive stalket.
Eksempelvis modtager Frances en række fotos af veninden Erica på en bar.
Det er jo skræmmende, for tænk hvis stalkeren gør noget ved stakkels Erica.
- Dermed ikke sagt, at den er dårlig hele vejen igennem.
Den er flot sat op af den 69-årige irske instruktør Neil Jordan, og den har en særlig fornemmelse af faktisk at være tilstede i New York, mener Per Juul Carlsen.
(© Patrick Redmond/Scanbox)Men hvorfor i alverden skulle en stalker, der så utroligt gerne vil i kontakt med Frances, gøre noget så vanvittig besværligt som at rende rundt i røven af en veninde og chikanere Frances med fotos af veninden?
Og senere bestiller stalkeren et bord på den restaurant, Frances er tjener på, og så opfører hun sig så vildt og hysterisk, at man bliver i tvivl, om 'Stalker' egentlig er en komedie og ikke en gyser.
Det er ubehageligt for Frances.
Men troværdigt inden for historiens idé, at en gammel ensom dame virkelig gerne vil i kontakt med en ung kvinde, er det i hvert fald ikke.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Ensomhed og stalkingEr du ligeglad?
Du synes bare, det hele lyder uhyggeligt på den sjove og uforpligtende måde?
Okay, men så hør her; Når nu man tager fat i emnerne ensomhed og stalking, hvorfor i hede hule så ikke grave virkelig til bunds i dem og præsentere dem, så det kan mærkes, så det gør ondt i sjælen længe efter, at filmen er slut?
Så man virkelig tænker over konsekvensen af ensomhed og stalking?
Det er jo dét, der skaber de bedste gysere - at frygten bliver siddende.
I stedet for at det hele ender i et fjollet, lettet grin.
Hvad siger du?
Du har ikke lyst til at blive rigtig bange?
Eller at tænke for meget over ensomhed?
Eller stalking?
Du skal bare se en film, inden du skal i byen med vennerne.
Okay, så gå da ind og se det bæ.
Men kom ikke og brok dig til mig bagefter.
Du var advaret.
(© Scanbox)Læs også:Dar Salim brænder igennem som desperat far - men kan ikke redde ny dansk film aleneFacebookTwitterKopier linkEmner:Isabelle Huppert (skuespiller)|Kriminalitet|Sundhed og velvære|Jordan|New York




https://www.dr.dk/nyheder/indland/passer-de-godt-nok-paa-drikkevandet-ministerium-sat-under-lup

Sprøjtegift i drikkevandetSe temaIndlandPasser de godt nok på drikkevandet?
Ministerium sat under lupRigsrevisionen undersøger, om Miljø- og Fødevareministeriet har overvåget drikkevandet godt nok.
I snart en uge har borgere i Ledøje i Nordsjælland tappet vand fra tanke i stedet for vandhanen.
Det skyldes fund af stoffet chlorothalonil-amidsulfonsyre, som Styrelsen for Patientsikkerhed frygter er sundhedsskadeligt.
Af Sine Pam og Morten Søgaard02.
maj 2019 kl.
06.
05Bemærk: artiklen er mere end 30 dage gammelLæs opArtiklen er opdateret med svar fra miljø- og fødevareminister Jakob Ellemann-Jensen (V).
Er den overvågning af grundvandet, som Miljø- og Fødevareministeriet har ansvar for, tilfredsstillende?
Det spørgsmål har Rigsrevisionen sat sig for at undersøge.
Det fremgår af en aktindsigt, DR har fået.
Undersøgelsen er sat i værk som følge af de seneste to års mange nye fund af hidtil ukendte pesticidrester i drikkevandet landet over.
Siden august 2017 er fire ellers ukendte pesticidrester fundet i det danske drikkevand.
Senest i sidste uge, da det kom frem, at stoffet chlorothalonil-amidsulfonsyre er fundet i grundvand i alle dele af landet og i drikkevandet i Ledøje i Egedal Kommune.
Stoffet er potentielt sundhedsskadeligt, og som konsekvens har borgerne ved Ledøje Vandværk i snart en uge hentet drikkevand fra en tank på torvet.
Læs også:På sjette døgn er borgerne i Ledøje uden vand: 'Det er virkelig skræmmende'Det vil Rigsrevisionen undersøge:Har Miljø- og Fødevareministeriet sikret tilfredsstillende overvågning af grundvandet?
Har Miljø- og Fødevareministeriet sikret en tilfredsstillende forvaltning af dispensationer til pesticider?
Rigsrevisionen vil også undersøge, om ministeriet har fulgt op på advarsler om dokumenterede fund af pesticider og pesticidrester i grundvand og drikkevand.
Baggrunden for undersøgelsen er, at der flere gange i løbet af 2017 og 2018 er konstateret forekomster af nye pesticider over grænseværdien i op til hver tiende grundvandsboring.
Kilde: Aktindsigt i beskrivelsen af Rigsrevisionens undersøgelse af Miljø- og Fødevareministeriets overvågning af grundvandet.
Minister: Vi skal se meget nærmere på vandetRigsrevisionen udtaler sig principielt ikke om igangværende undersøgelser, men miljø- og fødevareminister Jakob Ellemann-Jensen (V) mener, det er positivt, at Rigsrevisionen er gået ind i sagen.
- Vi ved, at der historisk har været udfordringer med at måle vores drikkevand for de rigtige stoffer.
Og jeg synes, det er fint at undersøge, hvordan man har gjort hidtil, og om der er grund til at rejse kritik af det - og om man har gjort det rigtigt, siger han.
Men han understreger også, at der nu bliver gjort noget for i langt højere grad at sikre vores grundvand.
- Der er behov for at kigge meget nærmere på grundvandet.
Fremadrettet måler vi for langt flere stoffer.
Derudover har vi sikret, at man ikke bruger pesticider omkring vores drikkevandsboringer, siger Jakob Ellemann-Jensen.
Han håber ikke, at situationen i Ledøje breder sig til andre byer, da det, at vi i Danmark har forholdsvis rent drikkevand, er helt unikt.
- Mange af de stoffer, vi finder i dag er stoffer, der har været forbudt i mange år.
Men det er vanskeligt at få det til at forsvinde.
I dag er landbruget meget mere forsigtige med, hvad de bruger af stoffer, siger han.
Læs også:Efter nyt pesticidfund i drikkevandet: Danmark var advaret for 11 år sidenStatsrevisor: Godt med en undersøgelseFrank Aaen er en af de seks statsrevisorer, som skal tage stilling til den nye undersøgelse, når den ligger klar.
Han ser frem til at læse undersøgelsens konklusioner.
- Hver gang man undersøger for et nyt stof, så viser der sig nogle farlige resultater med nogle grænseværdier, der ligger langt over, hvad man burde acceptere.
Derfor er det godt, at der kommer en undersøgelse, siger Frank Aaen.
Er der fulgt op på advarsler?
I beskrivelsen af formålet med Rigsrevisionens undersøgelse fremgår det, at det ikke blot skal undersøges, om ministeriet har sørget for en god nok overvågning, men også om ministeriet har fulgt op på advarsler og dokumenterede fund af pesticider og pesticidrester i grundvand og drikkevand.
DR har tidligere afsløret, at Miljøstyrelsen blev advaret mange år forud for fundene af det, vi i dag ved, er blandt de mest udbredte forurenere af dansk drikkevand: Desphenyl chloridazon og dimethylsulfamid.
De to stoffer er siden august 2017 fundet over grænseværdien i hundredvis af drikkevandsboringer landet over.
Læs også:Bekymring over "glemt" pesticid i 10 år: "De burde for længst have gjort noget"Også hos Socialdemokratiet og Dansk Folkeparti ser man frem til konklusionen på Rigsrevisionens undersøgelse.
- Vi hilser i den grad en tilbundsgående undersøgelse af Miljøministeriet velkommen, fordi vi i de seneste år har oplevet det, jeg vil kalde en decideret krise for vores grundvand med alt for mange eksempler på stoffer, som er blevet fundet i vores grundvand, siger miljøordfører for Socialdemokratiet, Christian Rabjerg Madsen.
- Det er betryggende, at Rigsrevisionen går ind og ser på det.
Og så er vi som folketingspolitikere selvfølgelig nødt til at håndtere det, når vi har resultatet af den undersøgelse, siger formand for Folketingets Miljø- og Fødevareudvalg, Pia Adelsteen (DF).
Rigsrevisionen udtalte så sent som i 2011 kritik af Miljø- og Fødevareministeriets grundvandssikring.
FacebookTwitterKopier linkEmner:Christian Rabjerg (politiker)|Frank Aaen (politiker)|Rigsrevisionen|Vandselskaber|Sjælland




https://www.dr.dk/nyheder/udland/udviklingsminister-faengsling-af-bobi-wine-er-dybt-bekymrende

UdlandUdviklingsminister: Fængsling af Bobi Wine er dybt bekymrende Den ugandiske sanger og oppositionspolitiker er i retten netop nu for at organisere demonstration.
Bobi Wine på vej til topsikkerhedsfængsel i politibus, imens hans støtter protesterer Af Andreas Lindqvist02.
maj 2019 kl.
10.
47Bemærk: artiklen er mere end 30 dage gammelLæs opDanmark vil ikke straffe Uganda på bistanden, selv om præsident Musevenis styre har fængslet landets mest populære oppositionspolitiker, sangeren Bobi Wine.
Det siger udviklingsminister Ulla Tørnæs (V) i et skriftligt svar til DR Nyheder, hvor hun samtidig understreger, at hun ikke er tryg ved udviklingen i landet.
Læs også:Bobi Wine: Hiphop-musikeren som blev oppositionens nye stemme- Det er stærkt bekymrende, at Bobbi Wine nu igen er fængslet – denne gang for at afholde et offentligt møde i juli 2018 uden nødvendig tilladelse fra politiet, lyder det fra Ulla Tørnæs.
Musikeren under en anholdelse 22.
april.
Det er ikke første gang, at oppositionspolitikeren har været tilbageholdt af myndighederne, som han også siger udsatte ham for vold i en grad, så han sidste år måtte gå med krykker og søge medicinsk behandling i USA.
Dengang førte det til, at Danmark, som frem til 2022 bruger knap en milliard kroner på bistand i Uganda, via ambassaden og EU understregede, at "mishandling af politiske modstandere er helt uacceptabelt", lyder det fra Tørnæs.
Selv viderebragte hun samme budskab til landets premierminister under et besøg sidste år.
Den nyeste udvikling bliver fulgt tæt, lover ministeren.
- Og vi intensiverer den politiske dialog på flere niveauer, særligt i samarbejde med EU, blandt andet når EU-ambassadørerne i Uganda mødes med præsident Museveni senere på ugen, udtaler hun.
Politi brugte tåregas og varselsskudBobi Wine blev anholdt mandag på vej til en politistation for at lade sig afhøre, sigtet for sin rolle i protester sidste år mod en lov om skat på brug af 58 hjemmesider og sociale medier, deriblandt Facebook, Whatsapp og Twitter.
Inden da havde han været i husarrest siden påske, hvor han brugte tiden på at skrive og offentliggøre en sang til landets sikkerhedsstyrker, hvor han opfordrer dem til at stille sig på folkets side.
Efter anholdelsen blev han sendt til et højsikkerhedsfængsel, hvor han har siddet frem til retshandlingen i dag.
Hans seneste fængsling har ført til vrede blandt hans mange unge følgere, og politiet måtte bruge tåregas og skyde op i luften for at bane vejen for den politibus, som skulle køre Wine til Luzira-fængslet.
I går afbrændte de dæk og lukkede en bro i hovedstaden i en halv time.
Og de har varslet demonstrationer i dag i forbindelse med retssagen, som i sidste øjeblik er ændret, så Bobi Wine nu er med via video fra fængslet.
En tilhænger af oppositionspolitikeren anholdes tidligere på måneden.
Udviklingen fik tirsdag DR's Afrika-korrespondent til at vurdere, at Ugandas hårde adfærd over for Bobi Wine kan bunde i en frygt for et folkeoprør som dem i Algeriet og Sudan, som de seneste måneder har tvunget landets præsidenter fra magten.
Ulla Tørnæs vil dog ikke trække paralleller, men understreger at Danmark støtter en demokratisk udvikling aktivt.
- De seneste tiders autoritære tendenser i Uganda viser netop, at Danmarks støtte til frie medier, forsamlingsfrihed og organisationer, der arbejder for respekt for menneskerettigheder i Uganda, er mere afgørende end nogensinde, lyder det.
Danmark støtter primært civilsamfundetYoweri Museveni har været ved magten i Uganda siden 1986 og har tidligere været rost for at forbedre landets økonomi og være effektiv i bekæmpelsen af HIV/AIDS.
Men han har også ført krige, både i nabolandet Congo og mod en oprørsbevægelse i den nordlige del af Uganda, som er gået hårdt ud over civilbefolkningen.
Ytringsfriheds-skatDen ugandiske internetskat blev indført sidste sommer, efter at landets præsident Yoweri Museveni havde langet ud efter "sladder" og "fake news" på sociale medier.
Skatten opkræves af teleselskaberne og er på 35 øre om dagen.
Hver fjerde ugander har under ni kroner at leve for om dagen.
Den fik på kort tid antallet af brugere af tjenesterne i Uganda til at falde med 25 procent.
Sociale medier har været centrale i den seneste tids folkelige opstande i Algeriet og Sudan, og også oppositionspolitikeren Bobi Wine har gjort flittigt brug af dem.
Den ugandiske lovgivning er blevet kritiseret for at forsøge at hæmme ytringsfriheden.
Samtidig har han indført den udskældte beskatning på sociale medier og andre steder, hvor det er muligt at ytre sig frit, som Bobi Wine har kritiseret.
Ifølge præsident Museveni bruges internettet til at sprede sladder og "fake news".
Sidste år fik han ændret landets lovgivning, så han kan vælges en sjette gang, når landet går til præsidentvalg i 2020.
Under den ophedede parlamentsdebat skred politiet ind og angreb oppositionsmedlemmer.
Dertil kommer den hårde behandling af oppositionspolitikeren Bobi Wine, som har antydet at han vil søge at udfordre Museveni ved næste valg.
Men trods den bekymrende udvikling i det østafrikanske land vil Danmark ikke straffe det på bistanden, som netop Bobi Wine har opfordret til.
Det skyldes ifølge udviklingsminister Ulla Tørnæs, at kun meget lidt af bistanden går til den ugandiske stat.
Langt størstedelen gives direkte til ngo'er og projekter i civilsamfundet.
En svækket Bobi Wine i kørestol kort før afgangen for at få medicinsk behandling i USA sidste år.
Dermed støtter Danmark op om arbejdet med landets mange flygtninge, kvinder og homoseksuelles rettigheder, klima og landbrug.
FacebookTwitterKopier link




https://www.dr.dk/nyheder/indland/usas-udenrigsminister-mike-pompeo-besoger-gronland

IndlandUSA's udenrigsminister Mike Pompeo besøger GrønlandI næste uge flyver USA's og Danmarks udenrigsministre til Grønland for at mødes med Kim Kielsen.
USA's udenrigsminister Mike Pompeo skal mødes med blandt andre Grønlands landsstyreformand Kim Kielsen og Danmarks udenrigsminister Anders Samuelsen i Nuuk.
(Photo by NICHOLAS KAMM / AFP) 02.
maj 2019 kl.
02.
32Bemærk: artiklen er mere end 30 dage gammelLæs opUSA's udenrigsminister, Mike Pompeo, lægger vejen forbi Nuuk den 9.
maj.
Her skal han blandt andet mødes med Grønlands landsstyreformand, Kim Kielsen.
Det skriver det grønlandske medie Sermitsiaq.
Også Danmarks udenrigsminister, Anders Samuelsen, og Grønlands udenrigsminister, Ane Lone Bagger, deltager i mødet.
Det oplyser det amerikanske udenrigsministerium på dets hjemmeside.
- De skal diskutere fælles prioriteter i Arktis og muligheder for et udvidet engagement med Grønland, oplyses det.
Mike Pompeo skal desuden til Kangerlussuaq for at møde medlemmer af New York Air National Guard, som "yder vital støtte til international arktisk forskning", skriver ministeriet.
Det er fjerde gang, at en amerikansk udenrigsminister gæster Grønland.
Tidligere har Colin Powell, John Kerry og Hillary Clinton besøgt landet.
/ritzau/FacebookTwitterKopier link




