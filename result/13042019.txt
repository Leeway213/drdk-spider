https://www.dr.dk/nyheder/udland/vingefang-paa-117-meter-verdens-stoerste-fly-tager-sin-foerste-tur

UdlandVingefang på 117 meter: Verdens største fly tager sin første turFlyet er designet som en affyringsrampe, der skal kunne sende satellitter i kredsløb om jorden.
Af Signe Mai Vilsbøll13.
apr.
2019 kl.
23.
00Bemærk: artiklen er mere end 30 dage gammelLæs opEfter flere års udviklingsarbejde i Mojave-ørkenen nord for Los Angeles i USA kom verdens største fly i dag på vingerne i næsten to og en halv time.
Det skriver det amerikanske medie, CNN.
Flyet har et vingefang, der er ligeså stort som en amerikansk fodboldbane, og det vakte begejstring blandt folkene bag at se flyet lette fra jorden.
- Vi gjorde det endelig, og det var et følelsesladet øjeblik, da vi overværede fuglen flyve.
Jeg har forestillet mig dette øjeblik i flere år, lød det ifølge CNN fra Jean Floyd, der er direktør i virksomheden Stratolaunch Systems.
Virksomheden er grundlagt af den ene Microsoft-stifter Paul Allen, der døde sidste år - blot få måneder inden, at kæmpeflyet var klar til luften.
Let adgang til rummetDet var Stratolaunch Systems, der ledede testflyvningen af verdens største fly, som har fået navn efter virksomheden.
Det er ikke et passagerfly, men er designet som en kæmpe affyringskampe, der skal kunne sende satellitter i kredsløb om jorden.
Målet med at udvikle den store affyringsrampe er at gøre adgangen til rummet mindre kostbar for militær, virksomheder og den amerikanske rumfartsadministration, NASA, skriver CNN.
Faktisk lyder Stratolaunch Systems' forretningsmodel ifølge CNN, at det skal være ligeså let at få satellitter i rummet, som det er at få et rutefly i luften.
.
 .
 .
1 / 3.
1 / 3.
2 / 3.
3 / 3117 meter bredtTidligere F-16 pilot Evan Thomas styrede flyet ved testflyvningen, og flyet, der bliver kaldt 'Roc' fløj i det store hele, som han havde forventet, siger han til CNN.
- Det var alt i alt fantastisk.
Jeg kunne ikke have håbet på mere ved den første flyvning.
Særligt ikke med et fly, der er så komplekst og unikt, lød det, da Evan Thomas var retur fra sin næsten to en halv time lange flyvning.
Vingefanget på flyet, der også har to cockpits, er på omkring 117 meter.
Til sammenligning har et passagerfly af typen Airbus A380 et vingefang på 80 meter.
CNN skriver, at Stratolaunch Systems forventes at sende første satellit af sted næste år, hvis alle kommende testflyvninger går som planlagt.
Der skal nemlig adskillige testflyvninger til, før det amerikanske luftfartstilsyn, FAA (Federal Aviation Administration, red.
) endeligt kan godkende flyet.
Du kan se flyet lette i videoen øverst i artiklen.
FacebookTwitterKopier linkEmner:CNN|NASA|USA|Erhverv|Flyselskaber




https://www.dr.dk/nyheder/politik/dansk-kriger-vil-hjem-til-danmark-med-sine-born-og-gravide-kone

PolitikDansk IS-kriger vil hjem til Danmark med sine to børn og gravide koneEn 30-årig mand, som i 2013 rejste til Syrien og kæmpede for Islamisk Stat, vil hjem til Danmark med familien.
En dansker, der har kæmpet for Islamisk Stat gennem en årrække, vil hjem til Danmark.
(arkivfoto) 13.
apr.
2019 kl.
22.
54 | opdateret 14.
apr.
2019 kl.
09.
37Bemærk: artiklen er mere end 30 dage gammelLæs opEn 30-årig dansk mand, der i årevis har kæmpet for Islamisk Stat (IS), vil hjem til Danmark med sine to børn og gravide hustru.
Det skriver Berlingske.
Jacob El-Ali rejste fra sit hjem i Danmark 2.
september 2013, og siden da har han opholdt sig i det krigshærgede land, hvor han har stiftet familie.
Han har to børn på henholdsvis et og to år med en kvinde, der har mistet livet.
Han er siden blevet gift igen, og hans nye hustru venter tvillinger.
Det er både kone og snart fire børn, som han ønsker at få med sig til Danmark, men det er svært.
- Min advokat kæmper for at få mig hjem, men det ser ud til, at de (danske myndigheder, red.
) bare vil have mig til at blive her, siger han til Berlingske.
Han fortæller selv, at han blev tvunget til at tjene IS, men at det lykkedes ham at undslippe i 2016.
Flere gange har han angiveligt forsøgt at melde sig ved grænsen til Tyrkiet, ligesom han har kontaktet de danske myndigheder.
Selv om han ved, at der kan vente ham en retssag for hans handlinger i Syrien, hvis han lander på dansk jord, vil han gerne hjem.
'Et langt, sejt forløb'Første gang advokat Mette Grith Stage tog kontakt til myndighederne for at få sin klient Jacob El-Ali hjem fra Syrien, var i september 2017.
Hun henvendte sig til Københavns Politi, da hendes klient havde problemer med at blive anholdt.
- Hver gang han blev tilbageholdt ved grænsen til Tyrkiet gik der ikke mere end et par timer, før han blev sendt tilbage til Syrien.
- Også selv om han sagde, at han var internationalt efterlyst, siger advokaten.
- Jeg kan bare konstatere, at det har været et langt, sejt forløb, siger Mette Grith Stage.
Justitsminister Søren Pape Poulsen (K) har tidligere udtalt, at det ikke er muligt at nægte danskere at rejse ind i Danmark.
Ifølge Politiets Efterretningstjeneste (PET) er mindst 150 personer rejst fra Danmark til Syrien eller Irak for at kæmpe for militante islamistiske grupper.
Omkring 40 voksne befinder sig stadig i konfliktområderne, vurderer efterretningstjenesten.
/ritzau/Opdateret med citater fra advokat Mette Grith Stage.
FacebookTwitterKopier linkEmner:Det Konservative Folkeparti|Islamisk Stat|Mette Grith Stage (advokat)|Syrien|Efterretningstjenester




https://www.dr.dk/sporten/haandbold/danmark-faar-revanche-hansen-og-co-moser-montenegro-i-em-kvalifikationen

HåndboldDanmark får revanche: Hansen og co.
moser Montenegro i EM-kvalifikationenDet danske herrelandshold i håndbold vandt med 37-26 over Montenegro og fører EM-kvalifikationsgruppen.
Mikkel Hansen under EM kvalifikationskampen i herrehåndbold mellem Danmark og Montenegro, i Royal Arena lørdag den 13.
april 2019.
.
 13.
apr.
2019 kl.
22.
09Bemærk: artiklen er mere end 30 dage gammelLæs opDet danske herrelandshold i håndbold sørgede lørdag for at hævne det bitre 31-32-nederlag, som holdet led i onsdagens EM-kvalifikationskamp i Montenegro.
På hjemmebanen i København vandt Danmark med 37-26 over Montenegro, og resultatet betyder, at danskerne topper Gruppe 8 i kvalifikationen.
En udsolgt Royal Arena satte en flot ramme for opgøret, hvor et rødt og hvidt publikum på ingen måde havde glemt den store danske bedrift ved VM i januar og fortsatte guldfejringen med bølgegang og Volbeat.
Magnus Landin satte festen på banen i gang med første danske scoring efter en flot frispilning fra Mikkel Hansen, og så var de gode takter fra VM tilbage på det danske hold, og det noget kluntede spil fra onsdagens nederlag lagt på hylden.
Lasse Svan og Mads Mensah Larsen.
Hansen, der for nylig blev kåret som verdens bedste håndboldspiller for tredje gang, fordelte fornemt spillet, og fra fløjene og stregen var de danske profiler skarpe.
Niklas Landin, der leverede en decideret dårlig præstation i Montenegro, var som forvandlet og diskede op med flere store redninger i det danske mål.
Danmarks EM-kvalifikationspuljeDanmark vandt lørdag over Montenegro i EM-kvalifikationen, og sejren sender danskerne op på førstepladsen Gruppe 8 foran Ukraine, Montenegro og Færøerne.
Alle holdene i gruppen har spillet fire ud af seks kampe.
Sådan er stillingen i Danmarks gruppe:1.
Danmark - 6 point.
2.
Ukraine - 6 point3.
Montenegro - 3 point.
4.
Færøerne - 1 point.
Kilder: EHF.
Samtidig var glansen gået af Montenegros helt store helt fra første kamp, målmand Nebojsa Simic, og efter 17 minutter satte han sig på bænken og overlod målet til Mile Mijuskovic.
Han havde bedre held med at pille flere af de store danske chancer og var med til at vende kampen en smule.
Det danske spil i både forsvaret og angrebet blev mindre koncentreret, og mod slutningen af første halvleg hentede Balkan-landet ind på det danske forspring, der undervejs i halvlegen var oppe på seks mål.
Danmark gik til en tiltrængt pause foran med blot 14-11.
Anders Zachariassen scorer bag om ryggen.
De danske spillere så ud til at have fået en effektiv peptalk af træner Nikolaj Jacobsen i omklædningsrummet.
Holdet kom stormende på banen og satte fire hurtige scoringer i kassen og tvang Montenegro til at tage timeout efter fem minutter.
Lige lidt hjalp det dog for montenegrinerne, og især en storspillende Lasse Svan på højrefløjen fortsatte den danske fest.
Med knap ti minutter tilbage af kampen kunne han holde fyraften med otte scoringer på kontoen og overlade pladsen til Johan Hansen.
Samtidig blev der også plads til Emil Jacobsen, men det blev kun til ganske få sekunder på banen i debutkampen for venstrefløjen, inden han fik en udvisningHan fik dog chancen igen og med et minut tilbage af kampen satte han sit første landskampsmål og Danmarks sidste mål i kampen i nettet og var dermed med til at sikre den fortjente danske storsejr.
Tidligere lørdag vandt Ukraine med 27-26 over Færøerne i Danmarks pulje.
De to bedste hold i hver pulje kvalificerer sig til EM-slutrunden, der spilles i Sverige, Norge og Østrig til januar næste år.
/ritzau/FacebookTwitterKopier linkEmner:Lasse Svan (håndboldspiller)|Magnus Landin (håndboldspiller)|Montenegro|Håndbold|Royal Arena




https://www.dr.dk/sporten/cykling/fuglsang-raser-over-mistet-tredjeplads-kommer-aldrig-til-lobet-igen

CyklingFuglsang raser over mistet tredjeplads: Kommer aldrig til løbet igenJakob Fuglsang er alt andet end tilfreds med, at han mistede sin podieplads i Baskerlandet ved skrivebordet.
Jakob Fuglsang (tv.
) har ikke planer om nogensinde at køre Baskerlandet Rundt igen efter at være blevet frataget sin podieplads lørdag.
(Arkivfoto) 13.
apr.
2019 kl.
21.
15Bemærk: artiklen er mere end 30 dage gammelLæs opDen danske cykelrytter Jakob Fuglsang (Astana) nåede at blive hyldet på podiet for sin samlede tredjeplads i Baskerlandet Rundt lørdag, men glæden blev kort.
Fuglsangs podieplads kom i stand, fordi tyskeren Emanuel Buchmann fulgte en motorcykel og kørte forkert 300 meter fra mål.
Det kostede ham sekunder nok til at blive henvist til fjerdepladsen med syv sekunder op til den danske Astana-rytter.
Men løbsarrangøren valgte efterfølgende at kompensere Buchmann for tidstabet og give ham tredjepladsen, mens Fuglsang blev rykket ned på fjerdepladsen.
Læs også:Fuglsang hjælper holdkammerat til baskisk hjemmetriumfOg den beslutning fik en vred Fuglsang til tasterne på Twitter og på sin Instagram-konto.
- Først på podiet som nummer tre samlet og så frataget podiepladsen, fordi Emanuel Buchmann kørte efter en motorcykel med 300 meter igen.
Jeg har ikke ord for, hvor latterligt jeg mener, det er, og det er helt sikkert sidste gang, jeg kører dette løb, skriver Fuglsang.
Beskeden er lagt ud på hans historie sammen med et billede af, at han står på podiet sammen med vinderen Ion Izagirre og nummer to Dan Martin.
Fuglsang selv blev nummer tre på etapen efter Adam Yates og Dan Martin.
/ritzau/FacebookTwitterKopier linkEmner:Adam Yates (cykelrytter)|Astana Pro Team|Jakob Fuglsang (cykelrytter)|Cykelsport|Baskerlandet




https://www.dr.dk/nyheder/vejret/varmen-er-paa-vej-her-kan-du-nyde-paaskesolen

VejretVarmen er på vej: Her kan du nyde påskesolenVed de vestvendte kyster ser det ud til at blive særligt godt vejr, lyder det fra metereolog.
Ifølge DMI kan påskefrokosten nydes i solen flere steder i landet.
Af Signe Mai Vilsbøll13.
apr.
2019 kl.
20.
50Bemærk: artiklen er mere end 30 dage gammelLæs opHimlen har allerede vist sig fra sin blå side i april, og i næste uge kan vi forvente endnu varmere vejr med temperaturer helt op mod 20 grader i påskedagene.
Det oplyser vagthavende metereolog hos DMI, Mette Wagner.
- Vi får rigtig godt påskevejr flere steder i landet.
Der er selvfølgelig en del usikkerhed i prognoserne, fordi vejret skifter, men fredagsdøgnet kan nå op på 20 grader nogle steder i Vestjylland og på Vestsjælland.
Ifølge Mette Wagner vil temperaturerne stige fra onsdag.
I påsken får vi generelt tørt vejr, og solen kommer efter alt at dømme til at skinne i det meste af Danmark, lyder det fra metereologen:- Påskedagene starter køligt, men temperaturerne vil stige langsomt, og hen mod slutningen af næste uge ser det lunt og solrigt ud.
Hvis vinden drejer mod sydøst, så strømmer der lunere luft indover os, og det vil gøre temperaturerne varmere.
Aprilvejr er utilregneligtVed de østvendte kyster rammer vinden først, og derfor vil det være koldere her end andre steder i landet.
Mette Wagner mener dog ikke, at de østlige egne bliver snydt for sol til påskefrokosterne.
- Der ser ikke ud til at være landsdele, som bliver forfordelt, når det kommer til sol i påsken, så det er bare med at komme ud og nyde det, inden temperaturerne falder igen, siger hun.
Indtil nu har april været lunefuld.
Der har både været dage med sne, dage med sol og voldsomme byger, og imens har temperaturerne også svinget gevaldigt.
I morges vågnede vi for eksempel op efter den koldeste aprilnat i 28 år.
- Termometret røg under minus fem grader i nat, men vi har også haft mange varme dage og nætter.
Sådan er april.
Vejret skifter meget og hurtigt.
Jeg plejer at sige, at vi skal alle vejrtyper igennem.
Det er sjældent, at det samme sker flere dage i træk i april, påpeger Mette Wagner.
FacebookTwitterKopier linkEmner:Vejret|Danmarks Meteorologiske Institut|Påske|Jylland|Sjælland




https://www.dr.dk/nyheder/indland/forskere-om-unges-klimakrav-det-eneste-vi-mangler-er-politisk-vilje

Klimatopmødet COP24Se temaIndlandForskere om unges klimakrav: 'Det eneste, vi mangler, er politisk vilje' 4000 forskere bakker op om børn og unges klimastrejker, men flere savner fortsat politisk vilje.
Mere end 4.
000 fremtrædende internationale klimaforskere og andre videnskabsfolk opfordrer akademikere verden over til at bakke op om de mange klimaprotester fra børn og unge.
Flere savner stadig politisk handling.
Af Sandra Meersohn Meinecke13.
apr.
2019 kl.
20.
30Bemærk: artiklen er mere end 30 dage gammelLæs opKlimastrejker, årlige COP-møder og opråb fra forskere.
Det er alt sammen med til at øge presset på politikerne og skabe fokus på den grønne omstilling, men den helt store forskel ser vi først, når der er politisk vilje til forandring.
Sådan lyder budskabet fra flere forskere og klimaaktivister.
En af dem er Jens Mattias Clausen, som er klimapolitisk leder hos Greenpeace.
Der bliver talt rigtig meget, men det er varm luft, desværre.
Politikerne kappes om at være grønne i deres retorik.
Men vi mangler handling.
Jens Mattias Clausen, klimapolitisk leder hos Greenpeace- Hvis der virkelig skal ske en forskel, er det korte svar politisk vilje, siger han og tilføjer:- Den gode nyhed er, at vi har teknologien og kender løsningen.
Nu mangler vi bare, at politikerne prioriterer det og gør noget, siger han og tilføjer, at vi udleder samme mængde CO2 i dag som i 2015, da regeringen overtog.
- Der bliver talt rigtig meget, men det er varm luft, desværre.
Politikerne kappes om at være grønne i deres retorik.
Men vi mangler handling.
Tusindevis af unge klimastrejkerDe seneste mange måneder har skoleelever og andre unge fra hele verden fredag efter fredag skolestrejket for klimaet under bevægelsen ’Fridays for future’ startet af den svenske teenager Greta Thunberg.
Sidst der var kaldt til international strejke i sidste måned, deltog elever fra mere end 2000 byer og mindst 100 lande verden over.
Og netop de unges opråb, er også noget, der gør en forskel, mener Jens Mattias Clausen.
- Der er kommet mere fokus på den grønne omstilling.
Og det er netop, fordi de går på gaden.
Det er det, der skal til, siger han.
Han bliver bakket op af Stefan Gaarsmand Jacobsen fra Institut for Kommunikation og Humanistisk Videnskab ved Roskilde Universitet.
Opbakningen fra forskerne skaber både håb og glæde hos de mange klimabekymrede unge, som blandt andet her deltager i en international klimastrejke i Aarhus.
Den næste planlagte globale strejke er 24.
maj i år.
'Der snakkes og snakkes, men der handles ikke'Stefan Gaarsmand Jacobsen er en af de 4000 forskere fra hele verden, som i denne uge udgav en samlet appel, hvor de bakker op om de unges klimakamp.
Han er sikker på, det gør en forskel, når en hel generation stopper op og kræver handling.
- Forskerne har slået fast igen og igen, at der skal ske ændringer.
Men der mangler respekt for omstillingshastigheden.
Stefan Gaarsmand Jacobsen er også træt af, at der "snakkes og snakkes, men ikke bliver handlet"- Vi har ladet det køre i så lang tid, og mens vi venter, vokser problemet.
- Der har været en masse åbninger, hvor det var oplagt at handle, men som er blevet lukket igen - både herhjemme, men også på EU-plan.
Der er virkelig god grund til at råbe vagt i gevær, siger Stefan Gaarsmand Jacobsen.
Læs også:18-årige Rikke klimastrejker: 'Forskernes opbakning betyder alt.
Der er jo krise'Hvor er de kortsigtede mål?
Både Jens Mattias Clausen og Stefan Gaarsmand Jacobsen savner kortsigtede mål.
- Vi skal have konkrete løfter, som vi kan holde politikerne op imod.
Det kunne være en klimalov, der sikrer de kortsigtede mål, siger Jens Mattias Clausen.
- Selv hvis vi når deres (Regeringens, red.
) 2050 mål, har vi brugt vores CO2 budget.
Det svarer til, at du bruger hele din løn den første dag.
De fyrer al vores CO2 af nu.
De nævner begge to transportsektoren og landbruget som områder, hvor der stadig mangler mål og handling.
Det kan betale sig at være klima-duksNår snakken falder på klimamål og høje ambitioner, er et argument, der går igen, at det ikke nytter noget, hvis ikke Kina og USA er med på klima-vognen.
Men det argument køber hverken Jens Mattias Clausen eller Stefan Gaarsmand Jacobsen.
- Det er nærmest skrevet ind i Paris-aftale, at vi skal konkurrere om at presse hinanden til at nå målet, siger Stefan Gaarsmand Jacobsen og understreger, at det betaler sig at være "klima-duks", da det giver international respekt, når et land kan fremvise gode resultater.
FacebookTwitterKopier linkEmner:Videnskab|Greenpeace|Miljøpolitik|EU|Kina




https://www.dr.dk/sporten/haandbold/live-haandboldherrerne-jagter-revanche-mod-montenegro






https://www.dr.dk/nyheder/udland/fem-personer-kvaestet-i-motorlobsulykke-i-sverige

UdlandFem personer kvæstet i motorløbsulykke i SverigeTo biler stødte sammen kort efter start ved et motorløb nord for Stockholm.
Tre er alvorligt kvæstet.
13.
apr.
2019 kl.
19.
37Bemærk: artiklen er mere end 30 dage gammelLæs opEn bil er kørt ind i en gruppe tilskuere under et billøb nord for den svenske hovedstad, Stockholm, lørdag.
Fem mennesker er kvæstet, heraf tre alvorligt, oplyser svensk politi.
En af de kvæstede er bragt til sygehuset med helikopter, oplyser politiets talsperson Carina Skagerlind.
En af de to, der blev lettere kvæstet, er føreren af den forulykkede bil.
Ulykken skete under et rallyløb på Ticksta-banen, der ligger uden for byen Rimbo nord for Stockholm.
Omkring 100 meter efter start stødte to biler ind i hinanden i en kurve, og tilsyneladende mistede føreren af den ene bil kontrollen med køretøjet.
Ramte en gruppe tilskuereBilen fortsatte op over en lille vold og ramte en gruppe tilskuere, der sad på klapstole og betragtede løbet omkring 20-30 meter fra banen.
- De havde ikke en chance for at nå væk, siger den baneansvarlige i Motorklubben Rimo, Leif Öhlin, til Dagens Nyheter.
Bilerne kørte med en fart på omkring 80 kilometer i timen, da de stødte sammen, oplyser han.
Den forulykkede bil skal nu undersøges af myndighederne i et forsøg på at finde en mulig årsag til ulykken.
- Vi betragter det i første omgang som en ulykke, men kan ikke udelukke en forbrydelse.
Det er det, vi er på stedet for at finde ud af, siger polititalspersonen.
/ritzau/TTFacebookTwitterKopier linkEmner:Ulykker|Stockholm|Dagens Nyheter|Sverige|Kriminalitet




https://www.dr.dk/sporten/cykling/fuglsang-hjaelper-holdkammerat-til-baskisk-hjemmetriumf

CyklingFuglsang hjælper holdkammerat til baskisk hjemmetriumfGodt hjulpet af Jakob Fuglsang tog baskiske Ion Izagirre den samlede sejr i Baskerlandet Rundt lørdag.
Jakob Fuglsang bliver hylder på podiet som løbets nummer tre.
Efterfølgende blev han frataget placeringen.
13.
apr.
2019 kl.
19.
30 | opdateret 13.
apr.
2019 kl.
19.
30Bemærk: artiklen er mere end 30 dage gammelLæs opAstana-baskeren Ion Izagirre fortsætter succesen i sæsonen.
Lørdag sikrede han sig den samlede sejr i hjemstavnens Baskerlandet Rundt med god hjælp fra danske Jakob Fuglsang.
Adam Yates vandt etapen, hvor Fuglsang blev nummer tre.
Danskeren blev egentlig også nummer tre i det samlede klassement, da Emanuel Buchmann kørte forkert kort før mål og sluttede syv sekunder efter Fuglsang i stillingen.
Efterfølgende valgte løbsarrangøren dog at kompensere Buchmann for tidstabet, da han blev vildledt af en motorcykel kort før mål.
Han endte derfor som nummer tre i klassementet og skubbede Fuglsang ned på fjerdepladsen.
Det skriver Bora-holdet på Twitter.
Adam Yates vandt sidste etape af Baskerlandet Rundt.
Bora-holdet så ud til at være i fin kontrol indtil 66 kilometer fra mål, hvor Jakob Fuglsang lancerede et angreb.
Da førende Buchmann viste svaghedstegn og ikke kunne hænge på, kørte Ion Izagirre op til Fuglsang i jagten på både etapesejr og samlet triumf.
Kort efter kørte Dan Martin, Adam Yates og Tadej Pogacar op til de to Astana-spidser, og da Bucmann på den efterfølgende nedkørsel lige nøjagtigt ikke fik lukket hullet op til frontgruppen, trak de for alvor fra på næste stigning.
Tyskerens Bora-hold var eksploderet i favoritfeltet, og de fem stærke ryttere ude foran havde et forspring på godt halvandet minut ved foden af sidste stigning med små 20 kilometer til mål.
Dermed var Ion Izagirre virtuelt i den gule førertrøje, men både Yates og Martin var inden for et minuts afstand i klassementet og kunne presse ham.
Ion Izagirre efter sin samlede sejr.
Med 12 kilometer igen satte Dan Martin et angreb ind, men han blev trukket ind igen af Astana-duoen.
Alle fem var samlet, da de ramte den sidste bakke i målbyen Eibar med fire kilometer igen, hvor Adam Yates kort efter stak af.
Ham kunne de fire andre ikke fange.
Han kørte over målstregen et sekund før Dan Martin og Fuglsang.
Det så ud til, at Fuglsang ville slutte lige uden for podiet samlet, da Buchmann havde leveret en flot fight bagved i favoritfeltet.
Men få hundrede meter fra mål fulgte han og et par andre ryttere efter en motorcykel, som drejede væk fra ruten.
Det kostede ham i hvert fald 10-15 sekunder, og han endte i stillingen syv sekunder efter danskeren.
Men den tid fik han altså tilbage af løbsarrangøren efterfølgende.
Ion Izagirre vandt i februar Volta a la Comunitat Valenciana, han blev i samme måned toer i Andalusien Rundt, som Fuglsang vandt, og baskeren vandt også en etape i Paris-Nice i marts.
/ritzau/FacebookTwitterKopier linkEmner:Adam Yates (cykelrytter)|Bora-Hansgrohe|Jakob Fuglsang (cykelrytter)|Cykelsport|Spanien




https://www.dr.dk/nyheder/regionale/midtvest/jesper-brugte-17-mio-kr-fra-erstatning-paa-sejlbaad-nu-vil-han-hjaelpe

Midt- og VestjyllandJesper brugte 1,7 mio.
kr.
fra erstatning på sejlbåd: Nu vil han hjælpe andre krigsveteranerKrigsveteraner vil danne ny forening.
© drAf Frederik Gatzwiller og Mona Aaberg13.
apr.
2019 kl.
19.
09Læs opErstatningskassen er næsten tom hos den PTSD-ramte veteran Jesper Larsen fra Holstebro.
Han brugt næsten samtlige af de 1,7 millioner kroner, han har fået i erstatning for sine lidelser, på køb og renovering af en 42 fod sejlbåd.
Jeg har ikke oplevet noget magen til.
Du kan mærke, at alt det lort, du har i hovedet, bliver på kajen.
Michael Bang, veteran- Dit alarmberedskab falder fuldstændig ned, når du er på vandet.
Det er mange år siden, jeg har prøvet det, siger Jesper Larsen, som ellers oplever, at en simpel indkøbstur kan dræne ham for energi.
Men sejlbåden S/Y Veteranen skal ikke kun bruges til at forsøde Jesper Larsens fritid.
Sammen med fire veterankammerater er han ved at oprette en forening til båden, så andre veteraner også kan komme til at opleve roen på vandet.
- Veteranpolitikken trænger til at få et anderledes tilbud.
Og så var vi nødt til at gøre noget selv.
Det har vi så gjort, siger Jesper Larsen og tilføjer:- Vi vil gerne hjælpe så mange veteraner som muligt, fordi det har så stor en effekt på os.
Når det virke for os, må det også virke for andre.
Initiativet bliver taget godt imod af formanden for Danmarks Veteraner Oberst Niels Hartvig Andersen, som gerne ser projektet kopieret i resten af landet.
- Hvis det her bliver en succes, hvilket jeg tror, det gør, er der mande andre både i landet, som kunne bruges til det samme.
Både som er ejet af veteraner, eller af nogle som vil veteranerne det godt, og som kunne have lyst til at lave et tilsvarende projekt, siger han.
Fanget i 12 meter bølgerJesper Larsen var udsendt til Afghanistan i 2009 og 2010, hvilket har resulteret i et liv med PTSD.
Men når han og kammeraterne sejler fra land, efterlader de PTSD’en på kajen og begynder i stedet at lade batterierne op.
Michael Bang er også en del af den fem mand store besætning, og han har også mærket, hvordan sejlturene gør noget godt for ham.
Veteranpolitikken trænger til at få et tilbud, som vil noget anderledes.
Og så var vi nødt til at selv at gøre noget.
Og det har vi gjort.
Jesper Larsen- Jeg har ikke oplevet noget magen til.
Du kan mærke, at alt det lort, du har i hovedet, bliver på kajen.
Jeg garanterer dig for, at hvis du kan finde roen her, så får du den bedste pause, siger Michael Bang, som også har kastet sin egen båd ind i projektet.
Sidste sommer krydsede veteranerne Nordsøen for at sejle til Norge.
Her blev de pludselig fanget i et uvejr med 12 meter høje bølger.
Sejlet gik i stykker, og for de fleste ville det nok være en skræmmende oplevelse.
Men de tidligere soldater oplevede at kunne trække på erfaringer fra felten.
- Vi har prøvet ting, hvor vi var mere ængstelige - eksempelvis at der lå sprængstoffer i jorden, siger Jesper Larsen.
Skal leve med sygdom resten af livetTil daglig ligger båden i Handbjerg Marina lidt vest for Struer.
Her har veteranerne et sammenhold, der minder om livet i forsvaret med et stærkt kammeratskab, ro og indimellem et behov for at træffe hurtige beslutninger.
For Jesper Larsen og hans kammerater fungerer det som et fristed – også selv om nogle vil mene, det kan virke som en flugt fra sygdommen.
På båden er der tid til at snakke med ligesindede og genopleve sammenholdet fra udsendelserne - Posttraumatisk stress er det ikke noget, som forsvinder.
Vi skal leve med det resten af livet.
Men det er bedre at komme ud og få naturoplevelser og luft, blive del af noget og blive en værdi, i stedet for at sidde hjemme og spille playstation, siger Jesper Larsen.
Lige nu går de fem soldater og gør S/Y Veteranen klar til den nye sæson.
Forhåbentlig med tilskud, når foreningen falder på plads.
- Vi håber at få sponsorstøtte.
Det kæmper vi hårdt for, for pengekassen er ved at være tom.
Men vores er mål at sejle til Tromsø i løbet af sommeren, siger Jesper Larsen.
FacebookTwitterKopier linkEmner:Norge|Soldater|Playstation|Sygdomme og lidelser|Afghanistan




https://www.dr.dk/sporten/haandbold/championsleague/odense-haandbold-stryger-ud-af-cl-efter-boellebank-i-ungarn

ChampionsleagueOdense Håndbold stryger ud af CL efter bøllebank i UngarnKvartfinalen i Champions League blev endestationen for Odense, som fik store prygl af de forsvarende mestre.
13.
apr.
2019 kl.
19.
22Bemærk: artiklen er mere end 30 dage gammelLæs opGodt 20 Odense-fans havde taget turen til Ungarn i håbet om, at byens håndboldkvinder kunne levere overraskelsen på udebane mod storholdet Györ i Champions Leagues kvartfinaler.
Men trods en god start på kampen endte det med en gedigen afklapsning til det danske hold på 21-33 og et ærgerligt sidste indtryk i sæsonens Champions League.
Første opgør på Fyn endte med en etmålssejr til ungarerne, der har Anne Mette Hansen på holdet.
Dermed er Györ klar til Final-4 i Champions League, hvor holdet har været i finalen seks gange de seneste syv år med fire titler til følge, blandt andet de to seneste sæsoner.
Jan Pytlick måtte til kampen undvære flere profiler fra sit mandskab.
Odense-træner Jan Pytlick måtte til kampen undvære flere spillere, og det var også udslagsgivende for resultatet, lød det fra cheftræneren kort efter kampen.
- Vi slider rigtig meget på de få spillere, vi har tilbage, og når de trykker os så meget, så kommer man til at lave fejl.
Vi mangler skarpheden, og det straffer de os på.
- Champions League er et eventyr, som er forbi.
Nu drejer det sig om slutspillet for os.
Vi er klar til semifinalen, men vil gerne slutte som nummer et, så det kræver fuldt fokus, siger Jan Pytlick.
Fulgte godt med i 20 minutterDe danske gæster bed ellers godt fra sig i første halvdel af første halvleg, hvor holdene var helt jævnbyrdige indtil 10-10 efter 20 minutter.
Men en god håndfuld tekniske fejl på kort tid fra dansk side blev straffet prompte af det ungarske storhold, som derfra ikke så sig tilbage.
Hvert eneste Györ-angreb resulterede i scoring, og efter ti minutters ydmygelse af Odense frem mod pausen gik fynboerne i omklædningsrummet bagud med 10-18.
Anne Mette Hansen scorede tre mål i kampen.
Györ fortsatte afstraffelsen efter pausen, og Odense nåede næsten et kvarter uden at sætte et mål i kassen.
Først med Sara Halds reducering til 11-22 blev den danske måltørke stoppet, men ungarerne var aldeles overlegne, selv om danskerne fik sat en prop i mod slutningen.
Samtlige Györ-spillere kom på banen, og kun Szidonia Puhalak af markspillerne formåede ikke at komme på måltavlen.
Anne Mette Hansen nåede op på tre scoringer for ungarerne.
/ritzau/FacebookTwitterKopier linkEmner:Odense|Ungarn|Odense Håndbold|Fyn|Håndbold




https://www.dr.dk/nyheder/indland/visitdenmark-brugte-e-boks-til-spamme-270000-sommerhusejere-landsforening-undrer-sig

IndlandVisitDenmark brugte e-boks til at 'spamme' 270.
000 sommerhusejere: Landsforening undrer sigDatatilsynet er blevet bedt om at undersøge, om VisitDenmark har brudt lovgivningen.
Både sommerhusejere og Rådet for Digital Sikkerhed stiller sig kritiske overfor, at det, de kalder en 'reklamekampagne', er landet i sommerhusejeres e-boks.
Af Cecilie Rosenkvist Dam13.
apr.
2019 kl.
18.
00Bemærk: artiklen er mere end 30 dage gammelLæs op'Vigtig information til dig med sommerhus' er emnefeltet på det brev, der er landet i 270.
000 sommerhusejeres e-boks.
Brevet kommer fra statsejede VisitDenmark, som i brevet opfordrer sommerhusejerne til at leje deres bolig ud for at 'holde liv i sommerlandet'.
'Købmanden, bageren og iskiosken vil takke dig', står der blandt andet i brevet, der er sendt ud via Bygnings- og Boligregistret.
Men flere sommerhusejerne undrer sig over, hvorfor opfordringen fra VisitDenmark er landet i deres e-boks.
- Nogle anser det som reklame og dermed som spammail.
Vi undrer os over, at man bare kan bruge de her data og bruge e-boks til at sende det her ud, siger Johs Johansen, der er formand for Fritidshusejernes Landsforening.
Hvad er VisitDenmark?
VisitDenmark er en statslig virksomhed under Erhvervsministeriet.
De markedsfører Danmark international og har til formål at tiltrække turisme til landet.
Kilde: Erhvervsministeriet.
dkDet vækker også skepsis hos Henrik Larsen, der er bestyrelsesmedlem hos Rådet for Digital Sikkerhed.
- Jeg synes, det er på kanten.
Det er ikke etisk korrekt at bruge det offentliges kommunikationskanaler på den måde.
Det her virker som en reklamekampagne, og det er der andre kanaler til, som vil være mere rigtige til den slags.
- Det er nok over stregenJohs Johansen har fået henvendelser fra flere medlemmer af Fritidshusejernes Landsforening, der synes, det er at gå en tand for langt, og det synes han også selv, det er.
- Vores mavefornemmelse siger, at det nok er over stregen.
Derfor har han på vegne af sine medlemmer bedt Datatilsynet undersøge, om der er sket et brud på datalovgivningen.
- I Danmark har vi stor tillid til de data, myndighederne har om os, og at de bliver brugt på den rette facon.
Der er ikke nogen, der havde forestillet sig at BBR-oplysninger (Oplysninger fra Bygnings- og Boligregistret, red.
) skulle bruges til at sende reklamer ud, eller at e-boks skulle bruges til reklamer.
Hos Rådet for Digital Sikkerhed mener man ikke, det er i orden at anvende data på den måde.
- Det handler om, at vi skal opretholde borgernes tillid til det offentliges brug og behandling om os, siger Henrik Larsen.
Sender ikke via e-boks igenHos VisitDenmark forklarer de, at de har sendt brevet ud med henblik på at oplyse om de skatteregler, der blev vedtaget sidste år, som gør det muligt at tjene 40.
900 skattefrit på at leje sit sommerhus ud, hvis udlejningstjenesten indberetter automatisk til Skattemyndighederne.
De beklager overfor de sommerhusejere, der stiller sig kritiske overfor måden, de har distribueret deres meddelelse.
- Vi sender ikke flere breve ud via e-boks.
Vi kommer til at oplyse mere gennem Facebook, Google og Youtube i den kommende tid, siger Anders Rosbo, der er kommunikationschef hos VisitDenmark.
Her kan du læse brevet, som hundredetusindvis af sommerhusejere har modtaget.
Her er brevet, som 270.
000 sommerhusejere har modtaget.
FacebookTwitterKopier linkEmner:Bygnings- og boligregistret|e-Boks|VisitDenmark|Bolig|IT-branchen




https://www.dr.dk/nyheder/indland/paludan-har-kostet-staten-6-millioner-alene-i-aar

IndlandPaludan har kostet staten 6 millioner alene i årSidste år holdt islamkritikeren 53 demonstrationer fordelt over hele landet.
Rasmus Paludan kaster her med Koranen på Christiansborg Slotsplads i København, fredag den 22.
marts 2019.
Af Sandra Meersohn Meinecke13.
apr.
2019 kl.
17.
32Bemærk: artiklen er mere end 30 dage gammelLæs opIslamkritikeren, youtuberen og stifteren af partiet Stram Kurs, Rasmus Paludan, er blevet et fænomen for sine markante ytringer om islam - men han er efterhånden også blevet en dyr fornøjelse for staten.
For juristen Rasmus Paludan er ligeledes kendt for at holde demonstrationer, der kan samle rigtig mange mennesker og skabe optøjer.
Nu viser et svar fra Justitsministeriet til Folketingets Retsudvalg, at politiets udgifter i forbindelse med Paludans demonstrationer ligger på 6 milioner kroner alene i år.
- Baseret på en høring af de relevante politikredse skønnes det, at der i 2019 indtil den 7.
april er anvendt cirka 8 årsværk svarende til en udgift på knap 6 millioner kroner, skriver Justitsministeriet.
Rasmus Paludan har indtil videre afholdt 17 demonstrationer i 2019.
I 2018 afholdt islamkritikeren 53 demonstrationer fordelt over hele landet.
Hvis det har kostet det samme for politiet at beskytte Rasmus Paludan mod optøjer ved demonstrationerne sidste år, svarer det til, at de samlede udgifter til hans demonstrationer kom op på omkring 18 millioner kroner sidste år.
Læs også:Paludan idømmes 14 dages betinget fængselsstrafPolitiet var også mødt talstærkt op, da Rasmus Paludan uddelte pjecer ud på Runddelen på Nørrebro.
Har planlagt flere demonstationer i 2019I forbindelse med demonstrationerne og andre aktioner har der været indsat "et varierende antal polititjenestemænd.
Herudover har der været anvendt ressourcer i forbindelse med den politimæssige planlægning og logistik".
I Justitsministeriets svar til Retsudvalget, skriver de også:- Rasmus Paludan ultimo 2018 og primo 2019 oplyste, at han i den kommende tid ville afholde demonstrationer i flere jyske byer og på Fyn.
(.
.
.
) Han agtede at foretage afbrænding af Koranen i flere forskellige sammenhænge.
Desuden skriver de, at Rigspolitiet for at sikre en ensartet, strategisk ramme for den politimæssige indsats i forbindelse med Paludans demonstrationer, har udarbejdet en "national operationsplan for den politimæssige håndtering af sådanne demonstrationer".
En af Rasmus Paludans kontrovesielle ytringer førte tidligere på måneden til, at han blev idømt 14 dages betinget fængselsstraf for racisme.
FacebookTwitterKopier linkEmner:Demonstrationer|Justitsministeriet|Folketingets Retsudvalg|Rasmus Paludan (advokat)|Fyn




https://www.dr.dk/sporten/fodbold/superliga/vendsyssel-snyder-anden-gang-i-saesonen-aab

SuperligaVendsyssel snyder for anden gang i sæsonen AaBVendsyssel vandt 1-0 på hjemmebane lørdag mod AaB på et mål af Alhaji Kamara.
13.
apr.
2019 kl.
18.
52Bemærk: artiklen er mere end 30 dage gammelLæs opDet var den klassiske analogi i form af lillebror mod storebror, da Vendsyssel lørdag tog imod AaB.
Men Vendsyssel snød for anden gang i sæsonen AaB, da det blev til en 1-0-sejr efter Alhadji Kamaras scoring lige inden pausen.
Dermed fik Vendsyssel holdets første sejr i kalenderåret 2019 og brød den negative stime med syv hjemmekampe i træk uden sejr.
Der var på forhånd lagt op til et nyt intenst lokalopgør i nedrykningsslutspillets pulje 2, hvor Vendsyssel skulle forsøge at distancere Hobro på tredjepladsen, mens AaB jagtede førstepladsen.
AaB's Kasper Kusk brændte straffespark i første halvleg af det nordjyske opgør.
AaB havde derudover noget at revanchere, da Vendsyssel tidligere på sæsonen drillede storebror og vandt 1-0 over AaB i 14.
spillerunde af Superligaens grundspil.
Hjemmeholdet var dog farligst i en lige indledning, hvilket primært skyldes holdets investeringer i omstillingsspillet.
AaB forsøgte dog at sætte sig på spillet og som første halvleg skred frem, fik gæsterne bedre fat og skabte flere chancer.
I den gode AaB-periode misbrugte gæsterne endda også et straffespark, hvor Kasper Kusk blev den store skurk efter 27 minutter.
Det gav Vendsyssel et boost, som Alhaji Kamara udnyttede efter 40 minutter.
Med sin tredje scoring i tre kampe sendte han Vendsyssel til pause med en 1-0-føring.
Jacob Friis forlængede for få dage siden sin kontrakt med AaB.
Efter pausen satte gæsterne sig massivt på begivenhederne.
Her var AaB meget på bolden og tvang Vendsyssel langt tilbage på banen.
Det virkede dog ikke til at genere vendelboerne, der ikke gav mange chancer væk.
Faktisk blev gæsterne aldrig målfarlige, og Nicolai Flø blev ikke testet nævneværdigt.
Derfor vandt Vendsyssel 1-0 efter en solid præstation, og har dermed fire point ned til Hobro i den vigtige kamp om tredjepladsen.
Hobro har en kamp i hånden.
/ritzau/FacebookTwitterKopier linkEmner:AaB|Jylland|Hobro|Kasper Kusk (fodboldspiller)|Fodbold




https://www.dr.dk/nyheder/viden/teknologi/paasken-kan-blive-hoejtid-hackerangreb-saadan-proever-de-snyde-dig

TeknologiPåsken kan blive højtid for hackerangreb: Sådan prøver de at snyde digHackernes foretrukne angreb er at efterligne mails fra kendte firmaer, for eksempel Apple og Microsoft.
Hackere kan forsøge at udnytte, at folk har travlt op til en højtid og derfor er mindre opmærksomme, forklarer ekspert.
(© Barracuda Networks)Af Pernille Kjeldgaard Kristensen13.
apr.
2019 kl.
18.
03Bemærk: artiklen er mere end 30 dage gammelLæs opHvis din mailboks svømmer over med underlige mails op til en højtid, så er det ikke underligt.
Hackere, der prøver at snyde fortrolige oplysninger ud af dig på mail, er nemlig 150 procent mere aktive op til jul.
Det viser en rapport fra sikkerhedsfirmaet Barracuda Networks, der har undersøgt forekomsten af spear-phishing mails fra november 2018 til januar 2019.
Hvad er spear-phishing?
Phishing er, når du får e-mails, der udgiver sig for at være fra en kendt afsender.
Det kan for eksempel være din arbejdsgiver, bank eller en kendt internetforretning, der beder dig om at bekræfte kontooplysninger, kreditkortdetaljer eller lignende.
Disse e-mails sendes typisk enslydende til mange personer i håbet om at få en 'torsk', altså en lidt ubetænksom person, til at gå i 'nettet'.
Deraf navnet 'phishing', der minder om det engelsk ord 'fishing', der betyder fiskeri.
I spear-phishing personaliseres e-mailen til offeret, for eksempel ved at inkludere personlige oplysninger.
Det kan derfor sammenlignes med at fiske med spyd i stedet for et net, heraf navnet 'spear-phishing', da 'spear' betyder spyd.
Hackerne går altså mere målrettet efter ofrene, i stedet for at sende 'upersonlige' mails ud.
Dette kræver typisk et større forarbejde af den kriminelle, hvorfor det normalt kun benyttes til svindel for større beløb.
Kilde: Christian Damsgaard Jensen, leder af cybersikkerhedssektionen på DTU Compute.
- Jeg har ikke før set undersøgelser, der viser en stigning i phishing-kampagner omkring højtider, men det er ikke så overraskende, da phishing er nemmere at udføre, når modtageren er distraheret, som for eksempel op til en højtid eller når vi får årsopgørelser, siger Christian Damgaards Jensen, der er leder af cybersikkerhedssektionen på DTU Compute.
Han har ikke været med til at udarbejde rapporten.
Firmaet har undersøgt mere end 360.
000 mails, der er blevet sendt overalt i verden over tre måneder.
Og firmaet har også kortlagt, hvilke metoder hackerne brugte.
Microsoft og Apple efterlignes hyppigstIfølge rapporten er hackernes foretrukne metode til spear-phishing at efterligne firmaer.
Her er Microsoft og Apple de mest populære at kopiere.
Hele 83 procent af hackernes mails havde til formål at efterligne et firma, så du fejlagtigt troede, at der for eksempel er blevet lavet køb på din Apple-konto, som du ikke kender til.
Hackerne er på jagt efter oplysninger til dine kontoer, kreditkortoplysninger eller CPR-nummer.
Undersøgelsens resultater viste, at 11 procent af mailene indeholder afpresning.
Her påstår afsenderen for eksempel, at de har materiale af dig af seksuel karakter, som vil blive spredt på internettet, hvis du ikke overfører et beløb.
De sidste seks procent var mails, hvor afsenderen udgiver sig for at være fra dit arbejde.
Her udgiver hackeren sig for at være en kollega eller chef, der har brug for, at du overfører penge.
Selvom seks procent er en lille del af hackernes e-mails, så kostede det i 2013 hele 12,5 milliarder på verdensplan, ifølge FBI.
Hackerne bliver bedre og bedreDe fleste har oplevet at modtage spam-mails, hvor en ukendt, rig familieven gerne vil overføre en masse penge til dig, men det er ikke sådan alle hackere arbejder.
- Tidligere var mange phishing e-mails maskinoversatte, hvilket ofte gav et sjovt sprog, der gjorde dem nemme at genkende.
Det er stadig et godt råd at være ekstra på vagt, når du modtager en e-mail med mærkelige ordvalg.
Maskinoversættelser bliver nemlig bedre, så det er ikke helt så nemt at genkende phishing e-mails på denne måde, siger Christian Damsgaard Jensen.
Hackere bliver altså bedre og bedre, og det gælder også særligt, når de skal kopiere firmaers e-mails.
- Svindlerne er blevet rigtigt dygtige til at lave e-mails, der ser plausible ud, for eksempel ved at kopiere e-mail-formater og logoer fra de firmaer, de foregiver er afsender, siger Christian Damsgaard Jensen.
Han forklarer, at hvis du modtager en e-mail fra Postnord eller en e-handelsbutik, som har det rigtige logo og rigtige format, så kan man sagtens blive snydt til at trykke på et link, hvis der eksempelvis er nævnt en forsinkelse på en pakke, som kan trackes på linket.
Du skal selv være opmærksomDer er nogle huskeregler, der altid er gode at have i baghovedet, når du modtager en underlig mail.
- Udover at grine af phishing e-mails på dårligt dansk, er det bedste råd, at du aldrig giver følsomme oplysninger som password, kreditkortoplysninger og NemID-koder, siger Christan Damsgaard Jensen og fortsætter:- Ansvarlige organisationer, herunder alle banker, vil aldrig bede om sådanne informationer i en e-mail.
Han forklarer også, at du altid skal tjekke afsenderadressen for at sikre, at e-mailen kommer fra den rette afsender.
- Hvis e-mailen foregiver at være fra ens bank, men afsenderen er fra et andet e-maildomæne, som f.
eks.
giraf@gmail.
com, er der nok ugler i mosen.
Endelig forklarer han, at du skal sikre dig, at de links, der er i en e-mail, faktisk sender dig hen til det rigtige sted.
- Det gør du blandt andet gøre ved at køre musen over linket uden at klikke.
De fleste browsere viser så den underliggende URL som skal svare til det domæne, linket foregiver at pege på, siger Christian Damsgaard Jensen.
FacebookTwitterKopier linkEmner:IT-kriminalitet|Microsoft|Erhverv|Skikke og traditioner|Danmarks Tekniske Universitet




https://www.dr.dk/nyheder/udland/sudans-nye-leder-ophaever-udgangsforbud-og-lover-losladelser

UdlandSudans nye leder ophæver udgangsforbud og lover løsladelserSudan får ny civil regering efter højst to år, og alle politiske fanger vil blive løsladt, lover ny leder.
En mand sælger sudanske flag ved lørdagens demonstration uden for militærets hovedkvarter.
13.
apr.
2019 kl.
16.
50Bemærk: artiklen er mere end 30 dage gammelLæs opSudans nye, midlertidige leder, general Abdel Fattah al-Burhan, har ophævet udgangsforbuddet i landet og lover, at alle politiske fanger vil blive løsladt.
Det siger han i sin første tv-tale, mindre end 24 timer efter at han tiltrådte.
Udgangsforbuddet blev indført af hans forgænger, Awad Ibn Ouf, der fredag aften meddelte, at han trådte tilbage.
Burhan lover desuden i sin tv-tale lørdag, at der vil blive etableret en civil regering efter drøftelser med oppositionen.
Han gentager løftet om, at denne overgangsperiode vil vare højst to år.
Den nye leder lover også at "omstrukturere statsinstitutionerne og bekæmpe korruption og fjerne regimet og dets symboler", siger han.
Demonstrationer fortsætterMen i hovedstaden Khartoum fortsætter demonstrationerne lørdag.
Tusindvis af mennesker er strømmet til militærets hovedkvarter.
Mange af dem siger ifølge nyhedsbureauet dpa, at de vil blive i gaderne, indtil en civil regering er indsat.
Det er flere måneders protester, som førte til, at Sudans præsident gennem 30 år, den krigsforbrydersigtede Omar al-Bashir, torsdag trådte tilbage fra posten.
Lørdag har demonstranterne vundet endnu en sejr.
Den øverste chef for sikkerheds- og efterretningstjenesterne, Salah Abdallah Mohamed Saleh, der også kaldes Salah Gosh, er trådt tilbage.
Det var Salah Gosh, der var arkitekten bag det omfattende sikkerhedsapparat under Omar al-Bashir.
Oppositionen holder Salah Gosh ansvarlig for drab på nogle af de demonstranter, der har deltaget i protesterne mod styret.
Få overblikket over udviklingen i det nordøstafrikanske land* Torsdag den 11.
april bliver Omar al-Bashir, som havde siddet på magten i Sudan siden et militærkup i 1989, afsat af militæret.
* I den forbindelse meddeler Sudans forsvarsminister, Awad Ibn Ouf, at landets forfatning bliver suspenderet, og at der bliver dannet et militærråd, der skal lede landet i en overgangsperiode.
* Det er samme Ibn Ouf, som skal lede det nyindsatte militærråd.
* Protestbevægelsen, der førte til Bashirs fald, er imidlertid ikke tilfreds med udviklingen.
Derfor fortsætter omfattende protester i landets hovedstad, Khartoum.
* Protestbevægelsen forlanger en helt ny civilregering, men overgangsperioden med militærrådet lyder på to år.
Ifølge militærrådet kan den periode dog forkortes ned til blot en måned, hvis det kan klares "uden kaos".
* Efter overgangsperioden skal der afholdes valg i landet.
* Fredag aften meddeler Ibn Ouf på sudansk tv, at han træder tilbage som chef for det militære råd.
Årsagen er, at han ønsker at bevare sammenholdet hos de væbnede styrker.
* Hans afløser bliver Abdel-Fattah Burhan, som er generalløjtnant med en ledende stilling i landets væbnede styrker.
* Ibn Oufs afgang bliver kaldt en "sejr for folket" af protestbevægelsen, og der bryder jubel ud i Khartoum.
* Det er uklart, om der alene er tale om en personudskiftning, eller om der også bliver lagt en ny politisk kurs fra det militære råd.
* Under protesterne i Sudan torsdag og fredag er mindst 16 personer dræbt af vildfarne kugler.
20 andre er såret, oplyser sudansk politi.
* Sudans nye militærråd agter ikke at udlevere afsatte Omar al-Bashir til udlandet, selv om han er efterlyst af Den Internationale Straffedomstol i Haag for krigsforbrydelser, folkedrab og forbrydelser mod menneskeheden i forbindelse med den langvarige og blodige konflikt i Sudans Darfur-provins.
* Rådet overvejer i stedet at retsforfølge ham i hjemlandet - foran nationen.
Kilder: Ritzau, AP, AFP, dpa og Reuters.
/ritzau/ReutersFacebookTwitterKopier linkEmner:Sudan|Omar al-Bashir (politiker)|Demonstrationer|Khartoum




https://www.dr.dk/nyheder/indland/rasmus-paludan-om-millionbeskyttelse-jeg-er-overrasket-over-det-koster-saa-lidt

IndlandRasmus Paludan om millionbeskyttelse: 'Jeg er overrasket over, at det koster så lidt'Indtil videre har det i 2018 og 2019 kostet staten 24 millioner at beskytte islamkritikeren, viser opgørelse.
Islamkritikeren Rasmus Paludan mener ikke, at 24 millioner for at beskytte ham er mange penge.
Her deler han pjecer ud på Runddelen på Nørrebro Af Sandra Meersohn Meinecke13.
apr.
2019 kl.
21.
44Bemærk: artiklen er mere end 30 dage gammelLæs opNår islamkritiker og stifter af partiet Stram Kurs, Rasmus Paludan, går på gaden for at ytre sine til tider kontroversielle holdninger, koster det staten millioner af kroner at beskytte ham.
Rasmus Paludan har indtil videre afholdt 17 demonstrationer i 2019, som har kostet 6 millioner kroner.
I 2018 afholdt youtuberen 53 demonstrationer.
Det viser et svar fra Justitsministeriet til Folketingets Retsudvalg.
Selvom det samlede beløb, hvis det kostede det samme at bekytte ham sidste år, løber op i omkring 24 millioner indtil videre, mener Rasmus Paludan ikke, at politibeskyttelsen er tilstrækkelig.
- Jeg synes, det lyder som et meget lavt beløb.
Jeg er overrasket over, at det koster så lidt.
Man kan også diskutere, om det er tilstrækkeligt, når jeg så sent som i dag kan blive slået i hovedet med en sten i Viborg, siger Rasmus Paludan.
Læs også:Paludan har kostet staten 6 millioner alene i år'Video-happenings' og 'bizarre provokationer'Det er retsordfører Karsten Hønge (SF), som i første omgang har efterspurgt omkostningerne ved Rasmus Paludans demonstrationer.
Det er klart, at man skal have ret til at demonstrere.
Men i denne her situtaion, mener jeg virkelig, at han (Paludan red) bare løber om hjørner med skatteborgerne.
Karsten Hønge, Retsordfører SF- Jeg mener ikke, at der er tale om demonstrationer.
Det er video-happenings.
En kynisk beregning af, at cirkus-paludan rejser rundt efter en klar tourneplan, hvor han optager de her bizarre provokationer for at få flere følgere på youtube blandt børn og unge og bruger politiet som statister imens for at skabe drama, siger Karsten Hønge.
Rasmus Paludan kalder udtalelserne for "løgne" og understreger, at det er Politiets Efterretningstjeneste og ikke politikerne, der skal beslutte, hvornår noget er en demonstration, og hvornår han har brug for beskyttelse.
- Dem, som skal beskyttes, er jo dem, der er en del af demokratiet og har brug for beskyttelse, siger Rasmus Paludan og nævner Pia Kjærsgaard, Kurt Westergaard og Naser Khader.
- Og i et vist omfang er det også Rasmus Paludan og partiet Stram kurs, og sådan er demokratiet jo, siger Rasmus Paludan.
'Han løber om hjørner med skatteborgerne'Karsten Hønge ønsker ikke at bestemme, hvem der skal og ikke skal bekyttes, men påpeger, at der er tale om 24 millioner kroner, som ifølge retsordføreren lige nu går til "en enkelt mands cirkus".
- Det er klart, at man skal have ret til at demonstrere.
Men i denne her situtaion, mener jeg virkelig, at han (paludan, red.
) løber om hjørner med skatteborgerne.
- Selvfølgelig er det politiets afgørelse.
Jeg opfordrer bare til, at man skal være lidt mere kritisk.
I det her tilfælde mener jeg ikke, at der er tale om reelle demonstrationer.
DF: Det er en grundlovssikret rettighed uanset prisenRetsordfører Peter Kofod (DF) er uenig med Karsten Hønge.
Han understreger, at han ikke bryder sig om provokerende udtalelser, mens han henviser til Rasmus Paludans koran-afbrænding.
Dog mener han også, det er forkert at gå ind i en diskussion om, hvornår nogen har ret til at demonstrere, eller hvornår det bliver for dyrt.
- 24 millioner er selvfølgelig et højt tal, men alle i Danmark har grundlovssikrede rettigheder til at ytre sig frit og demonstrere frit, siger Peter Kofod og tilføjer, at der ikke findes en grænse.
- Det er ikke Paludan, der koster de her mange penge.
Det er folk, som ikke accepterer hans ret til at demonstrere og ytre sig.
Det er helt legitimt at være uenig, men politiet er der jo, fordi der nogen, som bruger vold, siger DF's retsordfører.
FacebookTwitterKopier link




https://www.dr.dk/nyheder/kultur/farverigt-farvel-til-master-fatman-det-var-hans-maade-se-livet-paa

KulturFarverigt farvel til Master Fatman: 'Det var hans måde at se livet på'Se billederne fra de pårørendes sidste farvel med den folkekære dj, vært og entertainer, der i dag blev bisat.
Af Signe Mai Vilsbøll13.
apr.
2019 kl.
15.
59Bemærk: artiklen er mere end 30 dage gammelLæs opKvinder i sambakostumer dansede den farvestrålende kiste ud af Helligåndskirken, inden den blev kørt afsted på en blomsterdekoreret cykelrustvogn.
Bag den fulgte flere hundrede venner, kollegaer og familie til den folkekære dj, vært og entertainer Master Fatman med det borgerlige navn Morten Lindberg, der i dag blev bisat ved en farverig ceremoni i centrum af København.
Ceremonien blev afholdt præcis som Morten Lindberg ville have ønsket det, fortæller kunstner John Kørner.
- Han var utrolig farverig, og han synes helt sikkert, at en begivenhed som denne her skulle være farverig.
Ikke så trist og mørk.
Vi hyldede ham med blomster og farver.
Det var hans måde at se livet på, siger kunstneren, der også holdt tale i Helligåndskirken.
Love is in the airOptoget fra Helligåndskirken fulgte cykelrustvognen til Dronning Louises Bro, hvor blomsterne fra kirken blev spredt, mens folk sang 'Love is in the air' akkompagneret af et hornorkester.
Senere på foråret vil urnen blive nedsat på Assistens Kirkegård på Nørrebro.
Kisten blev ledsaget af flere hundrede mennesker og et hornorkester.
 Optoget gik ned gennem Strøget i København efter ceremonien i Helligåndskirken.
 Udenfor kirken tog familie og venner en sidste afsked med den folkekære dj, entertainer og radiovært.
 Kisten blev danset ud af sambakvinder med farvestrålende fjer.
 Flere pressefotografer var mødt op for at tage billeder af den offentlige del af bisættelsen.
 Thomas Blachman var også mødt op for at sige det sidste farvel.
 Master Fatman var ved sin død radiovært.
Mikael Bertelsen fra Radio24syv havde en stor buket blomster med til sin tidligere kollega.
 Nogle kom til ceremonien iklædt farver.
Andre kom på rulleskøjter.
 Blomsterne fra bisættelsen blev spredt på Dronning Louises bro.
1 / 9Kisten blev ledsaget af flere hundrede mennesker og et hornorkester.
1 / 9Optoget gik ned gennem Strøget i København efter ceremonien i Helligåndskirken.
2 / 9Udenfor kirken tog familie og venner en sidste afsked med den folkekære dj, entertainer og radiovært.
3 / 9Kisten blev danset ud af sambakvinder med farvestrålende fjer.
4 / 9Flere pressefotografer var mødt op for at tage billeder af den offentlige del af bisættelsen.
5 / 9Thomas Blachman var også mødt op for at sige det sidste farvel.
6 / 9Master Fatman var ved sin død radiovært.
Mikael Bertelsen fra Radio24syv havde en stor buket blomster med til sin tidligere kollega.
7 / 9Nogle kom til ceremonien iklædt farver.
Andre kom på rulleskøjter.
8 / 9Blomsterne fra bisættelsen blev spredt på Dronning Louises bro.
9 / 9John Kørner, der var en af Morten Lindbergs mange venner, er rørt over, at så mange deltog ved bisættelsen:- Det var en meget smuk bisættelse med rigtig mange mennesker.
Morten havde stor kontaktflade, og det blev meget tydeligt.
Faktisk kender jeg ikke et andet menneske med så mange venner.
Alle kom for at sige farvel, siger han.
Morten Lindberg vil blive husket som en mand med grænseløs kærlighed, siger John Kørner til DR Nyheder.
- Det lyder som en kliché, men han nåede at elske mange mennesker, og han gjorde ikke forskel på mennesker.
Lindberg gør os lettereEfter sin pludselige død den 26.
marts er Morten Lindberg blevet hyldet som en af de mest elskede personer i medie- og musikbranchen.
Han blev kun 53 år gammel, og arbejdede indtil sin død som radiovært på både DR P8 Jazz og på Radio24syv, hvorfor programchef på Radio24syv Mikael Bertelsen også var mødt op ved bisættelsen.
- Der var en særlig, varm stemning i kirken.
Selv efter han ikke er her mere, sætter han folk fri, ligesom han gjorde, da han var i live.
Jeg er altid gået lettere og mere opløftet fra en samtale med ham.
Selv til sin begravelse formår han at gøre ens gang lettere, lyder det fra Mikael Bertelsen, der har kendt Morten Lindberg helt fra sine teenageår.
- Det blev ved ceremonien tydeligt, at han har bevæget sig i adskillige forskellige verdener og miljøer.
Jeg tror ikke, der er mange, der kan favne alt fra dansktop over rock, pop og jazz til helt til obskure og mærkelige subkulturer så nysgerrigt og ægte, som han kunne.
Fortjener en statueMorten Lindberg blev først kendt i bandet Master Fatman and his Freedom Fighters, og han har to gange deltaget i Melodi Grand Prix.
I 1993 stiftede han Det Kosmiske Parti, der stillede op til kommunalvalget i Københavns Kommune.
Partiet krævede juridiske rettigheder til naturen, en langsommere jordrotation og grænseløs kosmisk kærlighed.
Jesus og Buddha var forbillederne, og Morrten Lindberg både bad og mediterede.
Desuden var han vegetar i mere end 30 år og havde en enorm appetit på livet og på desserter, som han spiste for at være tyk og glad - frem for at være tynd og sur.
Forfatter og debattør Knud Romer udtalte kort efter Morten Lindbergs død, at han fortjener en statue.
- Vi stiller en statue af ham.
Vi kan lige så godt begynde at samle ind med det samme og tale med Det Kongelige Teater om, at vi skal have en plads på Ofelia Plads til Morten.
Og jeg vil gerne se dem, der siger nej.
Master Fatman efterlader sig en hustru og fem børn.
FacebookTwitterKopier linkEmner:Knud Romer (forfatter)|Master Fatman (musiker)|Radio24syv|København|Pop og rock




https://www.dr.dk/nyheder/kultur/radiovaert-langer-ud-efter-populaer-podcast-rigtige-mord-er-ikke-underholdning

KulturRadiovært langer ud efter populær podcast: 'Rigtige mord er ikke underholdning' De to kvinder bag 'Mørkeland' tænker slet ikke på de pårørende, lyder kritikken.
Sandie Westh, der selv har mistet sin søster, sender både en opsang til skaberne af 'Mørkeland' og de mange danskere, der lytter ukritisk til podcasten.
(© www.
moerkelandpodcast.
dk)Af Marie Ravn Nielsen13.
apr.
2019 kl.
15.
12Bemærk: artiklen er mere end 30 dage gammelLæs opEr du glad for at høre podcast, når du sidder i bussen eller tager opvasken?
Så kan du hygge dig med at få en række mord genfortalt i podcasten 'Mørkeland', der i lang tid har ligget højt på den danske liste over de mest lyttede podcast lige nu.
I podcasten mødes de to værter, Camilla Bjerregaard Aurvig og Kristine Sofie Bugbee, og de har hver især taget et mord fra ind- eller udlandet med, som de fortæller hinanden detaljeret om.
Men nu møder den populære podcast kritik i programmet 'AK 24syv' på Radio24syv.
En af kritikerne er DR-radiovært Sandie Westh fra P7 Mix, der selv er pårørende.
For 12 år siden mistede hun sin søster, der blev dræbt af sin mand.
- For mig er det største problem den lette tone i en podcast, der handler om rigtige mord.
Det er som om, at de slet ikke har skænket det en tanke, at der sidder pårørende derude, der skal forholde sig til det, de laver, siger hun til dr.
dk og tilføjer:- For 12 år siden vidste jeg ikke, hvordan jeg skulle komme videre.
Jeg stod i mit livs største krise og tænker stadig på det hver dag.
Skulle det så pludselig kunne blive underholdning for andre?
Nej!
Mange radiolyttere vil kende Sandie Westh fra morgenfladen på DR-kanalen P7 Mix.
Derudover skriver hun også fast en klumme for Politiken.
'Vi har en sygelig besættelse af mord'Kritikken af 'Mørkeland' har også skabt debat på blandt andet Twitter og Radio24syvs Facebook-side, hvor både fans af programmet og kritiske stemmer deler deres mening.
- Jeg har (heldigvis) aldrig lyttet til 'Mørkeland'.
Efter at have hørt nedenstående kan jeg konkludere, at det sådan set er noget, jeg ikke behøver at bruge tid på i fremtiden, skriver en bruger på Twitter.
- Det er en skide god podcast, som anvender åbne kilder.
Det er da ikke anderledes, end når EB, BT og andre aviser skriver om mord, og vi læser det, skriver en tilfreds lytter på Radio24syvs Facebook-side.
Men 'rigtige mord er ikke underholdning', lyder det fra Sandie Westh.
- Jeg får bare lyst til at sige: Helt ærligt, det er rigtige mennesker, du taler om, så gider du lige omgå det med noget respekt.
Jeg savner virkelig noget respekt i det her.
I det hele taget synes jeg, at vi har en sygelig besættelse af mord – også i nyhedsmedier som Ekstra Bladet og BT – og ofte behandles det respektløst.
Hun kalder værterne fra podcasten for 'inkompetente' og 'amatører', fordi de ingen kriminalfaglig baggrund har og alligevel 'tolker på detaljerne i mordsagerne'.
Og de har heller ikke allieret sig med for eksempel en kriminolog, påpeger Sandie Westh.
- Og så lægger de totalt ansvaret fra sig, når de bare varedeklarerer sig som 'to almindelige kvinder', der taler om virkelige mord.
Nu er deres podcast endda blevet så stor, at de er blevet en magtfaktor, så den forklaring dur ikke, siger Sandie Westh til dr.
dk.
De to 'Mørkeland'-værter ønsker ikke at deltage i et interview om sagen, men skriver i en mail til dr.
dk.
- Vi tager på os, at vi ikke har været gode nok til at forklare, hvad de journalistiske og etiske overvejelser bag vores podcast er, og derfor har vi besluttet at samle vores respons i et særafsnit til vores lyttere, som vi forventer at udgive i næste uge.
Advokat advarerMen må man overhovedet sludre om virkelige mord i en podcast og ved samme lejlighed tolke på, hvem der gjorde hvad og hvilke motiver, de personer måtte have haft?
Man skal i hvert fald være varsom, lyder det fra advokat Vibeke Borberg, der har speciale i presseetik, og som arbejder med juridisk medierådgivning.
'Mørkeland' er ikke omfattet af de presseetiske regler, men podcasten skal holde sig inden for ytringsfrihedens almindelige grænser, fortæller advokat og ekspert Vibeke Borberg.
(© leslieholm.
dk)- Man kan ikke indklage dem for Pressenævnet, fordi de er ikke under Pressenævnets kompetence, siger hun til 'AK 24syv'.
Til gengæld kan true crime-fans som værterne i 'Mørkeland' risikere, at de kommer til at kaste en mistanke mod en uskyldig person, og så kan der falde brænde ned.
- Den person kan jo så tage fat i dem og anlægge en sag mod dem om krænkelse af ære og omdømme.
De kan også komme i karambolage med straffelovens regler om, at man ikke må tage et skyldsspørgsmål op, når først en person er frifundet, siger Vibeke Borberg til Radio24syv.
De burde tænke lidt over, hvordan de selv ville have det med, at mordet på en fra deres familie blev taget op i programmet.
Sandie Westh, radiovært og pårørendeFor Sandie Westh handler snakken om 'Mørkeland' dog lige så meget om alle de lyttere, der tænder for podcasten.
- Jeg synes, det er en skændsel, at der er så mange, der lytter til podcasten.
De burde tænke lidt over, hvordan de selv ville have det med, at mordet på en fra deres familie blev taget op i programmet.
FacebookTwitterKopier linkEmner:Radio24syv|Mord|Ekstra Bladet|Pressenævnet|Kriminalitet




https://www.dr.dk/sporten/badminton/viktor-axelsen-kaempede-forgaeves-nedlagt-af-verdensetteren-momota

BadmintonViktor Axelsen kæmpede forgæves: Nedlagt af verdensetteren MomotaViktor Axelsen førte 16-6 i andet sæt mod Kento Momota, men satte føringen over styr og tabte semifinale.
Viktor Axelsen tabte i to sæt til Kento Momota.
13.
apr.
2019 kl.
13.
49Bemærk: artiklen er mere end 30 dage gammelLæs opHerresinglefinalen i badmintonturneringen Singapore Open bliver uden dansk deltagelse.
Viktor Axelsen kollapsede fuldstændig i andet sæt mod verdensranglistens nummer et, japaneren Kento Momota.
Axelsen endte med at tabe 15-21, 18-21, på trods af han førte 16-6 i andet sæt og var på vej til at fremtvinge et afgørende tredje sæt.
Momota var mest velspillende i kampens indledning, men midtvejs i første sæt nåede Viktor Axelsen kortvarigt at overtage kontrollen.
Danskeren førte 11-9, men den stabile japaner fik hurtigt vendt sættet til egen fordel og førte 13-11 for siden at udbygge føringen til 18-12, hvilket reelt afgjorde sættet.
Storspil i begyndelsen af andet sætDanskeren lod sig ikke gå på af den kedelige udvikling på første sæt.
I stedet blev han mere aggressiv fra begyndelsen af andet sæt, og det så ud til at være den rigtige taktik.
Lynhurtigt kom Axelsen foran 6-0, og midtvejs var han foran 11-4.
Mellem duellerne indikerede Viktor Axelsens kropssprog, at noget i hans ryg generede ham, og pludselig så det også ud til at være tilfældet i duellerne.
Axelsen virkede ikke til at være ved fuld bevægelighed, og selvtilliden led også et knæk, selv om danskeren nåede at være foran 16-6.
Japaneren vandt 14 ud af de næste 15 dueller og fremtvang derfor tre matchbolde, men skulle kun bruge to på at spille sig i finalen.
Søndag venter syvendeseedede Anthony Ginteng fra Indonesien i kampen om titlen i Super 500-turneringen.
Ginteng vandt tidligere lørdag med 21-17, 18-21, 21-14 over andenseedede Chou Tien Chen fra Taiwan i den anden semifinale i herresingle.
/ritzau/FacebookTwitterKopier linkEmner:Viktor Axelsen (badmintonspiller)|Badminton|Indonesien|Singapore|Taiwan




https://www.dr.dk/nyheder/indland/grafik-din-alder-afsloerer-hvorfor-du-gaar-til-fysioterapeut

IndlandGRAFIK Din alder afslører hvorfor du går til fysioterapeutDer er forskel på, hvilke skader børn, yngre voksne og ældre søger hjælp mod hos en fysioterapeut.
Det er primært børn, der kommer til fysioterapeut med nakkesmerter pga.
for eksempel skærmbrug - yngre voksne kommer også - ofte pga.
kontorarbejde.
 Colourbox & DR)Af Grafik: Morten Fogde Christensen og Louise Damløv13.
apr.
2019 kl.
13.
53Bemærk: artiklen er mere end 30 dage gammelLæs opKnap en halv million - helt nøjagtigt 468.
280 - var sidste år til behandling hos en fysioterapeut, viser de nyeste tal fra Danske Regioner.
Det er næsten 100.
000 flere end for 10 år siden, hvor 371.
384 gik til den mest almindelige form for fysioterapi, hvor størstedelen af regningen bliver dækket af sygesikringen, men hvor der også er en mindre brugerbetaling.
Det er en stigning på 26 procent.
Læs også:Rekordmange danskere går til fysioterapeut- Det er en betydelig stigning, siger Jakob Kjellberg, der er professor i sundhedsøkonomi ved Det Nationale Forsknings- og Analysecenter for Velfærd.
Det er især blandt de ældre borgere på 65 år og derover, at stigningen er størst, viser tal fra Danmarks Statistik.
Der er forskel på, hvilke skader patienterne kommer til fysioterapeut med - alt efter alder.
Se de typiske skader her:FacebookTwitterKopier linkEmner:Danmarks Statistik|Danske Regioner




https://www.dr.dk/nyheder/udland/hvidklaedt-nubisk-dronning-paa-biltag-er-blevet-symbolet-paa-folkeoproer-i-sudan

UdlandHvidklædt 'nubisk dronning' på biltag er blevet symbolet på folkeoprør i SudanAdskillige kunstnere har ladet sig inspirere af ikonisk foto, som gik viralt i løbet af ugen.
Billedet af Alaa Salah har også inspireret i det oprørerkontrollerede Kafranbel i Idlib-provinsen i Syrien, hvor det har affødt denne væggrafiti.
Af Andreas Lindqvist13.
apr.
2019 kl.
19.
00Bemærk: artiklen er mere end 30 dage gammelLæs opEt billede af en spinkel, hvidklædt kvinde med store runde øreringe på taget af en bil, er gået viralt som symbol for protesterne i Sudan.
Protesterne, der har varet i flere måneder, førte i sidste uge til, at landets præsident gennem 30 år, Omar al-Bashir, måtte gå af.
Det ikoniske billede er taget fra et videoklip, hvor kvinden, en arkitekt-studerende ved navn Alaa Salah, leder folkemængden ved at afsynge et digt, hun har skrevet.
Hun er iklædt en toub, en traditionel kjole i Sudan, og hendes udseende har givet hende tilnavnet Kandaka - der betyder nubisk dronning - i titusindvis af delinger på Twitter og andre sociale medier, hvor hun også har fået sit eget hashtag.
Inspirerer kunstnereBilledet har også inspireret flere kunstnere, som har lagt deres hyldest op på Twitter, deriblandt den amerikanske grafiker Huda Hashim, som er født i Sudan.
- Jeg har ingen ord, så jeg tømte mit hjerte med maling.
Ville ønske, at jeg kunne være der på frontlinjen med mit folk, skriver hun.
En anden kunstner har kigget til den religiøse symbolik i sin fortolkning.
Selv er den 22-årige studerende dog mere jordbunden i et interview med britiske The Guardian.
- Jeg er lykkelig over, at mit billede har givet folk kendskab til revolutionen i Sudan.
Siden den begyndte, er jeg hver eneste dag gået ud for at deltage, fordi mine forældre har opdraget mig til at elske vores hjem, siger hun.
Har fået dødstruslerDen unge kvinde siger, at hun er vant til at præsentere foran mange mennesker på universitetet, så hun blev ikke nervøs, da hun pludselig stod foran en stor forsamling.
Alaa Salah fotograferet under protester i onsdags.
Det startede dog mere beskedent for aktivisten, som ifølge Reuters har modtaget dødstrusler, efter at billedet af hende er blevet spredt over internettet.
- Dagen hvor de tog billedet, tog jeg til 10 forskellige begivenheder og oplæste et revolutionært digt, siger hun til The Guardian.
- Det gør folk meget entusiastiske.
I begyndelsen fandt jeg en gruppe på seks kvinder og begyndte at synge, og så sang de sammen med mig, og forsamlingen blev virkelig stor, siger hun.
Efter at Omar al-Bashir blev afsat og anholdt, har en militær overgangsregering overtaget magten i det store østafrikanske land.
Den har dog ikke kunnet berolige demonstranterne, som mener, at for mange fra Bashirs styre stadig er ved magten.
Derfor har de afvist at forlade gaderne, før en civil overgangsregering er på plads.
Ny leder af militært rådI aftes trådte forsvarsministeren, som var indsat som leder af det militære råd, tilbage fra posten, og den mindre kontroversielle Abdel Fattah Burhan har overtaget rollen.
Han lovede ved et pressemøde tidligere i dag at ophæve det natlige udgangsforbud, som har været i kraft siden militærkuppet.
Han sagde samtidig, at han vil frigive alle politiske fanger, som er blevet fænsglet under protesterne.
Også Salih Ghosh, chefen for Bashirs sikkerhedsstyrker, som jævnligt har angrebet de seneste måneders demonstrationer, er trådt tilbage.
Den seneste udvikling har dog ikke standset protesterne, og der er nu muligvis hundredtusinder på gaden, ifølge BBC.
- Vi opfordrer de væbnede styrker til at sikre en omgående magtoverdragelse til en civil overgangsregering, lyder det fra en paraplyorganisation af fagforeninger, som har ledt protesterne.
Ifølge en talsmand for sudanesisk politi er 16 dræbt og 20 andre såret af vådeskud ved protester torsdag og fredag.
FacebookTwitterKopier link




https://www.dr.dk/sporten/oevrig/dansk-stortalent-bryder-sig-i-em-finalen

Øvrig sportDansk stortalent bryder sig i EM-finalenRajbek Bisultanov besejrede tyrkeren Emrah Kus i semifinalen og skal jagte EM-guld søndag.
Rajbek Bisultanov skal kæmpe om EM-guld søndag.
13.
apr.
2019 kl.
19.
00Bemærk: artiklen er mere end 30 dage gammelLæs opDen danske bryder Rajbek Bisultanov skal kæmpe om EM-guld søndag.
Det står klart, efter at den 23-årige Herning-bryder med de tjetjenske rødder vandt semifinalen i 82 kilo-klassen ved europamesterskabet i Bukarest lørdag eftermiddag.
Bisultanov besejrede Emrah Kus fra Tyrkiet, som vandt sølv ved VM sidste år.
Rajbek Bisultanov (th) med sin bror, Turpal Bisultanov.
Kampen mod tyrkeren blev tæt og sluttede 5-5, men Bisultanov blev kåret som vinder, fordi han lavede den mest pointgivende detalje i kampen.
Forinden havde danskeren taget en sikker 8-1-sejr over en hviderussisk modstander.
I søndagens guldkamp skal Bisultanov op imod Lasha Gobadze fra Georgien.
Den anden danske EM-deltager, Fredrik Bjerrehuus, er til gengæld ude af turneringen.
Bjerrehuus tabte sin første kamp i 67 kilo-klassen.
/ritzau/FacebookTwitterKopier link




https://www.dr.dk/nyheder/regionale/syd/herreklub-blev-fanget-af-tidevandet-mand-maatte-reddes-af-helikopter

Syd- og SønderjyllandHerreklub blev fanget af tidevandet: Mand måtte reddes af helikopterEn vandretur i Vadehavet endte med, at en helikopter måtte redde mand fra tidevandet.
Man skal være forsigtig, når man bevæger sig ud i Vadehavet på grund af tidevandet.
Det måtte en gruppe mænd sande (Arkivfoto).
Af Ulrik Bang-Mørch13.
apr.
2019 kl.
14.
32Bemærk: artiklen er mere end 30 dage gammelLæs opEn gruppe mænd var ved at komme i problemer med tidevandet, da de var på vandretur i Vadehavet i fredags.
Vi vidste godt, at det ville begyndte at blive højvande, men det kom bag på os, at der var så meget vand.
Jens Nissen, MøgeltønderDe otte mænd, der kalder deres herreklub for 'Marskens Sønner', var taget på vandretur fra Ballum i det sønderjyske og ud til sandbanken Jordsand i Vadehavet få kilometer syd for Rømø.
Her fik en af af deltagerne store problemer med sin ryg.
Smerterne var så voldsomme, at manden ikke kunne gå længere.
Redningshelikopter tilkaldtGruppen måtte agere hurtigt, da højvandet ventede.
De fik ringet 112, og en redningshelikopter blev tilkaldt, og manden blev fløjet ind på land.
Mændene kom i problemer med tidevandet, da de var på vandretur i Vadehavet få kilometer syd for Rømø.
Resten af gruppen fik besked på at gå ind mod land, og så begyndte det ellers at blive en kamp mod tiden.
- Vi vidste godt, at det ville begyndte at blive højvande, men det kom bag på os, at der var så meget vand i prilerne, de her små lavninger, i de sidste 700-800 meter ind mod land, forklarer Jens Nissen, der var en af deltagerne.
Vi ser med jævne mellemrum, at folk kommer i problemer med tidevandet.
Thomas Lund Sørensen, indsatsleder, Brand og Redning Sønderjylland- Vi kunne gå i det, men der var vand op til bæltestedet.
Der snød vandet os.
Vi regnede ikke med, at det ville blive et problem, men det gjorde det så alligevel, fortæller han.
Gik i vand i 35 minutterJens Nissen, der kommer fra Møgeltønder og kender området godt, fortæller, at det var en noget våd omgang at komme igennem det sidste stykke.
- Vi gik i vand i cirka 35 minutter, og det var ret koldt.
Vi var ikke bange, for det var stadig lyst, og vi kunne se land, siger Jens Nissen.
Billedet her viser herreklubben 'Marskens Sønner', der var på vej ud på Vaden i fredags.
Senere var gruppen tæt på at komme i problemer med højvandet.
Tidevandet overraskerNu gik det heldigvis godt, men ture ud i Vadehavet er normalt noget, man skal være ret forsigtig med, hvis ikke man kender til forholdene.
Det fortæller indsatsleder i Tønder Kommune under Brand og Redning Sønderjylland Thomas Lund Sørensen.
- Vi ser med jævne mellemrum, at folk kommer i problemer med tidevandet, fordi de ikke er opmærksomme på højvandet, siger han.
- Derfor råder vi til, at man sætter sig ind i forholdene.
Man skal vide, hvor henne man befinder sig.
Og så skal man have styr på prognoserne for højvande og lavvande.
Det gik fint med at komme ud på sandbanken.
Værre var det, da gruppen af mænd skulle hjem, for der havde højvandet sat ind.
Episoden i fredags glemmer Jens Nissen nok ikke lige foreløbig, for dagen var samtidig hans 51-års fødselsdag.
Det var første gang, at mændene havde arrangeret en tur ud til Jordsand, men nu er de blevet klogere til næste gang, siger Jens Nissen.
- Vi vil gå derud tidligere næste gang.
Vi skulle have været afsted en time eller halvanden time før, slutter Jens Nissen.
FacebookTwitterKopier linkEmner:Jylland|Møgeltønder|Tønder Kommune|Redningsvirksomhed|Fritidsaktiviteter




https://www.dr.dk/nyheder/regionale/hovedstadsomraadet/borgere-i-jyllinge-nordmark-maa-se-langt-efter-kystsikring

KøbenhavnBorgere i Jyllinge Nordmark må se langt efter kystsikringDet oversvømmelsestruede Jyllinge Nordmark bliver ikke beskyttet af diger lige foreløbig.
Uden en VVM-tilladelse kan borgerne i Jyllinge Nordmark godt forberede sig på også at fylde sandsække i fremtiden, hvis vandet skal holdes ude.
Af Kamilla Mærsk13.
apr.
2019 kl.
13.
44Bemærk: artiklen er mere end 30 dage gammelLæs opMaskinerne, der skulle bygge diger for at sikre borgerne i Jyllinge Nordmark mod oversvømmelser, er slukket på ubestemt tid.
For Miljø- og Fødevareklagenævnet har ophævet digebyggeriets VVM-tilladelse og derved sat en kæp i hjulet for kystsikringen.
- Alt er standset.
Det hele.
Vi kan ikke få lov til at forsætte.
Det er gået i stå midt i det hele, fortælle Philip Lange Møller, der er formand for Digelauget Jyllinge Nordmark.
VVM-tilladelsen er taget fra projektet, fordi opførelserne af et af digerne og en sluse vil ødelægge 0,72 hektar af et fredet Natura 2000 område, svarende til 0,5 procent af det samlede Natura 2000 område.
Læs også:Billeder fra oversvømmet Danmark: Her strømmede vandet ind over landAfgørelsen landede på Roskildes borgmester Joy Mogensens (A) bord fredag aften.
- Det var en af de værste afgørelser, jeg nogensinde har modtaget som borgmester, fortæller hun og forsætter:- Normalt tager klagenævnet også menneskelige og samfundsmæssige hensyn med i deres vurdering, men nu er det naturen fremfor alt.
Uanset konsekvenserne det har for borgerne.
Læs også:Roskilde-borgmester efter ny storm: Vores nerver kan ikke holde til mereDigelaugsformand Philip Lange Møller frygter for konsekvenserne, som han desværre allerede kender:- Vi kan se frem til, at vi hvert år skal være nervøse for stormflodsoversvømmede huse.
Vi skal igen og igen ud og lægge watertubes.
Det koster millioner af kroner, hver gang vi går i gang med at sikre vores hjem, siger han.
To løsningerSelvom det får konsekvenser for borgerne i Jyllinge Nordmark, så kan afgørelsen hverken ankes eller bringes videre til andre danske myndigheder.
Derfor har Joy Mogensen bedt hendes embedsmænd i kommunen lave en teknisk og juridisk redegørelse.
- Inden jeg selv afgør, hvad der skal ske, så vil jeg gerne have de kloge hoveders vurdering først og diskutere det med byrådet og borgerne, fortæller hun.
Læs også:Roskilde sender ny ansøgning: Diger skal stoppe voldsomme vandmasserMen hun ser to mulige løsninger lige nu.
- Det ene det er at gå til EU og prøve at få dem til at give en dispensation.
Den anden er at lave en helt ny kystsikring et helt nyt sted, men det er svært at se, hvor det skal ligge, for det skal jo ligesom ligge ud til vandet, forklarer hun.
Joy Mogensen har ikke noget bud på en tidshorisont, men oplyser, at projektet er sat væsentligt tilbage.
FacebookTwitterKopier linkEmner:Joy Mogensen (politiker)|Jyllinge|Kystsikring|EU|Miljø og natur




https://www.dr.dk/sporten/fodbold/superliga/minut-minut-vendsyssel-skaber-overraskelsen-mod-storebror






https://www.dr.dk/nyheder/kultur/film/ekstrem-hype-om-sidste-saeson-af-game-thrones-derfor-er-det-den-vigtigste-serie

BingeSe temaFilm og serierEkstrem hype om sidste sæson af Game of Thrones: Derfor er det den vigtigste serie nogensinde'Game of Thrones' har ændret seriekonventionerne for altid, mener serieekspert.
- 'Game of Thrones' er ikke bare den mest succesfulde serie nogensinde skabt, det er også en milepæl, når det kommer til at forme det serielandskab, som vi alle sætter så stor pris på, når vi flader ud på sofaen, skriver Frederik Dirks Gottlieb.
(© Helen Sloan/HBO Nordic)Af Frederik Dirks Gottlieb13.
apr.
2019 kl.
15.
03Bemærk: artiklen er mere end 30 dage gammelLæs opSpoileradvarsel: Artiklen afslører hændelser fra tidligere sæsoner.
Søndag vender 'Game of Thrones' tilbage - som om serien aldrig havde forladt os.
Over hele verden vil folk de kommende uger samles ved kaffeautomater og frokostbuffeter for at vende de vilde begivenheder i seneste afsnit.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Men lad os lige bremse op et øjeblik og værdsætte 'Game of Thrones' for mere end bare at være ugens brandvarme samtaleemne.
Det er nemlig ikke bare den mest succesfulde serie, der nogensinde er skabt.
Serien er også en milepæl, når det kommer til at forme det serielandskab, som vi alle sætter så stor pris på, når vi flader ud på sofaen.
Den populære serie bliver set af millioner af mennesker verden over, har vundet ti Emmy-statuetter gennem årene og har også formået at bane vejen for et boomende seriemarked og ændret måden, vi både ser og laver tv-serier.
Er du ikke overbevist?
Så lad mig forsøge at opridse nogle af de vigtigste punkter, hvorpå 'Game of Thrones' har vist vejen og ændret seriekonventionerne.
1Den mest komplekse tv-serie til dato?
'Game of Thrones' er baseret på George R.
R.
Martins bogserie 'A Song of Ice and Fire'.
(© Helen Sloan/HBO Nordic)Det føles næsten som om, at George R.
R.
Martin med sin bog-saga 'A Song of Ice and Fire' forsøgte at skabe et univers så komplekst, at det aldrig kunne konverteres til en film eller tv-serie.
Bøgerne rummer for mange figurer til et filmunivers, indholdet er for voldeligt til at blive vist på tv og for avanceret i al sin fantasy-pragt til at kunne realiseres.
Desuden er de fem bøger for politiske og tørre til, at folk nogensinde rigtig ville gide at se dem filmatiseret.
Heldigvis så de to seriebagmænd D.
B.
Weiss og David Benioff noget i bogforlaget, som bare måtte realiseres.
Det krævede ikke blot kæmpe ambitioner, men også en tro på, at serien ville finde så stort et publikum, at der ville være penge nok til at føre fortællingen til ende med et budget, som i tiltagende grad kunne gøre animerede drager og tårnhøje skuespillerlønninger mulige.
Det er vigtigt at huske på, at selvom vi i 2011 var høje på de sidste ti års revolutionerende tv-serier såsom 'The Wire' og 'Sopranos', så var streaming et nyt fænomen, og man var som tv-skaber i højere grad nødt til selv at bane vejen for de visioner, man havde for sine kreative projekter.
Set i bakspejlet er det derfor et mindre mirakel, at HBO sammen med Weiss og Benioff valgte at gå så nørdet, detaljeorienteret og dialogtungt til værks med 'Game of Thrones'.
De valgte på mange måder ikke den lette løsning i de første par sæsoner, og det viste sig heldigvis at give pote, da det tålmodige publikum kun voksede sig større for hver sæson.
2Fantasy til alle- Hold da op hvor er jeg glad for, at jeg gav 'Game of Thrones' en chance, for allerede fra første afsnit var det tydeligt, at vi er langt fra et børnevenligt eventyrunivers med troldmænd eller elvere, skriver Frederik Dirks Gottlieb.
(© Helen Sloan/HBO Nordic)Personligt er jeg ikke den store fantasy-fan.
'Ringenes Herre'- filmene var da imponerende bragt til live i Peter Jacksons filmatiseringer, og 'Harry Potter' var i mange år for de helt unge, hvad superheltefilm er den dag i dag – men jeg kunne sagtens være dem foruden.
Men hold da op, hvor er jeg glad for, at jeg gav 'Game of Thrones' en chance, for allerede fra første afsnit var det tydeligt, at vi er langt fra et børnevenligt eventyrunivers med troldmænd eller elvere.
Derimod talte serien til den indre svinehund, og vi får både afhuggede hoveder og én af de vildeste introduktioner til en seriekarakter nogensinde i Jaime Lannister (spillet af danske Nikolaj Coster-Waldau).
Han knalder sin egen søster bagfra, hvorefter han, efter de er blevet opdaget af en kun ti-årig Bran, iskoldt skubber ham ud af vinduet.
Det er melodrama fra helvede – en serie hvor intriger, kærlighed og familiedynastier stikker hinanden i ryggen for at opnå magt.
Det er også én af de mest overbevisende serier om politik.
Ikke på et bogstaveligt plan, men når det kommer til personlige bevæggrunde, etablering af politiske alliancer og den forblændende magt, så er det på mange måder en mere overbevisende serie end for eksempel 'House of Cards', der på trods af en mere realistisk iscenesættelse til tider føles overfladisk og urealistisk.
3Atypiske hovedpersoner- Serien har flere hundrede relativt vigtige figurer at holde styr på, og selv bliver jeg ofte ramt af en følelse af, at jeg intet fatter, skriver Frederik Dirks Gottlieb.
(© Helen Sloan/HBO Nordic)Antallet af nøglefigurer er så svimlende højt, at det på papiret virker som en umulig mission at sammenfatte så mange personlige historier i én og samme historie.
Faktisk er der flere hundrede relativt vigtige figurer at holde styr på, og selv bliver jeg ofte ramt af en følelse af, at jeg intet fatter.
Heldigvis har jeg godt styr på nøglefigurerne, og blandt de vigtigste har vi selvfølgelig alles yndlingskarakter Tyrion Lannister.
Med sine 135 centimeter er han én af de mindste hovedpersoner i en stor mainstreamserie, og hvad vigtigere er, så kommer vi tæt nok på Tyrion til at forstå, hvad det gør ved hans selvbillede at være af så beskeden størrelse i en verden, hvor man hovedsageligt kommer frem ved hjælp af råstyrke.
Andre interessante og anderledes figurer tæller Bran, der er lam fra livet og ned, og den fysisk overlegne Brienne, en kampmaskine af en kvinde som man sjældent ser det på tv.
Især i en fantasy-sammenhæng, hvor kvinderne ofte skal passe ind i et pussenusset glansbillede som gudesmukke elvere eller prinsesser.
Serien har naturligvis også et par klassiske hunks i form af Jon Snow og Jaime Lannister, og Daenerys er eventyrligt smuk, når hun flyver af sted på sin drage.
Men de rigtigt interessante karakterer er ofte grimme, maltrakterede efter kamp eller pint over egne mangler.
Det tætte tilhørsforhold til seriens figurer gør intrigerne og magtkampen realistisk, men de nøje opbyggede relationer, vi har med figurerne, gør det også så meget mere dramatisk, når de højere magter tager dem fra os igen.
4Dræbte nøglefigurer'Game of Thrones' er kendt for at turde dræbe sine nøglekarakterer, men det er den langt fra den eneste serie, der er.
(© Helen Sloan/HBO Nordic)'Game of Thrones' er ikke den første serie, der har slået sig op på at turde dræbe sine nøglekarakterer.
I 'Dynasty' (på dansk 'Dollars') dræbte man flere hovedfigurer og havde endda et afsnit, der hed 'Royal Wedding' ('Red Wedding', anyone?
), hvor flere figurer så ud til at ryge i svinget.
'The Wire' er også en serie, hvor fremtrædende figurer ind imellem led rædselsfulde skæbner, men ingen serie har gjort det mere til en mærkesag at pine sine seere end 'Game of Thrones'.
Gang på gang gør George R.
R.
Martin det tydeligt, at man stort set aldrig får det, som man vil have det.
Vi er så indhyllet i en tro på, at Hollywood-film og -serier aldrig rigtigt er ude på at gøre os kede af det.
Selv ved dødsfald er der ikke noget, der er så galt, at det ikke er godt for noget.
Det er ikke tilfældet i 'Game of Thrones', hvor godhjertede figurer bliver dræbt af de onde, og hvor torturscener trækkes ud over hele sæsoner og har rigtige konsekvenser for ofrene (stakkels Theon…).
Der findes ikke andre serier, der så konsekvent piner sit publikum.
Men vi elsker det!
5Opgøret med 'det stærke køn'I ottende sæson er det hovedsageligt kvindernes kamp om magten, vi følger.
(© Helen Sloan/HBO Nordic)Da vi først får bekendtskab med 'Game of Thrones'-universet tilbage i sæson ét, lever vores hovedpersoner i en mandsdomineret verden, hvor stort set samtlige overhoveder er viljestærke mænd med Robert Baratheon og Ned Stark som de mest fremtrædende.
Dog formår alle de magtfulde mænd igen og igen at slå hinanden ihjel og her i ottende sæson, er det, ud over Jon Snow, hovedsageligt kvindernes kamp om magten.
George R.
R.
Martin er tydeligt forelsket i sine kvindelige karakterer, og galleriet er mindst lige så rigt på den kvindelige front, som det er på den mandlige.
Martins fascination af stærke kvinder og kastrerede mænd, der må finde mere snedige måder at opnå magt på, er absolut med til at markere 'Game of Thrones' som et popkulturelt, feministisk værk.
På trods af HBO's tidlige kritik af for mange nøgne kvindekroppe har 'Game of Thrones' et yderst kritisk syn på de patriarkalske tendenser, vi ser i den virkelige verden.
Her er endelig en action-orienteret serie, hvor man som kvinde ikke partout behøver at være fan af den ene seje pige, der kan hænge med drengene.
Nej, her er der tale om et rigt persongalleri af kvinder, som rummer forskellige kvaliteter.
Fra den listige Arya over den koldblodige Sansa til den slagkraftige Brienne.
6Verden som legeplads- 'Game of Thrones' har begået en strategisk genistreg ved at caste lokale stjerneskuespillere fra flere dele af verden, og dermed fodre pressen med historier om de lokale skuespillerhelte, der nyder succes i udlandet, skriver Frederik Dirks Gottlieb.
(© Helen Sloan/HBO Nordic)Hvorfor har 'Game of Thrones' fået så stor succes?
Er det på grund af de mange opsigtsvækkende dødsfald?
De ildspyende drager?
De mange afklædte kvindekroppe?
Eller er det måske bare fordi, det er en fantastisk velskabt dramaserie af hidtil usete proportioner?
Alle de ovenstående forslag er absolut alle faktorer i 'Game of Thrones'' kæmpesucces.
Dog har de begået en strategisk genistreg ved at caste lokale stjerneskuespillere fra flere dele af verden og dermed fodre pressen med historier om de lokale skuespillerhelte, der nyder succes i udlandet.
Selvfølgelig elsker vi her i lille Danmark, at Nikolaj Coster-Waldau, Dar Salim, Birgitte Hjort Sørensen, Pilou Asbæk og endda Frank Hvam slår deres folder i verdens største serie.
Chefcaster Nina Gold har en forkærlighed for skandinaviske skuespillere – og Birgitte Hjort Sørensen og Pilou Asbæk er et direkte resultat af hendes fascination af især danske tv-serier – men generelt er der castet både diverst og internationalt.
Jeg ved ikke, om det har været et bevidst strategisk træk fra producernes side, men det har i hvert fald virket og sammen med de mange forskellige lokationer, hvor 'Game of Thrones' er filmet, er castet med til at skabe en troværdig følelse af ikke bare en tv-serie, men et helt separat univers.
Ottende og sidste sæson af 'Game of Thrones' kan ses på HBO Nordic fra 15.
april.
FacebookTwitterKopier linkEmner:Birgitte Hjort Sørensen (skuespiller)|Dar Salim (skuespiller)|HBO|Litteratur|Teater




https://www.dr.dk/nyheder/indland/flere-bliver-solomoedre-pernille-er-sindssygt-taknemmelig-man-kan-faa-et-barn-alene

IndlandFlere bliver solomødre: Pernille er sindssygt taknemmelig for, at man kan få et barn aleneEt stigende antal kvinder får børn uden en partner.
Som 38-årig gik Pernille Stokholm i gang med fertilitetsbehandling.
I morgen bliver Elliot 16 måneder.
Af Cecilie Rosenkvist Dam13.
apr.
2019 kl.
12.
23Bemærk: artiklen er mere end 30 dage gammelLæs opDa Pernille Stokholm startede i fertilitetsbehandling i april 2016 uden en partner ved sin side, var det fordi, hendes biologiske drift var så stor, at hun blev nødt til det.
Efter fem insemineringer og et forsøg med reagensglasbefrugtning lykkedes det, og i december 2017 kom Elliot til verden, og 41-årige Pernille Stokholm blev solomor.
- Det er det bedste, jeg nogensinde har gjort, siger hun.
Og flere kvinder får børn uden en partner gennem fertilitetsbehandling.
Fra 2013 til 2018 er der sket en stigning på 45 procent fra 489 til 709 børn, skriver Kristeligt Dagblad.
Tallene kommer fra en opgørelse fra Dansk Fertilitetsselskab, og selv om vi er i en tid, hvor der generelt fødes flere børn som resultat af en fertilitetsbehandling, er der en klar tendens, lyder det fra selskabet.
- Kvinderne vælger at gøre det på den her måde, fordi de er i en alder, hvor æggenes kvalitet bliver dårligere og dårligere.
Og de står næsten med en pistol for panden, og hvis de ønsker at få det barn, så er de nødt til at gøre det selv, siger Kathrine Birch Petersen, der er formand for selskabet.
At blive solomor er plan bHos selskabet peger de på, at det for langt de fleste af kvinderne er plan b at blive mor på den måde.
Det var det også for Pernille Stokholm.
Der var nogen, der var gode nok, men så var jeg måske ikke god nok til dem.
Pernille Stokholm- Folk tror, det er førstevalg.
Alle solomødre, jeg kender, ville godt have haft hele pakken med mand og børn, men når det ikke kan lade sig gøre, er jeg så sindssygt taknemmelig for, at man kan være så heldig at få et barn alene.
Hun mener ikke selv, at hun har været for kræsen i forsøget på at finde en kæreste at få børn med.
- Jeg har ikke en tjekliste på hundrede punkter.
Jeg har faktisk slet ikke en tjekliste.
Der var nogen, der var gode nok, men så var jeg måske ikke god nok til dem.
Og omvendt.
Og det er ikke, fordi hun ikke har forsøgt at finde en mand.
- Jeg har ledt.
Jeg er sådan en, der har vendt hver en sten, synes jeg.
Jeg har været på datingapps, jeg har været ude i virkeligheden, og jeg er startet til crossfit.
Alle de der steder, hvor man tænker, man kan møde nogen og lære dem at kende.
Og så tror jeg simpelthen bare, det har været et spørgsmål om, at jeg har været uheldig.
Selvom livet som forældre kan være benhårdt, nyder Pernille Stokholm hverdagen med sin søn.
Hun har heller ikke ønsket at gå på kompromis og få et barn med en mand, hun ikke kan se en fremtid med.
- Jeg vil hellere have et barn, hvor jeg kender præmisserne for at få det, frem for en hvor man tænker, ’ham her er okay, det kan måske gå’, og så er man skilt efter et år og har et barn, der skal flytte frem og tilbage.
Hos Dansk Fertilitetsselskab peger de på, at stigningen skyldes, at det er blevet mere accepteret at blive mor med donorinsemination, men også at mændenes biologiske ur ikke tikker lige så hurtigt som kvindernes.
- De kære mænd er simpelthen for langsomme til at komme ud af starthullerne, siger Kathrine Birch Petersen.
- Kan godt få dårlig samvittighedValget om at blive solomor har krævet mange overvejelser, og det fylder også, at Elliot ikke har en farfigur i sit liv.
- Det må vi løse ved, at der er andre mandlige rollemodeller i hans liv.
Det er noget, jeg kan få dårlig samvittighed over, men jeg er sikker på, jeg får et sundt barn alligevel, fortæller Pernille Stokholm.
Selvom livet som alenemor kan være hårdt - særligt når der ikke er en at dele glæderne med i hverdagen eller til at hjælpe med at passe sønnen, når han er syg - så elsker hun sit liv som mor.
- Det kan føles rigtig egoistisk nogle gange at få barnet alene.
Men den biologiske kraft er bare så stor, at jeg ikke rigtig havde noget valg, siger hun.
FacebookTwitterKopier linkEmner:Dansk Fertilitetsselskab|Forældre og børn|Kristeligt Dagblad|Barnløshed|Hospitaler




https://www.dr.dk/nyheder/regionale/bornholm/kraeftramte-maend-faar-tungen-paa-gled-i-skoven

BornholmKræftramte mænd får tungen på gled i skovenKræftens Bekæmpelse på Bornholm inviterer kræftramte mænd i skoven.
Kræftramte mænd på Bornholm går hver onsdag tur i skoven for at snakke om blandt andet deres kræftsygdom.
Mænd kan nemlig have svært ved at snakke om deres følelser i forbindelse med sygdommen, lyder det fra Kræftens Bekæmpelse.
 DR Bornholm)Af Steen Kure og Morten Søgård Volff13.
apr.
2019 kl.
12.
17Bemærk: artiklen er mere end 30 dage gammelLæs opDet kan godt være svært for mænd at tale om deres følelser, og det bliver ikke nemmere, hvis de også har kræft.
Når man går, begynder man at snakke om alt muligt, og lige pludselig får man løsnet op for noget af det, man bærer rundt på.
Lis Hamfeldt Pedersen, lokalformand for Kræftens BekæmpelseDerfor har Kræftens Bekæmpelse på Bornholm fået 10.
000 kroner af Socialstyrelsen til at få otte kræftramte mænd ud i den bornholmske natur, hvor de kan snakke om deres sygdom, mens blade og grene knaser under deres fødder.
Lokalformand for Kræftens Bekæmpelse, Lis Hamfeldt Pedersen, har samlet mændene, for hun oplever, at der er mænd med kræft, som ofte ikke får talt med ligesindede om den dødelige sygdom.
Og turen i skoven kan få ord og følelser frem, som ellers er svære at få sagt.
- Når man går, begynder man at snakke om alt muligt, og lige pludselig får man løsnet op for noget af det, man bærer rundt på, og som man ikke rigtig kan få ud, siger hun.
60-årig Bjarne Hansen er en af de i alt otte jævnaldrende mænd, som hver onsdag mødes for at går en tur.
Han har ligesom de andre mænd været ramt af prostatakræft og oplever, at turene i skoven giver noget ekstra.
- Jeg er med for at komme ud og møde nogle ligesindede, siger han.
- Vi snakker om, hvordan vi har det.
Det er ikke altid kræft, vi taler om, men vi spørger, hvordan vi har det generelt.
Hør, hvad Bjarne og de andre mænd taler om i skoven:Lis Hamfeldt Pedersen og Bjarne Hansen Og når snakken falder på kræft, så glæder det Bjarne Hansen, at han snakker med andre mænd, som har været præcist det samme igennem, som ham selv.
Der er nemlig ikke mange, som ikke helt forstår, hvilke konsekvenser sygdomsforløbet har haft for ham.
- Man kan jo ikke se sygdommen, så det kan være svært for andre at sætte sig ind i.
Men når jeg taler med de andre mænd i skoven, ved jeg, at jeg ikke er alene, og at de ved, hvor smertefuld sygdommen har været, siger han.
I dag er Bjarne Hansen blevet erklæret rask af lægerne, og han er nu i genoptræning efter strålebehandling.
Og faktisk har han og de andre mænd været så glad for de ugentlige skovture, at de nu også overvejer at gå i skoven, når projektet slutter på den anden side af foråret.
Bjarne Hansen går her sammen med Lis Hamfeldt Pedersen fra Kræftens Bekæmpelse Bornholm.
Bjarne er en af otte mænd, som får tungen på gled i skoven.
Han er selv ramt af prostatakræft, men kræftsygdommen er i retræte.
 DR Bornholm)MeditationMændene drager ikke ud i naturen alene.
De følges med coach Hanne Poulsen fra Rønne, som viser mændene, hvordan de slipper de svære tanker.
Og her spiller træerne, bladene og fuglesang en afgørende rolle.
- Skoven kan få os til at slappe af og se tingene på en anden måde.
Naturen kan gøre, at vores hjerner lader op og slapper af på en anden måde, siger hun.
Hanne Poulsen bruger også tiden i skoven på at lære mændene forskellige åndedrætsøvelser og meditation, så de har nogle redskaber til at slippe fri for de bekymringer og den angst, som kan opstå, når man står over for en dødelig sygdom.
Gåturene i den bornholmske skov er indtil videre kun et forårsprojekt, men Kræftens Bekæmpelse Bornholm vil søge penge til at kunne fortsætte til efteråret.
FacebookTwitterKopier linkEmner:Kræftens Bekæmpelse|Kræft|Skove|Bornholm|Socialstyrelsen




https://www.dr.dk/nyheder/udland/efter-10-dage-fanget-paa-skib-fire-eu-lande-tager-imod-62-noedstedte-migranter

UdlandEfter 10 dage fanget på skib: Fire EU-lande tager imod 62 nødstedte migranterHverken Malta eller Libyen har villet tage imod ngo-skibet Alan Kurdi.
Et barn undersøges i timerne efter redningen den 3.
april.
Siden har migranterne været strandet på åbent hav.
(Foto: Handout .
© Scanpix)Af Andreas Lindqvist13.
apr.
2019 kl.
12.
44Bemærk: artiklen er mere end 30 dage gammelLæs op62 migranter, som blev reddet på åbent hav den 3.
april ud for Libyen, kan nu endelig få fast grund under fødderne.
Hverken Malta eller Italien har villet åbne sine havne for ngo-skibet Alan Kurdi fra organisationen Sea Eyes, fordi de mener, at de private redningsskibe opmuntrer menneskesmuglere.
Ud af 12 skibe, som opererede i 2015, er vi det eneste, som er tilbage i Middelhavet.
Og handelsskibe sejler i en stor bue uden om for at undgå at redde folkCarlotta Weibl, talsmand, Sea EyesMen nu har Malta og EU forhandlet en aftale på plads med fire EU-lande om at tage imod migranterne.
- Gennem koordination fra EU-kommissionen og i samarbejde med Malta, vil migranterne ombord på ngo-fartøjet Alan Kurdi blive omfordelt mellem fire EU-stater: Tyskland, Frankrig, Portugal og Luxembourg, lyder det i en udtalelse fra den maltesiske regering.
- Ingen af migranterne vil forblive på Malta, fremgår det.
Var ved at løbe tør for mad og vandIfølge Reuters vil Alan Kurdi, som er opkaldt efter en treårig syrisk dreng, som druknede i 2015, ikke få lov at lægge til på Malta.
I stedet sejler maltesiske skibe til et tysk redningsskib for at afhente migranterne.
Organisationen Sea Eyes advarede tirsdag om, at det var ved at løbe tør for vand og mad, og fik lov til at modtage nye forsyninger på Malta.
Dagen efter blev en kvinde ombord evakueret, da hun mistede bevidstheden.
Endnu en migrant er blevet reddet væk fra skibet siden, men et spædbarn er fortsat ombord.
Ifølge Sea Eyes er Alan Kurdi det eneste ngo-skib som stadig opererer på Middelhavet.
- Ud af 12 skibe, som opererede i 2015, er vi det eneste, som er tilbage i Middelhavet.
Og handelsskibe sejler i en stor bue uden om for at undgå at redde folk, sagde talsmand Carlotta Weibl for et par dage siden til Deutche Welle.
Færre migranter til EuropaAntallet af migranter til Europa har været kraftigt faldende de seneste år, hvormed antallet, som forsøger at krydse Middelhavet, også er gået ned.
Rejsen er til gengæld blev farligere for dem, der gør forsøget, blandt andet fordi antallet af redningsfartøjer i området er faldet.
Hvor knap 0,4 procent af dem, som forsøgte at krydse havet i 2015, druknede, var det sidste år næsten to procent.
De fleste - knap 60 procent af de som drukner - dør fortsat på rejsen mellem Libyen og Italien.
EU har for nylig offentliggjort, at den på italiensk opfordring vil afslutte sin "Operation Sophia", som patruljerer i Middelhavet og har reddet tusindvis af migranter fra druknedøden.
FacebookTwitterKopier linkEmner:EU|Europa-Kommissionen|Malta|Flygtninge og asylansøgere|Libyen




https://www.dr.dk/nyheder/udland/10-draebt-i-heftigt-skybrud-i-det-sydlige-kina

Udland10 dræbt i heftigt skybrud i det sydlige KinaShenzhen fik 30 millimeter regn og hagl på kun 30 minutter.
Af Andreas Lindqvist13.
apr.
2019 kl.
11.
35Bemærk: artiklen er mere end 30 dage gammelLæs opTabstallet efter et pludseligt og voldsomt skybrud i det sydlige Kina torsdag er nu oppe på 10.
En savnes stadig.
De lokale myndigheder varslede det voldsomme vejr klokken 20 om aftenen.
Klokken 21.
40 ramte det, og da det var kraftigst, fik byen Shenzhen i Guangdong-provinsen 30 millimeter regn og hagl på 30 minutter.
Efter lidt over en time var det slut.
De efterfølgende oversvømmelser medførte, at arbejdere, som var ved at rense gennemløb under veje i byen, blev skyllet væk og dræbt.
Chefen for vandforvaltningen i Futian-distriktet i Shenzhen lover nu en fuld undersøgelse af, hvorfor selskaber, som var ansat til oprensningen, undervurderede skybruddet, skriver China Daily.
Ofrenes familier kan få op til 265.
000 kroner i kompensation.
FacebookTwitterKopier linkEmner:Kina|Shenzhen|Vejret




https://www.dr.dk/nyheder/kultur/master-fatman-bisaettes-i-dag-siger-farvel-med-dans-musik-og-en-cykel-som-rustvogn

KulturMaster Fatman bisættes i dag: Siger farvel med dans, musik og en cykel som rustvognFamilie og venner er i den afdøde dj's ånd blevet bedt om at møde op i farver til bisættelsen.
Master Fatman døde den 26.
marts.
Han blev 53 år.
Af Anton Lind13.
apr.
2019 kl.
12.
25Bemærk: artiklen er mere end 30 dage gammelLæs opDet bliver med garanti en bemærkelsesværdig og anderledes bisættelse, når de pårørende i dag siger et sidste farvel til den folkekære dj, vært og entertainer Master Fatman, der havde det borgerlige navn Morten Lindberg.
Master Fatman døde pludseligt den 26.
marts, 53 år gammel, og ud fra reaktionerne var han utvivlsomt en af de mest elskede personer i medie- og musikbranchen.
Bisættelsen kommer til at foregå i Helligaandskirken i København, og det bliver med masser af kosmisk kærlighed, præcis som afdøde Master Fatman selv ville have ønsket det.
Efter bisættelsen skal Master Fatman køres væk i denne cykelrustvogn.
 Blomster ligger hele vejen ud af Helligaandskirken.
 Blomster ligger hele vejen ud af Helligaandskirken.
 Efter bisættelsen skal Master Fatman køres væk i denne cykelrustvogn.
1 / 4Efter bisættelsen skal Master Fatman køres væk i denne cykelrustvogn.
1 / 4Blomster ligger hele vejen ud af Helligaandskirken.
2 / 4Blomster ligger hele vejen ud af Helligaandskirken.
3 / 4Efter bisættelsen skal Master Fatman køres væk i denne cykelrustvogn.
4 / 4Han var kendt for sit varme væsen, sine bakkenbarter og bløde, bamsede udseende.
Han havde en enorm appetit på livet og ikke mindst desserter, som han spiste for at være tyk og glad frem for at være tynd og sur.
Den farverige personlighed vil også blive afspejlet til bisættelsen, hvor familie, venner og kollegaer i hans ånd på forhånd er blevet bedt om at møde op i farver.
Det bliver Mia Lund Rao, som var ven med Master Fatman, der kommer til at stå for bisættelsen.
Efterfølgende vil der være musik og sambapiger, der skal danse Master Fatman ud af kirken.
Her vil en cykelrustvogn med blomster stå klar til at køre ham væk.
Derefter er planen, at alle i samlet flok skal gå mod Dronning Louises Bro ved Nørrebro, hvor der vil blive lagt blomster.
I løbet af foråret vil Master Fatmans urne blive nedsat på Assistens Kirkegård på Nørrebro, hvor han skal ligge i fornemt selskab med blandt andre H.
C.
Andersen, Dan Turèll, Søren Kierkegaard og Niels Bohr.
Læs også:Vært og dj'en Master Fatman er dødRadiovært, partistifter og vegetarMaster Fatman var ved sin død radiovært på både DR P8 Jazz og på Radio24syv, men cv'et tæller en lang række forskellige ting, ofte med musik i fokus.
Han blev først kendt i bandet Master Fatman and his Freedom Fighters, og han har to gange stillet op til Melodi Grand Prix.
I 1993 stiftede han Det Kosmiske Parti, der stillede op i Københavns Kommune til kommunalvalget.
Partiet krævede juridiske rettigheder til naturen, en langsommere jordrotation og grænseløs kosmisk kærlighed.
Han var også kendt for både at have Jesus og Buddha som forbilleder, og han både bad og mediterede.
Desuden var han vegetar i mere end 30 år.
'Et af de sødeste og sjoveste mennesker'Hans død fik øjeblikkeligt reaktioner fra en lang række folk, der begræd nyheden.
- Farvel Morten, min gode ven.
Du er et af de sødeste, sjoveste og klogeste mennesker, jeg nogensinde har mødt, skrev programchef Mads Brügger fra Radio24syv på Twitter.
Master Fatman bisættes fra Helligaandskirken i København.
 Master Fatman bisættes fra Helligaandskirken i København.
 Master Fatman bisættes fra Helligaandskirken i København.
 Master Fatman bisættes fra Helligaandskirken i København.
1 / 4Master Fatman bisættes fra Helligaandskirken i København.
1 / 4Master Fatman bisættes fra Helligaandskirken i København.
2 / 4Master Fatman bisættes fra Helligaandskirken i København.
3 / 4Master Fatman bisættes fra Helligaandskirken i København.
4 / 4Forfatter og debattør Knud Romer meddelte, at Master Fatman fortjente en statue.
- Vi stiller en statue af ham.
Vi kan lige så godt begynde at samle ind med det samme og tale med Det Kongelige Teater om, at vi skal have en plads på Ofelia Plads til Morten.
Og jeg vil gerne se dem, der siger nej, sagde Knud Romer.
Master Fatman efterlader sig en hustru og fem børn.
FacebookTwitterKopier linkEmner:Knud Romer (forfatter)|Master Fatman (musiker)|Radio24syv|Nørrebro|Litteratur




https://www.dr.dk/musik/ville-du-bruge-63000-paa-en-festivalbillet-paa-coachella-kommer-du-ikke-musikken-men-selfien

MusikVille du bruge 63.
000 på en festivalbillet?
På Coachella kommer du ikke for musikken - men for selfien Der er flere grunde til, at festivalen Coachella er blevet så hypet.
Der er tradition for, at publikum har farverige og opsigtsvækkende outfits på til festivalen Coachella, hvor Beyoncé blandt andet optrådte sidste år.
Af Marie Søndergaard13.
apr.
2019 kl.
12.
00Bemærk: artiklen er mere end 30 dage gammelLæs opHvis du følger stjerner som Ariana Grande, Kendall Jenner og Justin Bieber på Instagram og undrer dig over, at dit feed flyder over med blomsterkranse og ansigtsglimmer i denne weekend, så er der altså en rigtig god grund.
Den hedder Coachella!
(© Grafik: Oliver Seppo Rasmussen)- Det er mere end bare en festival.
Det er en event, som alle kigger på, siger P3-vært Pelle Peter Jensen om musikfestivalen Coachella Valley Music and Arts Festival - eller bare Coachella -, der begynder i denne weekend.
Festivalen løber af stablen over to weekender i den californiske 'ørken' et par timer i bil fra Los Angeles i USA, hvor festivalgæsterne vil boltre sig i farverige hovedbeklædninger, glimmer, VIP-barer – og selvfølgelig de allerstørste stjerner på musikscenen i øjeblikket.
Der er nemlig kæmpe prestige i at optræde på den hypede festival, der i år udover Ariana Grande byder på navne som Childish Cambino, Tame Impala og Billie Eilish.
Lyt til Ariana Grandes nyeste single her:Ariana Grande & Victoria Monét - Monopoly- Coachella er USA's største festival og deres svar på Roskilde Festival.
Den ligger først i festivalsæsonen, så alles øjne er rettet mod Coachella, fordi man kan få et indblik i, hvad man kan forvente på resten af sommerens festivaler i USA og Europa.
Derfor kan det også give kunstnerne et kæmpe karriereboost og et vildt udstillingsvindue at optræde der, siger Pelle Peter Jensen, som selv var publikum på Coachella i 2018, hvor Beyoncé var et af hovednavnene.
Popdronningen kommer i næste uge med en ny Netflix-dokumentar, der blandt andet vil omhandle den roste Coachella-koncert sidste år, og Beyoncé er bestemt ikke den eneste stjerne, som hylder den californiske festival.
Stjernerne laver tit et helt særligt show, der kun opføres på Coachella.
Det var også tilfældet, da Beyoncé optrådte sidste år.
Hvert år stormer kendte fra hele verden til Coachella, og den store kendis-deltagelse er også en stor del af grunden til, at festivalen er blevet så hypet de seneste år.
- Festivalen er blevet et kæmpe kendis-trækplaster, fordi den ligger så tæt på Los Angeles, hvor mange af de kendte bor.
Alle, der er noget i LA, er på Coachella, og de er alle på Instagram, så pludselig bliver folk, der ellers aldrig ville tage på festival, klar over, at The Kardashians tager på Coachella, og så opstår der hurtigt en kæmpe hype, siger Pelle Peter Jensen.
Om CoachellaFestivalen blev første gang afholdt i 1999, hvor navne som Beck og Rage Against the Machine optrådte.
Den bliver afholdt over to weekender, hvor det er det samme musikprogram i begge uger.
Billetterne bliver typisk udsolgt i løbet af et par timer - et armbånd til én weekend koster cirka 2.
800 kroner, mens et VIP-armbånd koster cirka 6.
600 kroner.
Man kan overnatte på forskellige måder: I sin bil, i telt, i tippi, i luksustelte, villaer og på hoteller.
Nogle kører også frem og tilbage fra Los Angeles.
Publikum på Coachella har fået kritik for cultural appropriation (når man overtager andre kulturelle gruppers traditioner), fordi indianerinspirerede hovedbeklædninger og afrikanske stammeudsmykninger ofte ses som festival-outfits.
Du kan altså som publikum stå skulder mod skulder med stjerner som Justin Bieber eller Khalid foran den store scene på Coachella – og hvis du er heldig, kan du få sneget dig med til en af de hemmelige fester i de kæmpe villaer omkring Coachella Valley, som stjernerne lejer sig ind i for at kunne feste resten af natten, når musikken på festivalen er slut.
Og det er da klart, at sådan en oplevelse skal dokumenteres.
Og det bliver den.
(© Grafik: Oliver Seppo Rasmussen)Mindre begejstring for musikken- Det er en Instagramfestival, og noget helt andet, end vi er vant til på danske festivaler.
Det kan bogstaveligt talt være svært at gå rundt foran den store scene, fordi alle står og tager billeder af sig selv.
Det er ligesom at dukke op foran Den lille havfrue, fortæller Pelle Peter Jensen, som selv lige skulle vænne sig til, at der var mere begejstring for selfies end for musikken, da han besøgte Coachella.
- Normalt tager man på festival for at få et afbræk fra hverdagen og for ikke at skulle tænke på at se perfekt ud, men Coachella er det største it-event overhovedet, og du er omgivet af bloggere og skuespillere, der kun går op i at tage det perfekte billede i det perfekte outfit til den perfekte koncert.
Lyt til Tame Impala, som spiller på Coachella i år, her:Tame Impala - The Less I Know The BetterMen på Coachellas hovedkontor må man være meget godt tilfreds med den hypede Instagram- og kendisstemning, der hersker på festivalen.
Der er nemlig ingen problemer med at få solgt dyre løsninger som den særlige safari-camping til næsten 63.
000 kroner for en weekend, og antallet af publikummer er steget fra 37.
000 besøgende i alt i 1999 til mere end 100.
000 pr.
dag sidste år.
For som skuespilleren Gwyneth Paltrow engang sagde:- Hvis du ikke er på Coachella, så findes du ikke.
(© Grafik: Oliver Seppo Rasmussen)FacebookTwitterKopier linkEmner:Ariana Grande (musiker)|Gwyneth Paltrow (skuespiller)|Instagram|USA|Pop og rock




https://www.dr.dk/nyheder/vejret/paaskeferien-skudt-i-gang-med-69-frostgrader-men-det-gaar-den-rigtige-vej

VejretPåskeferien skudt i gang med 6,9 frostgrader: Men det går den rigtige vejDMI kalder vejret en form for kuldebølge og advarer om at slå sig løs i haven for tidligt.
Det er en god idé at vente med at sætte gang i alt for mange ting i haven.
Nattefrosten fortsætter nemlig nogle dage endnu.
Af Anton Lind13.
apr.
2019 kl.
10.
55Bemærk: artiklen er mere end 30 dage gammelLæs opHvis du drømmer om en påskeferie med sol og masser af tid i haven, så er der både gode og dårlige nyheder.
For mens vejret og temperaturerne i løbet af ugen går den rigtige vej, så skal du stadig slå koldt vand i blodet, hvad angår havearbejdet og plantningen af alt for meget grønt.
Påskeferien er nemlig blevet skudt i gang med en rigtig kold nat, hvor der blev målt hård frost for årstiden flere steder i landet.
Koldest blev det i Isenvad, der ligger ved Ikast, hvor man ramte 6,9 frostgrader.
Faktisk er Bornholm den eneste landsdel, der ikke har haft nattefrost, fortæller vagthavende meteorolog ved DMI Jesper Eriksen.
- Dermed har vi fire nætter i træk haft temperaturer under fem graders frost, så det er en form for kuldebølge i april, siger han.
Kulden skyldes en kombination af tre faktorer: Klart vejr, tør luft og ikke særlig meget vind.
Der er dog intet unaturligt ved det kolde vejr her i april, som nok mere kommer bag på nogen, fordi vi har vænnet os til lidt varmere vejr, mener Jesper Eriksen.
Påskedagene bliver med meget behagelige temperaturer, og der er tydelige signaler om, at det kan blive endnu varmere.
Jesper Eriksen, vagthavende meteorolog, DMIKulderekorden for april ligger da også langt under de temperaturer, vi ser nu, med 19 graders frost.
For maj er kulderekorden otte graders frost.
15 grader venter efter dage med nattefrostDer er dog varmere vejr på vej i løbet af påskeferien, men inden da skal vi lige have overstået et par nætter mere med frostgrader.
- Vi forventer nattefrost, men ikke i lige så ekstrem grad, siger Jesper Eriksen fra DMI.
Der vil være udbredt frost til og med natten til tirsdag, herefter stedvis nattefrost og i slutningen af ugen kun lokal nattefrost.
- Så det går gradvis den rigtige vej, og i næste uge vil vi komme op omkring 15 grader, siger Jesper Eriksen.
Selvom han endnu ikke præcist kan sige, hvordan påskedagene i næste weekend bliver, så tegner det godt.
- Påskedagene bliver med meget behagelige temperaturer, og der er tydelige signaler om, at det kan blive endnu varmere, siger Jesper Eriksen.
Vent med plantningenMen selvom det måske begynder at krible i fingrene for at komme i haven og begynde plantningen, skal man ikke lade sig rive med, når vejrudsigterne stopper med at vise nattefrost.
Temperaturerne bliver nemlig målt i to meters højde.
- En meget vigtig tommelfingerregel er, at selvom der officielt er to graders varme, kan der godt været frost i plantehøjde, fordi der normalt er to til tre grader koldere, siger Jesper Eriksen.
Han anbefaler folk at have lidt tålmodighed.
- April er blevet kendt for sine kontraster, så jeg ville vente til slutningen af måneden med at gå i gang med havearbejdet, siger han.
FacebookTwitterKopier linkEmner:Vejret|Danmarks Meteorologiske Institut|Ikast|Påske|Bornholm




https://www.dr.dk/nyheder/regionale/syd/politi-jagtede-fuld-traktor-tyv-i-40-minutter-truede-betjent-med-kniv

Syd- og SønderjyllandPoliti jagtede fuld traktor-tyv i 40 minutter: Truede betjent med kniv Politiet måtte bruge peberspray, da en fuld mand i en traktor nægtede at standse.
(ARKIVFOTO) En patrulje måtte ud på en særlig politijagt tidligere i dag, da den skulle stoppe en traktor.
Af Ulrik Bang-Mørch13.
apr.
2019 kl.
16.
30Bemærk: artiklen er mere end 30 dage gammelLæs opEfter en politijagt på 40 minutter fik politiet tidligere i dag stoppet en 40-årig mand i en stjålen traktor ved Hammelev ved Vojens.
Det var en bilist, der anmeldte, at en mand i en traktor kørte meget hasarderet.
En af betjentene var hurtig og hoppede op på traktorens trinbræt og brugte peberspray mod manden for at stoppe ham.
Søren Strægaard, vagtchef, Syd- og Sønderjyllands PolitiAnmelderen kunne berette, at manden i traktoren blandt andet kørte ind i et autoværn, som blev revet op.
Politiet fik hurtigt kontakt til traktoren og lagde sig hurtigt bag den.
Men manden nægtede at stoppe.
- Vi turde ikke køre ind foran den, da der var tale om en frontlæsser.
Så af hensyn til vores egen sikkerhed, måtte vi være forsigtige, siger vagtchef hos Syd- og Sønderjyllands Politi Søren Strægaard.
Efter en lang politijagt endte traktoren i grøften på Nygårdsvej, hvor en patrulje kunne overmande chaufføren.
Peberspray i brugPå et tidspunkt fik manden problemer med gearskiftet og endte i grøften på Nygårdsvej syd for Hammelev.
- En af betjentene var hurtig og hoppede op på traktorens trinbræt og brugte peberspray mod manden for at stoppe ham.
Det lykkedes så, siger vagtchef Søren Strægaard.
Men det sluttede ikke her, for inde på selve politigården trak manden en kniv frem og truede med at stikke en af betjentene ned.
Også her blev manden overmandet.
Den 40-årige mand kan nu se frem til en række sigtelser for blandt andet at have stjålet en traktor, kørt spirituskørsel, kørt uden kørekort, truet en betjent med en kniv, samt adskillige overtrædelser af færdselsloven.
Manden er fra lokalområdet, og politiet har igen løsladt manden efter endt sagsbehandling.
Men de mange sigtelser bliver opretholdt.
FacebookTwitterKopier link




https://www.dr.dk/sporten/haandbold/herrelandsholdet/de-danske-verdensmestre-jagter-revanche-nu-er-det-danmark-der-har

HerrelandsholdetDe danske verdensmestre jagter revanche: Nu er det Danmark, der har en fyldt hal i ryggenDe danske håndboldherrer håber på massiv opbakning til aftenens opgør mod Montenegro.
Danmark skal finde VM-niveauet frem, når holdet i aften får besøg af Montenegro.
Af Mathias Hauge Jacobsen13.
apr.
2019 kl.
11.
40Bemærk: artiklen er mere end 30 dage gammelLæs opDet var et dansk herrehåndboldlandshold, der i den grad kom ned på jorden onsdag aften i EM-kvalifikationen.
I en montenegrinsk heksekedel led de danske verdensmestre et overraskende nederlag på 31-32 til værterne, der blev båret frem af en vaskeægte Balkan-stemning.
Læs også:De danske verdensmestre lider choknederlag i MontenegroLørdag er det så Montenegros tur til at gæste Danmark.
Og dét i en fyldt Royal Arena, der forhåbentlig kan give danskerne en lige så betydningsfuld opbakning, håber landstræner Nikolaj Jacobsen.
- For os gælder det om at komme ind med 11.
000 i ryggen og så forsøge at få lagt dem under tryk.
- Forhåbentlig er det os, der kan lægge et mere fysisk pres på Montenegro og lægge dem under tryk.
Og så giver det selvfølgelig noget mere selvtillid af spille på hjemmebane, siger landstræneren.
En VM-kulisse i venteDet er ikke mange måneder siden, at Royal Arena lagde halgulv til Danmarks åbningskamp ved VM i håndbold.
Foran en fyldt arena var publikum på dupperne akkurat som de danske spillere, og så kunne landsholdet udradere Chile på banen i, hvad der senere skulle vise sig at være den første af mange sejre under slutrunden.
Stregspiller Anders Zachariassen glæder sig over igen at være på dansk jord og håber, at spillerne i samarbejde med publikum kan ramme samme niveau, som det var tilfældet i januar.
- Vi skal være 100 procent klar fra start med det tryk, som vi viste hele januar.
Det er dejligt at komme hjem til Danmark igen, og det er altid dejligt at spille for så mange mennesker.
- Det var en kæmpe oplevelse i januar, og jeg håber, at vi kan få en fed stemning.
Det giver et ekstra boost, så vi ikke bare er 100 procent klar, men endnu mere, siger Anders Zachariassen.
Opgøret mellem Danmark og Montenegro kastes i gang klokken 20.
15 og kan ses på TV2.
FacebookTwitterKopier linkEmner:Anders Zachariassen (håndboldspiller)|Nikolaj Jacobsen (håndboldtræner)|Montenegro|Royal Arena|Håndbold




https://www.dr.dk/nyheder/detektor/detektor-venstre-annonce-om-socialdemokratiet-er-fuld-af-fejl

DetektorDetektor: Venstre-annonce om Socialdemokratiet er fuld af fejlVenstre beskylder Socialdemokratiet for at have skåret i velfærden og ”fjernet” næsten 3.
000 pædagoger fra daginstitutionerne, da de havde magten.
Men det holder ikke.
Af Jakob Stobbe13.
apr.
2019 kl.
10.
21Bemærk: artiklen er mere end 30 dage gammelLæs opFind den nye podcast fra Detektor lige her.
Lørdag den 6.
april var der demonstrationer i over 50 byer med et krav om minimumsnormeringer i daginstitutionerne.
Dagen efter demonstrationerne lagde Venstre en annonce ud på Facebook, der skulle forklare forskellen på den nuværende og den tidligere regerings velfærdspolitik.
Hvad påstår Venstre?
Annonce fra Venstres facebookside.
Venstre hævder i annoncen, at Socialdemokratiet var skyld i et faldende antal pædagoger i daginstitutionerne fra 2011 til 2015, hvor Helle Thorning-Schmidt (S) var statsminister.
I annoncen står der, at der blev sparet 3,5 mia.
kroner på kommunernes velfærdsøkonomi, og at der blev ”fjernet” næsten 3.
000 pædagoger fra daginstitutionerne.
Hvad har vi fundet ud af?
Venstres påstand om, at Thorning-regeringen var skyld i kommunernes nedskæringer på velfærdsøkonomien, er problematisk.
Det er korrekt, at regeringen dengang lagde op til en besparelse i kommunerne fra 2011 til 2015 på ca.
3,5 mia.
kroner.
Men virkeligheden udviklede sig anderledes, fortæller professor i kommunaløkonomi Kurt Houlberg fra Vive – det nationale forsknings- og analysecenter for velfærd.
- Det er korrekt, at det udgiftsloft, der blev sat i forhold til kommunernes samlede udgifter på serviceområdet, blev reduceret med ca.
3,5 mia kroner fra 2011 til 2015.
Men hvis man ser på, hvor mange penge kommunerne faktisk brugte, så har der været tale om en stigning i udgifterne fra 2011 til 2015 på ca.
1,5 mia.
kroner, siger Kurt Houlberg.
Kommunerne brugte altså flere penge i 2015 end i 2011 - og dermed er Venstres påstand forkert.
Hvad så med de 3.
000 færre pædagoger?
De knap 3.
000 pædagoger, som Socialdemokratiet skulle have ”fjernet” fra daginstitutionerne, er en overdrevet påstand.
For det første er det kommunerne selv, der beslutter, om de vil spare på daginstitutioner eller andre områder.
For det andet er der ikke tale om 3.
000 pædagoger, men et noget mindre antal.
Venstre henviser til tal fra Økonomi- og Indenrigsministeriet, der viser udviklingen af antal ansatte i forskellige job fra 2011 til 2015.
Her kan man se, at antallet af pædagoger faldt med 2.
570 personer i perioden.
Men hvis man ser på faldet af fuldtidsbeskæftigede, så er tallet blot 1.
872.
Altså et godt stykke fra de 3.
000, som Venstre hævder i annoncen.
Og der kan faktisk være en god forklaring på, hvorfor der var færre pædagoger ansat i kommunerne i 2015 end i 2011.
Tal fra Danmarks Statistik viser nemlig, at der blev født færre børn i de år – og dermed faldt behovet for pladser i vuggestuer og børnehaver.
I 4.
kvartal i 2010 var antallet af 1-5-årige børn knap 328.
000 - og fire år senere var det faldet til knap 308.
000, altså et fald på ca.
20.
000 børn.
Ifølge Danmarks Statistik faldt antallet af indskrevne børn i daginstitutionerne med ca.
7.
000 personer fra 2011 til 2015.
Det viser beregninger, som Danmarks Statistik har sendt til Detektor.
Hvad siger Venstre til kritikken?
Regeringspartiet har ikke ønsket at stille op til et interview om deres påstande i annoncen, men har i stedet sendt flere skriftlige svar fra politisk ordfører Britt Bager.
Hun fastholder, at der blev sparet i kommunerne, og at der blev færre penge til velfærd på grund af Socialdemokratiets politik.
Hvorfor skriver I, at S sparede 3,5 mia.
kroner på velfærdsøkonomien, når regnskaberne viser, at kommunernes forbrug faktisk voksede - og var højere i 2015 end i 2011?
- Fordi der blev sparet i kommunerne.
Det er helt åbenlyst.
Det, som enhver regering kan skrue på, er den såkaldte aftalte serviceramme, som dikterer, hvor meget kommunerne kan bruge på velfærd.
Her valgte Socialdemokratiet at skære ned.
Det betød, at kommunerne fik færre penge til børnehaver, vuggestuer, skoler og plejehjem.
Hvorfor konkluderer I, at S fjernede næsten 3000 pædagoger fra daginstitutionerne, når det er kommunerne, der suverænt beslutter, hvordan de administrerer deres budgetter?
- Kommunerne agerer ud fra de rammer, som de bliver givet af Christiansborg.
Vi har løftet kommunernes økonomi med 2,5 mia.
kr.
siden 2015, men under Socialdemokratiet blev der skåret 3,5 mia.
kr.
Det betød dårligere muligheder for at drive bl.
a.
børnehaver og vuggestuer.
Så når Socialdemokratiet siger, at Venstre skærer på velfærden, er det først og fremmest forkert, men det er også hyklerisk, når bl.
a.
antallet af pædagoger faldt, da de havde magten, selvom de var gået til valg på det modsatte.
Hvorfor skriver I, at det er 3000 færre pædagoger, når det drejer sig om blot 1872 fuldtidsansatte (kan ses i samme opgørelse fra Økonomi- og Indenrigsministeriet)?
- Antallet af pædagoger faldt, da Mette Frederiksen og Socialdemokratiet havde magten, uanset hvordan du vender og drejer det.
Der blev altså færre pædagoger til at passe vores børn – på trods af, at Socialdemokratiet havde lovet det modsatte.
Antallet af børn – både totalt og antal indskrevne børn i daginstitutionerne - faldt i de år, ifølge Danmarks Statistik.
Var det så ikke ret naturligt, at kommunerne skar ned på antallet af pædagoger?
- Det faktum, at antallet af børn faldt, var Socialdemokratiet bekendt med, da de gik til valg.
Med den viden lovede de alligevel danskerne, at der skulle komme flere pædagoger.
Det modsatte skete.
Der kom færre, og det vil jeg kalde vælgerbedrag.
FacebookTwitterKopier linkEmner:Britt Bager (politiker)|Helle Thorning-Schmidt (politiker)|Økonomi- og indenrigsministeriet|Socialdemokraterne|Børnepasning




https://www.dr.dk/sporten/formel1/magnussen-starter-som-nummer-ni-i-shanghai

Formel1Magnussen starter som nummer ni i ShanghaiHaas-kørerne Kevin Magnussen og Romain Grosjean satte ikke en tid i Q3 og starter som nier og tier i Shanghai.
Danske Kevin Magnussen starter som nummer ni, når Kinas grandprix køres søndag.
13.
apr.
2019 kl.
09.
15 | opdateret 13.
apr.
2019 kl.
09.
32Bemærk: artiklen er mere end 30 dage gammelLæs opFormel 1-køreren Kevin Magnussen (Haas) starter søndag som nummer ni, når sæsonens tredje grandprix skal køres.
Det står klart efter lørdagens kvalifikation i Shanghai.
Dermed forbedrede danskeren sig i forhold til de tre træninger før grandprixet.
I træningerne blev han nummer 11, 16 og 18.
Også holdkammeraten Romain Grosjean havde bedre fart i sin racer i kvalifikationen end i træningerne.
Han starter som nummer ti søndag.
Hverken Magnussen eller Grosjean blev noteret for en tid i Q3.
Det gjorde de otte andre kørere.
Til TV3+ forklarer Kevin Magnussen:- Da vi skulle ud af pitten, kom der et tog af biler, seks-syv stykker, og så er man nødt til at vente.
Det betød, at jeg ikke fik nogen omgangstid.
Mercedes-dominans i fronten af feltetFinnen Valtteri Bottas (Mercedes) starter helt i front foran verdensmesteren Lewis Hamilton (Mercedes).
Ferrari-kørerne Sebastian Vettel og Charles Leclerc starter som nummer tre og fire.
I første kvalifikationsrunde, Q1, satte Magnussen 13.
-bedste tid og klarede sig videre til Q2.
Her blev danskeren hurtigt noteret for en god tid, og da han i sidste forsøg forbedrede sig yderligere til sidst, var der ikke tvivl om pladsen i Q3.
I Q3 ventede Haas helt til sidst med at sende sine kørere ud på banen.
Da Magnussen og Grosjean endelig kom ud på banen, var det tilsyneladende ikke med en ambition om at jagte de helt sjove pladser i startgridden.
Haas-kørerne blev ikke noteret for en tid.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Shanghai|Formel 1|Ferrari




https://www.dr.dk/sporten/haandbold/championsleague/pytlick-inden-odenses-returopgoer-mod-gigantiske-gyor-det-bliver

ChampionsleaguePytlick inden Odenses returopgør mod gigantiske Györ: ’Det bliver en heksekedel uden lige’Der venter Odense Håndbold mere end 5000 ungarske tilskuere, når holdet lørdag møder storholdet Györ i kvartfinalen i Champions League.
Ingvild Bakkerud kvitterede med 11 scoringer, da Odense Håndbold tabte 28-29 til Györ i søndags.
Af Andreas Kraul og Anne Hedegaard Petersen13.
apr.
2019 kl.
08.
46Bemærk: artiklen er mere end 30 dage gammelLæs op- Hvis man ikke præsterer på allerøverste niveau, så kan man simpelthen ikke vinde i Györ.
Sådan lyder den kontante vurdering fra Odense Håndbolds træner Jan Pytlick inden fynboernes møde med de forsvarende Champions League-mestre lørdag eftermiddag.
Det er en lille uge siden, de to hold stod overfor hinanden på dansk grund.
Her fightede Odense til det sidste, for efter at have været bagud med fem til pause, kæmpede de sig tilbage og tabte med en enkelt.
28-29.
Vindere af Champions League for kvinder:2017/18: Györ2016/17: Györ2015/16: CSM Bucuresti2014/15: ZRK Buducnost2013/14: GyörLæs også:Dansk Györ-profil kæmper for håneretten mod kammeraterne på landsholdetEn ærgerlig måde at tabe den første kvartfinalekamp i Champions League, og med den in mente holder Jan Pytlick fast i, at returkampen bliver mere end almindelig svær.
- En ting er at spille en meget lige kamp på hjemmebane.
Noget andet er at komme derned, hvor de er sindssygt stærke, både fordi de er et dygtigt hold, men også fordi de har lidt over 5000 tilskuere i ryggen.
- Det er en stor mundfuld, og det bliver en heksekedel uden lige, vi kommer ned til, siger han.
Skal nyde storkampe som disseOdense Håndbold satte fredag kursen mod Ungarn, og grundet det danske slutspil er kampprogrammet en anelse presset, og derfor har der ikke været meget tid til forberedelse.
I onsdags tabte fynboerne til Nykøbing Falster, og allerede lørdag er der storkamp mod Györ, der har danske Anne Mette Hansen på holdkortet.
Cheftræneren er for alvor først begyndt at have fokus på Champions League-kampen kort inden afgang.
Men det stramme program er ikke noget, der bekymrer.
- Vi nyder storkampe som disse.
Når man træder ind på banen, skal vi nyde det, for det er sjældent, man spiller sådanne kampe i sådan en kulisse.
Det gælder for os alle sammen, og vi glæder os helt vildt, og så må vi se, hvordan tingene spænder af, når vi først er i gang, siger Jan Pytlick.
Også ved udekampe bakker Györs fans massivt op om holdet.
Hele 125 mennesker havde taget turen fra Ungarn til Odense i søndags.
 Ungarske fans følger intenst med i kampen og gør deres for, at deres hold vinder.
 De ungarske fans gjorde deres for at sikre den helt rette stemning i hallen.
 Der var masser af opbakning hos de medrejsende fans, da det stod klart, at Györ stod som vindere af den første kvartfinale.
1 / 4Også ved udekampe bakker Györs fans massivt op om holdet.
Hele 125 mennesker havde taget turen fra Ungarn til Odense i søndags.
1 / 4Ungarske fans følger intenst med i kampen og gør deres for, at deres hold vinder.
2 / 4De ungarske fans gjorde deres for at sikre den helt rette stemning i hallen.
3 / 4Der var masser af opbakning hos de medrejsende fans, da det stod klart, at Györ stod som vindere af den første kvartfinale.
4 / 4Han hæfter sig ved, at flere af spillerne på Odense-holdet har prøvet at spille vigtige kampe som denne og tilmed i svære omgivelser.
- Det drejer sig rigtig meget om at ramme ens topniveau og så få spillet til at fungere, så vi ikke bliver stresset af de ydre rammer, siger Jan Pytlick.
Han tager en masse med sig fra første opgør mod Györ, og her skal der blandt andet justeres i angrebet.
- Vi var lidt pressede i den første kamp på grund af deres offensive forsvar, og det skal vi have fundet nogle løsninger på.
Det skal ske for, at vi ikke bliver for stresset, siger han.
En spiller, som træner Jan Pytlick er tvunget til at finde erstatning for, er Mie Højlund.
Hun slog sin finger i onsdagens kamp og er yderst tvivlsom til kampen.
.
Jeg regner ikke med, at hun spiller.
Hun har fået en skinne på, og som udgangspunkt tror jeg ikke, at hun spiller, men der er stadig en lille dør, der står åben, lyder det fra Pytlick.
Du kan se, hvordan det går Odense Håndbold på DR 2 lørdag fra klokken 17.
FacebookTwitterKopier linkEmner:Mie Højlund (håndboldspiller)|Odense Håndbold|Odense|DR2|Håndbold




https://www.dr.dk/nyheder/indland/21-arig-faengslet-efter-skuddrab-i-rungsted

Indland21-årig fængslet efter skuddrab i RungstedEndnu en person er varetægtsfængslet for drabet på en ung mand i Rungsted.
Politi og ambulancer til stede efter skyderiet på Rungsted Strandvej, lørdag den 6.
april.
13.
apr.
2019 kl.
09.
52 | opdateret 13.
apr.
2019 kl.
14.
55Bemærk: artiklen er mere end 30 dage gammelLæs opNordsjællands Politi har anholdt endnu en mand i drabssagen fra Rungsted, hvor en 20-årig mand mistede livet, da to grupper tørnede sammen.
Den anholdte er en 21-årig mand fra lokalområdet.
Han er sigtet for drab og drabsforsøg.
- Han blev anholdt sidst på eftermiddagen fredag, siger vagtchef Jan Hedager til Ritzau.
Manden er lørdag blevet varetægtsfængslet til den 3.
maj efter et grundlovsforhør Retten i Hillerød.
Det er uvist, hvordan han forholder sig til sigtelsen.
Grundlovsforhøret blev holdt for lukkede døre.
Politiet vil derfor ikke oplyse yderligere detaljer om den anholdte.
- Efterforskningen pågår fortsat, og vi kan ikke afvise, at der kommer flere anholdelser i sagen, tilføjer efterforskningsleder Lau Lauritzen i en pressemeddelelse.
Flere er blevet løsladtDen 20-årige mistede livet, da to grupper tørnede sammen på Rungsted Strandvej nord for København lørdag 6.
april.
Undervejs blev han ramt af skud og døde kort efter af sine kvæstelser.
Derudover blev også fire andre mænd såret.
En blev såret i begge ben af skud, en anden blev stukket med kniv, mens atter to blev påkørt af en eller flere biler.
Der blev anholdt adskillige personer i sagen.
Fire er efterfølgende blevet løsladt, selv om de fortsat er sigtet i sagen, mens to personer på 28 og 26 år er varetægtsfængslet.
Det er politiets overbevisning, at sammenstødet skete i forbindelse med en konflikt mellem to kriminelle grupper, der holder til i Nivå og Kokkedal.
Den 20-årige mand, der mistede livet, er fra Nivå og har tidligere været sat i forbindelse med en kriminelle bande Loyal To Familia.
Læs også:Ny anholdelse efter skuddrab i Rungsted/ritzau/FacebookTwitterKopier linkEmner:Kriminalitet|Rungsted|Sjælland|Mord|Nordsjællands Politi




https://www.dr.dk/nyheder/viden/kroppen/undersoegelse-4-millioner-boern-faar-hvert-aar-astma-af-bilernes-udstoedning

KroppenUndersøgelse: 4 millioner børn får hvert år astma af bilernes udstødningForurening fra trafikken i verdens byer har store konsekvenser for børns helbred.
Ifølge undersøgelsen får fire millioner børn årligt astma på grund af forurening fra trafikken.
Af Emilie Aagaard13.
apr.
2019 kl.
14.
45Bemærk: artiklen er mere end 30 dage gammelLæs opDet er ikke sjovt at have astma.
Slet ikke hvis du er et legesygt barn.
Astma hos børn giver typisk symptomer som åndenød, hvæsende vejrtrækning og hosteanfald ved fysisk aktivitet.
Når børn oplever det, kan de reagere med at blive mindre aktive.
De løber, hopper og springer simpelthen mindre for at undgå at hoste og hive efter vejret.
Nu tyder en stor amerikansk undersøgelse på, at op imod fire millioner børn faktisk kunne undgå sygdommen, hvis der var mindre luftforurening i verdens byer.
- Det er et flot studie, og for mig er det især tankevækkende, at de også finder en sammenhæng mellem astma og trafikrelateret forurening under den grænseværdi, som WHO har sat.
Så børnene kan måske tåle mindre forurening, end vi går og tror, siger Gitte Juel Holst fra Institut for Folkesundhed på Aarhus Universitet.
Læs også:WHO: 93 procent af alle børn indånder farlig luftAstma er en kompliceret sygdomGitte Juel Holst forsker selv i, hvad luftkvaliteten betyder for astma hos børn.
- Både udendørs og indendørs forurening kan spille en rolle for astma hos børn, slår hun fast.
Men i hvor høj grad børn kan udvikle astma som direkte konsekvens af forurening fra trafikken er mere usikkert.
Her er det især nitrogendioxid, som benzin- og dieselbiler udleder, der er under forskernes lup.
- Der er dyreforsøg, der viser, at nitrogendioxid påvirker luftvejene.
Der er også flere undersøgelser, der peger på, at astma hos børn kan blive forværret af trafikrelateret luftforurening, siger Gitte Juel Holst.
Men om astmaen ligefrem kan opstå på grund af et miljø med meget nitrogendioxid, er svært for forskerne helt at slå fast.
Det er det, fordi astma er en kompliceret sygdom.
Ud over udendørs luftforurening, spiller både gener og andre miljøfaktorer ind.
Hvis fx et barn ikke er blevet ammet, eller bor i et hjem med skimmelsvamp, eller hvor der ryges indendørs, er risikoen for astma også større.
Så det er simpelthen svært at sige med sikkerhed, hvad der er den udløsende faktor.
Flere elbiler betyder mindre forurening i byerneI undersøgelsen har forskerne sammenlignet antallet af tilfælde af astma hos børn med det estimerede niveau af nitrogendioxid i hele verden.
Astma hos danske børnAstma er en kronisk sygdom.
Det betyder, at man kan have perioder uden symptomer, men de fleste får tilbagefald på et eller andet tidspunkt i løbet af livet.
Omkring hver tredje barn under tre år vil få mindst ét tilfælde af astmatisk bronkitis.
Omkring hvert tredje af disse børn vil senere få stillet diagnosen astma.
Syv til ti procent af danske skolebørn har en astmadiagnoseKilde: Astma-Allergi DanmarkResultaterne viser, at børn i byer generelt har en øget risiko for at få astma.
Det gælder især for u-lande.
- Men i u-lande er der fx også mange steder, hvor man laver mad over bål indenfor.
Det giver en betydelig forhøjet indendørs forurening, som også kan spille ind i forhold til, om et barn får astma, siger Gitte Juel Holst.
Hun peger altså på, at det er svært for forskerne ikke at udelukke, at den øgede mængde astmatilfælde i byerne ikke skyldes andre faktorer.
- Og så er det også et enormt ambitiøst projekt.
Undersøgelsen dækker hele verden, og det betyder, at de har haft bedre data nogle steder end andre, og resultatets sikkerhed bliver naturligvis derefter, siger Gitte Juel Holst.
De amerikanske forskerne bag undersøgelsen mener, at de store konsekvenser af forureningen bør føre til handling.
De peger i en pressemeddelelse på, at flere eldrevne køretøjer samt bedre muligheder for cyklister og gående kan være en del af løsningen for at få mindre nitrogendioxid i børnehøjde.
FacebookTwitterKopier link




https://www.dr.dk/nyheder/indland/endnu-en-mand-faengslet-efter-skuddrab-i-rungsted

IndlandEndnu en mand fængslet efter skuddrab i RungstedEndnu en person er mistænkt for drabet på en ung mand i Rungsted.
Han blev anholdt fredag eftermiddag.
13.
apr.
2019 kl.
15.
15Bemærk: artiklen er mere end 30 dage gammelLæs opNordsjællands Politi har anholdt endnu en mand i drabssagen fra Rungsted, hvor en 20-årig mand mistede livet, da to grupper tørnede sammen.
Den anholdte er en 21-årig mand fra lokalområdet.
Han er sigtet for drab og drabsforsøg.
- Han blev anholdt sidst på eftermiddagen fredag, siger vagtchef Jan Hedager til Ritzau.
Manden er lørdag blevet varetægtsfængslet til den 3.
maj efter et grundlovsforhør Retten i Hillerød.
Det er uvist, hvordan han forholder sig til sigtelsen.
Grundlovsforhøret blev holdt for lukkede døre.
Politiet vil derfor ikke oplyse yderligere detaljer om den anholdte.
- Efterforskningen pågår fortsat, og vi kan ikke afvise, at der kommer flere anholdelser i sagen, tilføjer efterforskningsleder Lau Lauritzen i en pressemeddelelse.
Den 20-årige mistede livet, da to grupper tørnede sammen på strandvejen nord for København lørdag 6.
april.
Undervejs blev han ramt af skud og døde kort efter af sine kvæstelser.
Derudover blev også fire andre mænd såret.
En blev såret i begge ben af skud, en anden blev stukket med kniv, mens atter to blev påkørt af en eller flere biler.
Der blev anholdt adskillige personer i sagen.
Fire er efterfølgende blevet løsladt, selv om de fortsat er sigtet i sagen, mens to personer på 28 og 26 år er varetægtsfængslet.
Det er politiets overbevisning, at sammenstødet skete i forbindelse med en konflikt mellem to kriminelle grupper, der holder til i Nivå og Kokkedal.
Den 20-årige mand, der mistede livet, er fra Nivå og har tidligere været sat i forbindelse med en kriminelle bande Loyal To Familia.
/ritzau/FacebookTwitterKopier link




https://www.dr.dk/nyheder/politik/v-partisekretaer-kritiserer-sine-egne-i-sager-om-partistotte

PolitikV-partisekretær kritiserer sine egne i sager om partistøtteSager om partistøtte stiller Venstre i et dårligt lys, skriver Claus Richter i mail til forretningsudvalg.
I en mail giver Claus Richter en opsang til forretningsudvalget på baggrund af de mange sager om partistøtte, som har floreret i partiet (Arkivfoto).
13.
apr.
2019 kl.
07.
47Bemærk: artiklen er mere end 30 dage gammelLæs opVenstres partisekretær, Claus Richter, retter kritik af sit partis omgang med oplysninger om støttekroner fra partiets økonomiske bidragydere.
Det viser en intern mail, som Berlingske har fået indblik i.
I mailen giver Claus Richter en opsang til forretningsudvalget på baggrund af de mange sager om partistøtte, som har floreret i partiet.
Enhedslistens Nikolaj Villumsen og Eva Flyvholm har blandt andet politianmeldt Venstres Britt Bager og Marcus Knuth efter sager om anonyme donationer, der tilsammen løber op i mere end 20.
000 kroner.
Sagen handler om, hvorvidt det er tilladt at anonymisere politiske donorer, som kanaliserer penge til politikeres valgkampe ved hjælp af flere selskaber.
Claus Richter påpeger blandt andet, at sagerne stiller Venstre i et dårligt lys, og han efterlyser større loyalitet over for partiet.
Det skriver Berlingske.
Læs også:Løkke om ulovlig partistøtte: Folketingskandidater har gjort præcis, som de skulleBrug for mere loyalitetClaus Richter opremser flere sager- Disse sager bygger oven på en opfattelse af, at Venstre omgås reglerne om partistøtte.
Uagtet at disse fire sager er meget forskellige, så stiller de Venstre i et dårligt lys i forhold til vælgerne.
- Der er brug for en større loyalitet over for partiet.
For Venstre er det uholdbart, at der ikke er bedre styr på partistøtten ude i de lokale foreninger, skriver Claus Richter i mailen ifølge Berlingske.
Partisekretæren ønsker ikke at stille op til interview med Berlingske.
Men han skriver til avisen, at mailen er sendt for "at gøre opmærksom på, at Venstres hovedbestyrelse har taget en række initiativer, der skal sikre, at indberetningen af partistøtte sker korrekt".
- Jeg er da ærgerlig over denne debat om partistøtte, men vi har i Venstre taget en række initiativer, som skal sikre, at vælgerne har tillid til partiet, skriver han videre til Berlingske.
Britt Bager har ikke ønsket at kommentere artiklen over for Berlingske.
Det er ikke lykkedes avisen at få kontakt til Marcus Knuth.
/ritzau/FacebookTwitterKopier linkEmner:Britt Bager (politiker)|Eva Flyvholm (politiker)|Venstre|Berlingske Media|Valg og folkeafstemninger




https://www.dr.dk/nyheder/viden/kroppen/bullshit-og-pseudovidenskab-internetstjerner-promoverer-sundhedstrend-med

Kroppen'Bullshit og pseudovidenskab': Internetstjerner promoverer sundhedstrend med tvivlsom effektErnæringsekspert kalder juicekure for 'en rigtig dårlig vej'.
(Grafik: Aslak Elias Kelkka)Af Mathilde Bugge13.
apr.
2019 kl.
09.
24Bemærk: artiklen er mere end 30 dage gammelLæs opAktivt kul, hamp og blå spirulina.
Det er nok ikke ingredienser, de fleste forbinder med en sund og varieret kost.
Alligevel står internetstjerner med mange tusinde følgere – de såkaldte influencers - i kø for at promovere juicekure med eksotiske ingredienser i.
De lover balance i kroppen, mere energi, renere hud og en pause til fordøjelsessystemet.
Men der er ikke videnskabelig dokumentation for, at juicekure kan mere end at slukke tørsten og give en vitaminindsprøjtning.
Så glem alt om babyblød hud og indre ro.
Det er i strid med lovgivningen at love ting, som fødevaren ikke kan holde, siger Fødevarestyrelsen.
Reklamerer for ’gavnlige juicekure’Ifølge ernæringsekspert Morten Elsøe, der er cand.
scient.
i molekylær ernæring og fødevareteknologi og leder af Livsstilshuset i Aarhus, er effekter af en juicekur som mere balance det 'rene bullshit'.
Juicekure er unødvendige.
Man får opfyldt alle kroppens behov gennem en ganske almindelig kost.
- Hvis man følger kostrådene, eller hvis man ikke engang følger kostrådene helt, men bare spiser en standard dansk kost, får man faktisk dækket sit behov for mikronæringsstoffer, vitaminer og mineraler, siger Morten Elsøe.
Den farvestrålende juice, suppe og vand er det eneste, der skal indtages i den tredages juicekur, Amalie Fischer har givet sig i kast med.
24-årige Amalie Fischer er én af flere unge kvinder, der bliver sponsoreret for at gøre reklame for juicekure.
Og hun når bredt ud gennem sin youtubekanal, der har mere end 700.
000 visninger og sin instagramprofil, hvor over 54.
000 personer følger med.
Amalie Fischer mener ikke sig selv, at der er et problem med at reklamere for juicekures vidtløftige effekter.
Jeg synes jo ikke, at juice er usundt.
Amalie Fischer, influencerHun besluttede at promovere juicekuren, fordi hun var nysgerrig og gerne ville dele sine erfaringer med sine følgere.
- Jeg synes jo ikke, at juice er usundt.
Det kan jeg ikke finde argument for nogen steder, siger Amalie Fischer.
Hun siger i en youtubevideo med små 10.
000 visninger, at en juicekur kan være gavnlig, hvis man ’har en lidt stresset hverdag, hvor man har drukket meget alkohol, ryger (…) og måske har spist lidt usundt, så er det en god idé, at ens fordøjelsessystem falder lidt til ro’.
’Juicekur er en rigtig dårlig vej’Men den påstand har ifølge Morten Elsøe ikke hold i virkeligheden.
- Rent ernæringsteknisk er en juicekur en rigtig dårlig vej, næsten uanset hvilket mål man har.
Det indeholder ikke det, vi har brug for.
Du bliver fejlernæret i de dage, du kun drikker juice.
Det har ikke nogen store konsekvenser, men det er bare ikke optimalt, siger han.
Og det er ifølge Morten Elsøe paradoksalt, fordi juicekure jo rent faktisk hyldes for at være hyper-optimale.
Juicekurens popularitet stammer fra en udbredt misforståelse om, at kroppen har brug for hjælp til udrensning, hvis man har spist usund mad, drukket eller røget lidt for meget.
- Men det er ikke sandt.
Man kan generelt ikke modvirke de negative effekter af hverken rygning eller alkohol ved at spise sundere.
Og man kan overhovedet ikke gøre det ved et koncentreret indtag af en bestemt fødevare, siger Morten Elsøe.
Ikke nok med pause fra de dårlige vanerAmalie Fischer fortæller i sin youtubevideo om juicekuren, at hun har læst at,'hvis kroppen skal lidt i balance igen, så er det en god idé at holde en pause fra de usunde vaner’.
Men det er bare ikke pausen fra de usunde vaner, der har en betydning.
Det handler om at få ændret de dårlige vaner én gang for alle, forklarer Morten Elsøe.
- Det er da en god idé at få tacklet sine usunde vaner helt generelt.
Du får ikke særlig meget ud af at holde en tredages pause fra rygning, hvis du er ryger.
Der skal du stoppe med at ryge, siger han.
Han bruger selv ordet ’balance’ som en indikator på, at det, han læser, 'højst sandsynligt er psudovidenskab og det rene bullshit'.
- Balance er et ord, der rammer os følelsesmæssigt, fordi vi synes, det lyder positivt.
Men prøv at bede folk om at forklare, hvad det betyder.
Det betyder absolut ingenting, siger Morten Elsøe.
Kæmpe økonomisk markedAmalie Fischer giver i youtubevideoen udtryk for, at det er svært at finde hoved og hale i alle de forskellige informationer, der findes på nettet, om, hvad der er sundt og usundt.
- Jeg har virkelig prøvet at sætte mig ind i det, og jeg kan ikke finde ud af, om juicekure er godt eller dårligt, siger Amalie Fischer i videoen.
Man er nødt til at forstå, at stort set alt, hvad der står på nettet om ernæring og sundhed, er forskellige grader af forkert.
Morten Elsøe, cand.
scient.
i molekylær ernæring og fødevareteknologi og leder af Livsstilshuset i AarhusMorten Elsøe siger, at det er enormt vigtigt at være opmærksom på, hvad det er for nogle kilder, man får sin viden om sundhed fra.
- Spørgsmålet er, hvad har hun læst, og hvor har hun læst det henne, og hvordan har hun vurderet, hvorvidt det har været en god eller en dårlig kilde, siger han.
Ifølge ernæringseksperten findes der mange usande påstande om sundhed på nettet.
Der er nemlig mange penge at tjene på en populær sundhedstrend.
- Man er nødt til at forstå, at stort set alt, hvad der står på nettet om ernæring og sundhed, er forskellige grader af forkert - ofte med henblik på at sælge os noget.
Det kan vi også se på juicekur-området.
Der er et kæmpe økonomisk incitament.
Juice til 10 kroner literen kan sælges til 100 kroner literen, hvis det bliver framet som detox, siger Morten Elsøe.
Den juicekur, Amalies Fischer reklamerer for, koster 999 kroner for tre dage.
Lovgivningen skal overholdesHvis en influencer reklamerer for en virksomheds fødevarer, skal influenceren også overholde lovgivningen på området.
Det betyder blandt andet, at man kun må sige ting om en fødevare, der er godkendt som ernærings- og sundhedsanprisninger fra EU.
Anprisningerne bliver godkendt på baggrund af videnskabelig dokumentation.
Det kan for eksempel være, at appelsinjuice indeholder C-vitamin.
Det fortæller Anette Flensborg, der er sektionsleder i enheden for Kemi og Fødevarekvalitet hos Fødevarestyrelsen.
Derfor bliver influencere nødt til at forholde sig til loven på området.
- Jeg synes, de skal tænke sig godt om.
De skal faktisk huske, at de markedsfører fødevarer.
Derfor skal de sætte sig ind i lovgivningen, så de ikke kommer til at overtræde den ved en fejl, siger Anette Flensborg.
De ser ofte som myndighed, at der er mange, der gerne vil reklamere med, at juicekure giver helbredet et boost.
- Det er generelt forbudt at sige om en fødevare, at den kan forebygge, lindre eller helbrede sygdomme, siger Anette Flensborg.
Anette Flensborg fortæller, at det som udgangspunkt kan medføre en indskærpelse, hvis man som virksomhed eller influencer markedsfører fødevarer, der ikke overholder EU's ernærings- og sundhedsanprisninger.
FacebookTwitterKopier linkEmner:Ernæring|Fødevarer|EU|Flensborg|Fødevarestyrelsen




https://www.dr.dk/nyheder/regionale/sjaelland/camilla-og-david-satsede-droemmehuset-en-tilvaerelse-som-kropar-paa-omoe

SjællandCamilla og David satsede drømmehuset for en tilværelse som kropar på OmøFlere spisesteder åbner på småøerne omkring Sjælland.
Af Julie Würtz13.
apr.
2019 kl.
14.
42Bemærk: artiklen er mere end 30 dage gammelLæs opDu skal ikke gå mange skridt langs stranden ved færgehavnen på Omø, før du kan skimte en gul vandskuret bygning med store vinduespartier.
Restaurant Perlen ligger få meter fra vandet, og restaurantens gæster kan nyde den havblå udsigt over Storebælt og naboøen Agersø.
OmøOmø ligger cirka 17 kilometer sydvest for Skælskør.
Øen er på 4,5 kvadratkilometer og har 163 beboere.
Færgen til Omø sejler fra færgelejet ved Stigsnæs på det vestlige Sjælland og tager cirka 50 minutter.
Kilde: Danske SmåøerOg for første gang i to år kommer duften af mad nu til at fylde restaurantens lokaler igen.
Ægteparret Camilla og David Linnebjerg på 35 og 31 år har takket ja til at forpagte øens eneste restaurant det næste halvandet år.
- Jeg har altid haft en lille kromutter i maven.
Jeg har altid været fascineret af iværksættere, der gør det, de drømmer om og kæmper for det - det vil jeg også prøve, siger Camilla Linnebjerg.
Parret faldt for udsigten på øen.
Derfor faldt valget også på Perlen i stedet for en restaurant i Vordingborg.
- Det er vigtigt for os, at man kan se havet fra alle stole, så vi har stillet bordene lidt taktisk, så alle kan få udsigten med.
Solgte drømmehuset i VordingborgCamilla og David Linnebjerg har solgt drømmehuset og forladt de trygge rammer i Vordingborg sammen med deres otte-årige søn Noah for at følge drømmen om at forpagte restauranten på den lille ø i Storebælt.
- Det er et opgør med hverdagen derhjemme, forklarer David Linnebjerg- Camilla tog afsted klokken syv om morgenen og var hjemme igen klokken fem-seks stykker om aftenen, hvor hun så Noah og mig i et par timer for at stå op næste dag og gøre det samme igen.
Camilla Linnebjerg nikker og tilføjer:- Det er lidt drømmen om et andet liv.
Drømmen om at være sig selv, være herre over sin egen tid og komme lidt ned i gear.
Vi levede før det lidt for materialistiske liv.
Nu har vi to værelser på 40 kvadratmeter, hvor vi bor.
David Linnebjerg, forpagter af PerlenFor selv om parret elskede deres store hus i Vordingborg, så lokkede det rolige familieliv på Omø, hvor der i øjeblikket bor 168 personer.
- Før jeg kunne sidde nede i kælderen i vores lille hjemmebiograf og se fodbold, mens Noah sad på et af sine to værelser og spillede iPad, og Camilla sad i stuen foran brændeovnen med sin telefon.
Men det var ikke noget, der gjorde en mere glad, fortæller David Linnebjerg.
- Nu har vi to værelser på 40 kvadratmeter, hvor vi bor.
Fra lørdag er der gang i gryderne, når Perlen slår dørene op for første gang i to år.
Parrets dreng Noah savner bestemt ikke sine værelser.
Faktisk har hans forældre knap set ham, siden de flyttede i februar.
- Han går på en skole, hvor der er syv andre elever.
Han er altid ude at lege med de andre, siger Camilla Linnebjerg.
Drømmen er, at Camilla og David Linnebjerg i fremtiden kan eje Perlen, men hvis ikke alt skulle gå, som forventet, er meldingen klar fra tilflytterparret:- Vi kan gå konkurs, og vi kan være nogle trætte, sure mennesker, der ikke kan finde ud af det, men mere er der heller ikke på spil.
Nogle gange er man bare nødt til at tage en chance for at opnå det, man gerne vil, siger Camilla Linnebjerg.
Vil være Omøs samlingspunktPå Perlen skal parret servere dansk mad som wienerschnitzler og stegt flæsk med persillesovs til områdets turister og lystsejlere samt de faste øboer.
- Der er ingen andre spisesteder herovre.
Faktisk er der ingenting uden for sommerhalvåret.
Vi vil gerne være et samlingspunkt på øen og også give de lokale mulighed for at have et sted at hænge ud, hygge sig og få noget god mad, siger Camilla Linnebjerg.
I restauranten er der plads til 48 gæster.
- Det hele trængte til en klat maling, og så har vi investeret i nye stole, fortæller parret.
Formand: En gevinst for turismenUdover Perlen på Omø, åbner en længeventet havnegrill på Agersø og to nye spisesteder på Fejø.
Derudover genåbnede kroen på Orø sidste år, og Sejerø udvidede deres minigolfområde med en restaurant.
Det glæder formanden for Sammenslutningen af Danske Småøer, Dorthe Winther:- Flere spisesteder er kun en gevinst i forhold til turismen, og det er helt klart en fordel både for vores turister og for vores sommerhusejere, at der er flere spisesteder.
Turisterne er også potentielle bosættere, så det er vigtigt, at vi giver dem en god oplevelse, siger hun.
 Signe Heiredal © dr) Signe Heiredal (DR))FacebookTwitterKopier link




https://www.dr.dk/nyheder/indland/holger-er-med-i-uenige-sammen-man-bliver-tvunget-til-lukke-fordommene-ud-og-proeve

Uenige SammenSe temaIndlandHolger er med i Uenige Sammen: Man bliver tvunget til at lukke fordommene ud og prøve dem afI forbindelse med det kommende folketingsvalg sætter DR mennesker sammen, der er uenige.
Mød tre af dem her.
Britt Bager (V) taler under åbningsdebatten i Folketinget på Christiansborg i København, torsdag den 4.
oktober 2018.
Som altid er der en del lovarbejde, der skal gøres færdig inden jul på Christiansborg.
Vi har plukket fem af de lovforslag ud, der skal færdigbehandles.
Det skriver Ritzau, søndag den 16.
december 2018.
.
 Af Marie Louise Hagemeister og Mark Lindved Norup13.
apr.
2019 kl.
08.
00Bemærk: artiklen er mere end 30 dage gammelLæs op© DrVil du også være med?
Der skal være folketingsvalg i Danmark i de kommende måneder, og derfor inviterer DR dig til at være med til det, vi kalder 'Uenige Sammen’.
Den sidste søndag før valget kan du mødes med en, du ikke er enig med, men som bor i nærheden af dig.
Flere end 2.
800 har allerede tilmeldt sig, og du kan også være med.
Vær med her på dr.
dk/uenigesammenHvordan reagerer du, når du taler med en, du er dybt uenig med?
Hvis du altså ikke er typen, der helt undgår den slags samtaler.
I forbindelse med det kommende folketingsvalg har DR inviteret danskere til at være ”Uenige Sammen”.
Deltagerne mødes den sidste søndag i valgkampen med en person, de ikke kender i forvejen, og som de på papiret er uenige med.
Målet er ikke at vinde en diskussion, men at tale, lytte og forstå et menneske med andre holdninger.
Allerede nu har over 3.
000 tilmeldt sig til Uenige Sammen.
Du kan også nå at være med her.
Vi har talt med tre af deltagerne for at høre, hvad der har fået dem til at melde sig til 'Uenige Sammen'.
Morten McCandless, 30 år, Silkeborg, skolelærer(© PRIVATFOTO)Hvorfor har du tilmeldt dig?
- Det har jeg, fordi jeg synes, det er et interessant koncept.
Demokrati er nemlig også den gode samtale.
Ligesom præsten Hal Koch så klogt har formuleret det, så skal samtalen være i centrum.
Det handler ikke om at overbevise den anden, men om at være villig til at lytte, selvom man ikke er enig.
Hvad kommer der ud af at tale med folk, man er uenig med?
- Hvis man taler med folk, kan man forstå, hvor de kommer fra.
Man bliver ikke nødvendigvis enig, men man får en bedre forståelse af, hvorfor de agerer, som de gør, og det skaber tolerance.
Hvor ofte taler du med folk, du er uenig med?
- Jeg taler ofte med folk, jeg er uenig med, men så undgår vi at diskutere eksempelvis politik.
Jeg tror, der er en tendens til, at vi mennesker foretrækker at være enige og derfor søger udenom konflikten.
Hvad er vi for dårlige til i den politiske debat?
- Hvis vi sidder bag en skærm, så er vi ofte anderledes over for hinanden, end hvis vi sidder ansigt til ansigt.
Vi bliver ofte mere uhøflige, og ofte udvikler samtalen sig til en debat, hvor det bare gælder om at få ret.
Det skal vi have lavet om på, synes jeg.
- Og så har politikerne på begge fløje efterhånden alt for meget fokus på patos og populisme.
Jeg vil gerne have en mere en faktaorienteret diskussion.
Mette-Kirstine Bloch, 44 år, Jyllinge, lærerPrivatfoto.
Hvorfor har du tilmeldt dig?
- Jeg tænker, at det at møde en, jeg er uenig med, kan være med til at udvide min horisont og dermed også øge min rummelighed.
Ikke forstået på den måde, at vi skal blive enige, men mere i den henseende at vi kan være enige om at være uenige.
Hvad kommer der ud af at tale med folk, man er uenig med?
- Det her er en god måde at vise, at vi alle er forskellige og har forskellige holdninger, men at det er fundamentalt, at vi kan mødes i uenigheden uden at være krænkende over for hinanden eller bekæmpe hinanden.
Hvor tit taler du med folk, du er uenig med?
- Det er ikke så ofte, som jeg faktisk gerne ville.
Og nogle gange oplever jeg faktisk mig selv være hurtig til at spotte dem, som jeg er enig med, og så interagere med dem.
Hvad er vi for dårlige til i den politiske debat?
- For eksempel når en politiker skal svare på et spørgsmål, så kan det godt nogle gange opleves som pistolskydning fra spørgeren.
Det er med til at skabe præcedens for, hvordan vi kommunikerer politisk med hinanden.
Holger Dalgaard, 58 år, Skanderborg, e-læringskonsulent(© PRIVATFOTO)Hvorfor har du tilmeldt dig?
- Fordi det er en chance for at få afprøvet mine holdninger blandt nogle andre end de mennesker, hvis meninger jeg kender, og som jeg ofte er enig med.
Hvad kommer der ud af at tale med folk, man er uenig med?
- Vores liv er fyldt af store eller små fordomme.
Vi forestiller os sandheder, som måske – eller måske ikke - er rigtige.
Hvis man taler med folk, man ikke er enig med, bliver man tvunget til at lukke fordommene ud og prøve dem af.
Hvor tit taler du med folk, du er uenig med?
- Sjældent.
Jeg føler mig lidt frem i starten, og når jeg er rimelig tryg ved, at vi ikke er alt for uenige, så lukker jeg op for mine egne holdninger.
Ikke før.
Dem, jeg tror, jeg er uenig med, taler jeg om mere ufarlige ting med.
For man skulle jo nødigt ødelægge den gode stemning.
Hvad er vi for dårlige til i den politiske debat?
- Den politiske debat er i dag ekstremt styret af spin og partiernes magtstrategier.
Lidt som professionelle cykelryttere, der hele tiden får ordrer hvisket i øret, som vi andre ikke kan høre.
- Debatten er forudsigelig og styret af form frem for indhold.
Det gør den demokratiske debat skinger, forudsigelig og kedelig.
FacebookTwitterKopier linkEmner:Valg og folkeafstemninger|Jyllinge|Silkeborg|Skanderborg




https://www.dr.dk/musik/kaldes-citybois-paa-heroin-vi-goer-det-som-folk-ikke-toer

UpcomingSe temaMusikKaldes for 'Citybois på heroin': Vi gør det, som folk ikke tørFor Frederik og David skal det gøre nas, før det gør godt.
Af Nicolai Sebastian Holle, Ida Skriver Olesen og Allan Hansen (video)13.
apr.
2019 kl.
07.
07Bemærk: artiklen er mere end 30 dage gammelLæs opFrederik og David udgør hiphop-duoen Fraads.
De har markeret sig med tekster, der skærer ind til den blotlagte knogle.
Narkotiske byture, hudløs elendighed og afgrundsdyb kærlighed.
Mød dem i videoen, hvor de forklarer deres univers.
Det provokerer og fascinerer.
En Facebook-bruger har kaldt dem 'Citybois på heroin', og anmelderne kæmper om at sætte etiketter på deres særprægede take på hiphop og poesi.
For P3's musikredaktør er det særpræg en succes:- Man skal lige knække koden for at lande ordentligt i duoens særprægede univers, men kommer man derhen, er der i både musik og tekst gode ting at hente, fortæller Mathias Buch Jensen og fortsætter:- Fraads et unik bud på dansksproget hiphop med skarp sans for det store drama og den stærke popsang.
Mød Fraads i videoen: Her fortæller duoen, hvordan et rædselsvækkende mareridt kan blive til kærlighedssangen 'døde i dine arme'.
FRAADS - døde i dine armeMusikdok: UpcomingVi sætter spot på unge, danske musikere, du bør holde øje med i den kommende tid.
Hvad har de på hjerte?
Og hvordan føles det, når massevis af mennesker begynder at høre deres musik?
FacebookTwitterKopier linkEmner:Facebook|Pop og rock




https://www.dr.dk/nyheder/udland/produktion-af-soja-til-danske-svin-goer-lokalbefolkning-alvorligt-syg

UdlandProduktion af soja til danske svin gør lokalbefolkning alvorligt sygDanmark importerer omtrent 650.
000 ton soja fra Argentina om året.
Men produktionen gør folk syge.
© Pablo E.
PiovanoAf Christian Brandt Pedersen13.
apr.
2019 kl.
08.
16Læs opSelv om koteletterne og baconen i dit lokale supermarked kommer fra danske svin, er der stor sandsynlighed for, at de er blevet opfodret med sojaprotein fra Argentina.
Dansk landbrug importerer nemlig 650.
000 ton soja fra Argentina om året.
Men gennem de seneste år har det vist sig, at der er store problemer med den argentinske sojaindustri.
Forbruget af farlige pesticider er enormt, og lemfældig brug af giftstofferne gør arbejdere og lokalbefolkning alvorligt syge.
Dansk landbrugs import af soja fra ArgentinaHvert år køber dansk landbrug 650.
000 ton af den argentinske soja.
Det er næsten halvdelen af al den soja, Danmark importerer.
Sojaen bliver hovedsageligt brugt som foder til danske grise.
Kilde: Institut for Fødevare- og Ressourceøkonomi på Københavns Universitet.
Syge, fordi der bliver brugt pesticider, der er farlige, og som derfor er forbudte i Danmark og EU.
Syge, fordi der bliver brugt enorme mængder, som slet ikke er reguleret ordentligt.
P1 Orientering har i samarbejde med det undersøgende medie Danwatch set nærmere på sojaproduktionen i Argentina og forbindelserne til dansk landbrug.
Man bruger giftstoffer, der er forbudt i DanmarkPesticidforbruget er eksploderet i Argentina over de seneste årtier.
Og det er kradse sager, der tages i brug for at maksimere produktionen mest muligt.
Pesticider i enorme mængder er dagens ret for sojamarkerne.
Ifølge argentinske eksperter og aktivister fører de mange pesticider til misdannede børn og øget kræftrisiko.
Pesticiderne dræber alt andet end soja-planten, for næsten al argentinsk soja er genmodificeret til at være immun overfor pesticiderne.
Ifølge Dr.
Medardo Avila Vazquez, der er læge på Det Nationale Universitetshospital i Cordoba, er forbruget fem-seksdoblet siden midt-halvfemserne.
- Det samlede forbrug af glyfosat er stigende.
I 1996 blev der brugt to-tre liter pesticider per hektar.
Nu er det 15 liter per hektar.
Og i Chaco-regionen mod nord er det op til 20 liter på grund af varmen og dermed fordampningen, siger han.
Flere steder indsamler de lokale de brugte pesticiddunke til at opsamle regnvand til drikkevand.
De bor side om side med sojamarkerne.
På dunkene kan man på etiketterne se navne på stoffer som 'Paraquat' og 'Atrazin' - farlige stoffer, det er strengt forbudt at bruge i Danmark, men som bliver brugt i den argentinske sojaproduktion.
Paraquat på sojaplanter og Atrazin til brakmarker, inden en ny sojahøst skal i gang.
Giftstoffet Paraquat bruges i Argentinas sojaproduktion, men er helt forbudt at bruge i Danmark.
Sygdomshistorier overaltKonsekvenserne af den store brug af sprøjtemidler i den argentinske sojaindustri er ifølge argentinske eksperter og aktivister voldsomme.
63-årige Alfredo Ceran er tidligere sojaarbejdsmand og bor i byen Monte Maiz med 8.
000 indbyggere.
Han arbejdede i årevis som traktorfører, hvor han sprøjtede pesticider over 300 hektar sojamarker om dagen i de nærliggende områder.
Som oftest betjente han traktoren uden nogen beskyttelse.
Han fortæller til Danwatch, at der aldrig var nogen, der sagde, at stofferne kunne være farlige.
I løbet af de mange år i sojamarkerne begyndte han at få smerter og meldte sig derfor ofte syg.
Så blev han fyret.
Det viste sig, at han havde fået kræft i en nyre.
Senere fandt de endnu en kræftsvulst, denne gang i leveren.
Han lider også af skrumpelever, selvom han aldrig har været alkoholiker.
Alfredo Ceran er selv overbevist om, at sprøjtegiftene er skyld i hans sygdomme.
Dr.
Medardo Avila Vazquez undersøgte i 2014 sammen med et forskerhold sammenhængen mellem pesticider og sygdomme i Monte Maiz.
Det, de fandt, chokerede dem.
Ikke alene var pesticiderne overalt, i jorden, i kornskaller og i drikkevandet.
De fandt også ud af, at kvinder i Monte Maiz aborterede spontant tre gange oftere end landsgennemsnittet.
Antallet af misdannelser hos børn var desuden dobbelt så højt som det nationale gennemsnit.
De fandt hud- og lungesygdomme og forskellige typer af kræft - særligt brystkræft og skrumpelever, der ikke var forbundet til alkoholisme.
I Argentinas soja-provinser kan man finde talrige eksempler på familier med sygdomshistorier og med misdannede børn.
De lokale og en række eksperter giver de mange sprøjtemidler i sojaindustrien skylden.
Kræft og misdannelserEn af de forskere, der forbinder sygdomme og misdannelser med pesticider i sojaindustrien, er Damian Verzenassi, der er professor og leder af Institut for Folkesundhed og Miljø på Fakultetet for Lægevidenskab på det Nationale Universitet i Rosario.
- Det er en meget farlig udvikling, vi ser, når vi ser på antallet af mennesker, der er påvirket.
Der er masser af forskning til at bakke det op, siger Damian Verzenassi.
Han har anført 35 såkaldte health camps siden december 2010.
Det vil sige argentinske byer, hvor forskerhold af medicinstuderende har undersøgt sprøjtemidlers forbindelse til sygdomme.
I byerne har de studerende interviewet over 150.
000 argentinere.
- Vi har interviewet flere folk end noget andet studie i Argentina inden for det her emne.
Ingen kan benægte, at sygdommene hænger sammen med genmodificerede sojabønner og brug af glyfosat (aktivstof i pesticider, red.
), siger Damian Verzenassi.
Med glyfosat hentyder han til det sprøjtemiddel, der er mest udbredt i Argentina.
Det bliver produceret af firmaet Bayer-Monsanto og er også kendt som det aktive stof i Roundup.
Professor Verzenassi bakkes op af Dr.
Medardo Avila Vazquez.
- Der er ikke længere tvivl om, at det er pesticider med glyfosat, der ligger bag de sygdomme, vi ser, siger Medardo Avila Vazquez.
Trusler og chikaneI byen Firmat i Santa Fe-regionen bor Edgar Fontanellaz med sin familie.
Begge deres børn lider af høretab og hans kone har tidligere aborteret.
De har over 30 gange forsøgt at klage til myndighederne over pesticidforbruget i nærheden af deres hjem, hvilket har fået lokale sojaproducenter til at chikanere familien med alt fra trusler om tæsk til dødstrusler.
"Det er gangstermetoder", fortæller Edgar Fontanellaz til Danwatch, og kan desuden vise skudhuller i væggene til sit hus.
Det stammer fra en række advarselsskud fra folk, der ville have familien til at stoppe strømmen af klager.
Født uden håndDer er også historier om børn, der bliver født med misdannelser, som 13-årige Felipe fra byen Campo Largo i Chaco-regionen, der blev født med mikrofingre og uden håndflade.
Eller historien om otteårige Anita Dworak fra byen Napenay i Chaco-regionen.
Hun er født med rygmarvsbrok, hvor knoglerne i rygsøjlen ikke bliver dannet helt og hvor man har svært ved at tisse.
Hæmmede signaler fra rygsøjlen betyder, at hun også har svært ved at gå, så hun har to gule krykker med hver sin bamse på.
Anita er født med rygmarvsbrok, hvor knoglerne i rygsøjlen ikke bliver dannet helt og har svært ved at tisse (Foto: Pablo E.
Piovano © Pablo E.
Piovano)Philippe Grandjean, professor i miljømedicin og forskningsleder på Syddansk Universitet, kalder udviklingen i Argentina “bekymrende”.
- Det her er jo ude af kontrol, og vi må se på det med alvor.
Vi har efterhånden temmelig god evidens for, at pesticider er kræftfremkaldende og kan medføre hormonforstyrrende påvirkninger.
Det undersøgende medie Danwatch har rejst over 3.
000 km, igennem de sojaproducerende regioner Buenos Aires, Santa Fe, Cordoba, Chaco samt Entre Rios for at tale med forskere og interviewe lokalbefolkningen om pesticidernes påvirkninger.
- Vi ville undersøge, hvorfor så mange får kræft, hvorfor børn bliver født med misdannelser, og hvorfor der ikke er blevet sat en stopper for det.
Mange fortalte også, hvordan de bliver chikaneret på forskellige måder, hvis de forsøger at tale om forholdene, fortæller journalist hos Danwatch, Christian Erin-Madsen.
Dansk landbrug erkender problemer i ArgentinaHos interesseorganisationen Landbrug og Fødevarer, der repræsenterer langt størstedelen af dansk landbrug, erkender man, at der i Argentina ikke er de samme forhold som herhjemme.
- Det er helt sikkert, at der foregår nogle ting i Argentina, som ikke er tilladt i Danmark og EU, siger direktør Flemming Nør-Pedersen til P1 Orientering.
Landbrug og Fødevarer har kontaktet de argentinske myndigheder for at høre dem om, hvordan forholdene er.
- Det lyder rigtig alvorligt, og det er vi selvfølgelig nødt til at lytte til, og det gør vi også.
Derfor har vi også en solid dialog med de argentinske myndigheder.
Og jeg må sige, at det billede, der står tilbage efter vores dialog med dem, det er måske et lidt andet billede end det, I præsenterer, siger direktør Flemming Nør-Pedersen.
At der bliver brugt giftige stoffer i Argentina, som har været forbudt i årevis herhjemme, er ifølge Landbrug og Fødevarer svært at gøre noget ved.
- Der er ikke rigtig nogen steder, hvor man ikke bruger de nævnte midler i produktionen af soja, siger direktør Flemming Nør-Pedersen.
Han fortsætter:- Vi bestemmer jo ikke, hvordan de argentinske regler ser ud.
Det letteste for os kunne selvfølgelig være, at vi siger, vi vil ikke handle med jer længere i Argentina.
Vi vil så heller ikke handle med Brasilien.
Vi vil måske heller ikke handle med Nordamerika.
Så vi står tilbage uden nogen god leverandør af soja, som er et rigtigt godt element i foderet til de danske husdyr, siger direktør Flemming Nør-Pedersen.
Arla er foran resten af landbrugetHos en del af landbruget har man dog gjort noget.
Arla besluttede i 2015, at al soja, som bruges til kvægfoder hos Arla Foods mælkeproducenter, skal være bæredygtigt.
Derfor er Arla også en del af en certificeringsorganisation for mere bæredygtig soja.
- Helt overordnet er vi i Arla bekymrede over den meget intensive sojadyrknings effekt på lokalsamfundene i Sydamerika.
Vi har set nogle ubehagelige eksempler, hvor blandt andet børn har fået svære helbredsmæssige påvirkninger.
Vi ønsker, at den soja, vi anvender i vores produkter og til at fodre vores køer, er produceret, uden at det sætter miljøet og lokalsamfundet under pres, skriver Arla i en pressemeddelelse fra 2015.
Men i øjeblikket er det ikke den vej, resten af landbruget er på vej hen ad.
Og her taler vi i overvejende grad om de danske svineproducenter.
Her har man i stedet valgt at fokusere på en række indkøbsprincipper.
Ifølge Dansk Landbrug er vi for små i Danmark til at gøre noget ved forholdene i Argentina.
Vi er nødt til at forsøge at påvirke forholdene gennem EU, siger direktør i Landbrug og Fødevarer, Flemming Nør-Pedersen.
- Vi køber i dansk landbrug 1,5 procent af den sojaproduktion, som Argentina har.
Kina køber halvdelen, og EU som handelsblok køber cirka 17 procent.
Så hvis vi som sådan skal have nogen indflydelse på, hvordan Argentina gør det her, så er vi nødt til som minimum at komme som EU, så kan vi få en indflydelse på, hvordan vi gør det i Argentina.
Og det er jo også den vej, vi gerne vil, så vi via EU får stillet nogle krav til Argentina, siger hanFacebookTwitterKopier linkEmner:Argentina|Planteavl|Sygdomme og lidelser|Landbrug|Sydamerika




https://www.dr.dk/nyheder/regionale/hovedstadsomraadet/69-kommuner-og-regioner-vil-samle-laeger-under-et-tag-skal

København69 kommuner og regioner vil samle læger under ét tag: Skal løse lægemangelproblemFlere kollegaer og sparring skal tiltrække flere læger.
Regeringens 'Pulje til etablering af læge- og sundhedshuse' er på 207,6 mio.
kr.
Af Nikolaj Krogh Bonde og Peter Bye Andersen13.
apr.
2019 kl.
06.
28Bemærk: artiklen er mere end 30 dage gammelLæs opMens antallet af patienter vokser, bliver der stadig færre læger til at tage blodprøver og ordinere medicin.
I flere kommuner gør man derfor klar til at bygge nye eller renovere eksisterende sundhedshuse for at vende udviklingen.
Til det formål har regeringen oprettet en "Pulje til etablering af læge- og sundhedshuse".
Fristen for ansøgning er netop udløbet, og i alt har 69 kommuner og regioner søgt om penge til enten at udvide, renovere eller bygge nye læge- og sundhedshuse for i alt 932.
556.
102 kroner, viser en opgørelse fra Sundhedsministeriet.
- Det glæder mig, at der er så stor interesse i at lave flere læge- og sundhedshuse.
Det handler både om at sikre god lægedækning i hele landet, men også om nærhed og sammenhæng i behandlingen, siger sundhedsminister Ellen Trane Nørby (V), som fortæller, at der i første omgang er afsat 207 millioner kroner til formålet.
Sundheds- og Ældreministeriet regner med, at ansøgningerne bliver besvaret i slutningen af april.
Vi kommer til at mangle et sted mellem fire og seks læge yderligere de kommende år - det vil vi være offensive på.
Nicolai Kjems, chef for Center for Sundhed og Ældre i Hvidovre KommuneEn af kommunerne er Hvidovre, hvor man vil udbygge det kun ét år gamle sundhedscenter, så også praktiserende læger kan få lokaler under samme tag som blandt andre sundhedsplejen og den kommunale genoptræning.
- Vores sundhedscenter huser alene kommunale funktioner, men vi vil gerne udvide med regionale funktioner og praktiserende læger – det er tanken bag vores ansøgning, siger chef for Center for Sundhed og Ældre i Hvidovre Kommune, Nicolai Kjems.
Ifølge ham vil Hvidovre Kommune komme til at mange fire til seks praktiserende læger de kommende år.
Og ifølge tal fra de Praktiserende Lægers Organisation, PLO, er Hvidovre blandt de kommuner, hvor flest læger har sagt nej til nye patienter.
Kan tiltrække flere lægerMen den udvikling håber Nicolai Kjems at vende, hvis kommunen ellers kan få de knap 35 millioner kroner, som man har søgt fra regeringens "Pulje til etablering af læge- og sundhedshuse".
- Noget af det, vores eksisterende læger siger, er, at de gerne vil være en del af et anderledes arbejds og opgavefællesskab.
Det er udslagsgivende for, om læger ønsker at slå sig ned i en given kommune.
Og det vil vi være offensive på, siger Nicolai KjemsLæs også:KORT Se lægemanglen i din kommuneVores medlemmer siger, at det handler meget om at have kollegaer og om uddannelses- og arbejdsmiljøet.
Det kunne man godt forestille kunne opstå sådan et sted.
Helga Schultz, formand for Yngre LægerMed sundhedshusene kan flere læger samles under ét tag, og det er ifølge organisationen Yngre Læger den rigtige vej at gå, hvis man skal lægemanglen til livs.
- Vores medlemmer siger, at det handler meget om at have kollegaer og et godt uddannelses- og arbejdsmiljø.
Det, kunne man godt forestille sig, kunne opstå sådan et sted (i læge- og sundhedshusene, red.
) på en god måde, siger Helga Schultz, der er formand for Yngre Læger.
Også hos De Praktiserende Lægers Organisation (PLO) har de god fidus til de større læge- og sundhedshuse, som giver lægerne mulighed for at dele personale, hvilket kan lette lægernes arbejdsbyrde.
Læs også:Hver 10.
praktiserende læge er klar til pensionFormand for PLO i Region Hovedstaden, Karin Zimmer, tror også, at lægehusene kan tiltrække yngre læger:- Der er en del læger i dag – især i hovedstaden – som sidder i nogle utidssvarende lokaler.
Det handler især om muligheden for at få personale i klinikken, siger hun.
Hvad er et læge- og sundhedshus?
Flere læger kan gå sammen med specialuddannede sygeplejersker, fysioterapeuter, kiropraktorer, psykologer, jordemødre og den kommunale hjemmepleje om at tilbyde patienterne en bred pallette af sundhedstilbudLæge- og sundhedshusene skal give patienterne kortere vej til bedre og flere typer af behandling.
Læge- og sundhedshuse skal være med til at fastholde flere læger i yderområderne og andre steder i landet, der har problemer med lægedækningen.
Puljemidlerne i 2019 kan bruges til etablering eller udbygning af læge- og sundhedshuse.
Kilde: Sundheds- og Ældreministeriet, sum.
dkSpørger man patienterne, så er en samling af sundhedstilbud også at foretrække.
Det mener Morten Freil, der er direktør for Danske Patienter.
- I dag oplever mange patienter, at der ikke er nogen sammenhæng i behandlingen mellem det, der foregår på hospitalet, i kommunen og hos egen læge.
Så det, at man prøver at samle nogle aktiviteter i større sundhedshuse, skaber forudsætningerne for en bedre og mere sammenhængende behandling for patienterne, siger han.
Regeringen har for nylig aftalt en sundhedsreform med Dansk Folkeparti, hvor man ønsker at poste yderligere fire milliarder kroner i opførelsen af moderne læge- og sundhedshuse.
Den plan kræver dog, at aftalepartierne har flertal efter det folketingsvalg, der skal afholdes inden 17.
juni i år.
FacebookTwitterKopier linkEmner:Ellen Trane Nørby (politiker)|Læger|Yngre Læger|Sundheds- og Ældreministeriet|Hvidovre




https://www.dr.dk/nyheder/udland/kim-jong-un-beskylder-trump-odelaegge-atomtopmode

Topmøde mellem Trump og KimSe temaUdlandKim Jong-un beskylder Trump for at ødelægge atomtopmødeNordkoreas leder kalder forholdet til Trump for godt og er åben for nyt topmøde med færre ultimative krav.
Kim Jong-un og Donald Trump mødtes første gang til atomforhandlinger i Singapore i juni sidste år.
)13.
apr.
2019 kl.
06.
44Bemærk: artiklen er mere end 30 dage gammelLæs opDet var ultimative og urimelige krav, der førte til sammenbruddet i forhandlingerne mellem USA og Nordkorea, da de to landes ledere mødtes til topmøde i Vietnam i slutningen af februar.
Det siger Nordkoreas leder, Kim Jong-un, i en tale til nationalforsamlingen.
Det skriver Nordkoreas statslige nyhedsbureau, KCNA.
- Vi sætter i høj grad pris på at løse problemerne gennem dialog og forhandling.
Men den amerikanske form for dialog med ultimative krav til vores land har vi ingen interesse i, sagde Kim.
Kim understregede dog i talen, at forholdet mellem de to ledere fortsat er godt.
Derfor er han også åben for at deltage i endnu et topmøde med Donald Trump.
- Vi venter gerne indtil årets udgang, hvis USA kan træffe en modig beslutning, lød det fra den nordkoreanske leder.
Han tilføjede dog, at forhandlingerne bliver sværere i tredje forsøg.
Læs også:Trump: Det haster ikke at sikre atomaftale med NordkoreaMødet afbrudt uden aftaleDet sidste topmøde i Vietnams hovedstad, Hanoi, foregik over to dage og skulle være endt med en underskreven aftale om Nordkoreas atomprogram.
Men tidligt på andendagen blev mødet afbrudt, og de to ledere rejste hjem uden bindende aftale.
Ifølge USA endte topmødet uden resultater, fordi Nordkorea krævede, at samtlige økonomiske sanktioner mod landet skulle løftes.
Samtidig ville Nordkorea ikke forpligte sig til ekstensiv nedrustning, lød kritikken fra præsident Trumps forhandlere.
Kim Jong-un sagde ifølge KCNA, at Nordkoreas økonomi dog fortsat trives, trods de massive sanktioner.
- Vores lyst til dialog med USA kommer ikke af en tørst efter at få løftet sanktioner, understregede han.
Torsdag sagde Sydkoreas præsident, Moon Jae-in, under et besøg i USA, at dialogen med Nordkorea skal fortsætte, da den åbne dialog har ført til faldende spændinger på halvøen.
Også han mener, at der bør være et tredje topmøde mellem Kim Jong-un og Donald Trump.
De to ledere mødtes første gang i Singapore i juni sidste år.
Det var det første topmøde mellem en siddende amerikansk præsident og Nordkoreas øverste leder.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Moon Jae-in (politiker)|Nordkorea|USA




https://www.dr.dk/nyheder/indland/rekordmange-danskere-gaar-til-fysioterapeut

IndlandRekordmange danskere går til fysioterapeut Det skyldes blandt andet en øget efterspørgsel hos især ældre, men også at lægerne er pressede, vurderer forsker.
Fysioterapeut Lars Eberhardt behandler Arne Brandt-Nielsen på klinikken i Ballerup.
Af Louise Damløv og Maria Rise Børjesen13.
apr.
2019 kl.
07.
05Bemærk: artiklen er mere end 30 dage gammelLæs opRyg, hofte og skuldre.
Det er typisk der, patienterne har ondt, når de sidder i venteværelset hos landets fysioterapeuter.
Og det er der flere og flere danskere, som gør.
Knap en halv million - helt nøjagtigt 468.
280 - var sidste år til behandling hos en fysioterapeut, viser de nyeste tal fra Danske Regioner.
Det er næsten 100.
000 flere end for 10 år siden, hvor 371.
384 gik til den mest almindelige form for fysioterapi, hvor størstedelen af regningen bliver dækket af sygesikringen, men hvor der også er en mindre brugerbetaling.
Det er en stigning på 26 procent.
- Det er en betydelig stigning, siger Jakob Kjellberg, der er professor i sundhedsøkonomi ved Det Nationale Forsknings- og Analysecenter for Velfærd.
Fakta om fysioterapiPatienter kan primært blive henvist til to former for fysioterapi:Almindelig fysioterapi, hvor der er en mindre brugerbetalingVederlagsfri fysioterapi, hvor hele regningen bliver betalt af sygesikringen.
Den ordning omfatter kun visse sygdomme og skader.
Der er sket en stigning i antallet af patienter i begge grupperKilder: Danmarks Statistik, Danske Regioner, Danske FysioterapeuterLægerne henviser mereHan vurderer, at stigningen både skyldes en generel fremgang i brugen af sundhedsydelser og en øget efterspørgsel på netop fysioterapi.
- Vi bliver rigere som befolkning, og grænsen for hvad man accepterer, der ikke fungerer i kroppen, ændrer sig også hele tiden.
Derfor er det naturligt, at når man har flere penge, så bruger man også flere penge, siger han og henviser til, at der normalt er en mindre brugerbetaling på fysioterapi.
Læs også:Praktiserende læger har flere patienter end nogensinde førSamtidig skyldes stigningen også, at det for de praktiserende læger er blevet nemmere at henvise patienterne til fysioterapi, vurderer Jakob Kjellberg.
Og det gør flere læger brug af - også fordi de har travlt, mener han.
- De praktiserende læger er pressede, de har mange patienter, og der er mange krav til en praktiserende læge.
Fysioterapi kan være en ventil - at sende patienter videre, som de måske ikke selv kan gøre så meget for, siger han.
Ældre vil have et aktivt livDet er især blandt de ældre borgere på 65 år og derover, at stigningen er størst, viser tal fra Danmarks Statistik.
- Ældre i dag vil have et aktivt seniorliv, hvor de kan gøre, hvad de har lyst til, siger Lars Eberhardt, der er fysioterapeut og ejer af en klinik i Ballerup nordvest for København.
Han står ved briksen og behandler 81-årige Arne Brandt-Nielsen, der har smerter i hoften efter en hofteoperation.
- Det er begrænset, hvad jeg kan lave.
Hvis bare jeg skal løfte benet, gør det ondt, fortæller Arne Brandt-Nielsen.
Læs også:Kø i venteværelset: Antallet af patienter per læge har aldrig været så højtHan har gået til fysioterapi hos Lars Eberhardt i et halvt år.
Normalt træner de i klinikkens bassin, men fordi Arne Brandt-Nielsen nu har fået nogle spændinger og betændelse i hoften, supplerer Lars Eberhardt træningen med manuel behandling.
- Vævet har trukket sig sammen og er en smule betændt, så jeg forsøger at løsne arvævet, forklarer Lars Eberhardt.
Også flere børn og erhvervsaktive voksneHer på klinikken kan Lars Eberhardt godt mærke, at det er blevet mere populært at gå til fysioterapeut.
- Der er gang i butikken.
Det er helt klart seniorgruppen, der får flest skader, men vi har også set en stigning i antallet af børn, der kommer, og det samme med patienter i den erhvervsaktive alder, forklarer han.
Flere til fysioterapeutI 2008 fik 371.
384 personer almindelig fysioterapi med en mindre egenbetaling.
I 2018 var det 468.
280 personerI 2008 fik 47.
247 personer vederlagsfri fysioterapi.
I 2018 var det 73.
383 personerTallene omfatter udelukkende personer, der har modtaget behandling hos fysioterapeuter, som arbejder inden for et såkaldt ydernummer - altså behandling med tilskud fra staten.
Patienter, der går til fysioterapi uden om sygesikringen enten ved at bruge deres sundhedsforsikring eller selv betale hele regningen er ikke omfattet i tallene.
Kilder: Danmarks Statistik, Danske Regioner og Danske FysioterapeuterOg det er en tendens, fysioterapeuter oplever over hele landet, lyder det fra fysioterapeuternes forening, Danske Fysioterapeuter.
- Det, vi har set, er, at folk kommer med en masse skavanker i bevægeapparatet, siger Tina Lambrecht, der er formand for Danske Fysioterapeuter.
Gennem årene er der kommet mere og mere dokumentation for, at behandlingerne hos en fysioterapeut virker, og det er også en afgørende årsag til, at så mange flere bliver henvist, vurderer Tina Lambrecht.
- Jeg tror, at befolkningen er meget veloplyste og godt ved, at fysisk aktivitet er sundt, så derfor opsøger de fysioterapeut, siger hun.
- Vi skal holde øje med, om det kan betale sigJakob Kjellberg anerkender, at der er kommet mere dokumentation for, at behandlingerne hos fysioterapeuter virker, men som sundhedsøkonom sætter han alligevel spørgsmåltegn ved, hvor meget sundhed, både patienter og samfundet får for pengene.
- Der kommer gradvis mere dokumentation, men det er et område, der helt generelt er svagt dokumenteret, og så skal vi hele tiden holde os for øje, om vi får sundhed for de penge, vi investerer i det her område, siger han og fortsætter:- Hvis vi bruger penge på et område, hvor der ikke er stærk evidens, risikerer vi, at det er spild af penge, som kunne være brugt et andet sted, hvor vi kunne have haft gavn af dem i sundhedsvæsnet.
Læs også:Henvisningskrav til fysioterapeut skal skrottes: Gevinst for både borgere og lægerHos Danske Fysioterapeuter, er Tina Lambrecht ikke i tvivl om, at det godt kan betale sig for samfundet at sende så mange til fysioterapeut.
- Vi ved, at træning kan være med til at udskyde operationer, eller at man helt kan undgå operation, og fysioterapi betyder også, at man sparer penge i forhold til sygedage, medicin, dyre udredninger på hospitalet, siger Tina Lambrecht.
Regeringens sundhedsudspil•I regeringens sundhedsudspil fra marts foreslår regeringen sammen med Dansk Folkeparti, at man fra 2021 skal kunne få tilskud til behandling hos en fysioterapeut uden at få en henvisning fra sin læge.
•I stedet skal man kunne gå direkte til din fysioterapeut og stadig få støtte fra det offentlige.
•Det vil ifølge Jakob Kjellberg betyde en endnu større stigning i antallet af danskere, der hvert år går til fysioterapi.
FacebookTwitterKopier link




