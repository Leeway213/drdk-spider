https://www.dr.dk/nyheder/indland/politiet-raekker-ud-til-borgerne-har-foretaget-5036-tryghedsopfoelgninger-i-2019

IndlandPolitiet rækker ud til borgerne: Har foretaget 5036 tryghedsopfølgninger i 2019Se her hvor mange der har været i din politikreds.
En tryghedsopfølgning kan både være en telefonisk henvendelse eller et besøg fra politiet.
Det kan for eksempel være, hvis der er tricktyve i nabolaget.
Af Cecilie Rosenkvist Dam og Jørgen Hansen14.
juli 2019 kl.
23.
20Bemærk: artiklen er mere end 30 dage gammelLæs opHvis du ringer til politiet om de tunede knallerter, der ræser ned ad villavejen, men politiet ikke har tid til at sende en patrulje, så kan det være, du får et opkald eller et besøg af politiet dagen efter til en snak om situationen.
Siden årskiftet og frem til den 30.
juni i år har politiet foretaget 5036 såkaldte tryghedsopfølgninger, skriver de i en pressemeddelelse.
Det kan både være en telefonisk henvendelse eller et besøg af politiet.
- En tryghedsopfølgning er et forsøg på at række ud til de borgere, som vi har en fornemmelse af kan sidde tilbage med noget utryghed oven på en hændelse, siger Tenna Wilbert, der er forebyggelseschef hos Rigspolitiet.
Tryghedsskabende arbejde med få omkostningerForebyggelseschefen understreger, at de stadig kører ud til alt alvorligt og akut.
Trods manglende ressourcer til at sende patruljer til alt, vil politiet dog gerne vise borgerne, at de altså har taget henvendelsen seriøst.
- Når vi ikke sender en patrulje, er det ikke det samme som, at vi ikke gør noget.
Og vi vil gerne fortælle borgerne om, hvilken indsats politiet gør og adressere den utryghed, hændelsen har medført, siger Tenne Wilbert.
Nedenfor kan du se, hvor mange tryghedsopfølgninger, der er lavet i din politikreds - antallet varierer dog en del fra kreds til kreds, da det stadig er i en forsøgsfase, og det er forskelligt, hvor lang tid politikredsene har arbejdet med dem.
Det var vicepolitiinspektør Allan Holm, der er chef for lokalpolitiet hos Sydsjællands og Lolland-Falster Politi, som oprindeligt kom på ideen med tryghedsopfølgninger.
- Vi har fået rigtig meget positiv feedback fra de borgere, vi har haft kontakt med, siger han.
Han forklarer, at de hver dag sidder og kigger døgnreporten igennem på lokalstationerne og vurderer, om der er nogen anmeldelser, der skal følges op på.
Tenna Wilbert siger, at de også i de andre politikredse får positive tilbagemeldinger fra borgerne.
Hvis nu I brugte alle kræfter på patruljering, udrykning og opklaring, ville det så ikke skabe tryghed?
- Vi bruger masser af kræfter på patruljering, efterforskning og sagsopklaring.
Men borgernes oplevelse af utryghed er også en politimæssig opgave, og hvis vi på den her måde - med et relativt begrænset ressourcetræk - kan adressere noget af den utryghed, er det her værd at gøre, siger Tenna Wilbert.
FacebookTwitterKopier linkEmner:Politi|Lolland-Falster|Rigspolitiet




https://www.dr.dk/nyheder/udland/ebola-udbrud-i-afrikansk-millionby

UdlandEbola-udbrud i afrikansk millionbyDen smitsomme sygdom ebola er registreret i storbyen Goma.
Der er så vidt vides ét tilfælde i byen.
Her ses en sundhedsmedarbejder i en behandlingsenhed i Beni i DR Congo, hvor tilfælde af ebola nu også er konstateret i millionbyen Goma.
14.
juli 2019 kl.
23.
02Bemærk: artiklen er mere end 30 dage gammelLæs opDet første tilfælde af den smitsomme og farlige sygdom ebola er opdaget i millionbyen Goma, der ligger i Demokratiske Republik Congo (DRCongo) nær grænsen til Rwanda.
Byen har omkring en million indbyggere.
Goma ligger 350 kilometer syd for det sted, hvor et stort udbrud af ebola blev registreret for et år siden.
Læs også:Ebola-udbrud har bredt sig til Uganda: Fem-årig blandt ofreneSygdommen, der udløser diarre, opkast, feber og blødninger, smitter via kropsvæsker.
Udbruddet 350 kilometer fra Goma har langsomt bredt sig og har smittet næsten 2500 mennesker.
1600 af dem er døde.
FAKTA: HVAD ER EBOLA?
Ebola er en virussygdom, der smitter fra menneske til menneske, men først når den smittede har symptomer.
Virus overføres gennem kontakt med inficerede kropsvæsker som spyt, blod, sæd, sved og opkast.
Når man bliver smittet, kan man efter to til 21 dage få influenzalignende symptomer som høj feber, mathed, hovedpine samt muskel- og mavesmerter.
Siden følger opkastninger, diarré, udslæt samt lever- og nyresvigt, og til sidst kan der opstå indre og ydre blødninger.
Mennesket er ikke bærer af virus i perioder mellem udbrud.
Frugtflagermus er under mistanke for at være de naturlige bærere af virus.
Kilde: Læger uden GrænserDet er ikke klart, om patienten i Goma har været i kontakt med andre mennesker i byen, eller hvor lang tid personen har været i Goma.
Svært at inddæmme smitteEn talskvinde for de lokale sundhedsmyndigheder siger, at de prøver at finde ud af detaljerne.
- Sagen kommer fra Butembo, siger Richard Kitenge, der leder Gomas arbejde med at holde ebola stangen.
Butembo ligger 200 kilometer nord for Goma, og patienten bringes tilbage til Butembo til behandling.
Nyhedsbureauet AP skriver, at den smittede er en præst, der har været på besøg i Butembo.
Goma har i et år taget forholdsregler for at forberede sig på, at sygdommen måske ville komme til byen.
Der er blandt andet oprettet stationer, hvor man kan vaske hænder.
Men i de landlige egne er det sværere at inddæmme smitten.
Lokale nærer mistro til sundhedspersonale, og militsers hærgen har gjort sundhedsvæsnets arbejde svært og medført, at antallet af nye smittetilfælde stiger.
I periode mellem 2013 og 2016 var der ebolaepidemi i det vestlige Afrika.
Flere end 11.
300 mennesker døde.
FacebookTwitterKopier link




https://www.dr.dk/sporten/fodbold/tunesisk-selvmaal-sender-senegal-i-afrikansk-finale

FodboldTunesisk selvmål sender Senegal i afrikansk finaleI forlænget spilletid fik Senegal tunesisk hjælp og er klar til finalen ved Africa Cup of Nations.
Senegal er klar til finalen ved Africa Cup of Nations.
Foto: Khaled DESOUKI / AFP 14.
juli 2019 kl.
22.
00 | opdateret 15.
juli 2019 kl.
07.
49Bemærk: artiklen er mere end 30 dage gammelLæs opSenegal blev søndag finaleklar ved Africa Cup of Nations uden selv at score et eneste mål.
Semifinalen mod Tunesien blev således vundet 1-0 på et selvmål af Dylan Bronn ti minutter inde i den forlængede spilletid, der måtte tages i brug, efter at den ordinære kamp endte 0-0.
I finalen skal senegaleserne enten møde Algeriet eller Nigeria, der tørner sammen i den anden semifinale senere søndag.
Efter en målløs første halvleg i kampen mellem Senegal og Tunesien, skulle der gå cirka en halv time af anden, før opgørets indtil videre største scoringsmulighed kom.
Her fik Tunesien nemlig tildelt et straffespark, efter at Napoli-stopperen Kalidou Koulibaly havde pareret et skud i feltet med armen.
Men Senegal-målmand Alfred Gomis reddede nemt Ferjani Sassis vage forsøg, og cifrene på måltavlen forblev uændret.
Blot cirka fem minutter efter blev Ismaïla Sarr nedlagt i feltet i den anden ende af banen, og så fik Senegal et forsøg fra 11 meter-pletten.
Newcastle-spilleren Henri Saivet formåede dog heller ikke at score.
Den forlængede spilletid var ti minutter gammel, da tunesiske Dylan Bronn uden skyld lavede selvmål.
Tunesernes målmand, Mouez Hassen, parerede et senegalesisk frispark i feltet ud i hovedet på Bronn, hvilket sendte bolden tilbage i det tunesiske mål.
Det blev kampens første og eneste scoring, og så var Senegal klar til finalen, hvor modstanderen bliver Algeriet.
Mahrez blev helt for AlgerietManchester City-stjernen Riyad Mahrez blev den store helt for Algeriet i semifinalen mod Nigeria.
Mahrez scorede til kampens slutresultat, 2-1, da han dybt inde i kampens tillægstid sendte et direkte frispark i mål.
Kampen blev åbnet med et selvmål af Nigerias William Troost-Ekong, der rettede et algerisk indlæg i eget mål efter 40 minutter.
Odion Ighalo bragte lighed på måltavlen i det 73.
minut, da han sendte et straffespark i kassen.
Det så længe ud til, at kampen ligesom semifinalen mellem Senegal og Tunesien skulle ud i forlænget spilletid, men Riyad Mahrez ville det anderledes.
/ritzau/FacebookTwitterKopier linkEmner:Ferjani Sassi (fodboldspiller)|Kalidou Koulibaly (fodboldspiller)|Senegal|Fodbold|Manchester City FC




https://www.dr.dk/sporten/fodbold/superliga/oprykkerne-var-chanceloese-mod-velspillende-broendby-hold

SuperligaOprykkerne var chanceløse mod velspillende Brøndby-holdBrøndby IF vandt sikkert 3-0 over Silkeborg i sæsonpremieren.
14.
juli 2019 kl.
20.
01 | opdateret 14.
juli 2019 kl.
21.
01Bemærk: artiklen er mere end 30 dage gammelLæs opBrøndby IF sikrede sig en flot start på den nye sæson i 3F Superligaen, da klubben søndag aften slog oprykkerne fra Silkeborg IF med 3-0 i premieren på Brøndby Stadion.
Den nye Brøndby-cheftræner Niels Frederiksens tropper var overlegne kampen igennem mod Silkeborg, der i Kent Nielsen også har fået ny cheftræner.
De blå-gule skabte sågar chancer til flere mål, end det blev til.
Silkeborg lignede omvendt et hold, der skal bruge en kamp eller to mere på at akklimatisere sig til den nye tilværelse i den bedste række.
Brøndby bestemte fra kampens start, hvad der skulle ske, og Silkeborg havde mere end svært ved at slippe ud af det blå-gule jerngreb.
Stort Brøndby-overtagDet var et spørgsmål om tid, før Brøndby fik hul på bylden, og det skete efter et kvarter.
Finske Paulus Arajuuri udnyttede, at Silkeborg-keeper Oscar Hedvall tabte en bold, han forsøgte at gribe efter et hjørnespark.
Forsvarsspilleren satte foden på bolden, da den ramte jorden og sendte på den måde Brøndby på 1-0.
Brøndby skabte et par kæmpe chancer før pausen, og efter 36 minutter gik én mere i kassen.
Dominik Kaiser fik bolden i feltet og hamrede den op i nettaget med stor kraft.
I anden halvleg skruede Brøndby lidt ned for tempoet og skabte ikke helt lige så mange muligheder som før pausen.
Det betød dog ikke alverden for kampens udfald.
Gæsterne fra Søhøjlandet var i menneskehænder, og særligt på midtbanen var Brøndby klart bedst.
Det betød, at Silkeborg stort set ikke skabte noget frem ad banen.
Tværtimod lukkede Brøndby kampen efter 74 minutter, da Paulus Arajuuri med en dyb bold spillede Kamil Wilczek fri, og polakken scorede sikkert til kampens resultat på 3-0.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|Kamil Wilczek (fodboldspiller)|Brøndby IF|Fodbold




https://www.dr.dk/nyheder/indland/landsbybeboere-samlede-selv-penge-ind-nu-har-de-faaet-deres-egen-koebmandsbutik

IndlandLandsbybeboere samlede selv penge ind: Nu har de fået deres egen købmandsbutikMindst 80 borgerfinansierede købmandsbutikker er skudt op de seneste år.
Allan Kring Bülow har ligesom flere af Nims borgere selv investeret penge i købmandsbutikken.
Nu lejer og driver han den.
Af Cecilie Rosenkvist Dam14.
juli 2019 kl.
22.
32Bemærk: artiklen er mere end 30 dage gammelLæs opFor mange lokalsamfund er den lokale købmandsbutik både stedet, hvor man får vendt seneste nyt, sætter sin cykel til salg og henter sine pakker.
Så hvad gør man, hvis købmandsbutikken drejer nøglen om, og samlingspunktet forsvinder?
Borgerne i byen samler selv penge ind og åbner en butik.
Den løsning, hvor borgerne selv skraber pengene sammen til at åbne eller genåbne et lokalt indkøbssted, er i hvert fald blevet mere populær de seneste år - altså en form for andelskøbmand.
Det skriver Jyllands-Posten.
Der er skudt hele 80 nye købmandsbutikker op i landsbyer - de fleste efter 2016 - der er finansierede af borgerne, berettter Dagrofa-kæden, der driver Min Købmand, Spar og Let-Køb.
Læs også:Købmandskollektiv skal redde landsbyens butik- Vi oplever en øget efterspørgsel fra mindre lokalsamfund helt ned til få hundrede borgere og op til flere tusind, der ønsker en købmand, siger Richo Boss, der er kædedirektør for butikkerne.
Forsvarer byens liv og udviklingI den østjyske by Nim med godt 700 indbyggere lukkede den lokale købmand, og de seneste fem år har der ikke været et indkøbssted i byen, men undervejs i perioden satte 4-5 borgere sig sammen og begyndte at brygge på ideen om selv at åbne et sted.
Den 1.
juni i år gled dørene så op, efter at de selv har solgt anparter og skrabet 2,7 millioner kroner sammen.
- De vil gerne forsvare hele byens liv og udvikling.
Jeg synes, det betyder rigtig meget for borgerne, siger Allan Kring Bülow, der selv blev en del af projektet i 2018 og nu lejer butikken og kan kalde sig købmand.
Da butikken åbnede den 1.
juni i år, blev der disket op med fadøl og grillpølser de 500 mennesker, der var troppet op på dagen.
(© dr)Allan Kring Bülow har selv investeret i projektet, og netop fordi det er borgernes eget engagement og penge, der driver projektet, giver det en god grobund for at blive en holdbar forretning, lyder det fra Steffen Damsgaard, der er formand for Landdistrikternes Fællesråd.
- Når lokalsamfundet går ind og både investerer tid og penge i at sikre sig en lokal dagligvarebutik, så er det jo et forpligtende fællesskab, man indgår i.
Man vil dermed også sikre, at den er der på den lange bane og bruge sine penge lokalt, så man sikrer butikken.
Gavner socialt og praktiskI den østjyske landsby er købmanden ikke bare et sted, hvor man handler ind.
De har både holdt grill- og vinaftener, og Allan Kring Bülow mener, at 'en stor del af byens fællesskab ligger der'.
Læs også:Frivillige Jørgen fører regnskab for købmanden: Det er det, der får butikken til at køre rundt- Der er mange mennesker i byen, som ikke har den daglige gang sammen med andre borgere fra byen.
Hvis man har nået en alder, hvor børnene ikke går i skole eller skal til idræt, så møder du ikke de andre borgere i byen.
Så der har købmanden en stor betydning.
De møder hinanden hernede.
Jeg har også investeret rigtig mange penge i det her.
Mit mod kommer fra det engagement og den entusiasme, der er blandt borgerne.
Allan Kring Bülow, købmand, NimUdover det sociale aspekt, så er der også nogle rent praktiske fordele, der kan gavne byernes unge og ældre, som ikke kan transportere sig til andre byer, mener formanden for Landdistrikternes Fællesråd.
- Det er rigtig vigtigt med en lokal indkøbsmulighed, som også er der, hvor man kan sende pakker og hente post, få udleveret medicin og andet, siger Steffen Damsgaard.
Sammenhold og fællesskab er afgørendeHos fællesrådet oplever de, at det har en direkte effekt på huspriserne i byen, om der er en købmand eller ej.
Når en købmand drejer nøglen om, falder huspriserne og omvendt.
Derudover har det også en generel effekt på, om der sker en udvikling i byen.
I Nim er der blevet bygget en helt ny butik.
Dagrofa fortæller, at nogle borgergrupper vælger at købe en grund og bygge eget, mens andre genåbner et supermarked, der er lukket.
(© dr)I købmandsbutikken i Nim er der 25 ansatte.
De 23 af dem bor godt og vel inden for en radius af en kilometer fra butikken.
Det er vigtigt, at alle er en del af projektet.
Det kan nemlig kun lade sig gøre i en by med sammenhold og fællesskab, understreger byens købmand.
- Jeg har også investeret rigtig mange penge i det her.
Mit mod kommer fra det engagement og den entusiasme, der er blandt borgerne, siger Allan Kring BülowHos Dagrofa har de fundet 75 byer, hvor de mener, at en borgerfinansieret købmand vil være mulig.
De taler allerede nu med borgergrupper i 22 af byerne.
FacebookTwitterKopier linkEmner:Detailhandel|Dagrofa|Let-Køb|Jylland|Befolkning




https://www.dr.dk/nyheder/viden/kroppen/nu-skal-60000-danskere-have-laest-deres-dna-saa-deres-medicin-passer-praecist

KroppenNu skal 60.
000 danskere have læst deres DNA, så deres medicin passer præcist til demAlle danskere vil få tilbudt at få deres DNA analyseret og gemt i et nyt gen-center.
- Det vil nok blive sådan, at lægen i fremtiden går ind og slår op i et register, når det er relevant – så du får den medicin, der passer bedst til dine gener, vurderer professor Anders Børglum.
Foto: Colourbox, redigeret af Solvej Nygaard Gregersen.
Af Emilie Aagaard14.
juli 2019 kl.
20.
04 | opdateret 15.
juli 2019 kl.
11.
55Bemærk: artiklen er mere end 30 dage gammelLæs opI løbet af de næste fem år skal det offentlige sygehusvæsen læse hver eneste bogstav i 60.
000 danskeres DNA.
Og det er kun starten.
På lidt længere sigt er ambitionen, at vi ved kontakt med sundhedsvæsenet vil få tilbudt at få taget en DNA-prøve, når det er relevant.
Den vil så blive analyseret og gemt i et stort datacenter.
Navnet på det sted, der skal passe på alt den uhyre følsomme data, er Nationalt Genom Center.
Det åbnede - sådan for alvor - i denne måned.
Skal dine gener læses?
På sigt vil de fleste danskere blive tilbudt en helgenomanalyse, når de alligevel er i kontakt med sundhedsvæsenet.
En helgonomanalyse er en analyse af hver eneste bogstav i vores DNA.
De første, der får buddet, er dog en række prioriteret patientgrupper med sjældne, genetiske sygdomme.
Kilde: Nationalt Genom CenterI spidsen for projektet står direktør Peter Løngren.
- Hvis vi ikke får de her data fra patienterne, bliver det meget svært at lave personlig medicin, fastslår han.
Personlig medicin er altså det ultimative mål.
Det er medicin, der virker lige netop på dig, men som ikke nødvendigvis ville virke på en anden, selv om I har samme sygdom.
Og for at det for alvor kan slå igennem, er et genomcenter nødvendigt.
Det fastslår Anders Børglum, som er professor i medicinsk genetik på Aarhus Universitet.
- Udviklingen indenfor det her felt er gået ekstremt hurtigt de seneste år.
Så jeg mener, at det er rigtig godt, at vi får koordineret alle kræfterne indenfor det her område med et Nationalt Genom Center, siger han.
Det er meget billigere at læse vores generI 2007 kunne et stort hold internationale forskere afslutte den første rejse helt ind i et menneskes gener.
Det var et kæmpeprojekt, der havde været år undervejs.
Men nu kendte forskerne DNA-pioner Jim Watsons samlede DNA-sekvens, også kaldet genom.
Han var det første menneske, som kunne se på den lange række af A,T, C og G’er og vide, at ’sådan staver naturen til mig’.
Men teknologien overhalede sig selv, og de seneste godt 10 år er det gået hamrende hurtigt.
Snart kunne forskerne læse et menneskes samlede genom på få måneder.
Så uger.
Dage.
Og nu, timer.
Det bliver også billigere.
Det kostede millioner, hvis ikke milliarder, at analysere Watsons gener.
Men i dag kan man læse et menneskes seks milliarder bogstaver for få tusinde kroner.
Hvorfor læse alt vores DNA?
Genanalyser er ikke nyt i Danmark.
Det har længe været brugt til at fastslå, om fx et menneske har en genetisk sygdom, dvs.
en sygdom, der skyldes uheldige gener.
Men nu vil lægerne ikke kun lede efter den specifikke sygdom, men derimod analysere hele genomet, når en prøve kommer ind.
Det betyder, at de vil have en stor bunke information klar, ud over den, der er brug for i første omgang.
Hvis samme patient senere får en helt anden sygdom, kan relevant information så trækkes frem uden nye prøver.
Kilde: Peter LøngrenHvilken medicin giver dig de mindste bivirkninger?
Men en ting er at læse genomet.
En anden ting er at forstå det, vi læser.
Også her er der sket en kæmpe udvikling de seneste år.
I dag kan en genetisk analyse faktisk fortælle, om du for eksempel har stor risiko for at få en psykisk diagnose eller få en blodprop.
Men genomet kan også bruges til at vurdere, hvordan du tager imod bestemte typer medicin, og om du er en af dem, der kunne få alvorlige bivirkninger af medicinen.
Med andre ord vil kendskab til generne gøre, at vi i fremtiden ikke altid får tilbudt samme behandling for samme sygdom.
- Vi skal være sikre på, at den her data ikke kan bruges på en måde, vi som samfund ikke er interesseret i, og det er også en af centerets store opgaver at gøre det.
Peter Løngren, Nationalt Genom Center- Det vil nok blive sådan, at lægen i fremtiden går ind og slår op i et register, når det er relevant – så du får den medicin, der passer bedst til dine gener, vurderer Anders Børglum.
Sikkerhed er en del af centerets egen DNAIfølge de regler, der er lavet omkring det nye center, må de genetiske data kun bruges i sundhedssystemet, for eksempel til at stille en diagnose eller vælge en behandling.
Derudover må det også bruges til videnskabelige og statistiske formål, hedder det.
Men det er oplagt, at genetisk data kan misbruges.
Så hvordan sikrer vi, at lægerne kan få adgang, når de skal, uden at andre kan snuse rundt i dine private data?
- Vi skal være sikre på, at den her data ikke kan bruges på en måde, vi som samfund ikke er interesseret i, og det er også en af centerets store opgaver at gøre det, siger Peter Løngren.
Han forklarer, at selve designet af de super-computere, der skal holde på alt Danmarks genom-data, vil blive bygget op omkring datasikkerhed, og derfor vil systemet, ifølge Peter Løngren, faktisk sikre, at sundhedsdata i fremtiden bliver opbevaret langt mere sikkert, end det gør i dag.
Artiklen er blevet opdateret efter udgivelse for at gøre det tydligt, at DNA-prøven vil være en del af det tilbud, man får i sundhedsvæsenet.
Ligesom andre prøver er der altså tale om et tilbud til danske patienter, ikke tvang.
FacebookTwitterKopier linkEmner:Videnskab|Medicin|Sundhed og velvære|Sundhedsvæsen|Aarhus Universitet




https://www.dr.dk/sporten/tennis/djokovic-wimbledon-triumf-kraevede-karrierens-haardeste-kamp

TennisDjokovic' Wimbledon-triumf krævede karrierens hårdeste kampNovak Djokovic erkender, at han var på bagbenene, før det lykkedes at slå Roger Federer i Wimbledon-finalen.
Serbiske Djokovic blev presset til sit yderste af Roger Federer i Wimbledon-finalen.
Foto: Laurence Griffiths / POOL / AFP 14.
juli 2019 kl.
22.
33 | opdateret 15.
juli 2019 kl.
07.
44Bemærk: artiklen er mere end 30 dage gammelLæs opI størstedelen af de fire første sæt var han overmatchet af Roger Federer, og i det femte sæt var han nede med to matchbolde.
Alligevel kunne Novak Djokovic søndag aften fejre sin femte Wimbledon-triumf.
Efter 4 timer og 57 minutter på banen kunne han juble over sejrscifrene 7-6, 1-6, 7-6, 4-6, 13-12.
Kampen er den mest krævende, jeg har spillet nogen sinde rent mentalt.
Den var på sit eget niveau.
Novak Djokovic, Wimbledon-vinder- Jeg har spillet en længere finale mod Rafael Nadal i Australian Open (2012, red.
), men kampen i dag er den mest krævende, jeg har spillet nogen sinde rent mentalt.
Den var på sit eget niveau, siger Novak Djokovic.
- Jeg var et slag fra at tabe, så jeg er ovenud lykkelig for at sidde her som vinder.
Kampe som denne mod en af mine største rivaler, lever jeg for.
Det giver værdi til samtlige minutter på træningsbanen.
Schweizeren dikterede spilletDjokovic måtte grave dybt for at være med i finalen.
Federer var klart bedst i andet og fjerde sæt, men også i første og tredje sæt var Federer ovenpå, men i begge tilfælde hang Djokovic på og var så bedst i tiebreaken.
- Jeg var på bagbenene i det meste af kampen, og Roger dikterede spillet.
Jeg kunne have spillet bedre, men måtte bare fighte mit bedste og bruge al min mentale stabilitet.
Det hjalp mig til at redde matchboldene.
- Jeg havde svært ved hans serv i dag og returnerede ikke så godt.
Han satte mig under konstant pres.
Jeg skulle være skarp på mine muligheder, og heldigvis fandt jeg mit bedste spil i alle tre tiebreaks, siger Djokovic.
Han skulle også håndtere, at stort set alle tilskuere var på Federers side og støttede schweizeren højlydt.
- Det er svært ikke at bemærke, når de larmer så meget.
Det giver energi og motivation, når publikum råber dit navn, så jeg måtte finde det indefra.
Når de råber "Roger", prøver jeg faktisk at forestille mig, at de råber "Novak".
Det lykkedes altså 32-årige Djokovic at overvinde det hele søndag, og han er nu noteret for 16 grand slam-titler.
37-årige Federer har 20 titler, 33-årige Nadal har 18, og spørgsmålet er nu, om Djokovic kan overhale rivalerne.
- Jeg kom tættere på, men de vinder jo også stadig grand slam-titler.
Spørgsmålet er, hvor længe jeg bliver ved, stadig er i stand til at spille og kan nyde det.
- Jeg er meget inspireret af, at Roger stadig kan spille, som han gør, så jeg håber, at jeg kan gøre det samme.
Og så håber jeg, at publikum råber mit navn om fem år, lyder det med et glimt i øjet fra den serbiske verdensetter.
Federer: - Det gør ondtRoger Federer selv mødte frem til pressemøde i vanlig fattet stil.
- Det gør ondt, når man har servet for sejren og haft to matchbolde.
Jeg må forsøge at glemme det og ikke blive deprimeret og tage de positive ting med videre, som i 2008, siger Roger Federer.
Han hentyder til finalen samme sted for 11 år siden, som han tabte til Rafael Nadal ligeledes efter et drama i fem sæt.
Dengang varede kampen 4 timer og 48 minutter.
Søndag blev finalerekorden slået, da kampen sneg sig op på 4 timer og 57 minutter, og derfor var det naturligt at sammenligne de to kampe.
- For mig er sammenligningen, at jeg tabte begge kampe.
Denne gang var det mere ligeud af vejen uden regnafbrydelser og mørke til sidst.
- Det var en stor kamp i dag med vidunderlige point.
Forhåbentlig vil den blive husket på en stor måde fremover.
Det er den slags kampe, jeg spiller tennis for.
- Jeg er glad for min præstation og ved, hvad jeg gjorde godt, men Novak spillede også en god kamp.
Det er bare hårdt, når man havde chancerne og var så tæt på, siger Federer.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Wimbledon Championships|Tennis|Australien




https://www.dr.dk/nyheder/udland/sammenstoed-mellem-politi-og-demonstranter-i-hongkong

Protester i HongkongSe temaUdlandSammenstød mellem politi og demonstranter i HongkongDemonstranter vil have undersøgt klager over politivold.
Af Josefine Hummelmose14.
juli 2019 kl.
21.
03Bemærk: artiklen er mere end 30 dage gammelLæs opPolitiet sloges i dag med demonstranter i Hongkong, da de forsøgte at bryde en demonstration med flere tusinde mennesker op.
Protesterne begyndte i det nordlige distrikt Sha Tin.
De var fredelige det meste af dagen, men hen på aftenen brød uroen ud, da politiet med hjelme og skjold begyndte at rydde gaderne.
Hundredvis af demonstranter, mange med hjelme og kirurgiske masker, trak sig tilbage i et indkøbscenter, hvor nogle smed paraplyer og vandflasker efter politiet.
Det skriver nyhedsbureauet AP.
Demonstranter holder dørene åbne i metroen, så flere kan komme ind og dermed komme væk fra slåskampene med politiet i et indkøbscenter.
 Sammenstød mellem politi og demonstranter i et indkøbscenter i Sha Tin, Hongkong.
 Politiet brugte peberspray og demonstranter kastede med paraplyer.
 En politibetjent bliver slået af en demonstrant i indkøbscenteret.
1 / 4Demonstranter holder dørene åbne i metroen, så flere kan komme ind og dermed komme væk fra slåskampene med politiet i et indkøbscenter.
1 / 4Sammenstød mellem politi og demonstranter i et indkøbscenter i Sha Tin, Hongkong.
2 / 4Politiet brugte peberspray og demonstranter kastede med paraplyer.
3 / 4En politibetjent bliver slået af en demonstrant i indkøbscenteret.
4 / 4Demonstranterne kræver, at Hongkongs administrerende direktør trækker sig, og de vil have en undersøgelse af klager over politivold i forbindelse med den sidste tids protester.
Den sidste måned er protesterne flere gange endt i voldlige sammenstød mellem demonstranter og politi.
Vold mod journalisterPolitiet bliver også anklaget for at bruge vold mod journalister.
Formand for Hong Kong Journalists Association, der kæmper for pressefrihed i Hongkong, Chris Yeung, siger, at journalister de sidste par uger er uretmæssigt blevet blokeret af politiet under protesterne, så de ikke kunne udføre deres arbejde.
- Ved nogle lejligheder ser det ud til, at politiet er gået målrettet efter journalister og har brugt kraft, knipler og undertiden slået og angrebet journalisterne, siger han.
Millioner på gadenProtesterne i dag er de seneste i en række af de største og mest voldelige protester i årtier i Hongkong, hvor millioner har været på gaden den sidste måned.
Hongkongs halv-selvstændige status• Hongkong var en britisk koloni i mere end 150 år.
Kina fik Hongkong tilbage i 1997.
• Det skete med en aftale om, at Hongkong skulle blive ved med at have en vis selvstændighed fra resten af Kina.
Det kalder man "et land, to systemer".
• Det betød, at Hongkong stadig kunne have en vis selvstændighed blandt andet ved at beholde sit eget retssystem og egne grænser.
Hongkong beholdt også ytringsfrihed og forsamlingsfrihed.
• I 2050 siger aftalen dog, at Hongkong skal tilbage under kinesisk styre.
• Det er mange beboere i Hongkong bekymrede over.
De mener, at deres system er mere frit.
Og de ser sig selv som hongkongere, ikke kinesere.
• Kilde: BBC.
Det er et lovforslag om udlevering af borgere til retsforfølgelse i Kina, som skabte vrede blandt borgerne.
Hongkong er en kinesisk storby, hvor der bor cirka 7,4 millioner mennesker.
Selvom Hongkong er en del af Kina, har byen selvstyre og eget retssystem.
Lovforslaget er taget af bordet, men det har ikke dulmet protesterne.
Arrangørerne af protesterne siger, at omkring 110.
000 deltog i demonstrationen i dag.
Ifølge politiet var der kun tale om 28.
000 demonstranter.
Uroen dæmpede sig omkring midnat lokal tid, da de resterende demonstranter forlod området.
FacebookTwitterKopier linkEmner:Hong Kong|Politi|Vold|Kina|Kriminalitet




https://www.dr.dk/sporten/atletik/atletikkomet-sletter-41-aar-gammel-dansk-rekord

AtletikAtletikkomet sletter 41 år gammel dansk rekordAnna Emilie Møller satte ny dansk rekord på 5000 meter-distancen ved U23-EM og slettede Loa Olafssons 41 år gamle rekord.
Anna Emilie Møller vifter med Dannebrog efter rekorden kom i hus.
Foto: Christian Jørn Af Emil Halkier14.
juli 2019 kl.
21.
34 | opdateret 15.
juli 2019 kl.
11.
32Bemærk: artiklen er mere end 30 dage gammelLæs opNej, det var altså ikke lige sådan til at forstå.
Og det forstod man faktisk godt.
Hun stod der, 21-årige Anna Emilie Møller.
Hjertet helt oppe i halsen, med 5000 tilbagelagte meter i benene, dannebrog i armene og en ny dansk rekord.
Søndag skrev den danske atletikkomet sig nemlig på ny ind i historiebøgerne, da hun ved U23-europamesterskabet lagde én af dansk atletiks helt gamle rekorder i graven.
I 41 år havde der stået: Loa Olafsson, 15 minutter og 8,8 sekunder.
Nu står der: Anna Emilie Møller, 15 minutter og 7,70 sekunder.
Anna Emilie Møller kunne næsten ikke fatte, at hun havde slået den gamle rekord.
(© Christian Jørn)Efter et langt parløb med tyske Alina Reh trak atletiktalentet fra, og på de sidste 200 meter satte hun trumf på, tog guldet i finalen og altså også den danske rekord.
En rekord, der næsten er dobbelt så gammel som Anna Emilie Møller selv.
- Det er fantastisk.
Jeg kan ikke forstå det.
At jeg oven i købet har sat nationalrekord, det er næsten det bedste.
Jeg er sindssygt overrasket over, at jeg kunne gøre det med to forhindringsløb i benene, siger rekordindehaveren til Dansk Atletik, der også løb både fredag og lørdag og havde lidt ømme stænger til 5000 meter-finalen.
Det perfekte løbHofdiscilpinen er egentlig 3000 meter forhindringsløb, men med tiden er Anna Emilie Møller nu også kvalificeret til VM og OL på 5000 meter-distancen.
- Det var det perfekte løb.
Virkelig det perfekte løb.
Udover at jeg ikke er fuldt restitueret, så var det bare det perfekte løb, fortæller Anna Emilie Møller.
Derfor er danskeren også overbevist om, at hun kan barbere yderligere af sin nye danske rekord.
- Det føler jeg, at jeg kan.
Nu var jeg jo ikke fuldt restitueret, og det er noget, jeg kan have in mente, lyder det.
Anna Emilie Møller er trods sine 21 år allerede lidt af et løbefænomen i dansk atletik.
I 2016 var hun den yngste danske atletikudøver ved et OL siden 1912, da hun stillede op i 3000 meter forhindringsløb.
FacebookTwitterKopier linkEmner:Anna Emilie Møller (atlet)|Atletik




https://www.dr.dk/nyheder/indland/en-ballademager-snuppet-af-ansigtsgenkendelse-paa-broendby-stadion

IndlandÉn ballademager snuppet af ansigtsgenkendelse på Brøndby StadionBrøndby IF har i dag taget et nyt overvågningssystem i brug for første gang.
Brøndbys risiko- og sikkerhedschef mener, at debuten for det nye system har været en succes.
Af Anton Lind og Joshua Ursin Hollingdale14.
juli 2019 kl.
22.
02Bemærk: artiklen er mere end 30 dage gammelLæs opDer skulle ikke gå lang tid med det nye sikkerhedssystem på Brøndby Stadion, før en ballademager gik i fælden.
Det nye ansigtsgenkendelse via overvågningskameraerne har nemlig opfanget en person, som har karantæne fra stadion, men som alligevel forsøgte at snige sig ind.
Det oplyser risiko- og sikkerhedschef Mickel Lauritsen.
- Vi har fået et match i en af vores indgange, og det har resulteret i en sag, så det kan man godt sige, er en succes, siger han.
I dagens superligakamp har Brøndby for første gang taget systemet med ansigtsgenkendelse i brug som den første private virksomhed herhjemme.
Indtil nu har vagterne brugt manuel kontrol med et stykke papir i hånden for at finde folk med karantæne, men fremover får de hjælp af overvågningskameraerne, der med en ny teknologi scanner stadiongængernes ansigter og måler cirka 150 punkter i ansigtet.
Hvis der er match, kommer det op på en skærm ved indgangen til stadion, og så kan en vagt se på billederne og bede vedkommende om at identificere sig, inden han bliver afvist eller lukket ind - hvis systemet tager fejl.
Får afgift og forlænget karantæneOg ét match blev det altså til i dag, og det er sikkerhedschefen ganske tilfreds med.
- Det er selvfølgelig en stor succes at prøve et system af for første gang og så få et match.
Vi vil selvfølgelig helst have, at folk bliver væk, men i og med at vedkommende er dukket op, og vi så har fået ham, det viser, at det virker, siger Mickel Lauritsen.
Brøndbys risiko- og sikkerhedschef, Mickel Lauritsen.
(© dr)Han oplyser, at vedkommende blev trukket til side og ført over i et rum, hvor politiet også var til stede.
- Så får vedkommende en afgift, og han får forlænget sin karantæne.
Derfra tager politiet over og fører sagen videre fra deres side, siger Mickel Lauritsen, der oplyser, at karantænen som minimum bliver forlænget med et halvt år.
Naturligt skridt at gåTidligere er Brøndbys beslutning om at benytte ansigtsgenkendelse blevet kritiseret i skarpe vendinger af IT-Politisk Forening, der mener, at systemet er en alt for indgribende overvågningsteknik at benytte sig af sammenlignet med problemernes størrelse.
Det var de brøndbyfans, DR talte med i dag, dog langt fra enige i.
Og risiko- og sikkerhedschefen på Brøndby Stadion mener da også, at det er et helt naturligt værktøj at bruge til at løse en mangeårig udfordring.
- Vi har prøvet det her i rigtig mange år med registrering på papir, og det er meget svært at holde styr på så mange personer, så vi tager selvfølgelig imod al den hjælp, vi kan få, siger Mickel Lauritsen.
Også AGF vil søge om tilladelse fra myndighederne til at bruge ansigtsgenkendelse.
FacebookTwitterKopier linkEmner:IT-politisk Forening|Brøndby Stadion|Brøndby|Fodbold|IT-politik




https://www.dr.dk/sporten/cykling/hollaender-vinder-giro-rosa-anden-gang-i-traek

CyklingHollænder vinder Giro Rosa for anden gang i trækAnnemiek van Vleuten viste sig som løbets stærkeste, mens danske Cecilie Uttrup Ludwig blev nummer 14.
Annemiek van Vleuten jubler over at genvinde sejren i Giro Rosa.
Af Kasper Heide Lund14.
juli 2019 kl.
20.
32Bemærk: artiklen er mere end 30 dage gammelLæs opDe seneste vindere af Giro Rosa2019 Annemiek van Vleuten (Holland)2018 Annemiek van Vleuten (Holland)2017 Anna van der Breggen (Holland)2016 Megan Guarnier (USA)2015 Anna van der Breggen (Holland)2014 Marianne Vos (Holland)2013 Mara Abbott (USA)2012 Marianne Vos (Holland)2011 Marianne Vos (Holland)Hollandske Annemiek van Vleuten kunne søndag iklæde sig den lyserøde førertrøje efter sidste etape af Giro Rosa som symbol på, at hun har forsvaret sin titel som vinder af det italienske etapeløb, der er kendt som kvindernes Giro d’Italia.
På sidste etape gjorde hun sig dog ikke gældende.
Det gjorde en anden hollænder i stedet, da Marianne Vos vandt den afsluttende spurt foran Lucinda Brand og Lotte Kopecky, som tog sig af anden og tredjepladsen.
Annemiek van Vleuten sad med feltet hjem og forsvarede sin førertrøje, som hun også vandt i 2018.
Bedste dansker i klassementet blev Cecilie Uttrup Ludwig som endte på en 14.
plads – over 11 minutter fra vinderen.
FacebookTwitterKopier linkEmner:Cecilie Uttrup Ludwig (cykelrytter)|Cykelsport|Holland|Italien




https://www.dr.dk/sporten/cykling/tourdefrance/jublende-juul-jensen-vi-har-vundet-en-etapesejr-nu-skal-vi-vinde-flere

Tour de FranceJublende Juul-Jensen: 'Vi har vundet en etapesejr, nu skal vi vinde flere'Danske Christopher Juul-Jensen var meget glad efter hans holdkammerat vandt 9.
etape af Tour de France.
Christopher Juul-Jensen efter etape 9Af Rikke Smed Iversen14.
juli 2019 kl.
19.
30Bemærk: artiklen er mere end 30 dage gammelLæs opDet var ikke muligt at pille smilet af Christopher Juul-Jensens ansigt efter 9.
etape af Tour de France, hvor holdkammeraten Daryl Impey tog sejren.
Og begejstringen den er selvsagt stor på Mitchelton-Scott, og ikke mindst hos Impeys danske værelseskammerat, Christopher Juul-Jensen, der fik meldingen om sejren, mens han trillede mod mål med hovedfeltet.
- Det er simpelthen noget af det skønneste, når holdet vinder en etape i en Grand Tour, som oven i købet er Tour de France, fortæller Christopher Juul-Jensen.
Læs også:ETAPEN PÅ 1 MINUT Hurtig sydafrikaner vinder Tour-etape efter langt udbrudMålet for det australske cykelhold har hele tiden været en etapesejr i årets Tour de France, men at den kom så tidligt har givet stor ro blandt rytterne.
- Det er en kæmpe lettelse.
Og at det så er Daryl Impey, der har været med på holdet fra start og brugt hele sin karriere på at hjælpe andre, der nu kan skrive Tour de France etapesejr på cv'et, er meget velfortjent.
Selvom etapesejren kom tidligere end forventet, så er det bestemt ikke planen for Juul-Jensen at stoppe her.
- Bare fordi man har vundet én etape, skal man jo ikke stoppe med at prøve og vinde flere.
Læs også:VIDEO Kom med i zonen: ’Uden den kunne du ikke se Tour de France’Og hvordan fejrer man så en etapesejr i Michelton Scott-lejren?
Det gør man med lidt ekstra til ganen, men også ved at holde fast i rutinerne på værelset.
- Vi skal nyde et glas rødvin i aften, og Daryl laver kaffe til mig hver morgen, så det går jeg også ud fra, at han gør i morgen, griner Christopher Juul-JensenFacebookTwitterKopier linkEmner:Christopher Juul-Jensen (cykelrytter)|Daryl Impey (cykelrytter)|Frankrig|Cykelsport|Mitchelton-Scott




https://www.dr.dk/nyheder/udland/trump-beder-demokratiske-kongresmedlemmer-rejse-hjem

UdlandTrump beder demokratiske kongresmedlemmer rejse hjemUSA's præsident beder en gruppe kvindelige politikere rejse tilbage til deres oprindelseslande og "fikse dem".
14.
juli 2019 kl.
22.
02 | opdateret 15.
juli 2019 kl.
07.
27Bemærk: artiklen er mere end 30 dage gammelLæs opUSA's præsident, Donald Trump, langer på Twitter ud efter en gruppe kvindelige, demokratiske kongresmedlemmer og siger, at de bør rejse tilbage til deres oprindelseslande.
Her kan de "hjælpe med at fikse de fuldstændig sammenbrudte og kriminelle steder, de kom fra".
Præsidenten nævner ingen navne, men de internationale nyhedsbureauer skriver, at han formentlig tænker på de fire kvinder Alexandria Ocasio-Cortez fra New York, Ilhan Omar fra Minnesota, Ayanna Pressley fra Massachusetts og Rashida Tlaib fra Michigan.
Alexandria Ocasio-Cortez fra New York.
(Foto: Erik S.
Lesser © Scanpix) Ilhan Omar fra Minnesota.
(Foto: Aaron P.
Bernstein © Scanpix) Ayanna Pressley fra Massachusetts.
 Rashida Tlaib fra Michigan.
1 / 4Alexandria Ocasio-Cortez fra New York.
(Foto: Erik S.
Lesser © Scanpix)1 / 4Ilhan Omar fra Minnesota.
(Foto: Aaron P.
Bernstein © Scanpix)2 / 4Ayanna Pressley fra Massachusetts.
3 / 4Rashida Tlaib fra Michigan.
4 / 4De har været meget kritiske over for Trump, og de har i øvrigt også været kritiske over for deres egen partiledelse.
- Interessant at se "progressive" demokratiske kongreskvinder, der oprindeligt kommer fra lande, hvis regeringer er totale katastrofer, ondskabsfuldt fortælle den amerikanske befolkning, hvordan vores regering skal køres, skriver Trump i en serie tweets.
Gør USA hvidt igenAf de fire kvinder, der ifølge nyhedsbureauerne er i Trumps tanker, er det kun Ilhan Omar, som er født uden for USA.
Hun ankom til Minneapolis i 1997 som flygtning fra Somalia.
Alexandria Ocasio-Cortez er som Trump fra New York, og hun har svaret præsidenten igen.
Alexandria Ocasio-Cortez under en debat om migrantbørn, der er blevet adskilt fra deres forældre.
- Hr præsident, det land, jeg kommer fra, og som vi alle sværger til, er USA.
Du er vred, fordi du ikke kan forestille dig et Amerika, der omfatter os.
Du har brug for et bange USA til din udplyndring, skriver hun på Twitter.
Trump skrev også, at det, han kalder deres oprindelseslande, "har meget brug for deres hjælp".
- I kan ikke rejse hurtigt nok.
Jeg er sikker på, at Nancy Pelosi vil være glad for hurtigt at organisere gratis rejsearrangementer.
Formanden for Repræsentanternes Hus, Nancy Pelosi.
(Foto: Erik S.
Lesser © Scanpix)Nancy Pelosi, demokrat og formand for Repræsentanternes Hus, har været oppe at toppes med de fire kvinder i interne partistridigheder, men sammen med andre demokrater kommer hun gruppen til hjælp i denne sag.
Pelosi kalder Trumps bemærkninger for "fremmedfjendske".
- Han bekræfter, at hans plan om at "Make America Great Again" altid har handlet om at gøre Amerika hvidt igen.
/ritzau/ReutersFacebookTwitterKopier linkEmner:Donald Trump (politiker)|Nancy Pelosi (politiker)|USA|Twitter|New York




https://www.dr.dk/nyheder/udland/macron-opretter-fransk-rumkommando

UdlandMacron opretter fransk rumkommandoDen bliver en del af det franske flyvevåben.
Macron siger, at rumkommandoen er klar til september.
Af Josefine Hummelmose14.
juli 2019 kl.
19.
51Bemærk: artiklen er mere end 30 dage gammelLæs opBastilledagen bliver i dag traditionen tro fejret i Frankrig, hvor en af verdens største militærparader markerer dagen i Paris.
Hele 69 fly og 39 helikoptere blev vist frem for publikum.
Men det franske flyvevåben kan se frem til en udvidelse til september - en rumkommando, som skal høre herunder.
Den franske præsident, Emmanuel Macron, har nemlig godkendt oprettelsen af en rumkommando for at forbedre landets forsvarskapacitet.
Militærets helikoptere flyver over Triumfbuen i Paris.
- Vi kommer til at styrke vores viden om rummet, vi kommer til at beskytte vores satelliter bedre, siger Macron.
Han tilføjer, at flyvevåbnet senere vil få navnet Rum- og flyvevåbnet.
Det er endnu ikke afgjort, hvad der skal postes af penge i projektet.
Militarisering af rummetFor et år siden tog USA's præsident, Donald Trump, initiativ til, at USA får en rumkommando.
Trumps administration meddelte i 2018, at den planlægger at oprette en rumstyrke som sit sjette værn inden for militæret i 2020.
Da Trump annoncerede planerne sagde han:- Det er ikke nok kun have en amerikansk tilstedeværelse i rummet.
Vi skal have amerikansk dominans i rummet.
I fjor sagde Florence Parly, Frankrigs forsvarsminister, at hun vil arbejde på, at Frankrig skal kunne klare sig strategisk alene i rummet.
Det skyldes ifølge ministeren, at der er voksende trusler fra andre magter, når det gælder kapløbet om militarisering af rummet.
I perioden fra 2019 til 2025 har Frankrig afsat 3,6 milliarder euro til investering i og fornyelse af franske satellitter, skriver Reuters.
Det svarer til 27 milliarder kroner.
Nato ventes senere i år at anerkende, at rummet er et område, hvor der kan foretages krigshandlinger.
Det sagde fire højtstående Nato-diplomater i juni til Reuters.
I videoen herunder kan du se det storstilede militærshow i Paris, der i dag markerede den franske nationaldag.
FacebookTwitterKopier linkEmner:Donald Trump (politiker)|Emmanuel Macron (politiker)|Frankrig|NATO|Militær




https://www.dr.dk/sporten/tennis/historiens-laengste-finale-djokovic-vinder-wimbledon-efter-maratonkamp-mod-federer

TennisHistoriens længste finale: Djokovic vinder Wimbledon efter maratonkamp mod FedererTennisspilleren Novak Djokovic vinder Wimbledon for femte gang med en sejr over Roger Federer i historiens længste finale.
Novak Djokovic peger mod himmelen efter sin Wimbledon-sejr og maratonfinale mod Roger Federer.
Foto: REUTERS/Andrew Couldridge 14.
juli 2019 kl.
20.
21 | opdateret 14.
juli 2019 kl.
20.
38Bemærk: artiklen er mere end 30 dage gammelLæs opI 11 år har man kaldt 2008-finalen i Wimbledon mellem Rafael Nadal og Roger Federer for verdens bedste tenniskamp.
Den blev måske ikke overgået søndag, men den fik en konkurrent, særligt hvad angik drama.
Og hvad angår længden, blev den overgået, da Novak Djokovic slog Roger Federer i fem sæt.
Søndagens finale varede 4 timer og 57 minutter og overgik dermed 2008-finalen, den hidtil længste, med ni minutter.
Den fortjente ikke en taber, men Federer måtte til sidst erkende nederlaget.
Djokovic vandt med cifrene 7-6, 1-6, 7-6, 4-6, 13-12.
Novak DjokovicNationalitet: SerberFødt: 22.
maj 1987 (32 år)Placering på verdensranglisten: 1Grand slam-titler: 16Australian Open: 7 (2008, 2011, 2012, 2013, 2015, 2016, 2019)French Open: 1 (2016)Wimbledon: 5 (2011, 2014, 2015, 2018, 2019)US Open: 3 (2011, 2015, 2018)Tabte grand slam-finaler: 9ATP-titler i alt: 75Kilde: ATP World TourKampen kunne endda have været endnu længere, men en ny regel foreskriver, at man i Wimbledon spiller tiebreak ved stillingen 12-12 i femte sæt.
Den vandt Djokovic med 7-3, efter Federer tidligere i sættet havde misbrugt to matchbolde i egen serv.
Dermed kan den serbiske verdensetter Novak Djokovic fortsat kalde sig den øjeblikkelige konge af Wimbledon.
Søndag forsvarede han sin titel og tog den femte titel på græsset i London og 16.
grand slam-titel i alt.
Dermed nærmer han sig så småt Federers 20 af slagsen.
En dediceret tennisopvisningMan må altså bare tage hatten af for Djokovic.
I det meste af søndagens finale sad man med fornemmelsen af, at Federer var bedst.
I hvert fald i de fire første sæt.
Men Djokovic var ikke til at slippe af med, selv om han kun var mentalt til stede i hvert andet sæt.
Han slog uimodståeligt sine vindere med den største selvfølgelighed og var en mester i at kulminere, når pointene var vigtigst.
Som da første, tredje og femte sæt skulle afgøres i tiebreak.
Ti års Wimbledon-vindere i herresingle2019: Novak Djokovic (Serbien).
2018: Novak Djokovic (Serbien).
2017: Roger Federer (Schweiz).
2016: Andy Murray (Storbritannien).
2015: Novak Djokovic (Serbien).
2014: Novak Djokovic (Serbien).
2013: Andy Murray (Storbritannien).
2012: Roger Federer (Schweiz).
2011: Novak Djokovic (Serbien).
2010: Rafael Nadal (Spanien).
Kilde: Wimbledon.
Det blev blot understreget af, at Djokovic ikke havde haft en eneste breakbold, da han bragte sig foran med 2-1 i sæt.
Federer udførte nærmest alt til perfektion i første sæt.
Spektakulære vindere og finurlige stopbolde fik tidligt Centre Court i ekstase.
Det er bare ikke altid nok mod Djokovic.
Serberen kan være sublim og samtidig få det til at se naturligt ud.
Som om han dårligt anstrenger sig.
Han blev ved med at hænge på og slog så til, da Federer i et minut faldt i niveau.
Efter et sæt med bare én breakbold, som Federer missede med en forceret forhånd, var schweizeren i en fordelagtig position i tiebreaken foran med 5-3.
Men så kom de nærmest første uprovokerede fejl fra Federer.
Djokovic tog fire på stribe og vandt tiebreaken 7-5 efter en times spil.
Suveræne servepartierPå forhånd havde man talt om, at Federer skulle vinde første sæt for at kunne vinde kampen.
Men han lod sig slet ikke slå ud, og omvendt lignede Djokovic en mand i dvale fra begyndelsen af andet sæt.
I løbet af ti minutter havde Federer brudt to gange og bragt sig foran 3-0, og så var der ikke mere at rafle om i det sæt.
I ren paradekørsel snuppede Federer sættet med 6-1 på 25 minutter.
Efter et toiletbesøg var Djokovic igen klar til at tage kampen op.
Det resulterede i et sæt med suveræne servepartier.
Igen faldt den eneste breakbold ud til Federer, men en stærk serv reddede Djokovic.
Ny tiebreak.
Her viste Djokovic igen sin utrolige evne til at peake på rette tidspunkt, mens Federer igen dykkede.
Djokovic bragte sig på 5-1, og selv om Federer reducerede til 4-5, snuppede serberen sættet ved at vinde sine to næste server.
Mens tredje sæt lignede det første, kom fjerde sæt til at ligne det andet.
Igen kom Djokovic på banen mat i udtrykket, og igen brød Federer to gange, så føringen lød 5-2.
Djokovic bragte lidt spænding tilbage i sættet ved at bryde for første gang i kampen, men Federer servede sættet rent hjem i andet forsøg til 6-4.
Det peakede til sidstI femte sæt kom Djokovic igen bedre med, ikke mindst i Federers servepartier.
Det gav tre breakbolde ved stillingen 2-1, men det var først i schweizerens næste parti, at serberen brød til 4-2.
Så lignede han en vinder.
Men Federer slog tilbage og brød til 3-4.
Nu blev noget af kampens bedste tennis præsenteret for tilskuerne, og brølet var enormt, da Federer udlignede til 4-4.
Spillemæssigt blev kampen kun bedre og bedre, som sættet skred frem.
Nu kulminerede spillerne på samme tidspunkt.
Der blev holdt serv indtil 7-7, men så kom Djokovic i problemer trods foran 30-0.
Federer vandt de fire næste bolde afsluttende med et passérslag og brød til 8-7.
Jublen var øredøvende.
Nu skulle schweizeren blot serve det næste parti hjem.
Han servede sig suverænt til to matchbolde, men dramaet ville ikke ophøre.
Djokovic svarede tilbage, vandt fire bolde i træk og udlignede til 8-8.
Spillerne holdt derefter serv indtil 12-12, og så måtte man ty til endnu en tiebreak for at afgøre turneringen.
Igen var Djokovic bedst, da det spidsede allermest til.
Han spillede sig til tre matchbolde og vandt 7-3.
Og gjorde en ende på et drama, man vil tale om i mange år fremover.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Tennis|Wimbledon Championships|London




https://www.dr.dk/sporten/formel1/sammenstoed-blev-dyrt-magnussen-og-holdkammerat-aergerlig-weekend-uden-point

Formel1Sammenstød blev dyrt for Magnussen og holdkammerat: ’Ærgerlig weekend uden point’Kevin Magnussen udgik efter blot syv omgange af Formel 1-løbet på Silverstone, efter han kørte sammen med Haas-kollegaen.
Af Kasper Heide Lund14.
juli 2019 kl.
19.
15Bemærk: artiklen er mere end 30 dage gammelLæs opDer var stor engelsk jubel, da Lewis Hamilton kørte sin sjette sejr hjem på Silverstone.
For Kevin Magnussen blev besøget på den engelske bane dog alt end glædeligt.
Et sammenstød med hans teamkollegaen Romain Grojean kort inde i løbet resulterede nemlig i, at begge Haas-biler måtte udgå efter bare syv omgange.
Læs også:Formel 1-kongen af Silverstone gjorde det igenDerfor var det naturligvis en skuffet og frustreret Kevin Magnussen, som blev interviewet efter løbet.
- Jeg var på yderbanen og brugte så meget af det der nu var til rådighed af banen, men blev alligevel ramt, siger han til TV3 Sport.
- Ærgerlig weekend.
Ærgerligt endnu en gang ikke at få nogen point med hjem.
Vi må have de langsigtede briller på lige nu, arbejde os igennem det og holde hovedet koldt.
Det er første gang i 2019-sæsonen, at Kevin Magnussen ikke gennemfører et grandprix.
Efter det noget kort løb for danskern har han stadig 14 point, hvilket rækker til en samlet 12.
plads.
Grosjean er på 17.
-pladsen med to point.
I toppen af stillingen ligger Lewis Hamilton med 223 point.
Valtteri Bottas har 184 point på andenpladsen, mens Max Verstappen (Red Bull) er treer med 136 point.
FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Motorsport|Formel 1|Red Bull




https://www.dr.dk/nyheder/regionale/nordjylland/jan-koebte-ikonisk-sportshal-en-krone-fik-tribunestole-90000-kroner-i

NordjyllandJan købte ikonisk sportshal for en krone: Fik tribunestole for 90.
000 kroner i fødselsdagsgaveNordjyden drømmer om at genoplive Syvstenhallen, der er ved at rådne op.
Nu skal den igen være håndboldfæstning.
Stolene hober sig op i Syvstenhallen.
Snart skal de være en del af tribunen i den genrejste hal.
Af Søren K Nielsen og Rasmus Jungersen14.
juli 2019 kl.
19.
14Bemærk: artiklen er mere end 30 dage gammelLæs opDa Jan Hansen for nylig fyldte 50 år, ønskede han sig stole i fødselsdagsgave - og fik 300.
De ankom i mandags fra Portugal til Syvstenhallen i Syvsten i Nordjylland.
- Jeg vil lave en tribune af dem.
Det bliver fantastisk, forklarer Jan Hansen.
Vendsyssel Håndbold fik Syvstenhallen for en krone - og mere var den heller ikke værd.
Klubben var da også eneste byder på hallen, som ellers var dømt til nedrivning.
Jan Hansen har købt den mere end 40 år gamle Syvstenhallen af Frederikshavn Kommune for en krone.
Den var forfalden og næsten lige til at rive ned.
Jan Hansen er direktør for Vendsyssel Håndbold, hvis kvinder spiller i 1.
division.
Kvinderne har haft fire forskellige hjemmebaner, men Syvstenhallen skulle gerne blive det faste holdepunkt, når den er blevet renoveret fra top til bund.
Halgulvet buler, det drypper fra taget, og de orange stole, der udgør siddepladserne i hallen, er lige til at smide ud.
- Det var derfor, jeg ønskede mig stole og ikke vin eller andet til min fødselsdag.
Jeg drikker alligevel ikke noget af det, forklarer Jan Hansen.
Direktør Jan Hansen bruger stort set alle sine vågne timer i hallen.
Han har midlertidigt kontor i et af de gamle omklædningsrum.
Hver stol har kostet 300 kroner, så mange har villet ønske ham tillykke.
Stolene har en værdi af 90.
000 kroner.
I første omgang er det planen, at der skal laves 600 siddepladser og 200 ståpladser.
Håbet er, at den gamle hals historie vil kunne bringe Vendsyssel Håndbold held og lykke.
Syvstenhallen var nemlig centrum for ét af landets bedste kvindehold tilbage i 1980'erne: Lyngså.
Lyngsås håndboldhold blev danske mestre i 1988.
Det vandt flere pokalfinaler og deltog i Europa-cuppen.
Klubben fostrede mange landsholdsspillere.
- Mens vi går og renoverer, får vi tit besøg af gæster, der lige vil se, hvordan her ser ud nu.
Ved samme lejlighed får vi også nogle historier fra dengang, Lyngså toppede, og hallen var overfyldt af tilskuere, når der var hjemmekampe.
Det er så fedt at høre, siger Jan Hansen.
Gulvet i hallen var bulet og bliver nu slebet ned Dengang var Syvstenhallen en frygtet bane for gæstende hold, der som oftest blev sendt hjem med et nederlag i bagagen.
- De tider skulle gerne vende tilbage.
Vi håber at kunne tiltrække et stort, fast publikum igen ligesom dengang.
Vi har planer for, hvordan vi kan give publikum en helt anden oplevelse, end de har været vant til - også udover selve spillet, siger Jan Hansen.
Hallen bliver renoveret af frivillige og sponsorer og selvfølgelig af direktøren selv.
Baderumsfliserne i omklædningsrummene er højeste mode anno 1977 - og ren retro i dag.
- Syvsten Idrætsforening har ydet en kæmpehjælp ved det store nedbrydningsarbejde.
Vores håndboldpiger har lavet mad til fodbolddrengene, der har hjulpet med at brække ned.
Det har fungeret fantastisk.
Der er så mange, der gerne vil hjælpe.
Skulle vi have købt os til det hele, ville det nok løbe op i en million kroner eller mere, siger Jan Hansen.
Selv bruger han næsten al sin vågne tid på at styre og deltage i renoveringsarbejdet.
- Det er lige før, jeg bor heroppe.
Jeg har en fantastisk familie, der bakker op om det og selv hjælper til, men søndag tager jeg på fem dages ferie.
Mere er der ikke tid til.
Hallen skal være klar til den første testkamp i september.
FacebookTwitterKopier linkEmner:Vendsyssel Håndbold|Frederikshavn Kommune|Håndbold|Jylland|Portugal




https://www.dr.dk/musik/festival/dansk-hitsanger-maa-flyves-ind-med-helikopter-det-er-min-travleste-sommer-nogensinde

VIG FESTIVAL 2019Se temaFestivalDansk hitsanger må flyves ind med helikopter: 'Det er min travleste sommer nogensinde' 23-årige Bro skal spille mere end 200 koncerter i løbet af i år.
23-årige Kevin Andreasen storhitter under kunstnernavnet Bro.
Af Christian Ellegaard14.
juli 2019 kl.
18.
30Bemærk: artiklen er mere end 30 dage gammelLæs opKevin Andreasen har travlt.
Den 23-årige sanger, der går under navnet Bro, skal denne sommeraften spille på Vig Festival.
Og til Grenaa Beach Party.
Nå ja, og så venter der også et show i Ørbæk på Fyn senere.
For at kunne nå det hele, skal den unge hitmager direkte fra scenen i Vig og ind i en helikopter, der skal flyve ham til Jylland, hvor endnu et forventningsfuldt publikum venter.
- Det er den travleste sommer, jeg nogensinde har haft, siger Bro, da vi møder ham backstage før dagens første koncert på festivalen i Vig.
I år skal han spille mere end 200 shows på natklubber, festivaler og markeder rundt omkring i landet, ligesom der også er presset en række shows i udlandet ind i kalenderen.
Se Bro på scenen ved lørdagens Vig Festival: Lørdag optrådte en veloplagt Bro på Vig Festival - hans første show ud af tre den dag.
 Bro kom igennem hele sit hitkarkotek og både startede og lukkede showet med hittet 'Sydpå'.
 Selvom Bros sange til tider rent lyrisk finder vej til det frække hjørne, var det primært børn, der havde fundet plads allerforrest under lørdagens koncert.
1 / 3Lørdag optrådte en veloplagt Bro på Vig Festival - hans første show ud af tre den dag.
1 / 3Bro kom igennem hele sit hitkarkotek og både startede og lukkede showet med hittet 'Sydpå'.
2 / 3Selvom Bros sange til tider rent lyrisk finder vej til det frække hjørne, var det primært børn, der havde fundet plads allerforrest under lørdagens koncert.
3 / 3Og med en kalender, der kan give de fleste sved på panden, fristes man til at spørge, hvordan den unge kunstner dog kan holde til det i længden?
- Jeg er i topform og har aldrig været stærkere, end jeg er lige nu.
Men jeg vil da ærligt sige, at jeg skal ikke fortsætte sådan her hvert år, for det er hårdt, det her.
Så næste år spiller jeg måske kun 100 shows.
'Kun 100 shows'.
For de fleste lyder 100 koncerter nok også som en pæn slat, men med talrige hits på samvittigheden, er der i den grad rift om Bro.
- For at være ærlig, kunne jeg også have spillet 250 shows.
Eller 300, måske.
Der har været så mange, der gerne ville have mig ud at optræde i år, men vi har været nødt til at sige nej, fordi det ville blive alt for hårdt, siger han.
Svært at skulle overgå sit egen succesBro brød igennem tilbage i 2016 med nummeret 'Hvor er du Bro?
'.
Sangen var et hit, men det var ikke mange, der regnede med, at den kække sanger skulle blive til mere end blot en catchy døgnflue.
- Det var der mange, der sagde dengang, men jeg har altid vidst, jeg ikke var en døgnflue.
Jeg har altid kæmpet hårdere end alle de andre, og jeg tror, at hvis du arbejder hårdt, så skal du nok slå dem, der måske på papiret er bedre end dig, siger han.
Læs også:Vi har splittet nummeret ad: Her er hemmeligheden bag 'Sydpå'Det hårde arbejde bar for alvor frugt sidste år, da Bro leverede årets absolut største danske hit med sommerbaskeren 'Sydpå', der i skrivende stund er blevet afspillet mere end 17 millioner gange på Spotify.
Hør sangen her, mens du læser videre:Bro - SydpåOg Bro indrømmer da også ærligt, at han har følt et pres for at skulle levere endnu et hit til denne sommer.
- Man føler jo altid, at man skal lave et endnu større hit, end det man har i forvejen, men jeg har selvfølgelig vidst, at det ville være svært at lave sådan et kæmpehit igen.
Men det skal nok komme, siger han.
- Jeg kommer faktisk snart med en ny sang, som jeg tror bliver kæmpestor.
Den bliver et kæmpehit, lyder det selvsikkert.
Efter koncerten på Vig Festival måtte Bro i al hast flyve videre til Grenaa, hvor han skulle spille senere samme dag.
Der var dog tid til en selfie eller to.
FacebookTwitterKopier linkEmner:Fyn|Spotify|Jylland|Grenaa




https://www.dr.dk/nyheder/udland/otte-vovehalse-er-blevet-stanget-af-tyre-i-pamplona

UdlandOtte vovehalse er blevet stanget af tyre i PamplonaÅrets tyrefestival i Pamplona i Spanien er slut.
På sidstedagen blev endnu tre personer stanget af tyre.
Det handler om at flytte sig, når der er tyrefestival i Pamplona.
14.
juli 2019 kl.
18.
24Bemærk: artiklen er mere end 30 dage gammelLæs opDe berømte tyreløb igennem gaderne i byen Pamplona i det nordlige Spanien er slut for denne gang, og traditionen tro er folk kommet til skade.
Søndag var sidstedagen på dette års San Fermin-festival, som begivenhederne kaldes, og her blev tre personer stanget af tyre.
Der har været tyreløb i otte dage, og antallet af personer, der er stanget af tyre i løbet af de otte dage, er også otte.
En af dem er en amerikaner, der ville tage en selfie, mens tyrende kom buldrende hen af de smalle gader.
Han blev stanget i halsen.
Læs også:Se videoen: Vrede tyre løber gennem byen ved omstridt spansk festivalSøndag blev to australiere på 27 og 30 år såret, og det samme gjorde en 25-årig spanier.
De lokale sundhedsmyndigheder siger, at det var tyren "Rabonero", der vejer et halvt ton, der stangede de tre i arme og ben.
Ud over de otte personer, som blev stanget, er 27 andre blevet sendt til hospitalet for at blive undersøgt for knoglebrug og andre skrammer i løbet af ugen.
Røde Kors siger, at omkring 500 personer er blevet behandlet for overfladiske skader på stedet.
Ved søndagens tyreløb blev den tungeste af flokken på seks tyre adskilt fra de andre, og det er ofte ved sådanne tilfælde, at den enlige tyr stanger folk.
Tradition eller dyremishandling?
Traditionen ved tyreløb er ofte blevet kritiseret af organisationer, der kæmper for dyrevelfærd.
Men Pamplona-tyreløbet fortsætter år efter år, selv om der var en demonstration mod arrangementet, dagen før det begyndte for otte dage siden.
Festivalen går ud på, at en flok tyre om morgenen drives igennem et afspærret område i byen.
Vovehalse forsøger at tirre dyrene ved at løbe foran dem.
På et tidspunkt når tyrende den anden ende af byen, hvor de spærres inde.
Om aftenen skal de ud i en arena og møde en tyrefægter, der slår dem ihjel.
Tyreløbene i Pamplona har stået på siden Middelalderen, men de er blevet verdensberømte, efter at Ernest Hemingway skrev om dem i sin roman "The Sun Also Rises" - "Solen går sin gang" - i 1926.
Mennesker fra mange lande kommer til Pamplona hvert år for at følge tyreløbet.
Byen har omkring 200.
000 indbyggere.
Siden 1911 er 16 mennesker blevet dræbt af tyre i gaderne.
Det seneste dødsfald var i 2009.
/ritzau/AFPFacebookTwitterKopier link




https://www.dr.dk/sporten/oevrig/super-dansk-optakt-til-ro-vm-dobbelt-op-paa-sejr-i-world-cuppen

Øvrig sportSuper dansk optakt til ro-VM: Dobbelt op på sejr i World CuppenBåde Sverri Nielsen og den kvindelige firer varmede op til VM ved at tage den samlede World Cup-sejr i deres bådklasser.
Danske Sverri Nielsen bliver hyldet for sin guldmedalje og samlede sejr af sine to nærmeste konkurrenter, norske Kjetil Borch (tv.
) og Martin Damir fra Kroatien (th.
) (© Dansk Forening for Rosport)Af Kasper Heide Lund14.
juli 2019 kl.
18.
57Bemærk: artiklen er mere end 30 dage gammelLæs opDet lover rigtig godt for Danmark forud for VM i roning i næste måned.
Det danske landshold kan nemlig rejse af sted til verdensmesterskaberne i Østrig med en kæmpe medaljetro i bagagen, efter to danske både i dag sikrede sig den samlede sejr i deres bådklasse i World Cuppen.
Ved sæsonens sidste stævne i Rotterdam i Holland vandt Sverri Nielsen guld i mændenes singlesculler for anden World Cup i træk, mens det blev til sølv for damefireren – begge dele var nok til at sikre de to både den samlede sejr.
- Det er sgu en meget god fornemmelse.
Det ser godt ud i forhold til VM og chancen for at kvalificere sig til OL.
Man skal ikke blive alt for selvsikker, men det viser, at det vi ligger og laver til træning virker.
Så vi skal bare fortsætte med at gøre det samme, siger Sverri Nielsen til DR Sporten.
Som billedet viser var der tæt kamp mellem Sverri Nielsen og norske Kjetil Borch om guldet.
(© Dansk Forening for Rosport)Ligesom ved sejren for knap en måned siden i polske Poznan roede Sverri Nielsen også denne gang guldet hjem foran den norske verdensmester Kjetil Borch.
Danskeren fik ellers en vanskelig start og lå nummer to halvvejs efter nordmanden, men en god slutspurt sikrede guldmedaljen.
Det sigter han også efter at gøre til VM.
- Det ville være helt fantastisk, hvis jeg kunne gøre det igen.
Det er et utroligt hårdt felt, jeg roer imod, men det ser godt ud.
Super start på nyt dansk samarbejdeNoget der også har set godt ud er formen i den danske kvindefirer.
De fire roere Ida Jacobsen, Frida Sanggaard Nielsen, Lærke Berg Rasmussen og Christina Johansen blev sat sammen kort før World Cuppen for en måned siden, hvor de imponerede med en guldmedalje for næsen af Australien.
Den danske guldfirer jubler over deres samlede sejr.
Søndag var rollerne dog byttet rundt, da australierne var hurtigst og henviste den rødhvide båd til sølvet.
Det var dog nok til en samlet World Cup-sejr for den nye danske båd.
- Jeg er virkelig, virkelig glad og det betyder meget for holdet samlet.
Det er de store smil, som er på i dag.
Det har givet så meget blod på tanden frem mod VM, siger Frida Sanggaard Nielsen.
Hun slår fast, at VM-målet er det øverste trin på skamlen med en guldmedalje om halsen.
- Vi tror på, at vi kan gøre det godt til VM.
Som det ser ud lige nu, så synes jeg, vi står godt med det in mente, at de andre lande er endnu stærkere om en måned.
VM-optimise hos sportschefenSelv om Danmark ikke har nogen officiel medaljemålsætning til VM i roning, så hæver de to stærke World Cup-præstationer alligevel forventninger hos Dansk Forening for Rosport.
- Det er ikke hver dag, at Danmark har to World Cup-vindere i samme år.
Det er vi selvfølgelig meget tilfredse med, og som vi kan tage med hjem.
Der er noget træning, som fungerer, siger sportschef Finn Trærup-Hansen.
- Vi håber selvfølgelig på, at vi kan få medaljer med hjem fra VM.
Læs også:Guldregn over de danske roere ved World Cup-løbSøndagens danske medaljer indikerer samtidig, at Danmark er på rette vej, inden formen skal peake ved de olympiske lege i Tokyo næste sommer.
- Det er OL, der er vores vigtigste målsætning.
Vi sigter efter at skulle have et par olympiske medalje, og med de placeringer vi har fået til de sidste to World Cups, så er vi fortrøstningsfulde i den proces.
- Nu skal vi se, om vi kan stable flere både på benene, som kan komme i konkurrence om OL-pladser.
Vi har en hel del gode roere, som vi pusler med i øjeblikket for at se om det kan blive til OL-kvalifikation, lyder det fra Finn Trærup Hansen.
VM i roning starter den 25.
august i Østrig, og her har de danske roere for første gang mulighed for at kvalificere sig til OL i Tokyo.
FacebookTwitterKopier linkEmner:De Olympiske Lege|Roning|Østrig|Dansk Forening for Rosport|Holland




https://www.dr.dk/sporten/formel1/formel-1-kongen-af-silverstone-gjorde-det-igen

Formel1Formel 1-kongen af Silverstone gjorde det igenDen britiske Formel 1-kører Lewis Hamilton vandt på Silverstone.
Magnussen udgik.
Lewis Hamilton tog sin sjette sejr på Silverstone.
Foto: REUTERS/Matthew Childs/Pool 14.
juli 2019 kl.
16.
41 | opdateret 14.
juli 2019 kl.
17.
46Bemærk: artiklen er mere end 30 dage gammelLæs opLewis Hamilton er kongen af Silverstone.
Søndag vandt den britiske Formel 1-kører for syvende gang i 2019, da sæsonens tiende grandprix blev kørt på den traditionsrige bane i byen af samme navn.
Det er Hamiltons sjette sejr på hjemmebanen, og han tager derfor rekorden for flest triumfer i det britiske grandprix, som han tidligere delte med Jim Clark og Alain Prost.
Hamilton vandt søndagens grandprix foran holdkammerat på Mercedes Valtteri Bottas og Ferraris Charles Leclerc.
Med sejren udbygger briten sin føring i den samlede VM-stilling.
Dårlig dag for HaasKevin Magnussen og Haas-holdet havde en rædselsfuld dag på Silverstone.
Både danskeren og holdkammerat Romain Grosjean udgik kort inde i løbet, efter at de to var stødt sammen på første omgang og efterfølgende måtte i pit for at få skiftet punkterede dæk.
Dermed missede de to Haas-kørere et ellers yderst underholdende løb, der rangerer som et af de bedste i denne sæson, hvis man ser på drama, overhalinger og sensationer.
Det var især Leclerc, der stod for underholdningen.
Den unge Ferrari-kører havde undervejs utallige fantastiske dueller med begge Red Bull-racerne, men til slut var det 21-årige Leclerc, der var bedst og snuppede tredjepladsen efter de uopnåelige Mercedes-racere.
Leclercs tredjeplads blev dog hjulpet godt på vej af søndagens største drama.
Det kom, efter at Red Bulls Max Verstappen fik overhalet Ferrari-raceren med Sebastian Vettel bag rattet.
I forsøget på at svare igen kørte Vettel op i bagenden af Verstappen, og begge racere røg ud i gruset.
På mirakuløs vis fik de begge gang i bilerne igen, men Verstappen røg ned som nummer fem, mens Vettel måtte i pit og sluttede som nummer 15.
Tyskeren fik efterfølgende en tidsstraf på ti sekunder.
/ritzau/FacebookTwitterKopier linkEmner:Alain Prost (racerkører)|Kevin Magnussen (racerkører)|Motorsport|Storbritannien|Ferrari




https://www.dr.dk/sporten/fodbold/superliga/mestrene-vaklede-vaagnede-og-vendte-truende-nederlag-til-tre-point

SuperligaMestrene vaklede, vågnede og vendte truende nederlag til tre pointFCK var bagud 0-2, men hentede alligevel alle tre point, da mesterholdet vandt 3-2 over OB i Superligaen.
14.
juli 2019 kl.
18.
10 | opdateret 14.
juli 2019 kl.
18.
46Bemærk: artiklen er mere end 30 dage gammelLæs opFC København var nede med to mål, men hentede alligevel sejren i sæsonens første kamp, da holdet på udebane i 3F Superligaen besejrede OB med 3-2.
Fynboerne var ellers foran 2-0, men københavnerne fik vendt det hele på hovedet og sejrede.
I første halvleg var spillet meget lige, hvor begge hold især kom frem til mange chancer i det første kvarter.
Anden halvleg dominerede gæsterne.
Troels Kløve scorede i det første og 31.
minut for OB, mens Jonas Wind reducerede kort før pausen.
I anden halvleg lavede Dame N’Doye begge FCK-kasser.
OB fik en drømmestart på opgøret, da midtbanespilleren Troels Kløve efter 52 sekunder flugtede bolden ind bag den tidligere OB-keeper Sten Grytebust i FCK-målet fra 11 meter.
Oplægget fra højre side kom fra wingback Ryan Laursen.
Efter 31 minutter udbyggede hjemmeholdet føringen, da Kløve helt umarkeret efter hjørnespark headede bolden i en blød bue hele vejen over i den modsatte side af målet.
Mestrene boksede sig tilbageI det 42.
minut var det så FCK’s tur til at score, da angriberen Jonas Wind reducerede med et hovedstød få meter fra målet.
Anden halvleg var kun tre minutter gammel, da angriber Dame N’Doye udlignede til 2-2 efter et fladt indlæg fra Wind.
N’Doye bragte også FCK foran efter 70 minutter, da netop indskiftede Carlo Holse spillede ham fri i feltet, hvor angriberen nemt udplacerede Oliver Christensen i OB-målet.
Selv om OB pressede på til det allersidste for at få udlignet, faldt der ikke flere scoringer på Nature Energy Park i Odense.
/ritzau/FacebookTwitterKopier linkEmner:FC København|Odense Boldklub|Fodbold|Odense|Odense Stadion




https://www.dr.dk/nyheder/udland/politiet-bruger-taaregas-mod-demonstranter-efter-bastille-parade

UdlandPolitiet bruger tåregas mod demonstranter efter Bastille-paradeDemonstranter indtog Champs-Elysees i Paris, efter at militærparaden, der markerer Bastilledagen, var slut.
Fransk politi og demonstranter er tørnet sammen på Bastilledagen i Paris.
14.
juli 2019 kl.
16.
55Bemærk: artiklen er mere end 30 dage gammelLæs opFransk politi har søndag eftermiddag anvendt tåregas mod demonstranter ved den kendte boulevard Champs-Elysees i Frankrigs hovedstad, Paris.
Det skriver flere nyhedsbureauer.
Ifølge AFP's udsendte journalist råbte demonstranterne negative slagord mod den siddende regering.
Også sikkerhedsafspærringer, der var sat op i området i forbindelse med den årlige militærparade, der markerer Bastilledagen, blev ødelagt.
Optøjerne udspiller sig få timer efter, at præsident Emmanuel Macron i selskab med andre europæiske ledere har fejret den franske nationaldag.
Gule veste tilbageholdtChamps-Elysees blev åbnet for trafik søndag eftermiddag, da militærparaden, hvor omkring 4000 personer fra de væbnede styrker deltog, var slut.
Men ifølge Reuters forsøgte en lille gruppe fra græsrodsbevægelsen "De Gule Veste" at spærre vejen igen.
Den franske tv-station BFM viser ifølge nyhedsbureauet billeder af, at politiet bruger tåregas mod demonstranterne, der står på gaden med metalhegn og skraldespande, som de forsøger at blokere den med.
Tidligere søndag har en kilde fra fransk politi og en anden kilde i det franske retssystem sagt, at omkring 150 personer fra "De Gule Veste" er blevet tilbageholdt.
/ritzau/FacebookTwitterKopier linkEmner:Emmanuel Macron (politiker)|Paris|Frankrig




https://www.dr.dk/nyheder/penge/find-vej-i-kilometerjunglen-saadan-sikrer-du-dig-bedst-mod-fusk

PengeFind vej i kilometerjunglen: Sådan sikrer du dig bedst mod fuskMan skal være særligt opmærksom på biler fra Polen, Rumænien og Bulgarien.
Kontrollér bilens kilometerhistorik på trafikstyrelsen.
dk eller tjekbil.
dk ved at søge efter bilens tidligere synsrapporter, lyder rådet fra FDM.
Af Mathias Sommer14.
juli 2019 kl.
17.
45Bemærk: artiklen er mere end 30 dage gammelLæs opDet kan være svært - nærmest umuligt - at gennemskue, om der er svindlet med kilometerstanden i den bil, du overvejer at købe.
Og selv om bilsælgeren virker troværdig og overbevisende, kan kæden også nemt være faldet af et andet sted i salgsleddet, så du ender med at købe en bil, der er ældre, end den tager sig ud og dermed også for dyr.
I Danmark anslås kilometerspoling at vedrøre omkring seks procent af alle biler - og ti procent af alle brugte importbiler.
- Vi ser de her problemer jævnligt, og det er et marked, der accelererer stille og roligt, også fordi der er så meget økonomi i det her, siger Lone Otto, der er afdelingsleder i teknisk rådgivning hos bilisternes vagthund, FDM.
FDM har lavet syv råd, der mindsker risikoen for, at du oplever snyd med den bil, du køber:Syv gode råd•Hvis bilen købes hos en forhandler, kan du bede om, at sælger giver en skriftlig kilometergaranti i slutsedlen.
•Kontrollér bilens servicehæfte, passer det med de kørte kilometer og alder.
Har bilen pludselig kørt nul kilometer i en længere periode ifølge servicehæftet, skal man være påpasselig.
Kontakt eventuelt de værksteder, som tidligere har serviceret bilen.
•Kontrollér bilens kilometerhistorik på trafikstyrelsen.
dk eller tjekbil.
dk ved at søge efter bilens tidligere synsrapporter.
•Kontrollér sliddet på bilens rat, sæde, gummi på pedalerne, sikkerhedsseler, dørhåndtag og lignende.
Sliddet skal passe med bilens kørte kilometer.
•Kontrollér motorrummet for mærkater, som beskriver, hvornår (dato og kilometer) der er skiftet tandrem, motorolie, bremsevæske, AC kølemiddel eller lignende.
•Kontrollér lakken, frontrude og lygteglas foran for lakskader og stenslag (mathed eller sandblæst).
•På nogle nyere bilmærker kan man aflæse bilens aktuelle kilometerstand i andre komponenter, og hvis denne kilometerstand ikke passer med kilometerstanden i instrumentet, er der snyd.
•Bed om kilometergaranti: Skal du købe en brugt bil af forhandleren, kan det være en rigtig god ide at bede om kilometergaranti for bilen.
Skulle det senere vise sig, at der er problemer med kilometertallet, er det dermed bilforhandleren, der har ansvaret.
Mellem 30 og 50 procent af alle biler, der bliver handlet over europæiske grænser, er blevet kilometerspolet, lyder et estimat fra Europakommissionen.
Man skal være særligt opmærksom på biler fra Polen, Rumænien og Bulgarien, slog en rapport til Europa-Parlamentet sidste år fast.
Rapporten opremser blandt andet studier, som anslår manipulation med kilometertælleren i 90 procent af bilerne, der krydser grænsen til Polen.
I søgefeltet herunder kan du indtaste din kommune eller postnummer og se, hvor mange mistænkelige kilometerindberetninger, der er i dit område.
FacebookTwitterKopier linkEmner:Europa-Parlamentet|Europa-Kommissionen|Biler|Polen|Bulgarien




https://www.dr.dk/sporten/fodbold/superliga/fcn-har-solgt-meget-men-ikke-kvaliteten-stensikker-3-0-sejr-i-horsens

SuperligaFCN har solgt meget, men ikke kvaliteten - stensikker 3-0 sejr i HorsensFCN har mistet flere profiler, men åbnede alligevel i sikker stil med en 3-0-sejr i Horsens.
14.
juli 2019 kl.
15.
53 | opdateret 14.
juli 2019 kl.
17.
07Bemærk: artiklen er mere end 30 dage gammelLæs opFC Nordsjælland fik den bedst tænkelige start på sæsonen, da holdet på udebane vandt 3-0 over AC Horsens i 3F Superligaen.
Sejren blev sikret på scoringer af midterforsvarer Ulrik Yttergård Jenssen, kantspiller Isaac Atanga og back Mathias Rasmussen.
Selv om FCN i løbet af sommeren har mistet flere af de seneste sæsons vigtigste spillere, var gæsterne klart stærkere end værterne fra Horsens kampen igennem.
Og det var tilfældet fra første fløjt.
Allerede efter fem minutter var midtbanespilleren Magnus Kofod fri foran mål, men hans skud blev blokeret.
I det 27.
minut kom føringsmålet, da Yttergård Jenssen blev spillet fri foran målet af Godsway Donyoh efter en fejl af Horsens' Mikkel Qvist.
Nordsjælland fortsatte dominansenFCN's debuterende midtbanespiller Francis Abu havde også et par chancer, og han fik da også bolden i nettet, men målet blev underkendt for offside.
Efter pausen kom Horsens længere frem på banen, men holdet formåede ikke at skabe farlige chancer.
Det gjorde FCN derimod, og efter en lille times spil øgede Isaac Atanga til 2-0, efter Francis Abu havde spillet ham fri.
I jagten på reducering sendte Horsens flere spillere frem på banen, men det gav bare mere plads til gæsterne, der flere gange var tæt på at score yderligere.
Seks minutter før tid afgjorde Mathias Rasmussen kampen endegyldigt, da han opsnappede en løs bold i feltet og sparkede den op i nettaget til slutresultatet 3-0.
/ritzau/FacebookTwitterKopier linkEmner:Godsway Donyoh (fodboldspiller)|Horsens|Fodbold|FC Nordsjælland|AC Horsens




https://www.dr.dk/nyheder/indland/tusindvis-af-fans-faar-nu-scannet-deres-ansigter-paa-broendby-stadion-fin-ide-hvis

IndlandTusindvis af fans får nu scannet deres ansigter på Brøndby Stadion: 'Fin idé, hvis det betyder mindre ballade'I dag er første gang, at fodboldklubben Brøndby IF tager en ny type overvågningsteknologi i brug.
Både Rasmus Jacobsen og Camilla Baasch hilser den nye teknologi velkommen, hvis den kan holde ballademagere ude.
(© dr)Af Anton Lind og Joshua Ursin Hollingdale14.
juli 2019 kl.
18.
19Bemærk: artiklen er mere end 30 dage gammelLæs opKritikerne har kaldt det 'den mest indgribende overvågningsteknik, der findes', men ikke desto mindre tager Superliga-klubben Brøndby IF i dag ansigtsgenkendelse i brug, når den nye sæson sparkes i gang.
Det nye værktøj skal være med til at fange fodboldbøller, der har fået karantæne fra Brøndby Stadion, og dermed gøre sikkershedvagternes arbejde nemmere.
Indtil nu har vagterne brugt manuel kontrol med et stykke papir i hånden, men fremover får de altså hjælp af overvågningskameraerne, der med en ny teknologi scanner stadiongængernes ansigter og måler cirka 150 punkter i ansigtet.
Se, hvordan det ser inde fra kontrolrummet, hvor teknologien bruges.
Og selvom systemet scanner alle folks ansigter, er der alligevel opbakning til systemet blandt fansene, der er på vej ind for at se dagens kamp mellem Brøndby IF og Silkeborg IF.
Herunder kan du læse, hvordan holdningen til ansigtsgenkendelse var blandt de brøndbyfans, DR Nyheder talte med i dag.
1Nicolas Gøtze, direktør i et softwarefirma.
Nicolas Gøtze med sine børn i baggrunden.
(© dr)- Hvis det kan betyde, at der er mindre ballade og slåskamp, så er det en rigtig fin idé.
Hvis man ikke laver ballade, gør det ikke så meget, at man bliver genkendt, siger Nicolas Gøtze, der er brøndbyfan og direktør i et softwarefirma.
For ham betyder det ikke noget, at alle fans - gennemsnitligt cirka 14.
000 - skal overvåges, selvom det kun handler om 50-100 karantæneramte ballademagere.
- Jeg synes faktisk ikke, at det er et problem.
Principielt har jeg ikke noget imod overvågning, fordi jeg tror, at det er med til at holde ro og orden.
2Jesper Nørregaard, konsulent i it-branchenBrøndby Stadion.
(© dr)- Jeg synes overhovedet ikke, at det er problematisk.
Hvis det kan være med til at gøre det sikkert at komme på stadion for sådan en som min lille søn her, og vi kan være fri for ballade, så er det noget, jeg bifalder, siger Jesper Nørregaard.
Han frygter ikke, at det vil gå ud over stemningen.
- Nej, overhovedet ikke.
Det vil ikke have nogen indflydelse, fordi det fylder så lidt, i forhold til hvor mange der kommer her.
3Rasmus Jacobsen, lagerarbejder, og Camilla Baasch, jobsøgendeBrøndby Stadion.
(© dr)- Jeg synes, det er meget godt.
Det skulle gerne fjerne alle de forkerte fans, siger Rasmus Jacobsen.
Camilla Baasch er enig og synes, at det er helt fint, at man tager det nye værktøj i brug for at fange de få ballademagere.
- Hvis ikke de kan finde ud af at opføre sig ordentligt, så er det er nødt til at ske det her.
Af en eller anden årsag har de ikke kunnet holde sig væk, så hvis det er det, der skal til, så er det det, der skal til, og det synes jeg, er helt i orden.
4Claus Mikkelsen, intern forsikringsrådgiver, og Christian Desler, forsikringsrådgiverBrøndby Stadion.
(© dr)- Det er et udmærket tiltag, hvis det kan skabe noget sikkerhed.
Både for klubben, for det koster jo mange penge (i bøder, red.
), men også for ens egen sikkerhed, siger Claus Mikkelsen.
Og Christian Desler er enig, så længe der er styr på håndteringen af persondata.
- Jeg er helt sikker på, at Brøndby IF følger GDPR-lovgivningen (persondataforordningen, red.
), så jeg har ikke noget imod at blive filmet, hvis det er det, der skal til for at fjerne de forkerte fans, siger han.
IT-politisk Forening: 'Mest indgribende overvågningsteknik'Tidligere har IT-politisk Forening været ude med en hård kritik af Brøndby IFs beslutning om at indføre ansigtsgenkendelse.
- Det er simpelthen ikke et problem af et sådan omfang, at det er proportionalt at bruge den mest indgribende overvågningsteknik, der overhovedet findes, sagde formand Jesper Lund til DR i juni.
Den kritik kan Thomas Moeslund, professor i videoovervågning og analyse ved Aalborg Universitet, ikke følge.
- I den konkrete sag ser jeg ingen grund til at problematisere det.
Tværtimod er det et eksempel på, at man kan bruge teknologien til at gøre arbejdet lettere, sagde han til DR i juni.
AGF vil også søge om tilladelse fra myndighederne til at bruge ansigtsgenkendelse.
Sådan fungerer ansigtsgenkendelsen på Brøndby Stadion•Brøndby IF vil med overvågningskameraer filme stadiongængernes ansigter og måle cirka 150 punkter i ansigtet.
•De billeder vil man så matche med klubbens eget karantæneregister, hvor der ligger navn og billeder af karantæneramte fans.
•Hvis der er match, kommer det op på en skærm ved indgangen til stadion, og så kan en vagt se på billederne og bede vedkommende om at identificere sig, inden han bliver afvist eller lukket ind - hvis systemet tager fejl.
•Brøndbys karantæneliste er en intern liste.
Fodboldklubben understreger, at den lagres på en intern server - uden netadgang - som kun autoriseret personale har adgang til.
•Er man ikke registreret på karantænelisten, bliver man ikke genkendt eller registreret af systemet.
•Bliver man genkendt af sytemet, bliver de personoplysninger, der behandles som følge deraf, slettet umiddelbart efter kampen, forklarer klubben.
•Materiale fra videooverågning gemmes - i henhold til loven - i op til 30 dage.
FacebookTwitterKopier linkEmner:Brøndby IF|IT-politisk Forening|Brøndby|Fodbold|IT-politik




https://www.dr.dk/sporten/cykling/tourdefrance/etapen-paa-1-minut-hurtig-sydafrikaner-vinder-tour-etape-efter-langt

Tour de FranceETAPEN PÅ 1 MINUT Hurtig sydafrikaner vinder Tour-etape efter langt udbrudDaryl Impey (Mitchelton-Scott) vinder 9.
etape af Tour de France på en dag, hvor et udbrud skabte et stort hul til feltet og holdt hjem.
Daryl Impey vinder 9.
etape af Tour de France14.
juli 2019 kl.
17.
34Bemærk: artiklen er mere end 30 dage gammelLæs opSydafrikanske Daryl Impey (Mitchelton-Scott) var suveræn, da 9.
etape af Tour de France skulle afgøres.
Tour-etapevinderen Daryl Impey* Født: 6.
december 1984 (34 år).
* Nationalitet: Sydafrikaner.
* Hold: Mitchelton-Scott.
* Udvalgte meritter:- Etapesejr i Tour de France (2019).
- National mester i linjeløb (2018 og 2019).
- National mester i enkeltstart (2011, 2013, 2014, 2015, 2016, 2017, 2018 og 2019).
- Samlet sejr i etapeløbet Tour Down Under (2018 og 2019).
- Etapesejr i Tour Down Under (2019).
- Etapesejr i Critérium du Dauphiné (2018).
- Etapesejr i Volta Ciclista a Catalunya (2017).
- To etapesejre i Vuelta Ciclista al Pais Vasco (2012 og 2013).
Kilder: procyclingstats.
com.
/ritzau/Han var dagen igennem en del af et stort udbrud, der havde mere end 10 minutters afstand til hovedfeltet under det meste af etapen, og hurtigt stod det klart, at de 15 i front skulle køre om sejren.
Med i det udbrud var også flere franskmænd, som uden tvivl alle drømte om at vinde en Tour-etape på den franske nationaldag, Bastilledagen.
Læs også:Bak baksede med maven, men klarede tidsgrænsen: 'Jeg havde det ad helvede til'Den drøm punkterede Impey på dagens sidste stigning.
Her var der angreb efter angreb blandt rytterne i dagens store udbrud, og mod toppen slap Impey afsted sammen med belgiske Tiesj Benoot (Lotto Soudal).
Impey var suverænt stærkeste mand på stigningen og på målstregen i Brioude, hvor Benoots forsøg på at overliste sydafrikaneren hurtigt viste sig ufarligt.
Straks fra etapens start forsøgte mange at komme ud foran, og 14 mand slap væk og skabte det hidtil største udbrud i årets Tour de France.
Læs også:VIDEO Kom med i zonen: ’Uden den kunne du ikke se Tour de France’En 15.
rytter kom til, og med næsten 11 minutter ned til feltet fik frontgruppen også noteret sig for det hidtil største forspring til et udbrud i den franske rundtur 2019.
Klassementet efter 15.
etape af Tour de FranceJulian AlaphilippeGeraint Thomas +1'35''Steven Kruijswijk +1'47''Thibaut Pinot +1'50''Egan Bernal +2'02''Emanuel Buchmann +2'14''Mikel Landa Meana +4'54''Alejandro Valverde +5'00''Jakob Fuglsang +5'27''Rigoberto Uran +5'33''14 hold var repræsenteret ude foran, og som sådan stod det hurtigt klart, at etapens vinder skulle findes blandt udbryderne.
Ingen af Tourens ni danskere ramte søndagens udbrud.
Med 50 kilometer til mål var forspringet ned til feltet således stadig på over 10 minutter, og med bevidsthed om, at der ikke var fare bagfra, begyndte spillet i front om etapesejren.
Med lige under 40 kilometer igen lykkedes det østrigske Lukas Pöstlberger (Bora) at slippe afsted, han fik skabt et forspring på 45 sekunder, men på den sidste stigning blev det store udbrud sprængt i stykker, og Impey viste sig som stærkeste mand.
/ritzau/FacebookTwitterKopier linkEmner:Daryl Impey (cykelrytter)|Lukas Pöstlberger (cykelrytter)|Mitchelton-Scott|Frankrig|Cykelsport




https://www.dr.dk/nyheder/penge/risiko-boeder-og-skattesmaek-luksusbiler-tjekkes-under-hellerup-ugen

PengeRisiko for bøder og skattesmæk: Luksusbiler tjekkes under 'Hellerup-ugen'Motorstyrelsen står klar, når sportsvogne og firehjulstrækkere ruller ind i Skagen i næste uge.
Uge 29 i Skagen, den såkaldte 'Hellerup-uge', trækker traditionelt en lang række luksusbiler til det nordjyske, konstaterer Motorstyrelsen.
Af Oliver Batchelor14.
juli 2019 kl.
16.
52Bemærk: artiklen er mere end 30 dage gammelLæs opBliver den firmaejede Ferrari brugt til privat feriekørsel?
Er Audi Q7-firehjulstrækkeren registreret som autocamper, og står der cvr-nummer på siden af varebilen?
Det er nogle af de forhold, som Motorstyrelsen i den kommende uge står klar til at undersøge, når fortrinsvis velhavende danskere indtager Skagen under den såkaldte 'Hellerup-uge'.
Hvad er Hellerup-ugen?
I uge 29 ankommer op mod 50.
000 sommergæster til Gl.
Skagen og indtager den gamle fiskerihavn og fiskerlejet.
Ugen har fået tilnavnet 'Hellerup-ugen' og betegner altså den blanding af rige familier, jetsettere, kendte og adelsslægter, der ankommer i dyre biler og bruger titusindvis af kroner på krebs på Ruths Hotel og bobler på Hyttefadet.
- Der er mange specielle og ofte meget dyre køretøjer i Skagen i den uge.
Og fra tidligere ved vi, at det for nogle kniber med at betale korrekt afgift eller skat af fri bil, siger underdirektør i Motorstyrelsen Jørgen Rasmussen.
Omkring 50.
000 turister ventes at indtage Skagen i uge 29.
Og mange af dem ankommer i alt fra sportsvogne til store firehjulstrækkere og varebiler på gule plader.
- Det kan koste alt fra en ordensbøde på 5.
000 kroner til mange hundrede tusinde kroner, hvis man ender med at skulle betale både afgift og en tilsvarende bøde.
Derfor synes vi, at det er fair at sige til folk, at vi kommer derop, siger Jørgen Rasmussen.
Holder øje med store firehjulstrækkereKontrolindsatsen sker i samarbejde med politiet, der sørger for at vinke bilisterne ind til siden, så Motorstyrelsen kan undersøge om skatte- og afgiftsreglerne er overholdt.
Er der for eksempel tale om manglende afgifter for 200.
000 kroner eller derover, så vil der på stedet blive stillet krav om sikkerhed for, at beløbet bliver betalt.
Læs også:Chaneltasker og cabriolet'er indtager Skagen: 'Man kan godt kalde det for et mini-Monaco'- Hvis ikke der bliver det, så må vi bede politiet om at tage over og beslaglægge bilen.
Og så kan der blive langt hjem fra Skagen, siger Jørgen Rasmussen.
Der skal være styr på skatter og afgifter på de dyre biler, der triller ind i Gl.
Skagen i næste uge, når Hellerup-ugen løber af stablen.
Motorstyrelsen holder blandt andet øje med større firehjulstrækkere, der kan være registreret som autocampere og derfor være belagt med en lavere afgift end almindelige personbiler.
Det er i udgangspunktet fuldt lovligt - men så skal der også være et vist antal sæder samt køkkenudstyr og sengepladser i bilen.
- Hvis man har sparet en masse penge ved at pille det hele ud af sin Audi Q7 eller Ford Galaxy for at bruge den som almindelig bil, så står vi klar til at se nærmere på det, siger Jørgen Rasmussen.
Vi holder også øje med, om direktørens søn kører rundt i sin fars firmabil.
Det er selvfølgelig i orden, hvis faren er beskattet af fri bil.
Jørgen Rasmussen, underdirektør, MotorstyrelsenSviptur i fars firmabil kan blive dyrEn sviptur i firmabilen kan også blive en dyr fornøjelse.
Er der ikke betalt skat af fri bil, vil den enkelte nemlig blive beskattet af hele den periode, han eller hun har haft bilen - og ikke kun for turen til Skagen.
- Og vi holder også øje med, om direktørens søn kører rundt i sin fars firmabil.
Det er selvfølgelig i orden, hvis faren er beskattet af fri bil, siger Jørgen Rasmussen.
Der kan dog være tilfælde, hvor der rent faktisk er tale om arbejdsrelateret kørsel - for eksempel forretningsmøder i Skagen.
- Det kan være helt legalt.
Og så må vi undersøge, om formalia er i orden.
Vi kigger for eksempel på, hvem virksomheden handler med, og om der findes fakturaer, der bekræfter det, folk fortæller os, siger Jørgen Rasmussen.
Der kan også være tilfælde, hvor bilister med bopæl i Danmark er blevet fristet til at køre til Skagen i bilen fra sommerhuset i Sydeuropa.
Som hovedregel må man som herboende ikke køre i udenlandsk registrerede biler.
- Det er ikke noget, vi kigger særskilt efter, men hvis vi støder på det, så ser vi på det og sender eventuelt sagen videre til Skattestyrelsen, sige Jørgen Rasmussen.
Razzia gav bøde til hver tredjeSkagen er ikke det eneste sted i landet, hvor Motorstyrelsen laver kontrolaktioner denne sommer.
For nylig var varebiler i fokus under Landsskuet i Herning.
Og her fik hver tredje af de bilister, der blev vinket ind til siden, en bøde.
Trods mange smarte biler, er der også flere gæster, der ankommer i helikoptere - og for første gang i år, bliver det også muligt at tage vandflyveren.
Ruths Hotel har nemlig lavet en aftale med dem i uge 29.
Prisen ligger på 3.
600 kroner tur-retur fra København og Skagen.
Ved jomfruturen mandag serveres champagne og snacks.
- Det er mange, men det er også et udtryk for, at vores medarbejdere ved lige præcis, hvad de skal gå efter.
Så det er ikke det samme som at sige, at hver tredje bilist ikke overholdt reglerne, siger Jørgen Rasmussen.
Det findes dog en mulighed for at køre privat i en gulpladebil uden at risikere bøder.
Via Skat.
dk kan man hos Motorregistret - eller med en mobilapp - købe dagsbeviser til 185 kroner per døgn.
Det er muligt at købe dagsbeviser i op til 20 dage om året, og det kræver en tilladelse fra det firma, der ejer bilen.
FacebookTwitterKopier linkEmner:Biler|Motorstyrelsen|Skagen|Skatter og afgifter|Audi




https://www.dr.dk/sporten/formel1/magnussen-i-stor-nedtur-paa-silverstone-maa-udgaa-efter-syv-omgange

Formel1Magnussen i stor nedtur på Silverstone: Må udgå efter syv omgangeEfter en mareridtsstart udgik både Kevin Magnussen og Romain Grosjean af dagens grandprix.
Kevin Magnussen måtte for første gang i sæsonen udgå af et grandprix efter en mareridtsstart på Silverstone.
14.
juli 2019 kl.
15.
32Bemærk: artiklen er mere end 30 dage gammelLæs opDet britiske grandprix på Silverstone blev en kort fornøjelse for den danske Formel 1-kører Kevin Magnussen.
Han måtte køre sin Haas-bil i garagen efter kun syv omgange efter en forfærdelig start på løbet, hvor danskeren allerede på første omgang kom i problemer efter et sammenstød med holdkammerat Romain Grosjean.
Det er første gang i 2019-sæsonen, at Kevin Magnussen ikke gennemfører et grandprix.
Allerede få øjeblikke efter, der var blevet givet grønt lys søndag, gik det helt galt for Haas.
Magnussen og Grosjean stødte sammen i et af de første sving, og det resulterede i, at begge biler måtte i pit for at få skiftet punkterede dæk.
Dårlig sæsonDermed blev den dansk-franske duo forvist fra 16.
- og 14.
-pladsen til henholdsvis sidste- og næstsidstepladsen, og så var der lagt i ovnen til en lang dag for de to Haas-biler.
Det blev dog ikke tilfældet.
Magnussen stoppede på syvende omgang, og få minutter senere gav også Romain Grosjean fortabt.
Det er femte gang i 2019, at franskmanden ikke gennemfører et grandprix.
Søndagens nedtur er et foreløbigt lavpunkt i en i forvejen dårlig sæson for Haas.
Det er blot blevet til fire top-10-placeringer i de ti løb, der indtil videre er blevet kørt, og kun de evige bagtropper fra Williams har skrabet færre point sammen i konstruktørmesterskabet.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Motorsport|Formel 1|Storbritannien




https://www.dr.dk/nyheder/udland/lille-fly-er-styrtet-ned-i-sverige-ni-personer-omkommet

UdlandLille fly er styrtet ned i Sverige: Ni personer omkommetEn pilot og otte faldskærmsudspringere omkom i styrtet.
Alle svenske statsborgere.
Ulykken er sket udenfor byen Umeå.
(© dr)Af Cecilie Rosenkvist Dam14.
juli 2019 kl.
14.
54 | opdateret 14.
juli 2019 kl.
21.
44Bemærk: artiklen er mere end 30 dage gammelLæs opEt mindre fly er styrtet ned lidt uden for den svenske by Umeå.
Det skriver svenske Aftonbladet.
De ni personer ombord er alle omkommet, bekræfter Region Västerbotten til Dagens Nyheter.
Det drejer sig om piloten og otte faldskærmsudspringere, der alle var svenske statsborgere.
De pårørende er underrettet.
- Det er med stor sorg, at jeg har modtaget beskeden og det styrtede fly udenfor Umeå.
Mine tanker går til de omkomne og deres pårørende i denne svære tid, lyder det fra Sveriges statsminister Stefan Löfven i en skriftlig udtalelse til nyhedsbureau TT.
Et øjenvidne fortæller til SVT, at flere personer efter sigende hoppede ud af flyet, inden det styrtede.
- Flyet styrtede ned med et højt smæld, så blev alt stille, siger øjenvidne Axel Pettersson til Aftonbladet.
Han oplyser også, at regeringen er i kontakt med de relevante myndigheder, og at de nu vil undersøge årsagen til ulykken.
Redningsaktion i gangFlyet havarerede på Storsandskär, der er en ø cirka to kilometer fra Umeå lufthavn.
Ifølge sø- og flyredningscentralen var det faldskærmsudspringere, der var ombord på flyet, og flyet tilhørte byens faldskærmsklub.
En flyveleder skulle ifølge Expressen have slået alarm om styrtet og udsendt et SOS.
Meldingen om styrtet kom klokken 14.
09.
Det svenske kongehus sender også deres kondolencer til de pårørende.
- Min familie og jeg sender vores tanker til de forulykkedes familier og pårørende, skriver kong Carl Gustaf i en udtalelse.
Helikoptere og både var en del af redningsaktionen.
Statens havarikommission arbejder nu på at finde ud af, hvordan ulykken kunne ske.
Umeå er en by i det nordlige Sverige med omkring 87.
000 indbyggere.
Byen huser et universitet med godt 37.
000 studerende.
FacebookTwitterKopier linkEmner:Ulykker|Sverige|Aftonbladet|Dagens Nyheter|Stefan Löfven (politiker)




https://www.dr.dk/nyheder/regionale/midtvest/mia-skammede-sig-over-ny-graviditet-ti-maaneder-efter-foedsel-frivillig

Ung og karriereforælderSe temaMidt- og VestjyllandMia skammede sig over ny graviditet ti måneder efter fødsel: Frivillig forældreven hjalp hende videre400 familier har fået hjælp af Folkekirkens Familiestøtte, som har et mål om at blive landsdækkende.
To graviditeter kort tid efter hinanden var ved at slå benene væk under Mia Iversen (t.
h.
).
Samtaler med en frivillig forældreven har hjulpet.
Til venstre er det Lene Frølund Rasmussen, koordinator i Folkekirkens Familiestøtte Herning.
Af Monica Jørgensen og Mette Skov-Jensen14.
juli 2019 kl.
16.
46Bemærk: artiklen er mere end 30 dage gammelLæs opMia Iversen fra Herning er en glad mor til Silke på en måned og Pelle på 20 måneder.
Men da hun opdagede, at hun var gravid med Silke bare ti måneder efter at have født Pelle, blev hun ramt af skyld og skam.
- Jeg var fuld af skyld over for min lille søn, der havde et stort behov for tilknytning og omsorg, siger Mia Iversen.
- Jeg var bange for reaktionerne fra mine kolleger og leder, da jeg samtidig var på barsel, jeg skammede mig over mine tanker og over at jeg ikke var glad for, at der var et nyt liv på vej.
Jeg fik hjælp til at omstrukturere den negative tankegang.
Det gjorde, at jeg kunne nyde at være gravid anden gang også.
Mia IversenHun formåede ikke selv at stoppe de negative tanker.
- Den overvældende følelse blev til en meget negativ spiral for mig, hvor jeg slet ikke kunne se noget positivt ved min graviditet.
Ved et tilfælde faldt Mia Iversen over Folkekirkens Familiestøtte, der kunne tilbyde hende samtaler med en frivillig familieven.
- Jeg fik hjælp til at omstrukturere den negative tankegang.
Det gjorde, at jeg kunne nyde at være gravid anden gang også, siger Mia Iversen.
Folkekirkens Familiestøtte blev etableret i Aalborg Stift i 2016.
Den hjælper forældre, der vil skabe bedre forhold i familien.
Kirkens dna at hjælpe andreI dag findes ordningen også i Viborg og Aarhus Stift, og siden starten har familiestøtten hjulpet omkring 400 familier.
Alene i Herning Kommune, hvor Mia Iversen bor, har familiestøtten haft kontakt med 50 familier.
- Det ligger i kirkens dna, at vi skal være der for hinanden som mennesker, siger Lene Frølund Rasmussen, der er koordinator for familiestøtten i Herning.
- Vi har et godt velfærdssamfund og sundhedsvæsen, men der er ikke altid tid og rum til at vende nogle af de store, essentielle tanker i livet, som er naturlige, når man går igennem en graviditet.
Her har vi andre muligheder, siger hun.
Som koordinator besøger hun de familier, som beder om hjælp, inden den frivillige forældreven dukker op.
- Det er ikke nødvendigvis de store råd, forældrevennen kommer med, men de er med til at sætte udfordringen i familien på dagsordenen, siger Lene Frølund Rasmussen.
Folkekirkens FamiliestøtteEtableret i 2016 i Aalborg Stift.
Formålet er at støtte forældre, der vil have hjælp til udfordringer i familien.
Familiestøtten findes også i Viborg og Aarhus Stift.
Den har siden starten hjulpet 400 familier.
Kilde: Folkekirkens FamiliestøtteDe frivillige behøver ikke have en faglig baggrund, men ofte har de arbejdet med mennesker som sygeplejerske, pædagog eller terapeut.
- Det er hjælp til selvhjælp.
Om det så handler om graviditet, søskende, der skændes, eller uenighed om opdragelse, siger Lene Frølund Rasmussen.
For Mia Iversen, der selv er sygeplejerske, var det trygt at vide, at samtalerne med forældrevennen var underlagt tavshedspligt.
- Det gjorde mig tryg at vide, at det ikke kom videre, siger hun.
Det nye naboskabMed initiativet Folkekirkens Familiestøtte er kirken på vej til igen at blive en mere synlig del af løsningen på sociale opgaver i et sogn.
Det siger Kurt Larsen, der er professor på Menighedsfakultetet i Aarhus.
- Kirken er blevet mere bevidst om, at man skal være dér, hvor folk er, siger han.
Kirken har en lang tradition for friviligt, socialt arbejde.
For 100 år siden handlede det om for eksempel fattigdom og underernæring.
Dengang samlede man ind i kirkerne, og man ansatte diakonisser og diakoner, der besøgte folk i hjemmet.
Det var især udbredt i de store byer.
Men i takt med at det offentlige velfærdssystem har taget sig af den basale kernevelfærd, har kirken vendt blikket mod andre sociale udfordringer.
- Det kan være ensomhed hos ældre eller familier med udfordringer, siger professor Kurt Larsen.
Leif Sondrup er leder af Folkekirkens Familiestøtte.
Han kalder initiativet for 'det nye naboskab'.
- Det langsigtede mål er, at vi gerne skal være landsdækkende.
Vi er ved at udvikle det nye naboskab, hvor man støtter hinanden og er opmærksomme på hinanden, siger han.
Familiestøtten har fået seks millioner kroner i støtte fra satspuljemidlerne.
FacebookTwitterKopier linkEmner:Den danske Folkekirke|Graviditet og fødsel|Aarhus|Herning|Aalborg Stift




https://www.dr.dk/sporten/fodbold/superliga/gytkjaer-straalede-i-oprykkerland-og-saenkede-tamt-aab-hold

SuperligaGytkjær strålede i oprykkerland og sænkede tamt AaB-holdFrederik Gytkjær scorede to gange i Lyngbys 2-0 sejr over AaB.
14.
juli 2019 kl.
15.
57 | opdateret 14.
juli 2019 kl.
17.
08Bemærk: artiklen er mere end 30 dage gammelLæs opOprykkerne fra Lyngby fik en drømmestart på den nye sæson i 3F Superligaen, da de kongeblå på hjemmebane slog AaB med 2-0.
Lyngby-angriberen Frederik Gytkjær stod for begge scoringer i kampen, hvor hjemmeholdet i lange perioder var farligst, mens de nordjyske gæster virkede passive og ufarlige.
Fra kampens begyndelse lagde Lyngby fra land i aggressiv og direkte stil med flere dybe bolde mod kanterne Adnan Mohamed og debutanten André Riel, som voldte store problemer for AaB-forsvaret.
De nordjyske gæster stod dybt i banen og så ofte til i presset, hvorfor Lyngbys tre forsvarere fik god tid til at finde den rigtige aflevering frem i banen.
Det var dog ikke den opskrift, som Lyngby brugte til at bringe sig foran efter 35 minutter.
Efter en dødbold fik AaB-anføreren Lucas Andersen ikke ordentligt træf på bolden, og derfor havnede den hos Lyngby-kanten Lasse Fosgaard.
Han fik plads til at slå et forrygende indlæg i panden på angriberen Frederik Gytkjær, der snittede bolden i mål til 1-0.
Gytkjær lynede igenEfter scoringen vågnede AaB's indtil da tandløse offensiv op, og de to store profiler Lucas Andersen og Kasper Kusk bød sig til i flere omgange frem mod pausen, men uden held.
Som i første halvleg kom Lyngby bedst fra start i kampens anden halvdel, og de kongeblå værter skulle blot bruge tre minutter på at score sit andet mål i kampen.
En clearing af forsvarer Frederik Winther endte hos Gytkjær, som brugte sin krop til at komme fri og siden løbe mod AaB-målet.
I duel med forsvareren Mathias Ross trak Lyngby-angriberen det længste strå, og så passerede han køligt AaB-målmanden Jacob Rinne til 2-0.
Efter 2-0-scoringen havde Lyngby flere gode muligheder for at lukke kampen, men i stedet blev det AaB, som mod slutningen pressede ihærdigt på for en scoring.
På trods af gode muligheder fik AaB ikke bragt sig tilbage i kampen, og derfor kan Lyngby altså fejre, at sæsonen indledes med en sejr og tre point.
/ritzau/FacebookTwitterKopier linkEmner:AaB|Lyngby|Jylland|Fodbold|Kasper Kusk (fodboldspiller)




https://www.dr.dk/nyheder/udland/kaempeshow-med-fyrvaerkeri-og-en-flyvende-mand-franskmaendene-fejrer-nationaldag

UdlandKæmpeshow med fyrværkeri og en flyvende mand: Franskmændene fejrer nationaldagStorstilet militærshow i Paris markerer den franske nationaldag, Bastilledagen.
Ved militærshowet var også en demonstration af Flyboard Air, som er en flyvende platform, der drives af jetmotorer.
Den franske jetski verdensmester, Franky Zapata, der har opfundet den fløj rundt over Place de la Concorde med riffel i hånden.
Af Signe Mai Vilsbøll og Heidi Skibsted (video)14.
juli 2019 kl.
12.
55Bemærk: artiklen er mere end 30 dage gammelLæs opTusindvis af franskmænd var her til formiddag mødt op ved boulevarden Champs-Élysées i det centrale Paris for at se det traditionsrige mililtærshow og militærparaden, der årligt markerer fejringen af den franske nationaldag, Bastilledagen.
I år omfattede paraden hele 4.
300 soldater, 196 køretøjer, 237 heste, 69 fly, 39 helikoptere og en flyvende mand, som bevægede sig fra Triumfbuen ned til Place de la Concorde.
Her havde præsident Emmanuel Macron indfundet sig sammen med repræsentanter fra Frankrigs allierede nationer.
Blandt andre den tyske forbundskansler, Angela Merkel, og Danmarks forsvarsminister Trine Bramsen.
På Bastilledagen for tre år siden blev 86 mennesker dræbt på strandpromenaden Promenade des Anglais i Nice, da den fransk-tunesiske gerningsmand Mohamed Lahouaiej Bouhlel kørte en lastbil ind i menneskemængden.
Ofrene for angrebet på Bastilledagen i 2016 blev i går mindet med fyrværkeri over havet ved byens strandpromenade.
FacebookTwitterKopier linkEmner:Angela Merkel (politiker)|Emmanuel Macron (politiker)|Frankrig|Paris|Nice




https://www.dr.dk/nyheder/kultur/katrin-fik-sit-livs-vigtigste-mail-den-foelelse-naar-hele-ens-liv-aendrer-sig-det-er

Fremtidens filmskabereSe temaKulturKatrín fik sit livs vigtigste mail: 'Den følelse, når hele ens liv ændrer sig.
Det er så vildt'- Jeg var overbevist om, at det ikke ville lykkes, siger Katrín Björgvinsdóttir, der er flyttet fra Island til Danmark for at forfølge sin filmdrøm.
Af Tekst og foto: Betina Garcia14.
juli 2019 kl.
15.
00Bemærk: artiklen er mere end 30 dage gammelLæs op- Det gik op for mig for et par dage siden, at jeg aldrig kommer til at føle det igen.
Den følelse, når hele ens liv ændrer sig, på grund af en lille mail.
Det er så vildt, skråler Katrin.
Islandske Katrín Björgvinsdóttir havde arbejdet med film i mange år, men troede aldrig, at det var muligt for hende at blive filminstruktør.
- Det var ret underligt.
Jeg var overbevist om, at jeg ikke ville komme ind på filmskolen.
Så jeg blev næsten provokeret, for jeg boede på Island, og hver gang jeg skulle jeg flyve frem og tilbage med få dages varsel, kostede det sindssygt mange penge.
Jeg tænkte, kan I ikke bare give mig det afslag nu.
Efter mange auditions, samtaler på gebrokkent dansk og flyveture fra Island til København kom mailen: Velkommen til Den Danske Filmskole i København.
Drømmen blev til virkelighed, og nu er Katrín Björgvinsdóttir uddannet filminstruktør.
I mellemtiden havde hun sat en masse andre planer op, så det første hun måtte gøre, var at ringe og aflyse alle aftaler.
- Når jeg ikke kommer ind, skal jeg ikke være ked af det, for så har jeg alle de her aftaler.
Det var den mest sindssyge forsvarsmekanisme, forklarer hun med et grin.
Nu er hun aktuel med 'Dronning Ingrid', der handler om en 34-årig kvinde, der har været single siden hun var 17 og leder efter kærligheden.
Katrín Björgvinsdóttir er selv single og laver film, der bygger på erfaringer fra hendes eget liv.
Katrín Björgvinsdóttir fik ret hurtigt overstået det med ikke at tro på sig selv og følte hurtigt, at hun hørte til på filmskolen og elsker at bo i Danmark.
Hun har boet i København de sidste fire år.
Længslen efter kærligheden er et tema, der har fyldt meget hos hende.
- Jeg kender mange piger, som kæmper med lige præcis det, og når man så er over 30, så bliver det sådan, hvordan fuck skal man sige det højt til nogen?
Og hvad tror folk om en?
Der er jo ikke noget så forfærdeligt, som en desperat kvinde i 30’erne, siger hun.
1 / 11Sammen med Mie Skjoldemose, som Katrín har arbejdet meget tæt sammen med de sidste par år, havde hun lyst til at kigge på en stærk, selvstændig, cool, sej og powerful kvinde, som bare har lyst til at få en kæreste.
- Et tabu, som jeg havde lyst til at tackle i min afgangsfilm, var: Hvad sker der, hvis du ikke finder kærligheden, hvordan påvirker det dit selvbillede, og hvad betyder det egentlig, siger hun.
2 / 11I det indledende stadie til filmen foretog makkerparret en masse research gennem snakke med forskellige kvinder.
Især singlekvinder, der var i starten af trediverne.
Meget af det, kvinderne havde tilfælles, var en skam over, at man aldrig havde haft en kæreste.
Det påvirkede, hvordan de tænkte om dem selv og deres selvbillede.
3 / 11Det hele resulterede i 'Dronning Ingrid', som er ‘en humoristisk, ærlig og afslørende anti-kærlighedsfortælling om kvinder, som synes, at de fortjener at have it all, men som ikke ved, hvad it all egentlig er’.
- Det var især ønsket om at lave en film, der har et realistisk blik på kærligheden.
Noget, som jeg selv kan relatere til.
Om en pige, der kæmper lidt med det, og hvor det ikke kommer naturligt for hende.
Hun kæmper med det at slippe kontrollen og slippe sin personlige identitet for at give sig hen til et forhold og et menneske, siger Katrín Björgvinsdóttir.
4 / 11Det var vigtigt for Katrín Björgvinsdóttir og Mie Skjoldemose at lave det i en bestemt alder.
- Det skulle ikke bare handle om 'åh, jeg er lidt ensom, eller jeg vil have en kæreste, fordi mine andre veninder har en'.
Vi ville se på der, hvor det rent faktisk bliver farligt på grund af ens fertilitet.
Det er et reelt problem.
Det er en af de farligste menneskelige problemstillinger i verden.
Det er frygten for at vågne op, når man er 50 år gammel og forstå, at man har taget nogle beslutninger, man kan mærke, var de forkerte, og derfor dør alene.
Det er kæmpe fucking stort, siger Katrín.
5 / 11Katrín Björgvinsdóttir bærer en halskæde, som hun fik af sin veninde, hun lavede sin første meget personlige kortfilm med, hvor de spillede dem selv.
- Jeg har lyst til at fortælle historier, som kigger på hverdagen på en lidt anden måde og fortæller noget, som er ærligt og relaterbart og rører folk.
Jeg vil gerne kigge på tabuer, ting, der er meget personlige og private, som vi står alene med og synes, det er svært at snakke om.
6 / 11Det er vigtigt at fortælle om kvinders liv, for vores virkelighed har ændret sig så meget på kort tid.
Det er ikke nødvendigvis at være i et parforhold eller at få børn, der er svaret på livet.
Der er mange, der ikke længere tror på den eneste ene.
- En af mine veninder sagde, jeg vil bare gerne møde nogen, og så kan vi få et barn og være sammen i fem-syv år, og så kan vi blive skilt.
Det er hendes realistiske drømme om, hvad livet indebærer, og det er ikke som de episke kærlighedsfortællinger, vi er vokset op med.
Vi er blevet meget mere realistiske omkring, hvad vi kan forvente af livet.
7 / 11Generelt tænker Katrín Björgvinsdóttir også meget over, hvordan kvinder bliver portrætteret, og hvem der fortæller historier om kvinder.
- Vi har brug for flere fortællinger om kvinder, der er lavet af kvinder.
8 / 11Katrín Björgvinsdóttir vil gerne kæmpe for, at film om kvinder skal kunne relatere til både mænd og kvinder, og at de kvindelige fortællinger skal have tid, penge og tages alvorligt.
– Det er en fare, at vi stempler film om kvinders virkelighed som 'chick flick' eller en 'romcom'.
Kvindefilm bliver tit opfattet som ligegyldige.
Hvis vi kan relatere til mandlige hovedpersoner, burde vi også kunne relatere til kvindelige hovedpersoner.
9 / 11At lave film koster virkelig mange penge og tager lang tid, så Katrín skal hele tiden kunne sige, hvorfor det er vigtigt.
- Jeg tænker hele tiden over, hvorfor det er den her historie, der skal fortælles, og det kan være svært, når man hele tiden holder sig i den der hverdagsagtige, personlige genre.
Det er et stort ansvar, man har, som filmskaber.
10 / 11Nu er Katrín Björgvinsdóttir i fuld gang med at udvikle videre på den fremtidige tv-serie sammen med veninden Mie.
Hendes årgang er blevet kaldt for en af de bedste i nyere tid.
- Det har været mega overvældende.
Da jeg gik på mit sidste år, tænkte jeg stadig, at det er sindssygt, at jeg er her.
Det var lige præcis det, jeg havde brug for.
Jeg blev taget ekstremt alvorligt og set som noget helt specielt.
Når man indser, at man fortjener at være et sted, kan man begynde at tro på sig selv og arbejde.
11 / 11FacebookTwitterKopier linkEmner:Den Danske Filmskole|Island|København




https://www.dr.dk/sporten/fodbold/superliga/minut-minut-broendby-kontrollerer-sikkert-3-0-i-hus-mod-silkeborg

SuperligaMINUT FOR MINUT Brøndby kontrollerer sikkert 3-0 i hus mod SilkeborgBrøndby vandt søndag 3-0 i deres sæsonåbner mod oprykkerne fra Silkeborg.
Paulus Arajuuri, Brøndby (23) jubler efter sin scoring til 1-0 i Superligakampen mod Silkeborg IF.
Foto: Anders Kjærbye/ Ritzau Scanpix/Ritzau Scanpix Af Peter Kobbersmed14.
juli 2019 kl.
17.
50 | opdateret 14.
juli 2019 kl.
19.
52Bemærk: artiklen er mere end 30 dage gammelLæs opFacebookTwitterKopier linkEmner:Brøndby IF|Brøndby|Silkeborg|Fodbold




https://www.dr.dk/musik/festival/ung-popkomet-var-med-i-boernenes-mgp-10-aar-siden-jeg-ville-ikke-vaere-en

VIG FESTIVAL 2019Se temaFestivalUng popkomet var med i børnenes MGP for 10 år siden: 'Jeg ville ikke være en barnestjerne'18-årige Emma Askling bevarede kontakten til musikbranchen og hitter nu i eget navn.
© drAf Nanna Mejer Sørensen14.
juli 2019 kl.
13.
00Læs op- For 10 år siden stod jeg her med to veninder.
Dengang hed vi Engledrys og var med i MGP.
Nu hedder jeg Askling og spiller min egen musik.
Og det er så dejligt, I er her!
Sådan lød det energisk fra 18-årige Emma Askling, som lørdag eftermiddag gik på scenen på Vig Festival for at sætte festen i gang på festivalens sidste dag.
Og selvom du måske ikke har hørt om Askling før, så er det altså ikke helt nyt for den unge sangerinde at stå på en scene.
Som hun afslørede for publikum i Vig, var det anden gang, hun optrådte på festivalen, selvom sangene lød noget anderledes denne gang.
Allerede som otte-årig var hun nemlig med i børnenes MGP, og senere sang hun sig til kvartfinalen i første sæson af Voice Junior.
Nu er hun atter klar til en tur i rampelyset.
Denne gang mere voksen, erfaren og med en klar idé om, hvem hun er som kunstner.
Og stadig overbevist om, at det er musikken, hun brænder for.
Hør Asklings nyeste single 'Parked Outside':Askling - Parked OutsideSelvom det kan være en nådesløs opgave for en ny og relativt ukendt kunstner at starte en fest klokken halv to lørdag eftermiddag under høj sol, tog Askling udfordringen i stiv arm - og fik løbende trukket flere mennesker ind under teltdugen med sine iørefaldende popsange, energiske dansetrin og opfordringer til at komme tættere på scenen.
- Det er en sindssygt fed mulighed at spille på festivaler som Vig, fordi man kan være heldig at ramme nogle andre end dem, man normalt henvender sig til.
Og så synes jeg, at folk er meget åbne over for nye ting på festivaler.
De er her for at hygge sig og høre musik, og stemningen er fantastisk, fortalte hun til DR inden koncerten.
18-årige Askling var ved godt mod, da hun gik på scenen i Vig lørdag eftermiddag - med nogle helt andre sange end dem, hun spillede på festivalen for 10 år siden.
Ville ikke være barnestjerneFor Askling har det nemlig altid handlet om at have ja-hatten på, når det kom til musik.
Siden hun var helt lille, har hun elsket at synge og optræde, og efter indspilningen af hendes bidrag til MGP tilbage i 2009 holdt hun kontakten til pladeselskabet, som senere tog hende under vingerne i eget navn.
Engledrys med dengang 8-årige Emma Askling i midten.
Og i 2017 hørte offentligheden det første pip - singlen 'Missing You' - fra en nyudklækket popstjerne.
Ifølge Askling selv lærte hun en masse af sin deltagelse i de to musikkonkurrencer, hvor hun blev kastet ud i noget, hun aldrig før havde prøvet, og skulle stå på egne ben.
Det gav hende blod på tanden og bekræftede hende i, at hun skulle gå musikkens vej.
Askling er netop blevet student og har planer om at bruge de næste to år - som minimum - på at gå all in på musikken.
 - Jeg vil gerne blive bedre til at lave musik, skrive musik og producere også.
Og være bedre til at optræde.
Jeg føler altid, jeg kan blive bedre, fortæller hun.
 Askling kunne for alvor mærke, at offentligheden begyndte at interessere sig for hende, efter hun spillede på Smukfest og vandt Tak Rocks Talentpris sidste sommer.
En præstation, hun fremhæver som en milepæl i hendes foreløbige karriere.
 Asklings band består af hende selv, en trommeslager og en guitarist.
- Jeg tror, vores fælles energi smitter ret meget af.
Et show med os er masser af god energi og dance moves, og så er det ret nede på jorden.
Der er ikke et kæmpe sceneshow, man skal forholde sig til.
1 / 4Askling er netop blevet student og har planer om at bruge de næste to år - som minimum - på at gå all in på musikken.
1 / 4- Jeg vil gerne blive bedre til at lave musik, skrive musik og producere også.
Og være bedre til at optræde.
Jeg føler altid, jeg kan blive bedre, fortæller hun.
2 / 4Askling kunne for alvor mærke, at offentligheden begyndte at interessere sig for hende, efter hun spillede på Smukfest og vandt Tak Rocks Talentpris sidste sommer.
En præstation, hun fremhæver som en milepæl i hendes foreløbige karriere.
3 / 4Asklings band består af hende selv, en trommeslager og en guitarist.
- Jeg tror, vores fælles energi smitter ret meget af.
Et show med os er masser af god energi og dance moves, og så er det ret nede på jorden.
Der er ikke et kæmpe sceneshow, man skal forholde sig til.
4 / 4Men der skulle gå nogle år, før hun gjorde mere ved det.
- Jeg ville helst ikke komme ud som en barnestjerne eller 'hende fra Voice Junior'.
Jeg vil gerne bare være Askling.
Og jeg skulle også først finde ud af, hvilken musik, jeg gerne ville lave, og hvad jeg ville være for en kunstner.
Bare et menneskeOg det må i hvert fald siges at gå i den rigtige retning.
Hendes anden single er blevet streamet over fire millioner gange på Spotify, og sidste år vandt hun Tak Rocks Talentpris på Smukfest.
Nu turnerer Askling med sine foreløbige fem singler og andre sange, som endnu ikke er udgivet, sammen sit band.
Lyt til Asklings anden single 'It's You (feat.
Gavin)':Askling - It's You (feat.
Gavin)Og nu, hvor hun så småt har taget hul på livet som popstjerne, har hun da også gjort sig nogle tanker om, hvordan hun vil håndtere dén rolle.
AsklingKunstneralias for den 18-årige sangerinde Emma Askling fra Roskilde.
Stiftede bekendtskab med musikbranchen allerede som otte-årig, da hun var med i børnenes MGP og senere Voice Junior.
Har indtil videre udgivet fem singler, blandt andet 'It's You', som er blevet afspillet over fire millioner gange, og har ny musik på vej.
Vandt Tak Rocks Talentpris på Smukfest i 2018.
- Som person er jeg meget jordnær og ydmyg, og det er vigtigt for mig at være på bølgelængde med mit publikum.
Jeg bryder mig ikke selv om kunstnere, som er fjerne og ikke engang ved, hvor de er, når de spiller; det er bare endnu et job, fortæller Askling.
Hun vil gerne udstråle, at hun bare er et menneske og ikke er hævet over andre, blot fordi hun står på en scene.
Det gør hun blandt andet ved at kommunikere åbent og ærligt ved for eksempel at give udtryk for det, hvis hun er nervøs, og at forsikre publikum om, at hun er taknemmelig for, at de er der, og håber, de hygger sig.
Og ikke mindst ved at være sig selv.
Askling undgår helst vilde kostumer og alt for meget makeup.
Hun vil helst have noget på, som hun er tilpas i.
- Jeg er vokset op i en tid, hvor man har set meget op til folk på sociale medier, som viser en falsk virkelighed, så det er bare vigtigt for mig at være så transparent som muligt.
Derfor betyder det meget for mig, at folk kan relatere til den musik, jeg laver, og den person, jeg er, og så skal jeg ikke ud i noget med vilde kostumer og vild makeup, fortæller Askling.
- Den her branche kan virkelig gøre ting og sager ved folk.
Det kan hurtigt stige en til hovedet, men det er noget, jeg prøver ikke at lade mig påvirke af.
Jeg vil gøre alt for at holde fast i den, jeg er.
Det er noget, hun øver sig i hver dag: Når hun må droppe sin trang til at planlægge og have styr på alting, fordi der kommer et spontant tilbud om at spille koncert, hun ikke kan sige nej til.
Og når en musikbrancheperson roser hende efter en koncert, men kommenterer, at hendes tøj så kedeligt ud.
- Det hele er en læringsproces for mig.
Det med tøjet tog jeg først meget til mig, men så tænkte jeg: 'Næ.
' For jeg skal bare være, som jeg er, siger Askling beslutsomt.
- I sidste ende handler det jo seriøst bare om musikken.
FacebookTwitterKopier linkEmner:Pop og rock|Spotify|Smukfest|Erhverv|Skanderborg




https://www.dr.dk/sporten/fodbold/superliga/soenderjyske-vinder-2-1-over-randers-i-livlig-saesonaabner

SuperligaSønderjyske vinder 2-1 over Randers i livlig sæsonåbnerHjemmeholdets Marco Rojas scorede det afgørende mål.
14.
juli 2019 kl.
14.
05 | opdateret 14.
juli 2019 kl.
15.
47Bemærk: artiklen er mere end 30 dage gammelLæs opSønderjyske vandt søndag hjemme 2-1 over Randers FC, da de to hold tørnede sammen i første spillerunde af 3F Superligaen på Sydbank Park.
Sønderjyske var det bedste mandskab i første halvleg, mens Randers kom langt bedre med i anden halvleg.
Der var en masse chancer i begge ender, men det var altså sønderjyderne, der var skarpest og kunne tage de tre point.
Første halvleg begyndte i et hæsblæsende tempo med stor tænding hos begge mandskaber.
Men Sønderjyske var mest på bolden og kom også frem til de bedste muligheder i kampens første halve time.
Sønderjyderne med chancer til endnu mereI det 28.
minut fik hjemmeholdets Marco Rojas en god mulighed inde i feltet, men bolden endte i sidenettet.
Blot to minutter efter lykkedes det så hjemmeholdet at få gang i scoringen, da Christian Jakobsen opsnappede en bold i feltet, og med stor kølighed lagde han bolden i det lange hjørne til 1-0, som også blev pausestilling.
Seks minutter inde i anden halvleg fik angriber Mart Lieder en gylden mulighed for at udbygge føringen, men han ramte bolden helt skævt.
I stedet kunne udeholdet to minutter efter udligne til 1-1, da Marvin Egho udnyttede en stikning og sikkert satte bolden i mål.
Stillingen holdt dog kun i ni minutter, da hjemmeholdets Marco Rojas fik plads lige foran mål, og det udnyttede han til at score til 2-1.
Hjemmeholdet havde i kampens slutning flere store muligheder for at lukke kampen, men flere scoringer blev det ikke til.
/ritzau/FacebookTwitterKopier linkEmner:SønderjyskE|Randers|Randers FC|Fodbold|Haderslev




https://www.dr.dk/sporten/fodbold/superliga/minut-minut-ob-smed-foeringen-mod-fck






https://www.dr.dk/sporten/tennis/min-version-kenneth-carlsen-slog-verdensstjernen-ved-wimbledon-jeg-har-aldrig-nydt

TennisMIN VERSION Kenneth Carlsen slog verdensstjernen ved Wimbledon: 'Jeg har aldrig nydt at spille en kamp så meget'Kenneth Carlsen fortæller om, hvordan han for 25 år siden slog Stefan Edberg.
Af Morten Mølby og Grafik af Vibeke Kjær Lund14.
juli 2019 kl.
11.
55Bemærk: artiklen er mere end 30 dage gammelLæs opI år er det 25 år siden, at Kenneth Carlsen tog en af de største skalpe i sin karriere.
På Wimbledons Center Court stod den 21-årige dansker overfor verdens nummer tre, svenske Stefan Edberg.
Edberg var en af favoritterne til at vinde Wimbledon det år, men det lavede Kenneth Carlsen om på, da de to krydsede ketsjere i anden runde af herrernes singleturnering.
Læs også:MIN VERSION Anna Holms far døde som Danmarks største maratonstjerne: 'Når jeg løber, er han stadig med mig'Runden efter måtte Carlsen trække sig fra opgøret mod Jonas Bjørkman.
Dermed blev tredje runde endestationen for danskeren ved Wimbledon i 1994.
Kenneth Carlsen nåede i sin karriere aldrig længere end tredje runde ved Wimbledon, men husker alligevel denne juniaften i 1994 som et af karrierens højdepunkter.
I videoen over artiklen kan du høre Kenneth Carlsen fortælle, hvordan han selv oplevede en af karrierens største sejre.
FacebookTwitterKopier linkEmner:Wimbledon Championships|London|Tennis|Arbejdsmarked|Stefan Edberg (tennisspiller)




https://www.dr.dk/nyheder/viden/kroppen/skal-du-sydpaa-se-hvordan-solen-kan-forandre-din-krop

KroppenSkal du sydpå?
Se, hvordan solen kan forandre din kropHer er fem ting, der sker med kroppen, når varmen rammer.
Der kan være både biologiske, kemiske og psykologiske forklaringer på, at mange bliver gladere af sol og varme.
En af dem er, at vi får flere D-vitaminer, når vi er ude i dagslyset.
Af Pernille Kjeldgaard Kristensen og Grafik: Solvej Nygaard Gregersen14.
juli 2019 kl.
12.
33Bemærk: artiklen er mere end 30 dage gammelLæs opYes, EN-DE-LIG er det sommerferie.
Så er det tid til strandtur, et godt glas rosé i solen og basketball i bar overkrop på havnen.
Det eneste problem med din plan er dog, at vejret i Danmark er noget ustadigt: Det er overskyet de fleste dage, og temperaturen sniger sig sjældent over 20 grader.
Hvis den endelig gør, så følger der i disse dage en kold vind med.
Du er helt vild efter at mærke 30 grader i et subtropisk klima - gerne med en paraply-drink i hånden og en pool ved dine fødder - så du snupper den første og bedste rejse mod sydens sol.
Men hvad sker der egentlig med din krop i solens varme?
Bliv klogere lige her.
Flere charmepletterForestil dig en sød, lille baby.
Har den fregner?
Nej, det har den ikke - for ingen bliver født med fregner.
De små brunlige pletter får man gennem livet, og de kommer særligt om sommeren, når solen bager.
Fregner går nemlig hånd i hånd med solbadning, da de er en hyperpigmentering, der bliver tydeligere af sollys.
Fregner kommer, fordi pigmentet melanin ophobes i huden på små områder.
Genetik spiller dog også en rolle, når fregne-lotteriet skal gøres op.
Rødhårede kan have tendens til flere fregner end andre, ligesom det ofte er mennesker med lys hud, der får fregner.
Selvom fregner kan se rigtig sødt ud, så er fregner solskader.
De er et tegn på, at huden har fået mere sol, end den lige kan klare.
Lidt ekstra solcreme er derfor en god ide, når dine fregner pibler frem.
Allerede onsdag, lillemor?
Hvis din kæreste sender dig hede blikke hen over en iskold Aperol spritz, kan du måske takke jeres tre ugers sommerferie for det.
Nogle oplever nemlig, at de har en større seksuel drift om sommeren - men ifølge Ellids Kristensen, der er overlæge og klinisk lektor på Sexologisk Klinik på Rigshospitalet, har vi bare bedre tid til sexytime i ferien.
Det er nemlig aldrig blevet bevist, at den seksuelle drift er større om sommeren, men det er bevist, at mange har en større seksuel drift, når de har ferie og helt fri, forklarer hun.
Hvis vi føler os stressede, deprimerede eller syge, påvirker det vores kønshormoner, og det kan give nedsat lyst til lagengymnastik.
Særligt hvis vi er stressede, kan en velfortjent ferie sætte gang i løjerne.
- Når vi har ferie, er vi ikke stressede og bundet op af hverdagens stramme program.
Og da vi jo alle ofte har mere fri om sommeren, kan sommerferien være en periode, hvor der er mere seksuel aktivitet, siger Ellids Kristensen.
Glad i lågetDet kan være magisk, når årets første varme sommerdag rammer os.
Dagene er længere, og vi kan komme mere udenfor, mens dynejakken og muffedisen bliver pakket godt væk.
Og det kan man næsten ikke undgå at blive i bedre humør af.
Forskerne kan dog ikke blive helt enige om, hvorfor vi bliver gladere af dagslyset.
Der kan være både biologiske, kemiske og psykologiske forklaringer.
Men vi får i hvert fald flere D-vitaminer, når vi er ude i dagslyset - og vitaminerne kan hjælpe på det dårlige humør.
- Det er nok mere mørket, der har en effekt på os - og variationen fra mørk vinter til lys sommer.
Så en lille vinterdepression falder bort, når lyset kommer igen til foråret - og så føler vi os gladere, forklarer Albert Gjedde, der er professor i neurobiologi og farmakologi hos Syddansk Universitet og medlem af Daylight Academy.
Blondiner har det sjovereHvis du bruger penge på at få lavet lyse striber hos frisøren, så kender du nok glæden ved naturligt lysnet hår.
Men når dit hår lysnes af solen, er det, fordi pigmentet i dine hårstrå langsomt dør.
I dit hår findes det lysbeskyttende pigment melanin.
Det er samme pigment, der findes i huden.
Melanin absorberer og spreder de ultraviolette stråler (UV), som solen sender mod dit hår.
Men i takt med, at håret udsættes for flere og flere uv-stråler, svækkes melaninen, og langsomt forsvinder farven.
Det kan i sidste ende give lysnet hår.
Når håret er lysnet, er cellerne i hårstrået dødt, men du skiller dig ikke af med hårstrået.
Det ligger dødt på dit hoved, indtil et nyt hår med melanin vokser ud og erstatter det gamle.
Kør den ind med krebsSelvom man kunne fristes til at tro det, så er det faktisk ikke solens varme, der giver forbrændinger og rød hud.
Det er uv-stråler, der forvolder skaderne.
Modsat dit hår, kan huden langt hen ad vejen faktisk beskytte sig selv mod uv-stråler.
Det gør den ved at producere melanin for at danne et beskyttende lag til hudens celler.
Det er melaninen, der gør, at du bliver solbrun.
Den bliver nemlig mørkere og mørkere, når den spreder sig op i de øverste hudlag.
Men huden kan godt få for meget, og der skal ikke store mængder uv-stråling til, før du bliver rød.
Især hvis du vader ud på stranden med din vinterblege krop uden solcreme.
Når du bliver rød og forbrændt, er det en toksisk reaktion på solens uv-stråler.
Toksisk betyder, at levende organismer dræbes eller skades - og her er det DNA-molekylerne i din hud, der får en hård medfart.
Begynder din hud endda at skalle af, er dine hudceller også blevet beskadiget, og små flager falder af, når huden begynder at reparere sig selv.
Det klogeste, du kan gøre, er at bruge solcreme.
Selvom huden danner melanin som værn mod uv-strålerne, er risikoen for hudkræft større og større, hver gang du bliver brun.
Med andre ord: Selvom du ikke bliver rød, er din nye brune farve et tegn på skade.
Sløv i bøttenFøler du dig helt dvask og sløv, når solen virkelig bager?
Det kan være, når du er fanget på kontoret eller i klasselokalet, fordi sommerferien lader vente på sig?
Det er ikke så mærkeligt, for varmen gør dig dummere.
Når temperaturen stiger, kan du blive ramt af koncentrationsbesvær og hovedpine.
Rammer termometret over 21 grader, begynder det at påvirke dine faglige evner.
Er der også varmt i dit soveværelse, så viser forskning, at din reaktionsevne og hukommelse er hele 13 procent dårligere om morgenen, end hvis du sover i et dejligt nedkølet rum.
Forskere diskuterer stadig, hvad der helt præcist sker i hjernen, når varmen stiger os til hovedet.
Nogle mener, at vores neuroner bliver langsommere til at tale sammen, men det er altså stadig spekulationer.
Så husk lige at lufte ud og lave gennemtræk om natten, så din hjerne ikke føles som et stykke stegt torskerogn, når du vågner om morgenen.
Det er nemlig uheldigt at være 13 procent bagud allerede fra morgenstunden - især hvis du ikke er den hurtigste knallert på havnen i forvejen.
Dette er en genudgivelse af en artikel, der første gang blev publiceret i 2018.
FacebookTwitterKopier linkEmner:Vejret|Sundhed og velvære|Seksualitet|Sexologisk Klinik|Det Konservative Folkeparti




https://www.dr.dk/sporten/formel1/minut-minut-magnussen-udgik-da-hamilton-satte-rekord-paa-silverstone

Formel1MINUT FOR MINUT Magnussen udgik, da Hamilton satte rekord på SilverstoneKevin Magnussen udgik allerede efter syv omgange af søndagens Formel 1-løb på Silverstone.
14.
juli 2019 kl.
14.
45 | opdateret 14.
juli 2019 kl.
16.
38Bemærk: artiklen er mere end 30 dage gammelLæs opFacebookTwitterKopier linkEmner:Kevin Magnussen (racerkører)|Motorsport|Formel 1




https://www.dr.dk/nyheder/udland/4600-ar-gammel-knaekpyramide-igen-aben-turister-i-egypten

Udland4600 år gammel knækpyramide igen åben for turister i EgyptenDa strukturen begyndte at slå revner, besluttede man at ændre vinklen på byggeriet af knækpyramide.
Pyramiden med det særprægede knæk åbnes nu for turister for første gang siden 1965.
14.
juli 2019 kl.
10.
58Bemærk: artiklen er mere end 30 dage gammelLæs opEn 101 meter høj mærkværdighed er åbnet for turister.
Der er tale om en 4600 år gammel knækpyramide, som ligger syd for Egyptens hovedstad, Kairo.
Det skriver flere nyhedsbureauer.
Bygningsværket ser ganske usædvanligt ud og er for første gang siden 1965 tilgængelig for offentligheden.
Pyramiden har været lukket i forbindelse med udgravninger ved Dashur, som ligger 20 kilometer syd for Kairo, skriver AFP.
Den nederste del af pyramiden er bygget i en vinkel på 54 grader.
På vej mod toppen har pyramiden et knæk, hvorefter vinklen bliver mindre stejl.
Ændringen skyldes, at byggeriet begyndte at slå revner undervejs, skriver Reuters.
Pyramiden blev bygget til faraoen Sneferu - også kendt under navnet Snofru - og markerer et afgørende punkt i udviklingen af den egyptiske bygningskunst.
Kan gå ned i historiske dybderFra konstruktionens nordside kan turister få lov til at gå 79 meter ned gennem en lang smal tunnel, som fører til to kamre inde i pyramiden.
De kan også for første gang få lov til at gå ind i en 18 meter høj "sidepyramide", som sandsynligvis var tiltænkt Sneferus kone, Hetepheres.
Der er ikke overraskende meget mørkt under en pyramide.
I knækpyramiden kan besøgende komme 79 meter under pyramiden.
Ifølge Egyptens minister for antikviteter, Khaled al-Anani, er der blandet andet fundet flere sarkofager og en over 4000 år gammel mur i forbindelse med udgravninger i området.
Egypten har på det seneste forsøgt at skabe større opmærksomhed om historiske fund i landet.
Her lider turismen fortsat under eftervirkningerne af den uro, som i 2011 tvang landets mangeårige leder Hosni Mubarak fra magten.
Det skriver AP.
Det er Sneferus søn, Keops, som for 4500 år siden lod den store pyramide opføre i Giza, der regnes som et af verdens syv underværker.
/ritzau/FacebookTwitterKopier linkEmner:Hosni Mubarak (politiker)|Egypten|Kairo|Turisme




https://www.dr.dk/sporten/fodbold/superliga/minut-minut-fcn-dominerer-i-horsens-vinder-3-0






https://www.dr.dk/nyheder/penge/bilsaelger-frygter-udbredt-svindel-med-kilometerspoling-en-tikkende-bombe

PengeBilsælger frygter udbredt svindel med kilometerspoling: En tikkende bombeBilsælger foreslår skrappere regler for kilometersnyd.
Henrik Thomsen, direktør for Globus Biler i Silkeborg, er selv blevet snydt af en kunde, som solgte en BMW, der var kilometerspolet.
Af Mathias Sommer, Magnus Jep Nielsen Winther, Ole Ørskov og Grafik: Morten Fogde Christensen14.
juli 2019 kl.
11.
00Bemærk: artiklen er mere end 30 dage gammelLæs op- En tikkende bombe.
Sådan beskriver Henrik Thomsen, direktør for bilforhandleren Globus Biler, problemet med kilometerspoling, hvor der fifles med en bils kilometertæller, så bilens værdi kan skrues kunstigt op.
At det kan være svært at opdage, når der snydes på kilometervægten, er Henrik Thomsen et levende bevis på.
Selv om han er professionel bilforhandler, har han selv været offer for snyd på kilometervægten.
- Vi tog en BMW i bytte.
Da var der en af vores folk, der var opmærksom.
Han syntes ikke, den lignede en bil, der havde kørt det, vi købte den til.
Det viste sig så, at den var spolet på tælleren, fortæller Henrik Thomsen, der senere måtte tage tab på bilen, fordi han vurderede, at det ville blive for dyrt at køre et civilt søgsmål.
- Banditten går ind i bilens data, ind i bilens computer og nulstiller nogle data, så vi ikke kan se, at han har været inde og slette kilometer.
Og så har vi ikke nogen remedier til at opdage snyderiet andet end vores egen erfaring med biler, siger Henrik Thomsen, der driver sin forretning fra Silkeborg.
I søgefeltet herunder kan du indtaste din kommune eller postnummer og se, hvor mange mistænkelige kilometerindberetninger, der er i dit område.
- En stor faktorKilometerstanden er helt afgørende for bilens værdi, forklarer Henrik Thomsen.
Han giver et eksempel på en VW Touran fra 2018:- Den har kørt 80.
000 kilometer.
Det giver en udsalgspris på 324.
900.
Havde den tilsvarende bil kørt 21.
000 kilometer, havde den haft en pris på 359.
900 kroner.
Det er en difference på 35.
000 kroner, siger Henrik Thomsen.
- Det er en meget stor faktor.
Her har vi en takst, der hedder godt og vel en krone per kilometer, fortsætter han.
En tikkende bombeDet er nemt at kilometerspole.
Og da det samtidig er svært at opdage fusk med kilometertælleren, findes der ikke opgørelser over, hvor udbredt problemet er.
Sidste år gjorde Europaparlamentets research-enhed dog forsøget, da det estimerede, at kilometerspoling koster de europæiske forbrugere 65 milliarder kroner om året.
For danske biler vurderer enheden, at der er fusk i mellem fire og seks procent af alle kilometer-tællere.
Ved at samkøre synsrapporter lavede Færdselsstyrelsen også for nylig en undersøgelse, der fandt mismatch i kilometerstanden hos knap syv procent af alle danske køretøjer, som er mindst seks år gamle - og dermed har været til syn to gange.
Ifølge undersøgelsen kørte der i maj sidste år 111.
528 køretøjer rundt med mistmatch i speedometrene, heraf 83.
396 personbiler.
Men en sådan opgørelse fanger slet ikke hele problemet, som i høj grad også vedrører nyere biler og særligt leasing-biler, vurderer Henrik Thomsen, der selv tilbyder 'speedometergaranti,' så han er sikker på ikke at snyde sine kunder.
- Det her et enormt problem, jeg vil faktisk kalde det en tikkende bombe.
Vi ved, at det foregår derude.
Vi ved, at der findes hjemmesider og portaler, hvor man kan få spolet sin bil tilbage på kilometertælleren.
Men der er jo ikke nogen, der gør noget ved det.
Det er ikke ulovligt, men vi ved, det foregår, siger Henrik Thomsen, der også er formand for foreningen "Silkeborg Bilernes By.
"Ikke ulovligtPå hjemmesider som km-justering.
dk og speedometer.
dk kan man med kort varsel bestille en kilometerspoling til få penge.
Det siger lovenDet er ikke ulovligt at ændre på kilometerstanden på speedometeret.
Men sælger man en bil, hvor kilometertælleren er spolet, og undlader at oplyse det, er det bedrageri.
Straffeloven §279:For bedrageri straffes den, som for derigennem at skaffe sig eller andre uberettiget vinding, ved retsstridigt at fremkalde, bestyrke eller udnytte en vildfarelse bestemmer en anden til en handling eller undladelse, hvorved der påføres denne eller nogen, for hvem handlingen eller undladelsen bliver afgørende, et formuetab.
Hjemmesiderne er helt lovlige, fordi det ikke er ulovligt at manipulere med sin kilometerstand.
Loven overtrædes først i det øjeblik, bilen sælges videre, uden man oplyser om, at der er fiflet med speedometret.
Som km-justering.
dk skriver på sin hjemmeside:- Det er lovligt at få justeret triptælleren/kilometertælleren på egen bil, ejeren skal blot loyalt oplyse herom ved et videresalg ifølge aftaleloven, idet sælger i modsat fald ellers har afgivet urigtige oplysninger.
- Jeg kan kun appellere til politikerne med, at det skal være ulovligt at sælge de her produkter, som kan spole en bil.
Det skal være ulovligt at udføre det, og kilometertallet skal logges noget oftere, siger Henrik Thomsen.
Som det er i dag, er det kun muligt at følge udviklingen i en bils kilometertal, når en bil hvert andet år skal til syn.
Europa-Parlamentets enhed anbefaler i sin rapport blandt andet, at man indfører et såkaldt Car Pass, som i Belgien.
En sådan model går ud på, at bilernes kilometertal registreres i et 'bilpas', hver gang bilen er på værksted.
Det har ifølge rapporten elimineret 97 procent af al kilometerspoling i Belgien.
Der er dog ikke foreløbigt politiske initiativer på vej, skriver Transportministeriet i en mail til DR Nyheder.
Polen, Rumænien og BulgarienIfølge rapporten hører graden af snyd i Danmark til i den moderate ende, mens det konservative skøn for bundpropperne Polen, Rumænien og Bulgarien er, at mellem 15 og 20 procent af alle køretøjer har fået speedometret sminket.
Størst er problemet med kilometerspoling i brugte biler, som krydser de europæiske grænser.
Her vurderer Europa-Kommissionen, at mellem 30 og 50 procent af alle bilerne har fået deres speedometer manipuleret.
- Vi ser de her problemer jævnligt, og det er et marked, der accelererer stille og roligt, også fordi der er så meget økonomi i det her, siger Lone Otto, der er afdelingsleder i teknisk rådgivning hos bilisternes interesseorganisation, FDM.
FDM anbefaler bilkøbere at være ekstra varsomme, når de overvejer at købe en brugt bil, der er importeret fra Sydeuropa.
- Det bedste, man kan gøre, er at gå ind at tjekke servicehistorikken.
Om der er huller i servicebogen, og om oplysningerne svarer overens med de syn, der for eksempel har været i det pågældende land, som bilen er importeret fra, siger Lone Otto.
FacebookTwitterKopier linkEmner:Europa-Kommissionen|Europa-Parlamentet|Biler|Belgien|Bulgarien




https://www.dr.dk/sporten/tennis/bold-virtuosen-mod-maskinen-federer-og-djokovic-kan-gaa-linen-ud

TennisBold-virtuosen mod maskinen: Federer og Djokovic kan gå linen udSøndag mødes Roger Federer og Novak Djokovic for tredje gang i en kamp om Wimbledon-trofæet.
Novak Djokovic og Roger Federer mødes søndag i Wimbledon-finalen.
Af Michael Sten Jensen14.
juli 2019 kl.
09.
45Bemærk: artiklen er mere end 30 dage gammelLæs opDer bliver brug for iltapparater på og omkring Centre Court, når søndagens Wimbledon-finale bliver sat i gang.
De lange dueller, hvor alt er på spil og intet til salg, kommer til at dominere det slidte græs på Englands fineste tennisbane, når Roger Federer skal forsøge at fravriste den forsvarende mester, Novak Djokovic, tronen.
En trone, som Roger Federer med hele otte Wimbledon-titler selv har siddet så mageligt på, men som han ikke er favorit til at sætte sig på søndag aften, hvis det står til tenniskommentator Michael Mortensen.
Novak Djokovic slog i 2015 Roger Federer i fire sæt på Centre Court.
For selv om Roger Federer, tennissportens nok mest elegante og elskede mand, med en pragtkamp sendte spanske Rafael Nadal ud i semifinalen, så er det en toptunet, serbisk maskine, der står i vejen for titel nummer ni.
- Jeg tror, at Djokovic tager den.
Federer spiller sublim tennis på et niveau, som man simpelthen ikke kan kapere, men han har også nogle udfald.
Har han en af de dage, hvor timingen ikke er der, så er han skrøbelig, hvor Djokovic bare cruiser afsted.
Der er ikke nogen faldgruber, han ved, hvad han kan, og han har så højt et niveau, at hvis Federer falder ned, så tager Djokovic den, siger Michael Mortensen.
En levende murHistorien er da også klar, når det kommer til at måle de to kompatanters indbyrdes opgør i Wimbledon.
Tre gange har de to finalister mødt hinanden under Wimbledon.
I 2012, 2014 og 2015.
I 2012 sendte Federer Djokovic ud af turneringen i semifinalen, inden han i finalen slog Andy Murray, og dermed kunne løfte sit syvende Wimbledon-trofæ.
Federer vs.
DjokovicAlder: Roger Federer 37 år - Novak Djokovic 32 årIndbyrdes opgør: 47 (25 sejre til Djokovic)Grand Slams: Federer 20 - Djokovic 15Wimbledon-titler: Federer 8 - Djokovic 4Placering på verdensranglisten: Federer nummer 3 - Djokovic nummer 1Så blev det Djokovics tur.
I både 2014 og 2015 krydsede dagens finalister ketsjere i finalen, og begge gange lykkedes det Novak Djokovic at hæve trofæet efter et par hæsblæsende opgør.
Den historik, kombineret med Novak Djokovics nuværende form og titel som forsvarende mester, bliver afgørende for kampens udfald.
Men det gør det mentale i høj grad også, for hvis der er nogen, som kan stå igennem Roger Federers repertoire, så er det verdens nummer et, Novak Djokovic.
- Når man ser på Djokovic, så er han ikke nogen bold-virtuos som Roger Federer, men han er så klinisk i alt, hvad han foretager sig.
Han er en levende mur nede på baglinjen, og han er enestående til at stå det rigtige sted, og det gør ham svær at spille imod.
Novak Djokovic giver ikke ved dørene.
Her i semifinalen mod spanske Roberto Bautista Agut.
- Han har ikke det der, som Federer har.
At slå et slag, hvor man tænker 'hvor får han det dog fra - hvordan kan han finde på at slå sådan et slag?
Djokovic er derimod verdensmester til at administrere sit spil, siger Michael Mortensen.
Publikum kan inspirereSelv om Novak Djokovic i Michael Mortensens øjne er svag favorit, så er der ingen tvivl om, hvem publikum på Centre Court har det varmeste forhold til.
Alle elsker Roger.
Seneste otte Wimbledon-vindere2018: Novak Djokovic (Kevin Anderson)2017: Roger Federer (Marin Cilic)2016: Andy Murray (Milos Raonic)2015: Novak Djokovic (Roger Federer)2014: Novak Djokovic (Roger Federer)2013: Andy Murray (Novak Djokovic)2012: Roger Federer (Andy Murray)2011: Novak Djokovic (Rafael Nadal)2010: Rafael Nadal (Tomas Berdych)Og netop den støtte, som især Roger Federer modtager under Wimbledon, kan virke som en ekstra motivator for den forsvarende mester, Djokovic, vurderer Michael Mortensen.
- Djokovic elsker at spille mod Federer, for han ved, at alle forguder Federer.
Det er vand på hans mølle, og han tænker sikkert ’hallo, jeg er forsvarende mester, har I ingen respekt for mig?
, for han får ikke den cadeau, som han burde som nummer et i verden og forsvarende mester.
- Når Federer kommer ind på banen, så er det lige før, at kongelogen rejser sig og bukker.
Men når Djokovic kommer ind, så er det en smule mere afmålt.
Han har ikke den samme historik, udstråling og aura, som Federer, og det kan inspirere Djokovic, på samme måde, som det kan inspirere Federer, siger Michael Mortensen.
Den første serv, det første 'quiet please', er sat til at runge ud over Centre Court klokken 15.
00.
Kampen kan ses på TV2 Sport.
FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Tennis|Wimbledon Championships|England




https://www.dr.dk/nyheder/udland/nepal-er-ramt-af-kraftig-monsunregn-flere-end-50-er-omkommet

UdlandNepal er ramt af kraftig monsunregn: Flere end 50 er omkommet Voldsomme følger af regnen ventes at fortsætte over de kommende dage.
En mand fra det nepalesiske militær bærer et barn på armen, mens han går gennem et oversvømmet Katmandu.
 Hovedstaden, Katmandu, er særligt hårdt ramt af oversvømmelser.
 Flere er kommet til skade, og mange har været savnet siden torsdag.
 Myndighederne frygter, at flere floder vil gå over deres bredder, og at regnen vil resultere i yderligere jordskred.
 Beredskabet i Katmandu forsøger lige nu at hjælpe folk væk fra de oversvømmede områder i byen.
 Mange har været nødsaget til at forlade deres hjem.
 Politiet har opfordret folk til at søge mod højder eller lade sig evakuere.
 Et hus er indtil videre kollapset, hvilket har været skyld i tre dødsfald.
 I Indien på den anden side af Himalaya er der meldinger om over ti dødsfald som følge af monsunregn.
1 / 9En mand fra det nepalesiske militær bærer et barn på armen, mens han går gennem et oversvømmet Katmandu.
1 / 9Hovedstaden, Katmandu, er særligt hårdt ramt af oversvømmelser.
2 / 9Flere er kommet til skade, og mange har været savnet siden torsdag.
3 / 9Myndighederne frygter, at flere floder vil gå over deres bredder, og at regnen vil resultere i yderligere jordskred.
4 / 9Beredskabet i Katmandu forsøger lige nu at hjælpe folk væk fra de oversvømmede områder i byen.
5 / 9Mange har været nødsaget til at forlade deres hjem.
6 / 9Politiet har opfordret folk til at søge mod højder eller lade sig evakuere.
7 / 9Et hus er indtil videre kollapset, hvilket har været skyld i tre dødsfald.
8 / 9I Indien på den anden side af Himalaya er der meldinger om over ti dødsfald som følge af monsunregn.
9 / 9Af Signe Mai Vilsbøll14.
juli 2019 kl.
10.
30Bemærk: artiklen er mere end 30 dage gammelLæs opNepal kæmper i øjeblikket mod massive mængder regn, der har oversvømmet gader og huse.
Monsunregnen er så kraftig, at mindst 43 mennesker har mistet livet, og i Indien er der også meldinger om over ti dødsfald som følge af vejret.
Det skriver AP.
Monsunregnen har plaget området i tre dage, og flere af de omkomne er blevet revet med af floder, som er gået over deres bredder.
Værst ramt er hovedstaden, Katmandu, og den østlige del af landet.
Flere floder kan svømme overI går udstedte vejrmyndighederne i Nepal en advarsel om, at vandstanden i floderne i landets sydlige del også risikerer at stige.
Her er der derfor sendt besked til beboere, som bør lade sig evakuere eller søge mod højt beliggende områder.
Myndighederne mener ifølge AP, at én million mennesker er påvirket af vejret, der også har resulteret i jordskred.
Flere områder i Nepal er ramt af oversvømmelser.
Jordskredene menes at være skyld i nogle af de mange dødsfald, og Bishwaraj Pokharel, der er talsmand for politiet i Nepal, har ifølge AFP oplyst, at en familie på tre har mistet livet, da deres hus i Katmandu kollapsede i vandmasserne.
Kraftig regn fortsætterIfølge The Himalayan Times har politiet indtil videre evakueret mere end 1.
100 mennesker, og flere lokale medier skriver, at mange behandles for skader, og at flere fortsat savnes i de oversvømmede dele af Nepal.
Hvert år kommer indbyggere i Nepal til skade og omkommer i regntiden, der normalt varer fra juli til september.
Under monsunperioden sidste år døde omkring 1.
200 mennesker i Sydasien.
Kerala, en delstat i det sydvestlige Indien, var her ramt af de værste oversvømmelser i 100 år.
Dette års kraftige monsunregn ventes at fortsætte, de kommende dage.
FacebookTwitterKopier linkEmner:Nepal|Vejret|Indien|Katmandu|Ulykker




https://www.dr.dk/sporten/fodbold/superliga/minut-minut-soenderjyske-vinder-livlig-saesonaabner-mod-randers






https://www.dr.dk/sporten/cykling/tourdefrance/video-kom-med-i-zonen-uden-den-kunne-du-ikke-se-tour-de-france

Tour de FranceVIDEO Kom med i zonen: ’Uden den kunne du ikke se Tour de France’Vi har besøgt den tekniske zone, der sørger for tv- og radio-transmissioner til hele verden.
Af Johan Haarløv og Kresten Mosbæk Gravesen14.
juli 2019 kl.
08.
20Bemærk: artiklen er mere end 30 dage gammelLæs opDet er ikke kun rytterne, der knokler under Tour de France.
I det, der kaldes ’zone technique’, knokler et hold mennesker på størrelse med en velvoksen dansk landsby hver dag for, at du kan få de bedste tv-billeder sendt hjem i stuen.
Den tekniske zone ligger altid tæt på målstregen, og holdet bag når knap nok at få stillet de sidste antennemaster op, før de skal pille dem ned igen og rykke videre til den næste målby.
I videoen over artiklen kan du se vores reportage fra ’zone technique’.
FacebookTwitterKopier linkEmner:Frankrig




https://www.dr.dk/nyheder/udland/eks-diktator-i-bangladesh-er-dod-89-ar-gammel

UdlandEks-diktator i Bangladesh er død 89 år gammelHussain Muhammad Ershad sad på magten i cirka otte år, efter at han kom til ved et ublodigt kup i 1982.
I de senere år sad Ershad som bestyrelsesformand og leder for partiet Jatiya, som var i opposition til regeringen i landet.
(Arkivfoto) (Foto: STR.
© Ritzau Scanpix)14.
juli 2019 kl.
08.
50Bemærk: artiklen er mere end 30 dage gammelLæs opDen tidligere diktator og militærleder i Bangladesh Hussain Muhammad Ershad er død, 89 år.
Eks-militærlederen havde flere aldersrelaterede helbredsproblemer.
Ershad sad på magten i Bangladesh frem til 1990.
Han kom til ved et ublodigt militærkup i 1982.
Året efter fik han titel som præsident.
Han grundlagde et parti ved navn Jatiya i midten af 1980'erne.
I 1986 blev han valgt til præsident i fem år ved en kontroversiel afstemning, og i 1990 måtte han forlade posten før tid efter en folkelig opstand.
Han sad flere år i fængsel efterfølgende på grund af anklager om korruption.
Regerede med "et digters hjerte"Ershad var også digter og udtalte til journalister, mens han i 1996 sad fængslet, at "hans største fejl.
.
.
var at regere landet blidt med en digters hjerte".
Han traf som præsident blandt andet den kontroversielle beslutning at gøre islam til statsreligion i det ellers sekulære land, som dog har en klar muslimsk majoritet.
I de senere år sad Ershad som bestyrelsesformand og leder for partiet Jatiya, hvor han var i opposition til regeringen i landet.
Før sin død var den tidligere militære leder i ti dage koblet til en respirator.
Han havde blandt andet nedsat lever- og nyrefunktion, beskriver nyhedsbureauet AP.
Ershad begyndte sin militære karriere i den pakistanske hær i 1950'erne, og siden steg han i graderne.
/ritzau/AFPFacebookTwitterKopier linkEmner:Bangladesh|Militær|Litteratur




https://www.dr.dk/nyheder/penge/danmarkskort-se-hvor-meget-der-kilometerspoles-i-dit-omraade

PengeDanmarkskort: Se, hvor meget der kilometerspoles i dit områdeTast dit postnummer ind og se, hvor ofte der kilometerspoles i din kommune.
På landsplan er der mistanke om kilometerfusk i ét ud af 200 syn.
Af Mathias Sommer, Magnus Jep Nielsen Winther, Ole Ørskov og Grafik: Morten Fogde Christensen14.
juli 2019 kl.
08.
00 | opdateret 14.
juli 2019 kl.
08.
59Bemærk: artiklen er mere end 30 dage gammelLæs opDet kræver blot et opkald eller et billigt apparat fra ebay eller Wish at få tilbagespolet kilometertælleren på en bil.
Og da den økonomiske gevinst ved kilometerspoling er stor, har mange svært ved at stå for fristelsen, selv om det er ulovligt at sælge en bil uden at oplyse bilens reelle kilometerstand.
Den eneste mulighed for at opdage kilometersnyd er ved at sammenligne synsrapporter, hvor bilens kilometerstand indtastes hvert andet år.
Læs også:I én ud af 15 brugte biler er der fiflet med kilometertællerenI samarbejde med sammenligningstjenesten Tjekbil.
dk har DR Nyheder trukket tal for samtlige syn i Danmark fra 2015 til 2018 og fordelt de mistænkelige syn på landets kommuner.
Tallene viser, at der på landsplan er mistanke om kilometerfusk i ét af 200 syn.
I søgefeltet herunder kan du indtaste dit postnummer og se, hvor omfattende problemet med kilometerspoling er i din kommune.
Fakta: Sådan har vi skaffet tallene•Tjekbil.
dk har for DR Nyheder trukket tal ud fra det Digitale Motorregister (DMR), som samler alle synsrapporter centralt.
•Der er trukket tal for bilernes indberettede kilometerstand på samtlige synsrapporter fra 2015 til 2018.
•Ved at følge bilens registreringsnummer kan Tjekbil.
dk fange, når en bil har 'kørt baglæns' mellem to syn.
Altså hvor bilen ifølge synsrapporten har kørt færre kilometer, end bilen havde kørt ved foregående syn.
I de tilfælde er der tale om 'kilometerspoling'.
•Tallene er fratrukket bilernes første syn, da det ikke ud fra det første syn er muligt at fange, om en bil er kilometerspolet.
•Derfor vil der generelt være tale om biler, som er mindst seks år gamle, da en bil første gang synes efter fire år og derefter hvert andet år.
•Tallene er trukket for hver enkelt synshal.
Det gør det muligt at se, hvordan omfanget af kilometerspoling fordeler sig geografisk.
Om Tjekbil.
dk•Tjekbil.
dk henter data fra bl.
a.
Tinglysning, Skat, Trafikstyrelsen, BilGalleri og Bil-Handel.
•Tjekbil.
dk er en del af Heymate, en udvikler inden for online-branchen.
FacebookTwitterKopier linkEmner:Ebay|Rigspolitiet|Trafikstyrelsen|Autobranchen|Tyverier




https://www.dr.dk/mitliv/julie-slipper-alt-naar-hun-holder-ferie-med-sig-selv-det-foeles-som-aegte-frihed

#travelaloneSe temaMit LivJulie slipper alt, når hun holder ferie med sig selv: 'Det føles som ægte frihed'Bare et bord til én, tak!
Læs med, når 23-årige Julie skriver hjem fra en af sine soloferier.
Af Trine Hørlyck Bech og Ruben Engrob Nielsen (udvikling)14.
juli 2019 kl.
08.
28Læs opNår Julie Deepawali Petersen rejser alene, føler hun, at hun trækker vejret på den måde, som meditationscoaches ofte opfordrer til.
Du ved, sådan heeeeelt ned i maven.
For få uger siden vandrede hun alene rundt i Parmas smalle, middelalderagtige gader.
Turen til Norditalien var hendes tredje solorejse på bare et år.
Undervejs sendte hun os updates på Messenger om sine rejsedage i eget selskab.
Læs med her og bliv klogere på, hvorfor det for Julie føles som hjernemassage ikke at tale med nogen i flere dage, og hør om at føle sig lidt ensom, når man sidder på en restaurant omkranset af fingerflettende kærester og fnisende vennegrupper.
Da Julie i sommeren 2018 fløj til den franske middelhavsby Nice på sin første solorejse, havde hun lige været igennem et kompliceret brud med en fyr, skriver hun videre.
Hun følte sig ret magtesløs i den periode.
Uanset hvad hun gjorde, gik tingene bare ikke hendes vej.
Hun havde brug for at tage magten tilbage over sit liv.
Mærke efter og sige: 'Hvis jeg ikke skal tænke på nogen andre end mig selv, hvad har jeg så lyst til?
'At rejse uden at være afhængig af andre måtte være den ultimative mulighed for det, tænkte hun.
Men da hun stod i lufthavnen, følte hun sig ret alene.
Der var kun hende til at finde ud af, hvordan hun kom fra ankomsthallen til sit hostel.
Ingen andre tog teten.
Den snert af ensomhed, der ramte Julie blandt fortravlede lufthavnsgæster i Nice Côte d'Azur, kan stadig slå ned i hende, når hun lander et nyt, ukendt sted.
Selvsikkerheden vokser, hver gang Julie havner i en uvant situation og klarer den, skriver hun.
En del af de situationer opstår, når hun rejser alene.
#travelaloneHar du overvejet at rejse alene, selvom det måske er grænseoverskridende?
Vi har mødt fem personer, der på hver sin måde rejser på egen hånd.
Tag med dem på tur ud af deres comfortzone.
Du kan blandt andet møde Rune, der har blaffet sig gennem verden, og Elisabeth, der har rejst i fem år.
For eksempel på hendes første aften i Nice.
Det var sent, da hun ankom til sit hostel.
Lynlåsen til hendes kuffert var gået i stykker.
Hendes nøglekort ville ikke lukke hende ind på den firepersoners-sovesal, hun havde booket en køje på.
Og så var hun megasulten.
Uden for var restauranterne begyndt at lukke, og der var ingen i receptionen til at hjælpe hende.
En panikfølelse bredte sig i hendes krop.
Det var fandeme ikke særligt fedt at stå i det her alene, syntes hun.
Men efter at have fået stillet sulten på en sandwichbar, endte hun med at få løst problemerne et efter et.
Faktisk blev det en fremragende aften, hvor hun faldt i snak med to norske piger.
Julie ved godt, at episoder som ovenstående kan synes som småting.
Men når hun på egen hånd får løst udfordringer med aflyste togafgange, og hvad man ellers kommer ud for på en rejse, man selv arrangerer, gør det hende mere sikker på sig selv.
Hun skal nok klare den, selv om tingene ikke går hendes vej.
Der findes altid en løsning.
Den ro kan hun også bruge derhjemme.
Et af de særlige øjeblikke opstod i februar, hvor Julie vandrede på Færøerne.
På et tidspunkt nåede hun til den 142 meter høje klippe Trælanípan.
Den grå-brune klippe rager ud i Atlanterhavet, og myten går på, at man i vikingetiden skubbede slaver ud fra den.
Julie slog sig ned på klippens græsbelagte overflade.
Derfra betragtede hun verdens næststørste hav.
Hun husker ikke præcis, hvor længe hun sad der, men minutterne blev vist til timer.
I den tidslomme spekulerede hun ikke på andet end, at havet syntes uendeligt.
Julie er med på, at der også opstår momenter af fuldkommen stilhed, når man rejser to.
Men for hende er det lettere at nå til det stadie, hvor hun bare nyder, de omgivelser hun er i, og slipper alt andet, når hun rejser alene.
Er man afsted med andre, også selv om det er en god ven eller ens nærmeste familie, vil man altid have forventninger til hinanden, og forestillinger om hvad der skal ske, oplever hun.
Når hun er alene, er der zero forventninger.
Der er ingen stemme i hovedet, der siger: 'Gad vide, om han synes, vi har siddet her længe nok nu?
'Julie opnår en dyb ro, når hun i en række dage kan tillade sig at gøre alt i sit eget tempo.
Når hun kommer hjem, er hun ladt op på en særlig måde.
Hun føler sig helt klar til hverdag igen.
Derhjemme spiser man sjældent på restaurant alene.
Måske er det derfor, det føles så grænseoverskridende, skriver Julie videre.
Desuden minder den konstante summen af samtaler hende om, at et restaurantmåltid ofte er noget, vi deler med andre.
På et museum er gæsterne mere lavmælte, så der bliver hun ikke i samme grad konfronteret med, at hun måske er i en af de eneste, der går rundt på egen hånd.
Ofte tager hun en bog med på restaurant.
Når hun er begravet i Khaled Hosseinis beretning om to afghanske halvbrødre i 'Drageløberen' eller J.
K.
Rowlings fortællinger om 'Hogwarts' og 'ham-som-ikke-må-benævnes,' fortrænger hun lettere, at hun er den eneste i lokalet, der ikke har nogen at sludre med.
Med tiden er hun begyndt at værdsætte restaurantbesøgene i eget selskab mere og mere.
De giver hende en oplevelse, hun ikke får, når hun spiser ude med andre.
Hun vil ikke kalde oplevelsen bedre.
Bare anderledes.
Hun føler, at hun reflekterer mere over selve restaurantbesøget.
'Hvad er det egentlig for noget mad, jeg får?
' 'Hvad smager vinen mere præcist af?
'Ligesom hun får tid at observere de mennesker og bygninger, som omgiver hende.
Hun har før siddet på en fransk restaurant og betragtet to tvillingepiger på en balkon.
'Hvad er deres historie?
Hvordan mon det er at bo her midtimellem alle turisterne?
'Julie elsker at forsøge at sammenstykke andres historie for sig selv.
Når hun spiser med andre, er hun knap så fokuseret på omgivelserne.
Hun koncentrerer sig om samtalen, hvilket hun også holder utrolig meget af.
De to oplevelser giver noget forskelligt, og efterhånden er hun begyndt at holde af dem på hver sin måde.
For Julie handler ønsket om at møde andre på et hostel ikke om, at hun gerne vil finde nogen at tage på dagsudflugter med.
Mere at hun synes, det er fedt at have mulighed for at opsøge noget socialt, når hun kommer hjem om aftenen.
Dagsoplevelserne foretrækker hun at få på egen hånd.
Nogle gange føler hun nærmest, det er som at være til psykolog, når hun er på dem.
Derhjemme udgør hverdagsting, som 'husk at skrive tillykke til…' og 'du er løbet tør for shampoo' en naturlig del af hendes tankestrøm.
Hverdagen suser ligesom bare afsted, og hun får ikke altid tænkt dybere over, om hun egentlig er på rette vej.
Når hun rejser selv, glider 'husk dit og husk dat'- tankerne i baggrunden, og så føles det lidt, som om der dukker en psykologstemme op, som begynder at spørge hende til livets mere eksistentielle spørgsmål.
Sådan: 'Dejligt, du har styr på hverdagen, Julie, men hvordan har du det egentlig med…?
'Det skete for eksempel i februar, hvor Færøernes s-svingende bjergveje udfordrede Julies bentøj.
På flere af vandreturene lyttede hun til tv-værten Pelle Hvenegaards bog 'Kære Zoe Ukhona,' som handler om adoptionen af hans datter.
Julie er selv adopteret, og lige dér havde hun brug for at bearbejde sine tanker omkring det.
Det gør hun selvfølgelig også derhjemme, men det var rart at være et sted, hvor adoptionstankerne ikke blev afbrudt af små lavpraktiske remindere.
Og så nyder hun faktisk, at hun ikke behøver at lytte til andres tanker omkring det, hun står i.
Det giver hende mulighed for at mærke efter i sig selv.
Spørge: 'Hvordan har du det med det her?
' I stedet for at lade sig farve af, hvad velmenende veninder og forældre tænker om det, hun grubler over.
Julie føler sig sjældent utryg, når hun går rundt alene.
Hun tænker ikke mere over sin sikkerhed, når hun er afsted, end hun gør, når hun er derhjemme.
FacebookTwitterKopier linkEmner:J.
K.
Rowling (forfatter)|Restauranter|Færøerne|Nice|Sundhed og velvære




https://www.dr.dk/sporten/tennis/quiz-federer-og-djokovic-moedes-i-kongefinale-hvor-godt-kender-du-stjernerne

TennisQUIZ Federer og Djokovic mødes i kongefinale: Hvor godt kender du stjernerne?
Roger Federer og Novak Djokovic mødes i dagens Wimbledon-finale.
Hvor mange børn har Roger Federer?
Og hvilken produktserie har Novak Djokovic lanceret?
Af Peter Kobbersmed14.
juli 2019 kl.
09.
45Bemærk: artiklen er mere end 30 dage gammelLæs opDet er to af tennissportens allerstørste navne, som i dag brager sammen i finalen ved årets Wimbledon.
Novak Djokovic er aktuelt nummer et på verdensrangslisten, og Roger Federer har for længst sikret sin plads øverst i den traditionsrige tennissports hierarki.
Men hvor meget ved du egentlig om de to store sportsstjerner?
Test dig selv i quizzen her:Søndagens finale fra Wimbledon spilles klokken 15.
00 og kan følges direkte på TV2 Sport.
FacebookTwitterKopier linkEmner:Novak Djokovic (tennisspiller)|Roger Federer (tennisspiller)|Wimbledon Championships|Tennis|TV 2 (tv-kanal)




https://www.dr.dk/sporten/cykling/tourdefrance/dagens-etape-saa-er-det-ved-vaere-sidste-chance-michael-valgren

Tour de FranceDAGENS ETAPE Så er det ved at være sidste chance, Michael Valgren!
I dag har Michael Valgren og andre lykkeriddere chancen for at stikke af fra feltet.
Af Johan Haarløv14.
juli 2019 kl.
07.
06Bemærk: artiklen er mere end 30 dage gammelLæs opDet er Frankrigs nationaldag, Bastilledagen, og Tourens ruteplanlæggere har anstrengt sig for at iscenesætte hjemmebanehelten Romain Bardet.
Etapen har mål i AG2R-profilens hjemby, Brioude, så han er nærmest presset til at vise flaget.
Men det kommer han næppe til.
Kræfterne skal formentlig spares til de større bjerge, hvor franskmandens ambitioner om at være med i toppen af klassementet skal fuldbyrdes.
Etapen bliver formentlig afgjort på den sidste stigning, der ligger bare 12,5 kilometer fra mål.
 Nej, i dag er – ligesom i går – en dag for feltets lykkeriddere.
Klassementet efter 8.
etape af Tour de FranceJulian AlaphilippeGiulio Ciccone +0'23''Thibaut Pinot +0'53''George Bennett +1'10''Geraint Thomas +1'12''Egan Bernal +1'16''Steven Kruijswijk +1'27''Rigoberto Uran +1'38''Jakob Fuglsang +1'42''Emanuel Buchmann +1'45''Med tre kategoriserede stigninger på vejen fra Saint-Étienne til Brioude er etapen formentlig for hård for sprinterne, men for blød for klassementsrytterne.
Med andre ord er det lige en etape for Michael Valgren.
Den danske Dimension Data-rytter har endnu ikke haft held med at komme i udbrud, men i dag har han altså en ny god chance.
Ja, måske endda sidste chance.
Ser man på etapeprofilerne for de resterende etaper i Touren, er der nemlig ikke mange tilbage, der ligger til udbrydertyper som Valgren.
17.
etape til Gap er en undtagelse, men ellers står den enten på høje bjerge eller forholdsvis flad landevej, som sprinterne allerede nu vil glæde sig til.
Lykkes det Valgren at slippe afsted fra feltet med et par udbryderkompagnoner, skal det afgørende slag stå på den sidste 3.
kategori-stigning, Côte de Saint-Just, 12,5 kilometer før mål.
Fra toppen går det stort set ned ad bakke hele vejen til mål i Brioude.
Hvis en rytter formår at komme over toppen med selv et lille forspring, bliver han altså svær at hente.
FacebookTwitterKopier linkEmner:Michael Valgren (cykelrytter)|Romain Bardet (cykelrytter)|Cykelsport|Frankrig|AG2R La Mondiale




https://www.dr.dk/nyheder/kultur/michael-jackson-fans-sagsoeger-hans-formodede-ofre-en-euro

KulturMichael Jackson-fans sagsøger hans formodede ofre for én euroDet retslige efterspil kommer efter beskyldningerne i dokumentaren Leaving Neverland.
Fans af popidolet hiver nu to formodede ofre i retten.
Af Emil Søndergård Ingvorsen14.
juli 2019 kl.
09.
13Bemærk: artiklen er mere end 30 dage gammelLæs opDokumentaren Leaving Neverland rystede en hel musikverden, da to mænd - 41-årige Wade Robson og 37-årige James Safechuck - stod frem og beskyldte popikonet Michael Jackson for at have begået seksuelle overgreb mod dem i deres barndom i slutningen af 80'erne og begyndelsen af 90'erne.
Fans af Michael Jackson har siden premieren hævdet, at anklagerne er det rene og pure opspind, og nu får sagen også et juridisk efterspil.
Dog ikke i USA, men i Frankrig.
Jeg ved, at det ikke er muligt.
Det var råddent.
Det var for at få opmærksomhed.
Det var for at tjene pengeMyriam Walter, fan af Michael JacksonIfølge CNN vil tre grupper af fans hive de to formodede ofre i retten i Orleans for at have 'skadet den afdødes minde'.
Beskyldninger mod Michael JacksonPopidolet, der døde i 2009, er flere gange blevet beskyldt for at have forgrebet sig mod børn.
I 1993 blev der første gang rettet beskyldninger mod Michael Jackson om overgreb på en mindreårig, men dengang endte det med et forlig udenom retten og en større økonomisk kompensation til den 13-årige Jordan Chandler.
I 2003 blev Michael Jackson tiltalt for syv tilfælde af overgreb på mindreårige.
Retssagen endte med, at Jackson i 2005 blev frikendt for alle anklager.
I begyndelsen af i år fremkom dokumentaren Leaving Neverland med nye beskyldninger.
De i dag voksne mænd Wade Robson og James Safechuck stod frem og fortalte, hvordan de var blevet misbrugt som børn i slutningen af 80'erne og starten af 90'erne på popstjernens ranch, Neverland, i Californien.
Det er nemlig ikke tilladt ifølge fransk lov, og derfor har gruppen af fans stillet et symbolsk erstatningskrav på én euro mod de to formodede ofre.
- Det er ikke for pengenes skyld.
Det er en sag, der føres med hjertet, siger advokaten Emmanuel Ludot, der fører sagen for fansene.
Blandt fansene er den 62-årige pensionerede franske sygeplejerske Myriam Walter.
Hun giver ikke meget for Wade Robson og James Safechucks beskyldninger.
- Jeg ved, at det ikke er muligt.
Det var råddent.
Det var for at få opmærksomhed.
Det var for at tjene penge, siger hun til den amerikanske tv-station.
Hverken Robson eller Safechuck har ønsket at kommentere sagen, oplyser deres advokater til CNN.
Wade Robson kort efter, at han havde vidnet til fordel for Michael Jackson under en retssag i 2005.
Lærte at onanere med JacksonI Leaving Neverland fortæller Wade Robson og James Safechuck, hvordan de som små drenge blev sex-mishandlet af Michael Jackson, der døde som 50-årig i 2009.
Wade Robson påstår, at han blev sex-misbrugt i en syv år lang periode, og at overgrebene begyndte, da han blot var syv år.
Robson talte ellers i 2005 til Michael Jacksons forsvar, da stjernen blev frikendt for alle anklager i en sag, hvor han var tiltalt for syv tilfælde af overgreb på mindreårige.
Det har fået fans af popidolet til at beskylde ham for blot at stå frem for pengenes skyld.
James Safechuck mødte popstjernen i en fælles reklame for Pepsi Cola, da han var 10 år.
Ifølge Safechuck lærte han at onanere sammen med Jackson, og derfra eskalerede det.
Han har også forsvaret Jackson mod beskyldninger om seksuelle overgreb.
Efter popstjernens død forsøgte Robson og Safechuck at lægge sag an, men begge sager blev afvist.
Boet efter Michael Jackson tog efter premieren i januar skarpt afstand fra filmen.
- Det er den slags karaktermord, som Michael Jackson måtte opleve, mens han var i live og nu igen i døden, lyder det i en udtalelse fra boet, som beskylder filmen for at behandle udokumenterede beskyldninger om noget, der angiveligt skete for tyve år siden, som fakta.
Familien brød ligeledes tavsheden få dage senere i en udtalelse.
- Michael vendte altid den anden kind til, når folk langede ud efter medlemmer i vores familie.
Og det har vi også gjort.
Det er Jackson-måden at gøre det på.
- Men vi kan ikke bare se på, mens denne offentlige lynching fortsætter, og gribbene på Twitter og andre, der aldrig har mødt Michael, langer ud efter ham, lød det.
Du kan stadig se dokumentaren Leaving Neverland på DR TV.
FacebookTwitterKopier linkEmner:Michael Jackson (musiker)|CNN|Pop og rock|Seksualitet|Frankrig




https://www.dr.dk/sporten/fodbold/superliga/minut-minut-oprykkerne-fra-lyngby-slaar-tamme-aab






https://www.dr.dk/nyheder/regionale/hovedstadsomraadet/sikkerhedstest-af-ny-metro-presser-tidsplan-aabning

KøbenhavnSikkerhedstest af ny metro presser tidsplan for åbningMetroselskabet trykker speederen i bund, for at obligatoriske sikkerhedstests ikke skal forsinke åbningen yderligere.
Åbningen af 17 nye metrostationer i København er blevet udskudt flere gange - 29.
september skulle den være god nok.
Af Ida Nathan14.
juli 2019 kl.
07.
00Bemærk: artiklen er mere end 30 dage gammelLæs opEfter flere udskydelser åbner den nye Metro Cityring 29.
september.
Men der er udfordringer med at få lavet de tests, der er forudsætningen for, at Trafikstyrelsen kan give sin sikkerhedsgodkendelse, og som er nødvendige for, at metroen må køre med passagerer.
Det er blandt andet test af brandalarmer, ventilationssystemer og førerløse tog.
Ifølge en orientering fra Metroselskabet til de to ejerkommuner og staten tager testene længere tid end forudset og selskabet er i starten af juli et stykke efter tidsplanen.
Det betyder, at der er blevet skruet op for arbejdet med at gennemføre testene - og åbningsdatoen holder fortsat, lyder meldingen fra selskabet.
Medejer: Der skal ikke gå meget galtI Københavns Kommune, der er medejer af Metroen, er der tillid til, at metroen åbner i slutningen af september.
- Der skal ikke gå meget galt for, at tidsplanen skrider, men som det ser ud nu, arbejder begge de entreprenører, der skal levere sikkerhedstestene, meget konstruktivt med det, siger Lars Weiss, der er gruppeformand for Socialdemokraterne.
Det var netop en manglende sikkerhedsgodkendelse, der betød, at letbanen i Aarhus ikke måtte køre på åbningsdagen.
Det sker ikke i København, forsikrer Lars Weiss.
- Der er ikke nogen forventning om, at vi ikke kan overholde åbningsdatoen.
Cityringen består af 17 nye stationer.
Det fremgår også af orienteringen, at der ved åbningen vil være trapper og gangtunneller på Københavns Hovedbanegård og Østerport Station, som ikke vil være færdigbyggede.
Metroselskabet er ejet af Københavns Kommune, Frederiksberg Kommune og staten.
FacebookTwitterKopier linkEmner:Lars Weiss (politiker)|Metroselskabet|København|Københavns Kommune|Togtrafik




https://www.dr.dk/nyheder/indland/marsvin-smitter-boern-med-ringorm

IndlandMarsvin smitter børn med ringormLines søn skal måske opereres på grund af lille gnaver.
Hudlæge advarer om flere tilfælde.
Det var et af familiens to marsvin, som smittede den yngste søn med ringorm.
I dag har han en skaldet plet, der sandsynligs aldrig forsvinder af sig selv.
Af Jakob Lyders Tarpgaard14.
juli 2019 kl.
09.
30Bemærk: artiklen er mere end 30 dage gammelLæs opDer var stor glæde i det lille hjem i Greve, da to små marsvin i 2016 flyttede ind på adressen.
Men efter to-tre måneder lagde Line Jørgensen mærke til, at hendes yngste søn på tre år fik lidt udslæt i baghovedet.
- Først tror vi, at det er lidt skæl.
Men efter en uge eksploderer det nærmest og bliver et stort hul, hvor det flyder ud med materie og andre ting.
Han må ikke komme i børnehave, og han kan stort set ikke lege, da det bløder, hver gang han bevæger sig.
Se billeder af Line Jørgensens søns infektion i bunden af artiklen.
Vi advarer mod voldsomme billeder.
Da behandlingen hos egen læge ikke hjælper, ender de på hudafdelingen i Roskilde.
Og her viser det sig, at hendes søn er blevet smittet med svampeinfektionen, ringorm, og at den var kommet fra et af marsvinene.
- Fra vi opdagede såret, til han var færdigbehandlet, gik der ni måneder.
Og det var med blodprøver hver måned for at undersøge, om infektionen var væk, fortæller Line Jørgensen.
Efter en uge eksploderer det nærmest og bliver et stort hul, hvor det flyder ud med materie og andre ting.
Line JørgensenHudlæge advarerDet skal siges, at Line Jørgensens søns tilfælde hører til sjældenhederne.
Alligevel vil klinisk forskningslektor, overlæge, PhD på Roskilde Hudafdeling, Ditte Marie Saunte, gerne advare om risikoen for at få ringorm, når man køber et marsvin.
Hun har nemlig behandlet flere børn med infektioner, som de har fået netop af marsvin.
- Børnene har typisk kraftige udslæt på hals og ansigt, og i nogle tilfælde udvikler infektionen sig til store sår i hårbunden, som er komplicerede at få bugt med, fortæller hun.
- Og så talte jeg med min kollega fra hudafdelingen i Gentofte.
Og han havde samme indtryk af, at der begyndte at komme flere børn, der var smittet med denne type ringorm.
Vi besluttede os så for at finde ud af, om man kunne blive smittet af marsvin, man købte, fortæller hun.
Derfor lavede hun sammen med Gentofte Hospital og Statens Serum Institut en lille undersøgelse, hvor de testede 98 kaniner, hamstere og marsvin hos 17 dyrehandlere.
Og 12 af 32 undersøgte marsvin var smittebærere af sygdommen.
Og mange af dem havde ingen synlige tegn på sygdommen.
Fakta om ringormRingorm er en svamp, som kan overføres ved berøring.
Der findes flere slags.
I dette studie har man fundet svampen Trichophyton benhamiae, som smitter fra gnavere til gnavere og fra gnavere til mennesker, men IKKE fra menneske til menneske.
Symptomer er kløende udslæt, der typisk udvikler sig til en rund ring på huden.
Huden behandles typisk med creme, mens svære tilfælde eller hårbundsinvolvering kræver tabletter.
Brancheforening: Køb hos godkendte forhandlereDan Nürnberg, der er formand for brancheforeningen ”Fokus på dyr”, er overrasket over, at lægerne fandt ringorm på 12 af 32 undersøgte marsvin hos dyrehandlerne.
Alligevel er det vigtigt, at forbrugerne køber deres dyr hos godkendte forhandlere, fastslår han.
- Fordi der har de faguddannet personale, som ved, hvad de snakker om.
Han forklarer, at man aldrig kan give en 100 procent garanti for, at dyrene er sygdomsfri.
Men både forhandlere og forbrugere kan gøre meget for, at det er tilfældet.
- Forhandlerne skal jo sørge for, at dyrene kommer fra anerkendte opdrættere, der tager deres opgave seriøst og sørger for, at dyrene har det godt.
Samtidig bør forhandler og opdrætter altid kontrollere dyrene, inden de bliver sat til salg.
Forbrugerne bør spørge ind til dyrets alder, hvor længe butikken har haft det, hvad personalet fodrer det med, om der har været sygdomstegn eller sygdomsperioder på dyret, forklarer han.
Hvis man vil være helt sikker på, at et marsvin ikke bærer en svampeinfektion, skal man tage en prøve og få den undersøgt på et laboratorium.
- Men så stiger prisen så meget, at folk sandsynligvis køber deres dyr på nettet, hvilket jeg kraftigt vil fraråde.
For der er der absolut ingen kontrol med, hvordan dyrene er avlet, fortæller han.
Kræver større undersøgelseSelvom der skal en meget større undersøgelse til for at konkludere noget, vil Ditte Marie Saunte gerne hejse et lille advarselsflag.
- Mennesker kan reagere lidt voldsommere, hvis de får en svamp, der normalt hører til på et dyr.
Og nogle gange går der lidt tid, før man opdager, at det er en svampeinfektion.
Og i den periode kan børn få lidt feber og lidt hævede lymfeknuder.
Men når de så kommer i behandling, kommer håret som regel tilbage, og de bliver raske.
Men der kan være nogle enkelte, der får en skaldet plet, der hvor infektionen har været.
- Og så skal man huske på, at de børn, der bliver hårdt ramt, skal igennem en hård kur med tabletter, hvor der kan være ret kradse bivirkninger, fortæller Ditte Marie Saunte.
Plet kræver kirurgiEt af de børn er Line Jørgensens søn, som i dag er seks år.
Infektionen betød, at han fik en stor, bar plet i baghovedet.
En plet som sandsynligvis aldrig forsvinder.
- Når han er i trygge rammer, betyder det ikke så meget.
Men når han er ude, og folk kigger på ham eller spørger til det, så er han meget følsom omkring det og vil have kasket på eller have mig til at skygge for pletten med min hånd, fortæller Line Jørgensen.
- Og så spørger han jævnligt om, hvornår det sår går væk, fortæller Line Jørgensen.
Men pletten forsvinder ikke, medmindre den bliver fjernet kirurgisk.
Enten ved seks små operationer i lokalbedøvelse eller to større indgreb i fuld narkose, hvor forløbet vil vare længere.
Så familien er gået i tænkeboks med hensyn til, om det skal ende med operation, eller de skal lade pletten være, som den er.
Familien har i øvrigt stadig de to marsvin, da de er blevet behandlet hos en dyrlæge.
Sådan så infektionen ud, mens den stadig var aktiv.
 DR Nyheder) I dag har Line Jørgensens søn en bar plet i baghovedet.
Pletten forsvinder sandsynligvis aldrig af sig selv.
 DR Nyheder)1 / 2Sådan så infektionen ud, mens den stadig var aktiv.
 DR Nyheder)1 / 2I dag har Line Jørgensens søn en bar plet i baghovedet.
Pletten forsvinder sandsynligvis aldrig af sig selv.
 DR Nyheder)2 / 2FacebookTwitterKopier linkEmner:Sygdomme og lidelser|Hudsygdomme|Gentofte|Line Jørgensen (håndboldspiller)|Gentofte Hospital




https://www.dr.dk/nyheder/penge/i-en-ud-af-15-brugte-biler-er-der-fiflet-med-kilometertaelleren

PengeI én ud af 15 brugte biler er der fiflet med kilometertællerenKilometerspoling koster de europæiske forbrugere 65 milliarder kroner om året.
Færdselsstyrelsens undersøgelse i maj sidste år viste, at der kørte 111.
528 køretøjer rundt med mistanke om kilometerspoling Af Mathias Sommer, Magnus Jep Nielsen Winther, Ole Ørskov og Grafik: Morten Fogde Christensen14.
juli 2019 kl.
08.
00 | opdateret 14.
juli 2019 kl.
11.
27Bemærk: artiklen er mere end 30 dage gammelLæs opNår du køber en bil, har kilometertallet stor betydning for den pris, du betaler.
Derfor er kilometertælleren altid noget af det første, man kigger på i bilannoncerne og ude hos bilforhandleren.
Men reelt kan det være svært at vide, hvor langt den bil, du køber, rent faktisk har kørt på vejene.
Det er et marked, der accelererer stille og roligt, også fordi der er så meget økonomi i det her.
Lone Otte, afdelingsleder hos FDM.
Det er nemlig nemt at spole kilometertælleren tilbage, og den eneste mulighed for at opdage fusk med tælleren er ved at sammenligne synsrapporter, som løbende registrerer, hvor langt bilen har kørt, når den har været til syn.
I et nyligt notat har Færdselsstyrelsen lavet et træk på synsregistret for at undersøge, hvor udbredt kilometerspoling er i Danmark.
Undersøgelsen viser, at næsten syv procent af de køretøjer, som har været til syn mindst to gange, er blevet kilometerspolet.
De knap syv procent - eller omkring hver 15.
bil - fanges i Færselsstyrelsens dataudtræk, fordi de mellem syn har 'kørt baglæns' - altså tabt kilometer - mellem syn.
Sådan har Færdselsstyrelen gjortDen 2.
maj 2018 lavede Færdselsstyrelsen et datatræk fra synsregistret.
Mismatchprocenten (andelen af biler, som mistænkes for kilometerfusk) er udregnet i forhold til køretøjer registreret med mere end én registrering af kilometerstand - altså flere end ét syn.
En ny bil skal synes første gang efter fire år, derefter en gang hvert andet år.
Derfor omfatter undersøgelsen kun biler, som er mindst seks år gamle.
Afmeldte og eksporterede biler er trukket fra de tal, som danner grundlag for denne artikel.
I alt var 3,2 millioner køretøjer registreret den 2.
maj 2018.
Af dem er 1,6 millioner blevet synet mindst to gange.
Undersøgelsen viste, 111.
528 af disse køretøjer havde mismatch i synsrapporterne svarende til 6,75 procent.
Tidligere transportminister Ole Birk Olesen (LA) tog initiativ til undersøgelsen, efter DR-programmet Kontant afdækkede udbredelsen af kilometerspoling i Danmark.
Notatet blev færdiggjort i november sidste år, men er ikke tidligere blevet omtalt.
Kilde: Færdselsstyrelsen.
- Det er et stort problem, at vi ofte ikke kender den faktiske kilometerstand på bilen.
Men der er altså et kæmpe økonomisk incitament til at kilometerspole, og så ender du ud med, at den bil, du køber, har kørt langt flere kilometer, end du rent faktisk betaler for, siger Lone Otto, der er afdelingsleder i teknisk rådgivning hos bilisternes interesseorganisation, FDM.
Færdselsstyrelsens undersøgelse i maj sidste år viste, at der på det tidspunkt kørte 111.
528 køretøjer rundt med mistmatch i kilometertællerne.
Heraf hos 83.
396 personbiler.
Undersøgelsen omfatter biler, der er mindst seks år gamle.
Den grupper udgør omkring halvdelen af alle indregistrerede biler.
65 milliarder om åretI fjor anslog en rapport bestilt af Europa-Parlamentet, at problemet med kilometerfusk årligt koster de europæiske forbrugere omkring 65 milliarder kroner.
I nogle lande antages fusk med kilometertælleren at berøre mellem 10 og 30 procent af alle brugte biler.
Rapporten til Europa-Parlamentet skønner, at problemet i Danmark angår mellem fire og seks procent af alle brugte biler, hvilket stemmer godt overens med estimatet fra Færdselsstyrelsen på 6,7 procent.
Det siger lovenDet er ikke ulovligt at ændre på kilometerstanden på speedometeret.
Men sælger man en bil, hvor kilometertælleren er spolet, og undlader at oplyse det, er det bedrageri.
Straffeloven §279:For bedrageri straffes den, som for derigennem at skaffe sig eller andre uberettiget vinding, ved retsstridigt at fremkalde, bestyrke eller udnytte en vildfarelse bestemmer en anden til en handling eller undladelse, hvorved der påføres denne eller nogen, for hvem handlingen eller undladelsen bliver afgørende, et formuetab.
Ifølge rapporten hører graden af snyd i Danmark til i den moderate ende, mens det konservative skøn for bundpropperne Polen, Rumænien og Bulgarien er, at mellem 15 og 20 procent af alle køretøjer har fået speedometret sminket.
Størst er problemet med kilometerspoling i brugte biler, som krydser de europæiske grænser.
Her vurderer Europa-Kommissionen, at mellem 30 og 50 procent af alle bilerne har fået deres kilometertæller manipuleret.
- Vi ser de her problemer jævnligt, og det er et marked, der accelererer stille og roligt, også fordi der er så meget økonomi i det her, siger Lone Otto, som anbefaler bilkøbere at være ekstra varsomme, når de overvejer at købe en brugt bil, der er importeret fra Sydeuropa.
I gennemsnit medfører kilometerspoling en værdiforøgelse på 15.
000 kroner per bil, står der i rapporten til Europa-Parlamentet.
Mest kilometerspoling i ældre bilerIfølge notatet fra Færdselsstyrelsen følger risikoen for kilometerspoling bilens alder.
For biler, der er mindst 10 år gamle, er 10,2 procent ifølge undersøgelsen blevet kilometerspolet.
For motorcykler ældre end ti år er andelen 15,7 procent, mens hele 30,2 procent af alle indregistrerede lastbiler, som er mindst 10 år gamle, er blevet kilometerspolet, ifølge Færdselsstyrelsens undersøgelse.
- Det bedste, man kan gøre, er at gå ind at tjekke servicehistorikken.
Om der er huller i servicebogen, og om oplysningerne svarer overens med de syn, der for eksempel har været i det pågældende land, som bilen er importeret fra, siger Lone Otto.
Over 3.
000 om åretPå forskellige apps og hjemmesider kan man slå sin bil op for at se, om der er mistanke om kilometerfusk mellem syn.
Blandt andet på sammenligningstjenesten Tjekbil.
dk er det muligt at opslå kilometerstandens historik ud fra de registrerede synsrapporter.
På foranledning af DR Nyheder har Tjekbil.
dk trukket tal, der viser, at antallet af mistænkelige kilometerindberetninger ligger på mellem 3.
000 og 4.
000 om året.
- Vi kan se i vores tal, at problemet har været stigende år for år, men er faldet lidt i 2018, siger Kenneth Andersen, der er direktør for Tjekbil.
dk.
DR Nyheder har været på besøg hos Tjekbil.
dk, som gennemgår kilometerhistorikken for en Mercedes herunder:Ifølge Tjekbil.
dk er der mistanke om fusk med kilometertælleren, hver gang 185 biler er blevet synet i Danmark.
I søgefeltet herunder kan du indtaste din kommune eller postnummer og se, hvor mange mistænkelige kilometerindberetninger, der er i dit område.
Tjekbil.
dk har for DR Nyheder også lavet en geografisk opdeling.
Den viser, at der er flest mistænkelige indberetninger i Syddanmark.
- Det er særligt i Sydjylland og i Hovedstadsområdet, det her foregår, hvorimod nordjyderne går rimeligt fri, siger Kenneth Andersen.
Nemt og billigtEr man ude efter at få spolet nogle tusinde kilometer af kilometertælleren, er det forbavsende let at få gjort.
En hurtig søgning på nettet leder eksempelvis til siderne km-justering-dk og speedometer.
dk.
- Kontakt os og få tid allerede i dag, står der på km-justering.
dk, der tilbyder ’justering af km for kun 900 kr.
’Læs også:Kilometerspolet bil kostede Anders Larsen 70.
000 kronerPå siden kan interesserede hurtigt finde mærke, model og årgang for deres egen bil.
Eksempelvis koster en såkaldt justering af en Skoda Octavia 2000 kr.
Begge sider tilbyder desuden kilometerjustering, der ikke kan spores.
- Det er ikke noget, jeg skal blande mig i.
Regler og love skal du selv kende, det står klart og tydeligt på hjemmesiden.
Jeg kan godt sætte den på nul.
En løsning, hvor det ikke kan spores, er også muligt, sagde de hos km-justering.
dk, da en journalist fra DR’s forbrugerprogram Kontant ringede dem op i forbindelse med programmet fra 2017.
Det er Færdselsstyrelsens vurdering på baggrund af rapporten, at der aktuelt ikke er behov for yderligere tiltag på området for kilometerspoling,Transportministeriet.
Firmaet henholder sig i øvrigt til, at love og regler på området klart fremgår af hjemmesiden.
Her skriver de blandt andet:- Der findes ingen domme eller regler, der positivt siger, at kilometerjustering er lovligt, og det behøver der ikke at være, så længe der ikke findes nogle regler, der siger, at kilometerjustering er ulovligt.
Ministerie: Ikke yderligere tiltag på vejDet er et stort problem, at forbrugerbeskyttelsen er så dårlig for forbrugerne, mener Lone Otto:- Forbrugeren bliver sat i en rigtig dårlig situation, hvor de bliver snydt af folk med dårlig moral, siger Lone Otto.
Fordi problemet er grænseoverskridende foreslår FDM, at problemet særligt skal løses med udgangspunkt i EU.
- Man skal dels sikre sig fra producentsiden, at der ikke kan manipuleres med speedometer, og så er der brug for et fælles sæt regler på tværs af EU.
Vi vil blandt andet gerne have et fælles samarbejde om synsdata på tværs af EU, siger hun.
Rapporten bestilt fra Europa-Parlamentet foreslår, at man indfører en belgisk model, det såkaldte Car Pass-system.
Mismatch mellem synDer kan være forskellige grunde til, at en bil 'taber' kilometer mellem to syn.
For eksempel kan synsmanden indtaste forkerte kilometertal.
Det er også muligt, at speedometret er gået i stykker og et nyt er blevet isat, hvorfor kilometertælleren viser et lavt kilometertal.
I sjældne tilfælde kan motoren også blive udskiftet, og så vælger mekanikeren at spole kilometertælleren tilbage, så det passer med det antal kilometer, motoren er kørt.
Det ovennævnte eksempel kan dog typisk løses med en servitut til servicebogen.
Ifølge FDM er der dog stort set ikke legitime grunde til at spole en kilometertæller.
Færdselsstyrelsens træk i synsregistrene i maj sidste år viste, at der på det tidspunkt kørte 111.
528 køretøjer rundt med mistmatch i speedometrene heraf 83.
396 personbiler.
Systemet blev indført i 2007 og betyder, at kilometertælleren aflæses og registreres ved alle besøg på et værksted.
Ifølge rapporten har det elimineret 97 procent af kilometerspolingen i Belgien.
Derfor forventer rapporten, at et Car Pass-system på tværs af Europa vil spare de europæiske forbrugere for knap 64 milliarder kroner om året.
- Fordelene ved et Car Pass-system forventes at være lig det belgiske marked, hvor 97 procent af kilometersvindel blev elimineret takket være Car Pass-systemet, står der i rapporten.
Transportminister Benny Engelbrecht (S) ønsker ikke at stille op til interview.
I en mail til DR Nyheder henviser Transportministeriet til konklusionen fra Færdselsstyrelsen, som dog havde fokus på færdselssikkerhed og ikke så meget forbrugerbeskyttelse.
"Det er Færdselsstyrelsens vurdering på baggrund af rapporten, at der aktuelt ikke er behov for yderligere tiltag på området for kilometerspoling," skriver ministeriet i en mail til DR Nyheder.
FacebookTwitterKopier linkEmner:Benny Engelbrecht (politiker)|Europa-Kommissionen|Biler|Transportministeriet|Belgien




https://www.dr.dk/nyheder/udland/israelsk-minister-tror-pa-man-kan-omvende-homoseksuelle-jeg-har-gjort-det

UdlandIsraelsk minister tror på, at man kan omvende homoseksuelle: 'Jeg har gjort det'Netanyahu tager afstand fra uddannelsesministers kommentarer, som kan være skadelige for regeringen før valg.
Her ses deltagere ved den årlige pride-parade i Jerusalem i juni 2019.
14.
juli 2019 kl.
06.
52Bemærk: artiklen er mere end 30 dage gammelLæs opIsraels uddannelsesminister har i et interview på israelsk tv lørdag luftet sin støtte til kontroversielle behandlinger, der skal omvende homoseksuelle.
Kommentarerne har fået Israels premierminister, Benjamin Netanyahu, til at tage kraftig afstand fra ministerens holdning.
Behandlinger, der har til formål at ændre på en persons seksuelle eller kønslige identitet gennem psykologisk, spirituel eller til tider fysisk behandling, er i Vesten noget, der i stor udstrækning er blevet taget stærk afstand fra.
Blandt andet er denne type behandlinger blevet fordømt og kategoriseret som skadelige af lægeorganisationer som American Medical Association i USA.
Rafael Peretz, der er ortodoks rabbiner og står i spidsen for partiet Det Jødiske Hjem, blev i sidste måned udpeget som uddannelsesminister i Nethanyahus koalitionsregering.
Rafael Peretz nåede ikke at være uddannelsesminister i lang tid, før han kom i problemer - både i befolkningen og regeringen.
(Arkiv) Har selv behandlet homoseksuelI et interview på den israelske tv-station Channel 12 TV sagde han lørdag, at han tror på, at terapi, der skal omvende homoseksuelle, kan virke.
- Jeg har et dybt kendskab til undervisningsspørgsmål, og jeg har gjort det, siger ministeren.
Han fortæller, at han selv har behandlet en homoseksuel mand.
- Først omfavnede jeg ham.
Jeg sagde varme ting til ham.
Jeg sagde, "lad os tænke.
Lad os studere.
Lad os overveje.
" Målet er først og fremmest, at han skal lære sig selv godt at kende, og så kan han beslutte sig, siger Peretz.
Kommentarerne har vakt vrede i Israels centrum-venstre opposition.
Oppositionen har forud for valget i september forsøgt at tegne et billede af Nethanyahu som en premierminister, der vil sætte gang i en ortodoks indoktrinering af landet, hvor flertallet af den jødiske befolkning identificerer sig som uortodokse og tilhængere af et sekulært samfund.
Det israelske LGBT-samfund kræver, at Peretz bliver afsat som minister som følge af sine bemærkninger.
Kort efter interviewet siger Nethanyahu, at han har talt med Peretz og irettesat ham.
- Uddannelsesministerens kommentarer om LGBT-samfundet er uacceptable for mig og afspejler ikke den israelske regerings holdninger, siger premierministeren i en pressemeddelelse.
/ritzau/ReutersFacebookTwitterKopier linkEmner:Benjamin Netanyahu (politiker)|Israel|Homoseksualitet|USA|American Medical Association




https://www.dr.dk/nyheder/udland/barry-skaber-oversvoemmelser-i-louisiana-guvernoer-advarer-om-massive-regnmaengder-i

UdlandBarry skaber oversvømmelser i Louisiana: Guvernør advarer om massive regnmængder i dagDigerne i New Orleans holder stand, men 120.
000 husstande i Louisiana er uden strøm.
To personer går på en oversvømmet gade i byen Mandeville.
Af Emil Søndergård Ingvorsen14.
juli 2019 kl.
06.
49Bemærk: artiklen er mere end 30 dage gammelLæs opDen tropiske storm Barry nåede akkurat at ramme fastlandet, før den blev nedgraderet fra en orkan til en storm.
Men alligevel har den forårsaget oversvømmelser de seneste mange timer i de lavest beliggende egne i delstaten Louisiana, hvor den blandt andet har oversvømmet adskillige veje.
Dette er bare begyndelsen.
Vi går nogle lange dage i vente i vores delstat.
John Bel Edwards, guvernør i Louisiana.
Den store frygt har dog været, at der ville falde store mængder regn, hvilket ifølge myndighederne ville kunne betyde 'katastrofale' oversvømmelser.
I New Orleans har man frygtet, at storbyens diger ikke ville holde, men indtil videre har de kunne stå i mod vandmasserne.
Men faren er endnu ikke drevet over, lød det fra byens borgmester, LaToya Cantrell, sent i aftes dansk tid.
- Selv om vi ikke har set de regnmængder, som vi har nævnt, så kommer de vores vej, sagde hun på et pressemøde, hvor hun samtidigt takkede borgerne for at have blevet indendøre og udvist agtpågivenhed.
Intracoastal City var et af de første steder, hvor Barry begyndte sin hærgen.
'Vi går nogle lange dage i vente'Under et pressemøde for få timer siden, sagde statens guvernør, John Bel Edwards, at han havde talt i telefon med præsident Trump, der havde lovet ham, at staten vil få al den hjælp, som er nødvendig.
Samtidigt advarede han om, at Barry fortsat kan nå at forårsage katastrofale oversvømmelser ved kyststrækningen langs Den Mexicanske Golf.
Der er fortsat risiko for, at der kan falde op til 50 centimeter regn i dag i dele af Louisiana, advarer myndighederne.
- Dette er bare begyndelsen.
Vi går nogle lange dage i vente i vores delstat, sagde guvernøren.
To pumpestationer i New Orleans er blevet oversvømmet.
Det har medført, at omkring 400 personer er blevet evakueret.
Samtidigt er 120.
000 husstande i Louisiana uden strøm, skriver nyhedsbureauet AP.
Yderligere 6.
000 er uden strøm i Mississippi og Alabama.
Desuden er hundredvis af gas- og olieplatforme i Den Mexicanske Golf blevet lukket, hvilket betyder, at omkring 70 procent af den daglige olieproduktion er indstillet.
Delstaten er i nødretstilstandBarry er den halvtredsende orkan, der rammer Louisiana siden 1851, hvor man begyndte at registrere orkaner.
Den amerikanske præsident, Donald Trump, erklærede inden stormen Louisiana i nødretstilstand.
Amerikanske myndigheder har frygtet, at det skulle gå lige så galt som i 2005, hvor orkanen Katrina hærgerede, og 1.
200 mennesker mistede livet.
Her stod byen New Orleans, Louisiana, under vand.
Barry har dog langt fra den samme styrke som Katrina, som var en kategori 5-orkan.
FacebookTwitterKopier linkEmner:Donald Trump (politiker)|USA|New Orleans|Oversvømmelser|Orkaner




https://www.dr.dk/nyheder/udland/manhattan-morkelagt-i-flere-timer-new-york-ramt-af-stor-stromafbrydelse

UdlandManhattan mørkelagt i flere timer: New York ramt af stor strømafbrydelseFlere end 45.
000 var ramt af strømafbrydelse i New York, hvor mange tog holdt stille i undergrundsbanen.
Et strømsvigt i New York mørkelagde natten til søndag dansk tid dele af Manhattans ikoniske skyline.
 Som det ses på billedet her, var det ikke hele Manhattan, der var uden strøm.
 New Yorks gader var noget mørkere end normalt.
(Foto: TIMOTHY A.
Clary © Scanpix) Strømsvigtet gik blandt andet udover togdriften.
(Foto: TIMOTHY A.
Clary © Scanpix) Området omkring Times Square så noget anderledes ud i nat.
 Strømafbrydelsen fik også konsekvenser for koncert- og teatergæster.
Her er det publikum i Carnegie Hall, der er blevet evakueret under en koncert.
 Folk jublede i gaderne da strømmen vendte tilbage.
(Foto: TIMOTHY A.
Clary © Scanpix) Især kvinden her var tilfreds med at få strømmen tilbage til Manhattan.
(Foto: TIMOTHY A.
Clary © Scanpix)1 / 8Et strømsvigt i New York mørkelagde natten til søndag dansk tid dele af Manhattans ikoniske skyline.
1 / 8Som det ses på billedet her, var det ikke hele Manhattan, der var uden strøm.
2 / 8New Yorks gader var noget mørkere end normalt.
(Foto: TIMOTHY A.
Clary © Scanpix)3 / 8Strømsvigtet gik blandt andet udover togdriften.
(Foto: TIMOTHY A.
Clary © Scanpix)4 / 8Området omkring Times Square så noget anderledes ud i nat.
5 / 8Strømafbrydelsen fik også konsekvenser for koncert- og teatergæster.
Her er det publikum i Carnegie Hall, der er blevet evakueret under en koncert.
6 / 8Folk jublede i gaderne da strømmen vendte tilbage.
(Foto: TIMOTHY A.
Clary © Scanpix)7 / 8Især kvinden her var tilfreds med at få strømmen tilbage til Manhattan.
(Foto: TIMOTHY A.
Clary © Scanpix)8 / 814.
juli 2019 kl.
06.
30Bemærk: artiklen er mere end 30 dage gammelLæs opDen ikoniske skyline på Manhattan blev delvist henlagt i mørke, da et omfattende strømsvigt natten til søndag dansk tid ramte flere end 45.
000 husstande og butikker i New York.
Elevatorer sad fast, butikker lå henlagt i mørke og flere metrostationer blev sat ud af drift.
Tidligt søndag morgen dansk tid er strømmen vendt tilbage i hele byen, meddeler energiselskabet Con Edison, der leverer strøm til New York.
Det skriver nyhedsbureauet AP.
Strømmen gik tidligt på aftenen, og udfaldet ramte blandt andet området Upper West Side og Rockefeller Center, som er et stort kompleks af kontor- og forretningsbygninger i New York.
Strømafbrydelsen skyldtes en brand i en transformator.
Branden startede ifølge brandvæsenet i New York på West 64th Street og West End Avenue.
Folk sad fast i elevatorerEnergiselskabet skrev tidligere natten til søndag på Twitter, at man arbejdede på at fikse "en omfattende strømafbrydelse på den vestlige side af Manhattan".
Størstedelen af teatrene på Broadway lukkede som følge af hændelsen, oplyser politiet i New York.
Brandvæsenet i byen oplyser, at det under strømafbrydelsen modtog flere anmeldelser fra folk, der sad fast i elevatorer og havde brug for hjælp.
Guvernøren i New York, Andrew Cuomo, skriver i en meddelelse, at ingen er kommet til skade i forbindelse med strømafbrydelsen.
- Mens der heldigvis ikke er nogen, der er kommet til skade som følge af denne hændelse, så er det helt uacceptabelt, at det overhovedet kunne ske, skriver han ifølge mediet NBC.
- Jeg beder myndighederne om at efterforske og identificere den præcise årsag til strømafbrydelsen for at undgå, at afbrydelser i denne størrelsesorden nogensinde kan ske igen.
Lørdagens strømafbrydelse kom netop på årsdagen for en omfattende strømafbrydelse i 1977, hvor størstedelen af New York var uden strøm.
/ritzau/FacebookTwitterKopier linkEmner:New York|Elsektoren|Twitter|Energiselskaber




