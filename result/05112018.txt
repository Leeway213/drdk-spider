https://www.dr.dk/sporten/haandbold/kvindeligaen/vendte-chokstart-til-sejr-team-esbjerg-kaemper-haenge-paa-odense

KvindeligaenVendte chokstart til sejr: Team Esbjerg kæmper for at hænge på OdenseTeam Esbjergs håndboldkvinder kom bagud 1-5 til Randers HK, men vendte opgøret på hovedet og vandt sikkert.
ARKIVBILLEDE Træner Jesper Jensen og Team Esbjerg vandt pligtsejr mandag.
05.
nov.
2018 kl.
23.
06Bemærk: artiklen er mere end 30 dage gammelLæs opRanders HK begyndte som lyn og torden ude mod Team Esbjerg og kom foran med 5-1 i den bedste danske håndboldrække for kvinder.
Men det var Team Esbjerg, der endte med at vinde kampen komfortabelt med 33-22.
På skuffende vis smuldrede chokføringen for Randers, som indkasserede fire mål i træk, så Team Esbjerg udlignede til 5-5.
Læs også:Skjern-profil om sløj periode: 'Vi skal ruske op i os selv'Randers var derefter kun foran en enkelt gang mere i kampen ved stillingen 6-5.
Derefter stod der Team Esbjerg på det meste.
Resten af første halvleg vandt Team Esbjerg med 12-3, så hjemmeholdet var foran med hele 17-9 ved pausen.
Læs også:Følelsesladet Thomas Mogensen: ’Det var mere end bare håndbold’Selv om Randers var langt bedre med i anden halvleg, så mistede Team Esbjerg aldrig styringen på kampen.
Tættest på kom Randers, da udeholdet reducerede til 19-25, men det lugtede ikke længere af en overraskelse.
Læs også:VIDEO Odense sender Larvik hjem med nyt nederlagTeam Esbjerg spadserede sejren hjem på overbevisende manér og avancerede til andenpladsen i ligaen med 20 point efter 13 kampe.
Odense Håndbold fører rækken med 24 point efter 12 kampe.
Randers er placeret på tiendepladsen med skuffende otte point og skal fortsat kæmpe hårdt for at komme i top-8 og med i slutspillet.
/ritzau/FacebookTwitterKopier link




https://www.dr.dk/sporten/fodbold/england/11-gang-er-lykkens-gang-danskerklub-henter-foerste-sejr

England11.
gang er lykkens gang: Danskerklub henter første sejrI kamp nummer 11 lykkedes det omsider Huddersfield at vinde en fodboldkamp i Premier League.
Philip Billing, Mathias Zanka Jørgensen og Jonas Lössl fik endelig deres første sejr i Premier League i denne sæson.
05.
nov.
2018 kl.
23.
17Bemærk: artiklen er mere end 30 dage gammelLæs opI de ti første kampe var Huddersfield gået fra banen uden sejr i Premier League.
Men i 11.
forsøg vandt Huddersfield hjemme 1-0 over Fulham og kravlede dermed også et par pladser op i bunden af rækken.
Med sejren er Huddersfield ikke længere nummer sjok.
Holdet overhaler både Fulham og Cardiff og er nu tredjesidst i rækken lige under nedrykningsstregen.
Læs også:Karantæneramt træner fanget på tv: Vejle afviser anklageHuddersfield fordoblede pointhøsten til seks point og fik dermed kontakt med Newcastle over stregen.
Kampens eneste mål var et selvmål efter 29 minutter, hvor udeholdets Timothy Fosu-Mensah var uheldig at sende bolden i eget net.
Til at begynde med lignede det, at Huddersfields Christopher Schindler var målscoreren, men Fosu-Mensah blev noteret for scoringen.
Læs også:VIDEO Bundholdet Vejle sejrer over Horsens i lokalopgørAlle tre danskere var på banen i hele kampen for Huddersfield, som spillede foran 17.
082 tilskuere på Kirklees Stadium.
Den danske landsholdskeeper Jonas Lössl var en sikker sidste skanse og holdt buret rent for anden gang i sæsonen.
Læs også:Landstræner Hareide forsvarer udskældt angriber: ’Han er vores foretrukne på toppen’Landsholdsstopperen Mathias "Zanka" Jørgensen ryddede flot op i de bageste geledder.
Og endelig spillede U21-landsholdsspilleren Philip Billing en fin kamp på den centrale midtbane.
Billing fik i slutminutterne et gult kort, som betyder, at han er i karantæne i næste ligakamp hjemme mod West Ham.
Fulham er med nederlaget ny bundprop i ligaen med blot fem point.
/ritzau/FacebookTwitterKopier linkEmner:Jonas Lössl (fodboldspiller)|Mathias Zanka Jørgensen (fodboldspiller)|Fodbold|Storbritannien|West Ham United FC




https://www.dr.dk/sporten/fodbold/superliga/karantaeneramt-traener-fanget-paa-tv-vejle-afviser-anklage

SuperligaKarantæneramt træner fanget på tv: Vejle afviser anklageDet var ikke Vejles sejr på 3-1 over Horsens, som fyldte mest efter kampen.
Det gjorde derimod Vejles træner.
Adolfo Sormani (Vejle - Træner) har karantæne efter en episode med linievogteren under pokalkampen mod Kolding.
Her ses han inden kampen.
Superliga Fodbold Vejle Boldklub - AC Horsens - Vejle Stadion.
Mandag den 5 november 2018.
.
 05.
nov.
2018 kl.
22.
40 | opdateret 05.
nov.
2018 kl.
22.
43Bemærk: artiklen er mere end 30 dage gammelLæs opVejle fik mandag aften en hårdt tiltrængt sejr, da holdet hjemme slog de østjyske rivaler fra AC Horsens med 3-1 i Superligaen.
På trods af sejrens vigtighed var det noget helt andet, som fyldte efter kampen.
Vejles cheftræner, Adolfo Sormani, som var i karantæne til opgøret, blev via tv-billeder fra TV3 Sport mistænkt for at bryde reglerne om at kommunikere med bænken.
Læs også:Bundholdet Vejle sejrer over Horsens i lokalopgørPå tv-billeder så man Adolfo Sormani kommunikere ivrigt under kampen fra sin plads i skyboksen på tribunen.
Tv-billeder viste også, at målmandstræner Marco Ferrari fik informationer i en øresnegl.
Det skal dog understreges, at der indtil videre er tale om spekulationer, som Vejle afviser.
Læs også:Landstræner Hareide forsvarer udskældt angriber: ’Han er vores foretrukne på toppen’- Vi afviser alle anklager om, at Adolfo Sormani skulle have haft kontakt til bænken.
Der er tale om et scoutingsystem, siger Vejles assistenttræner Morten Bisgaard.
I reglementet om en karantæneramt træner står der følgende:- Pågældende må på karantænedagen fra en time før kickoff, og indtil slutsignalet har lydt, ikke befinde sig tættere på holdet end på det pågældende stadions tilskuerpladser.
Læs også:Kraul om Superliga-stjernes stop: 'En lille parentes i historien'- Vedkommende må således i det pågældende tidsrum hverken være til stede på spillepladsen, i omklædningsrummet eller andre steder, hvor direkte eller indirekte kontakt med holdet eller enkelte spillere kan opnås.
Hvis Adolfo Sormani har kommunikeret med sin trænerbænk under kampen, så har Vejle brudt reglerne.
Læs også:eSuperligaen kan byde på Raúl i en Vejle-trøje og garanti for godt vejrHverken Vejle-direktør Henrik Tønder eller teknisk chef Jakob Krüger ville stille op til interview vedrørende episoden.
Det vides endnu ikke, om Fodboldens Disciplinærinstans har tænkt sig at tage sagen op.
/ritzau/FacebookTwitterKopier linkEmner:Vejle|Jylland|Fodbold|AC Horsens|TV3 Sport




https://www.dr.dk/sporten/fodbold/superliga/video-bundholdet-vejle-sejrer-over-horsens-i-lokalopgoer

SuperligaVIDEO Bundholdet Vejle sejrer over Horsens i lokalopgørVejle viste sig som alt andet end et bundhold, da holdet mandag aften slog AC Horsens med 3-1.
05.
nov.
2018 kl.
21.
02 | opdateret 05.
nov.
2018 kl.
22.
42Bemærk: artiklen er mere end 30 dage gammelLæs opEt veloplagt Vejle-hold slog mandag aften de østjyske lokalrivaler fra AC Horsens med 3-1 i Superligaen.
Gæsterne var særdeles modløse særligt i første halvleg, og på trods af en kort opblomstring i starten af anden halvleg, lykkedes det ikke gæsterne at få point.
Sejren kommer da også ganske kærkomment for Vejle, som går forbi Vendsyssel i tabellen, hvor de rødklædte nu er nummer 12.
AC Horsens er akkurat i top-6.
Læs også:Landstræner Hareide forsvarer udskældt angriber: ’Han er vores foretrukne på toppen’Det stod Vejle på langt det meste i en ganske livlig første halvleg.
Angriber Adam Jakobsen testede en travl Matej Delac i Horsens-målet efter otte minutter.
Efter 18 minutter blev det 1-0 til hjemmeholdet.
Ylber Ramadani stjal bolden højt oppe på banen, og få sekunder senere sparkede Melker Hallberg den i nettet.
Ondt var tæt på at blive værre for AC Horsens efter 28 minutter, hvor forsvarsspiller Mads Greve headede tæt forbi mål.
Læs også:Kraul om Superliga-stjernes stop: 'En lille parentes i historien'Det skulle også blive 2-0 til et tæt på altdominerende Vejle-hold fire minutter før pausefløjtet.
Rasmus Lauritsen kom højest på et hjørnespark og headede bolden i mål.
Det skal retfærdigvis siges, at Jonas Borring kort forinden havde haft muligheden for at bringe balance i regnskabet for Horsens.
Gæsterne skulle til gengæld kun bruge 16 sekunder af anden halvleg på at komme på tavlen.
Indskiftede Hallur Hansson scorede efter et flot angreb.
Læs også:VIDEO Se fire flotte mål fra SuperligaenBlot få minutter efter kunne Sonni Nattestad havde scoret til 2-2, men stolpen var i vejen.
I stedet blev det 3-1 efter 63 minutter.
Adam Jakobsen viste sig uhyre skarp, da han med venstrebenet kanonerede bolden i mål.
Den sidste halve time bød på flere hårde tacklinger end målchancer, og Horsens kom aldrig for alvor tæt på.
Vejle gæster i næste runde FC Midtjylland.
Horsens tager hjemme imod Sønderjyske.
/ritzau/FacebookTwitterKopier linkEmner:Hallur Hansson (fodboldspiller)|Vejle|AC Horsens|Horsens|Fodbold




https://www.dr.dk/nyheder/indland/rusland-sejlede-farlig-last-gennem-storebaelt

IndlandRusland sejlede farlig last gennem StorebæltRusserne handlede dog helt efter bogen, oplyser ForsvaretNord for Skagen begyndte fartøjet at angive, at lasten var "Cargo Hazard A (Major)".
Det er den højeste klassifikation for farligt gods.
05.
nov.
2018 kl.
21.
36 | opdateret 06.
nov.
2018 kl.
11.
23Bemærk: artiklen er mere end 30 dage gammelLæs opEt russisk våbenskib passerede i weekenden dansk farvand.
Det var først, da skibet havde passeret Skagen, at det blev oplyst over det såkaldte AIS-system, at skibets last var farlig.
Det skriver Dagbladet Information.
Men russerne handlede helt efter bogen, oplyser Forsvaret.
- Sparta III meldte til VTS Storebælt, der kontrollerer trafikken gennem Storebælt, før de passerede.
Ganske som reglerne foreskriver, skriver Forsvaret i en pressemeddelelse.
- Der foreligger ikke noget lovkrav om, at skibe skal beskrive deres last i AIS-systemet.
Det er derfor ikke noget Forsvaret undersøger, lyder det videre.
Fartøjet ved navn Sparta III sejlede fra Sankt Petersborg i Rusland, og inden det nåede Skagen, havde det angivet at have almindeligt harmløst gods om bord, skriver Information i dagens avis.
Men nord for Skagen begyndte fartøjet at angive, at lasten var "Cargo Hazard A (Major)".
Det er den højeste klassifikation for farligt gods, skriver avisen.
Det betyder dog ikke, at russerne har overtrådt reglerne, oplyser Forsvaret.
- Fragtskibe, der sejler gennem danske farvande gør det gennem sejlkanaler, der efter international sølov er internationale farvande.
Det eneste sted fragtskibe skal melde til danske myndigheder, hvilken fragt de bærer, er, når de gennemsejler de internationale stræder i Storebælt eller Øresund.
I dette tilfælde Storebælt, skriver Forsvaret,Læs også:Atomdrevet russisk ubåd sejler i dansk farvandSparta III er angiveligt på vej til Haiphong i Vietnam.
Det er det russiske forsvarsministerium, der har chartret Sparta III.
Skibet sejler ifølge Information våben for det statsejede russiske våbenfirma Oboronlogistika.
Forsvarets Operationscenter bekræftede i går over for Dagbladet Information, at skibet havde sejlet med farligt gods i dansk farvand.
- Jeg kan kun bekræfte de antagelser, du har, siger den vagthavende ved Forsvarets Operationscenter, der overvåger de danske farvande.
- Vi kan se, at det er et handelsskib, et civilt cargoskib, der angiver at have kurs mod Vietnam.
Den vagthavende fortæller, at fartøjet Sparta III "har været interessant i NATO-kredse", inden det sejlede ind i dansk farvand.
Informationerne om lasten blev givet via AIS-varslingssystemet.
AIS giver via radiosignaler oplysninger om blandt andet kurs, fart og destination til de omkringliggende skibe.
Rettelse 6.
november klokken 11.
20: I artiklen lød det tidligere, at det russiske skib havde skjult, at de havde sejlet farligt gods.
Forsvaret oplyser dog nu, at russerne har handlet helt efter bogen.
Ligeledes var der citeret to eksperter, som blandt andet kaldte sagen alvorlig.
De fremgår ikke længere af artiklen, da der er opstået tvivl om på hvilken baggrund, de har udtalt sig.
/DR Nyheder/FacebookTwitterKopier linkEmner:Rusland|Vietnam|Dagbladet Information|Forsvarskommandoen|Militær




https://www.dr.dk/nyheder/udland/joedisk-sygeplejerske-reddede-synagoge-attentatmand-jeg-saa-ikke-ondskab-i-hans-oejne

UdlandJødisk sygeplejerske reddede synagoge-attentatmand: Jeg så ikke ondskab i hans øjneI et Facebook-opslag fortæller Ari Mahler, hvorfor han behandlede Robert Bowers, der formodes at stå bag masseskyderiet i en synagoge i Pittsburgh.
11 mistede livet og seks blev såret i skyderiet i Tree of Life-synagogen i Pittsburgh.
Af Anton Lind05.
nov.
2018 kl.
19.
58Bemærk: artiklen er mere end 30 dage gammelLæs opJødiske Ari Mahler løb for at redde Robert Bowers liv.
For at redde den mand, der efter alt at dømme netop havde skudt og dræbt 11 jøder i en nærtliggende synagoge.
Manden, der på båren på vej ind på skadestuen råbte "død over alle jøder".
- Den Robert Bowers, der mindre end en time forinden skabte panik i mit hjerte over, om mine forældre var blandt hans 11 ofre, skriver Ari Mahler i et Facebook-opslag, der i skrivende stund er blevet delt mere end 145.
000 gange.
Læs også:Ofre fra synagoge-angreb identificeret: Var mellem 54 og 97 årHeri fortæller han sin version af dagen den 27.
oktober, hvor en gerningsmand åbnede ild i The Tree of Life-synagogen i den amerikanske by Pittsburgh, inden han selv blev skudt af politiet.
Kærlighed.
Det er grunden til, at jeg gjorde det.
Kærlighed er stærkere end ord, og kærlighed giver håb i ondskabens ansigtAri MahlerAri Mahler har nemlig fået global opmærksomhed, efter The Washington Post kunne fortælle, at han var blandt mindst tre jøder, der var med til at redde Robert Bowers liv på Allegheny General Hospital.
- Så her er jeg, den jødiske sygeplejerske, der behandlede Robert Bowers, skriver han i opslaget.
Ari Mahler afslørede dog aldrig overfor Robert Bowers, at han var jøde, for han ville i stedet udvise empati og medfølelse.
Han er overbevist om, at Robert Bowers aldrig opdagede det, fordi han efterfølgende takkede for behandlingen.
- Hvorfor takke en jødisk sygeplejerske, når han 15 minutter forinden ville skyde mig i hovedet uden anger.
Kærlighed er årsagenAri Mahler skriver i opslaget, at han gav Robert Bowers den samme behandling som enhver anden.
Han ville nemlig som jøde ære ofrene ved at modbevise Robert Bowers negative opfattelse af jøder.
Ofrene blev mindet uden for synagogen.
 Folk samledes ved synagogen i dagene efter skyderiet.
 Ofrene blev mindet uden for synagogen.
1 / 3Ofrene blev mindet uden for synagogen.
1 / 3Folk samledes ved synagogen i dagene efter skyderiet.
2 / 3Ofrene blev mindet uden for synagogen.
3 / 3- Kærlighed.
Det er grunden til, at jeg gjorde det.
Kærlighed er stærkere end ord, og kærlighed giver håb i ondskabens ansigt, skriver han.
Han fortæller samtidig, at han ikke så ondskab i Robert Bowers' øjne.
Læs også:Rabbiner efter massakre: Vores ledere skal standse hadefulde ytringer- Alt, jeg så, var en klar mangel på dybde og intelligens og en stor forvirring.
Jeg ved ikke, hvorfor folk hader os så meget, men antisemitismen ser ud til at blomstre.
Ari Mahler- Han er den type person, som er nem at manipulere for folk med en platform, som bruger frygt som motivation, skriver han ifølge flere internationale medier.
Robert Bowers er tiltalt for masseskyderiet, men nægter sig skyldig.
'Hvorfor hader folk os så meget?
'I Facebook-opslaget fortæller Ari Mahler om en opvækst med antisemitisme i USA.
Hvordan han i skolen fandt tegninger på sit bord af sin familie, der blev marcheret ind i gaskamre, og hvordan han fandt sedler i sit skab med teksten "Dø, jøde.
Kærlig hilsen Hitler".
Derfor chokerer det ham heller ikke, at det jødiske samfund blev offer for et masseskyderi.
Han forventer tværtimod, at det bare er et spørgsmål om tid, før det gentager sig.
- Mit hjerte længes efter forandring, men nutidens klima fremmer ikke tolerance, siger han og peger på, at jøder, der kun udgør to procent af USA's befolkning, er ofre for 60 procent af religiøse hadforbrydelser.
Læs også:Tiltalt for synagoge-skyderiet i retten: 'Jeg er ikke skyldig'- Jeg ved ikke, hvorfor folk hader os så meget, men antisemitismen ser ud til at blomstre.
Han slutter Facebook-opslaget med ønsket om, at læsere vil stå tilbage med hans budskab om kærlighed over alt andet.
Ifølge AP bekræfter en repræsentant fra Allegheny General Hospital sandheden af Facebook-opslaget.
Robert Bowers er tiltalt for 44 tilfælde herunder drab og hadforbrydelser og risikerer dødsstraf.
Han nægter sig skyldig.
FacebookTwitterKopier linkEmner:Facebook|Jødedom|USA|Kriminalitet|Washington Post




https://www.dr.dk/mitliv/natasha-droppede-sine-moedomsloegne-der-findes-ikke-et-rigtigt-sexnummer

Hvad er (u)normalt?
Se temaMit LivNatasha droppede sine mødomsløgne: Der findes ikke et rigtigt 'sexnummer'Natasha skammede sig over, at hendes såkaldte 'sexnummer,' var nul.
Det er hun færdig med nu.
Af Trine Hørlyck Bech og Signe Heiredal (grafik)05.
nov.
2018 kl.
19.
52Læs opHun har skammet sig, følt sig forkert og haft lange diskussioner med sig selv.
- Er det min personlighed?
- Er det min krop?
- Er det, fordi jeg har briller?
Natasha Jensen er 23 år og jomfru.
I flere år forsøgte hun konsekvent at undgå spørgsmål som: 'Hvor mange har du været sammen med?
' Hun talte udenom.
Var det ikke muligt, løj hun ofte.
Det skete mest til fester og større sociale sammenkomster.
Hendes nærmeste venner og familie har hun altid været ærlig overfor.
Men den seneste tid har Natasha lagt mødomsløgne og -fortielser bag sig.
Det har været en kæmpe lettelse.
Hvordan det skete og hvorfor, vender vi tilbage til.
Vi starter ved de små jomfruløgne, og hvorfor de nogle gange virkede som den bedste løsning.
Natasha lod blikket vandre bordet rundt.
Alle drak.
Hun traf en hurtig beslutning, førte glasset op til munden og tog en slurk.
Men det var snyd.
Ifølge reglerne burde hun lade sit glas stå.
- Nu kommer der en, jeg regner med, alle kan drikke på, havde hendes nye studiekammerat sagt og tilføjet:- Jeg har aldrig haft sex…Det var under introugen på Cphbusiness.
De var over 20 nye studerende samlet til forfest og legede druklegen 'Jeg har aldrig.
'Læs også:26 år, jomfru og svært ved at få en kæreste: Jeg bliver aldrig en fuckboi, der jagter næste erobringNatasha valgte at lyve og lade de andre tro, hun havde haft sex.
- Bare ordlyden på spørgsmålet gør, at du føler dig meget anderledes, hvis du lader din drink stå.
Min medstuderende har helt sikkert ikke sagt det i ond mening, men formuleringen giver et pres.
Det er ikke den eneste gang, andre har formuleret sig på en måde, som har gjort det svært for Natasha at være ærlig om at være jomfru.
Hun husker eksempelvis en reunion-middag med folkeskoleveninderne.
Samtalen faldt på deres tidligere klassekammerater.
Og sex.
- Ha ha, den her person har nok ikke haft sex endnu, sagde én.
- Overvej at være i vores alder og ikke have prøvet det, sagde en anden.
- Selvfølgelig skal du helst ikke lyve, men lige der får jeg det sådan, at jeg nok ikke skal fortælle, at jeg er jomfru.
Jeg får et indtryk af, at det er forkert, siger Natasha.
En af de værste episoder, hun har haft, var til en komsammen med sine tidligere kollegaer.
Hendes daværende chef havde opsnappet, at Natasha aldrig havde haft en kæreste.
Chefen antog, at hun heller ikke havde haft sex.
Hvad er (u)normalt?
Hele efteråret sætter DR3, P3 og dr.
dk fokus på normalbegrebet.
For hvornår er man normal?
Og hvem bestemmer det?
Vi måler os hele tiden efter en normal-skala, som ingen helt ved hvordan ser ud.
Vær med i snakken på både P3 og DR3s Instagram og Facebook.
Følg med på DRTV og hver fredag kl.
9 på P3 i ”Sara Bro redder dit liv”Del din historie med os: hvadernormalt@dr.
dkDet var ikke noget, Natasha selv havde fortalt, men nu sad chefen og talte højt om det ved bordet.
- Han gjorde det i sådan en: 'Ha ha, Natasha har aldrig haft sex-tone'.
De andre grinede med.
Det var enormt akavet og ydmygende.
Jeg kunne ikke andet end bare at smile usikkert.
Nogle uger senere var hun i byen med kollegaerne igen.
En af dem spurgte direkte:- Har du virkelig aldrig haft sex?
Denne gang nøjedes Natasha ikke med et genert grin.
- Jeg har været sammen med tre, løj hun.
Og så var den lukket.
Ikke flere spørgsmål.
Omverdenens reaktioner har været en medvirkende årsag til, at Natasha har følt, at hun var forkert.
At der var noget galt med hende, fordi hun ikke har været i seng med nogen.
- Jeg oplever, der er en forventning om, at de fleste 15-16-årige begynder at have haft sex.
Og når du fylder 18-19 år, begynder folk at synes, det er decideret unormalt, hvis du ikke har haft det, siger hun og tilføjer:- Da jeg kom i 20’erne, begyndte jeg at stresse over det.
Jeg følte, det var en kæmpe fejl, at jeg ikke havde prøvet det.
Jeg fik tanker som: 'Vil drenge afvise mig, fordi de synes, det er frastødende, jeg aldrig har haft sex?
'Men der er sket noget med Natasha.
Tankerne er faldet til ro.
Siden januar har hun holdt sig til én version, når det handlede om hendes sexliv: Den sande.
Og det er nu, vi vender tilbage til, at Natasha har lagt løgne og udenomssnak bag sig.
Det var nervepirrende.
Natasha havde sjældent været så nervøs over at dele en historie om sig selv.
Hun havde formuleret et blogindlæg om at være jomfru.
Hun havde tilmed delt det på sin Facebookprofil.
Normalt var det ikke noget, hun talte med andre end sine nærmeste om, men få uger forinden havde hun set et interview med en kvinde på sin egen alder.
Kvinden var jomfru og satte spørgsmålstegn ved, hvorfor det føltes skamfuldt at have sin mødom intakt i 20’erne.
- Der skete et eller andet i mig.
Jeg kunne relatere til mange af de ting, hun fortalte.
Hun var vildt sej, og det blev lidt en kickstarter.
'Jomfruernes klub'Vil du vide mere om at være jomfru i 20'erne?
I DR3 programmet 'Jomfruernes klub' følger vi fire mænd i 20'erne, som ikke har haft sex.
'Jomfruernes klub' sendes onsdag klokken 21:30 på DR3, men kan også ses på DRTV her.
Natasha skrev et indlæg, hvor hun fortalte det, som det var og er.
Den eneste grund til, at hun er jomfru, er, at hun ikke har mødt den rigtige at have sex med.
Det er ikke, fordi det skal være med den eneste ene eller en kæreste.
Det skal bare være med en, hun føler sig tryg ved og har lyst til.
Ham har hun ikke mødt endnu, og det ville hun ikke behandle som et tabu mere.
- Det var en kæmpe befrielse at tale om det.
Jeg fik ingen negative reaktioner.
Jeg oplevede, at når du selv er afklaret, åbner op og fortæller din historie, så får folk virkelig respekt for dig.
Hun tilføjer:- For mig var det en rar følelse at kunne stå åbent ved, hvem jeg er.
Efter hun stod frem, begyndte venner og bekendte at kontakte hende.
De fortalte, at de heller ikke havde haft sex.
At de synes, hun var sej, eller at de omvendt var flove over, hvor mange de havde været sammen med.
Det overraskede hende, hvor meget åbenhed hun mødte ved selv at være ærlig.
Men hun blev også frustreret.
For hun var tilsyneladende ikke ene om at skamme sig over antallet af sexpartnere, hun har haft.
- Der er flere af mine veninder, som er bange for at blive opfattet som sluts.
Det er irriterende, at et 'sexnummer' fylder så meget.
Jeg bliver faktisk lidt ked af det.
Du burde ikke skamme dig over, hvor mange du har haft sex med.
Uanset om det er nul eller 50.
Der findes ikke et rigtigt antal.
Personligt har Natasha ikke følt trang til at lyve om at være jomfru siden.
Men hun ville stadig føle, det var ubehageligt at svare ærligt på 'Jeg har aldrig haft sex'-spørgsmålet til en fest ved halvfremmede mennesker.
Hun tror, der er en måde at ændre det på.
- Det kræver, at vi bliver bedre til at tale om ikke at have haft sex.
Jo flere, der er åbne omkring det, jo mere normalt bliver det, og vi får øjnene op for, der faktisk er en del, som ikke har haft sex som 16-årig, siger hun og har et sidste budskab til andre:Overvej, hvordan du reagerer, når folk fortæller, at de er jomfruer.
- Det nytter ikke at grine eller stille spørgsmål med en lidt nederen tone.
Du må gerne spørge, men tænk over, om du får det til at lyde nedladende, siger hun og tilføjer:- Med mindre du er en nær ven, så hold igen med at spørge detaljeret ind til det.
Nogle begynder at stille spørgsmål som: 'Har du slet ikke prøvet noget seksuelt?
' og 'hvad har du prøvet?
'.
Det er ikke sikkert, man har lyst til at svare på det, hvis der er andre til stede.
Tænk over, hvordan du gerne ville have, andre reagerede, hvis det var dig selv.
Og Natasha?
Hun dater og ser fyre, men hun venter stadig på ham, hun har lyst til at have sin første gang med.
- Jeg er sikker på, han nok skal komme.
Jeg har ikke travlt.
Det sker, når det sker.
FacebookTwitterKopier linkEmner:Seksualitet|Cphbusiness|Facebook




https://www.dr.dk/mitliv/tvaers/liv-paa-25-troede-ikke-hun-fortjente-kaerlighed-nu-toer-jeg-tro-paa-mig-selv

TværsLiv på 25 troede ikke, hun fortjente kærlighed: Nu tør jeg tro på mig selvLiv Dupont var lokket af utilregnelige fyre, som aldrig ville noget seriøst.
Men DR3-dokumentaren, hvor hun fortæller sin historie, hjalp hende videre.
© drAf Fortalt til Silas Bay Nielsen og Kasper Månsson (foto)05.
nov.
2018 kl.
19.
00Læs opJeg har altid været draget af de her utilregnelige fyre, som aldrig vil noget seriøst.
Det er de her mystiske, farlige fyre, som jeg typisk starter med at få en seksuel relation med, og som jeg med det samme bliver indstillet på, at jeg skal være kæreste med.
Det sker tit, at jeg sender 25 sms’er til fyren, uden at han svarer tilbage.
Jeg kan bare ikke kontrollere det.
Derfor føler jeg nogle gange, at jeg aldrig får en kæreste.
Min første rigtige kæreste var en fra min efterskole.
Det var dér usikkerheden med fyre for første gang kom.
Alle følelserne eksploderede i mig, og jeg havde ingen selvrespekt og fandt mig i alt.
For nu havde jeg endelig fået opmærksomhed fra en anden, og så skulle jeg bevare den, koste hvad det ville.
Da han slog op med mig, skrev jeg flere hundrede beskeder.
Jeg ringede og skrev til ham hele tiden, og han nåede at blokere mig på Facebook.
Vi var sammen i tre år, men det var først, da jeg blev 20, at jeg helt kunne slippe ham.
Jeg har været et barn i alarmberedskab, og som har været forberedt på kaos, der kunne komme når som helst.
LivSidste år mødte jeg en ny fyr.
Han slog virkelig benene væk under mig.
Igen satte jeg mig selv helt til side og opførte mig nærmest som en lille hundehvalp.
Når han var hos mig, sørgede jeg for alt.
Jeg vaskede hans tøj.
Jeg købte ind og lavede mad.
Jeg lånte ham penge, når han ikke havde nogen selv.
Men jeg fik intet tilbage.
Jeg føler nærmest, jeg har været i en psykose i det forhold, for selvom jeg var vildt draget af ham i starten, så begyndte skeletterne at vælte ud af skabet.
Imens var jeg bange for at miste ham.
Jeg kunne kaste op bare af angst, når han var ude, og hans mobil var slukket.
Forholdet har virkelig gjort mange trælse ting for mig.
Han flyttede endda ind hos mig nogle måneder, hvor jeg bare accepterede det, selvom jeg ikke havde spurgt min egen roomie.
Men jeg ville bare have ham.
Jeg mistede tilliden til ham, og derfor valgte jeg at smide ham ud.
Mit selvbillede, min selvtillid og det at være mig har i min barndom været et kæmpe morads, som jeg ikke kunne finde ud af.
Min far var misbruger af stoffer og alkohol.
Da jeg var helt lille, blev mine forældre skilt, og min far fik en fængselsdom.
Da han kom ud af fængslet, blev jeg weekendbarn hos ham, men weekenderne var præget af hans misbrug.
Vi lavede altid ting, som var relateret til det.
Han tog mig med på bodega.
Jeg var med henne hos hans ven, hvor der blev dyrket hamp, og hvor han kunne ryge.
Jeg har følt, at jeg ikke var i sikkerhed, uanset hvor jeg var.
Jeg kunne blive bange, når telefonen ringede, fordi jeg frygtede, hvad der var sket med min far.
Jeg har været et barn i alarmberedskab, og som har været forberedt på kaos, der kunne komme når som helst.
Jeg gider ikke havne i en ny seksuel relation og tro på, at det udvikler sig til et forhold.
For det gør det ikke.
LivJeg har følt, at jeg ikke har været berettet til den ubetingede kærlighed.
Jeg har følt, at den ikke er skabt til mig, og jeg ikke har fortjent den.
Men efter programmet er blevet optaget, har jeg fundet ud af, at jeg også har fortjent kærlighed.
Jeg har ikke fået en kæreste, siden optagelserne sluttede.
Men jeg er ikke længere i panik, som jeg var, da optagelserne begyndte.
At optage programmet var nærmest som en terapeutisk proces, hvor jeg er blevet klar over, hvad det egentlig er, jeg vil.
Samtalen med min mor i dokumentaren, hvor jeg for første gang fortalte min mor om, det jeg føler, åbnede ret meget for mig.
For selvfølgelig skal jeg nok finde en kæreste, hvis jeg bare holder fast i, hvor jeg står lige nu.
Jeg kan også huske at min roomie, mens vi lavede programmet, sagde: ’Liv, det kan godt være, at der er krav til dig fra en partner, men du skal også have lov til at stille krav til dem, for at du kan være i det.
’Tværs - Du er ikke aleneSara Bovin er vært på 'Tværs'.
Hvis du har et problem, som du gerne vil dele med Tværs, kan du skrive til skrive til Sara Bovin på Facebook i gruppen Tværs - Du er ikke alene.
Tværs sendes hver mandag klokken 21.
03 på P3 og kan også høres som podcast.
Du kan se DR3's dokumentar 'Liv får aldrig en kæreste' her.
Jeg har aldrig tænkt før, at jeg kunne tillade mig at stille krav til andre.
Bare det, at andre vil give mig opmærksomhed, var kæmpestort for mig i sig selv.
Jeg har fundet ud af, at jeg også er noget værd i en relation med en partner.
Jeg er stolt over, at jeg nu kan sige, at jeg ikke for enhver pris kaster mig ud i noget nyt med en fyr.
Jeg gider ikke havne i en ny seksuel relation og tro på, at det udvikler sig til et forhold.
For det gør det ikke.
Jeg skal finde en fyr, som jeg kan opleve livet med, og som kan acceptere min baggrund.
Men jeg ved, at det kommer til at tage et stykke tid.
FacebookTwitterKopier linkEmner:DR3|Facebook|Seksualitet




https://www.dr.dk/nyheder/penge/vejen-banet-skat-vinder-vigtigt-slag-om-54-milliarder-i-usa

Afsløring af skatteskandaleSe temaPengeVejen banet: Skat vinder vigtigt slag om 5,4 milliarder i USAAmerikanske pensionskasser lider nederlag ved domstol i New York City.
De 176 sager, som Skattestyrelsen har anlagt i USA, er blevet samlet ved Southern District of New York, hvor store sager om økonomiske tvister typisk føres.
Af Mathias Sommer05.
nov.
2018 kl.
23.
49Bemærk: artiklen er mere end 30 dage gammelLæs opSkattestyrelsen har taget det første stik i det juridiske efterspil om udbytteskandalen, der har kostet den danske stat mindst 12,7 milliarder kroner.
Mandag aften besluttede en dommer i Southern District of New York at give Skattestyrelsen tilladelse til at gå rettens vej for at hive 820 millioner dollar, svarende til 5,4 milliarder kroner, ud af små, amerikanske pensionskasser.
- Jeg er selvfølgelig tilfreds med, at dommeren efter det oplyste er enig med os i, at vi har en sag, som retteligt skal føres ved domstolene i USA, siger Steen Bechmann, direktør for Særlig Kontrol i Skattestyrelsen.
Hypotetisk spørgsmålI alt har Skattestyrelsen anlagt 176 sager i USA.
Men i et grundigt forsvarsskrift havde advokater for pensionskasserne indgivet en såkaldt 'motion to dismiss', hvor pensionskasserne blandt andet krævede, at søgsmålene blev opgivet, fordi der endnu ikke er truffet afgørelse om udbytteskattesagerne hos Skatteankestyrelsen.
Den danske skatteadvokat Torben Bagge har på vegne af de enkelmandsejede pensionskasser klaget til Skatteankestyrelsen, fordi Skattestyrelsen har omstødt afgørelser om refusion af udbytteskat og derfor nu vil have pengene tilbage.
Men der kan gå en rum tid og mindst et år, før Skatteankestyrelsen er færdig med at kigge på sagen.
- Den her sag kræver af de amerikanske domstole, at de skal håndhæve skatteindkomstlove i udenlandske jurisdiktioner, og det kan gælde enten med hensyn til endelige skatteafgørelser eller ubestridte fordringer, sagde advokat Mark Allison, som repræsenterer flere mindre pensionskasser.
Læs også:Advokat langer ud efter Skats jagt på amerikanske pensionsordninger: Vi har ikke jeres 12,7 milliarderDommer Lewis A.
Kaplan spurgte efterfølgende:- Lad mig stille dig et hypotetisk spørgsmål: Lad os antage, at to fyre bryder ind i den danske centralbank og stjæler 20 millioner euro og flygter til USA - og Danmark så lægger sag an for at få pengene igen.
Skal sådan en sag så afvises?
Langt fra målPersonlige amerikanske pensionskasser spiller en central rolle i svindelsagen mod Danmark.
I alt 306 udenlandske selskaber og pensionskasser har fået refunderet skat, som aldrig er blevet indbetalt til staten.
Af dem er 277 mindre amerikanske pensionskasser.
Foreløbigt har Skattestyrelsen indgået forlig med to af de amerikanske pensionskasser for samlet 10 millioner kroner.
Øvrige knap 5,4 milliarder kroner gør Skattestyrelsen nu krav på ved Southern District of New York, hvor alle sagerne er samlet i Southern District of New York under dommer Lewis A.
Kaplan.
- Med afgørelsen i dag er vi stadig langt fra i mål.
Det er nu slået fast, at vi rent juridisk kan føre sagerne i USA.
Det er første skridt.
Næste skridt består i at føre selve sagerne, for at vi har et berettiget krav på at få pengene tilbage, siger Steen Becmann Jacobsen.
Læs også:Skat lægger sag an i USA: Kræver danske udbyttemilliarder tilbageDommer Lewis A.
Kaplan har ikke endeligt afvist begæringen om at afvise sagerne.
Men på retsmødet gav han klart udtryk for, at han ikke ville følge forsvarsadvokaterne.
- Jeg har i sinde at afvise denne begæring, medmindre der sker noget radikalt i min opfattelse mellem nu, og til jeg offentliggør min holdning.
Jo længere og jo hårdere jeg har reflekteret over det her, desto tydeligere fremstår det her resultat for mig, sagde Lewis A.
Kaplan.
14 advokaterSkattestyrelsen var til stede med tre amerikanske advokater fra firmaet Hughes Hubbard & Reed foruden danske repræsentanter fra Kammeradvokaten, som fører sagerne på vegne af Skat.
På forsvarssiden var i alt 11 advokater mødt frem, blandt andre fire advokater fra advokatfirmaet Williams & Connolly, som repræsenterer pensionskassen Sander Gerber Pension Plan tilhørende den indflydelsesrige amerikanske kapitalfondsejer Sander Gerber.
Læs også:Her er nogle af de pæne amerikanere, der har været med til at malke den danske statskasseDR Nyheder har tidligere skrevet om Sander Gerber, som ud over at være involveret i den danske udbytteskattesag også er blandt de mistænkte i en stor sag om formodet svindel med udbytteskat i Tyskland.
Status i sagen:•Der er indgået to forlig med to amerikanske pensionskasser, der er gået med til at betale 10 millioner kroner tilbage til Danmark.
Det er det fulde beløb, som de tidligere har fået refunderet.
•Skattestyrelsen har stævnet cirka 420 personer og selskaber, der på den ene eller den anden måde spiller en rolle i sagen.
•Der er anlagt sager i fem lande herunder 176 sager i USA.
•Der er foretaget "civile arrester" i aktiver for samlet 3,3 milliarder kroner i fire lande mod en række selskaber og personer.
Arrest svarer til at beslaglægge penge eller andre værdier.
Beløbet er et skøn og forbundet med usikkerhed.
•En domstol i Storbritannien har udstedt en international ordre om indefrysning, hvor der er opnået en kendelse om arrest for 11,2 milliarder kroner.
•Der er gennemført civile ransagninger i to lande, hvorved Skattestyrelsen har opnået adgang til et meget omfangsrigt materiale af betydning for de anlagte retssager.
FacebookTwitterKopier linkEmner:Skattestyrelsen|Torben Bagge (advokat)|USA|Pensionsselskaber|New York




https://www.dr.dk/mitliv/natasha-droppede-sine-moedomsloegne-der-findes-ikke-et-rigtigt-sexnummer-0

Hvad er (u)normalt?
Se temaMit LivNatasha droppede sine mødomsløgne: Der findes ikke et rigtigt 'sexnummer'Natasha skammede sig over, at hendes såkaldte 'sexnummer,' var nul.
Det er hun færdig med nu.
Af Trine Hørlyck Bech og Signe Heiredal (grafik)05.
nov.
2018 kl.
19.
52Læs opHun har skammet sig, følt sig forkert og haft lange diskussioner med sig selv.
- Er det min personlighed?
- Er det min krop?
- Er det, fordi jeg har briller?
Natasha Jensen er 23 år og jomfru.
I flere år forsøgte hun konsekvent at undgå spørgsmål som: 'Hvor mange har du været sammen med?
' Hun talte udenom.
Var det ikke muligt, løj hun ofte.
Det skete mest til fester og større sociale sammenkomster.
Hendes nærmeste venner og familie har hun altid været ærlig overfor.
Men den seneste tid har Natasha lagt mødomsløgne og -fortielser bag sig.
Det har været en kæmpe lettelse.
Hvordan det skete og hvorfor, vender vi tilbage til.
Vi starter ved de små jomfruløgne, og hvorfor de nogle gange virkede som den bedste løsning.
Natasha lod blikket vandre bordet rundt.
Alle drak.
Hun traf en hurtig beslutning, førte glasset op til munden og tog en slurk.
Men det var snyd.
Ifølge reglerne burde hun lade sit glas stå.
- Nu kommer der en, jeg regner med, alle kan drikke på, havde hendes nye studiekammerat sagt og tilføjet:- Jeg har aldrig haft sex…Det var under introugen på Cphbusiness.
De var over 20 nye studerende samlet til forfest og legede druklegen 'Jeg har aldrig.
'Læs også:26 år, jomfru og svært ved at få en kæreste: Jeg bliver aldrig en fuckboi, der jagter næste erobringNatasha valgte at lyve og lade de andre tro, hun havde haft sex.
- Bare ordlyden på spørgsmålet gør, at du føler dig meget anderledes, hvis du lader din drink stå.
Min medstuderende har helt sikkert ikke sagt det i ond mening, men formuleringen giver et pres.
Det er ikke den eneste gang, andre har formuleret sig på en måde, som har gjort det svært for Natasha at være ærlig om at være jomfru.
Hun husker eksempelvis en reunion-middag med folkeskoleveninderne.
Samtalen faldt på deres tidligere klassekammerater.
Og sex.
- Ha ha, den her person har nok ikke haft sex endnu, sagde én.
- Overvej at være i vores alder og ikke have prøvet det, sagde en anden.
- Selvfølgelig skal du helst ikke lyve, men lige der får jeg det sådan, at jeg nok ikke skal fortælle, at jeg er jomfru.
Jeg får et indtryk af, at det er forkert, siger Natasha.
En af de værste episoder, hun har haft, var til en komsammen med sine tidligere kollegaer.
Hendes daværende chef havde opsnappet, at Natasha aldrig havde haft en kæreste.
Chefen antog, at hun heller ikke havde haft sex.
Hvad er (u)normalt?
Hele efteråret sætter DR3, P3 og dr.
dk fokus på normalbegrebet.
For hvornår er man normal?
Og hvem bestemmer det?
Vi måler os hele tiden efter en normal-skala, som ingen helt ved hvordan ser ud.
Vær med i snakken på både P3 og DR3s Instagram og Facebook.
Følg med på DRTV og hver fredag kl.
9 på P3 i ”Sara Bro redder dit liv”Del din historie med os: hvadernormalt@dr.
dkDet var ikke noget, Natasha selv havde fortalt, men nu sad chefen og talte højt om det ved bordet.
- Han gjorde det i sådan en: 'Ha ha, Natasha har aldrig haft sex-tone'.
De andre grinede med.
Det var enormt akavet og ydmygende.
Jeg kunne ikke andet end bare at smile usikkert.
Nogle uger senere var hun i byen med kollegaerne igen.
En af dem spurgte direkte:- Har du virkelig aldrig haft sex?
Denne gang nøjedes Natasha ikke med et genert grin.
- Jeg har været sammen med tre, løj hun.
Og så var den lukket.
Ikke flere spørgsmål.
Omverdenens reaktioner har været en medvirkende årsag til, at Natasha har følt, at hun var forkert.
At der var noget galt med hende, fordi hun ikke har været i seng med nogen.
- Jeg oplever, der er en forventning om, at de fleste 15-16-årige begynder at have haft sex.
Og når du fylder 18-19 år, begynder folk at synes, det er decideret unormalt, hvis du ikke har haft det, siger hun og tilføjer:- Da jeg kom i 20’erne, begyndte jeg at stresse over det.
Jeg følte, det var en kæmpe fejl, at jeg ikke havde prøvet det.
Jeg fik tanker som: 'Vil drenge afvise mig, fordi de synes, det er frastødende, jeg aldrig har haft sex?
'Men der er sket noget med Natasha.
Tankerne er faldet til ro.
Siden januar har hun holdt sig til én version, når det handlede om hendes sexliv: Den sande.
Og det er nu, vi vender tilbage til, at Natasha har lagt løgne og udenomssnak bag sig.
Det var nervepirrende.
Natasha havde sjældent været så nervøs over at dele en historie om sig selv.
Hun havde formuleret et blogindlæg om at være jomfru.
Hun havde tilmed delt det på sin Facebookprofil.
Normalt var det ikke noget, hun talte med andre end sine nærmeste om, men få uger forinden havde hun set et interview med en kvinde på sin egen alder.
Kvinden var jomfru og satte spørgsmålstegn ved, hvorfor det føltes skamfuldt at have sin mødom intakt i 20’erne.
- Der skete et eller andet i mig.
Jeg kunne relatere til mange af de ting, hun fortalte.
Hun var vildt sej, og det blev lidt en kickstarter.
'Jomfruernes klub'Vil du vide mere om at være jomfru i 20'erne?
I DR3 programmet 'Jomfruernes klub' følger vi fire mænd i 20'erne, som ikke har haft sex.
'Jomfruernes klub' sendes onsdag klokken 21:30 på DR3, men kan også ses på DRTV her.
Natasha skrev et indlæg, hvor hun fortalte det, som det var og er.
Den eneste grund til, at hun er jomfru, er, at hun ikke har mødt den rigtige at have sex med.
Det er ikke, fordi det skal være med den eneste ene eller en kæreste.
Det skal bare være med en, hun føler sig tryg ved og har lyst til.
Ham har hun ikke mødt endnu, og det ville hun ikke behandle som et tabu mere.
- Det var en kæmpe befrielse at tale om det.
Jeg fik ingen negative reaktioner.
Jeg oplevede, at når du selv er afklaret, åbner op og fortæller din historie, så får folk virkelig respekt for dig.
Hun tilføjer:- For mig var det en rar følelse at kunne stå åbent ved, hvem jeg er.
Efter hun stod frem, begyndte venner og bekendte at kontakte hende.
De fortalte, at de heller ikke havde haft sex.
At de synes, hun var sej, eller at de omvendt var flove over, hvor mange de havde været sammen med.
Det overraskede hende, hvor meget åbenhed hun mødte ved selv at være ærlig.
Men hun blev også frustreret.
For hun var tilsyneladende ikke ene om at skamme sig over antallet af sexpartnere, hun har haft.
- Der er flere af mine veninder, som er bange for at blive opfattet som sluts.
Det er irriterende, at et 'sexnummer' fylder så meget.
Jeg bliver faktisk lidt ked af det.
Du burde ikke skamme dig over, hvor mange du har haft sex med.
Uanset om det er nul eller 50.
Der findes ikke et rigtigt antal.
Personligt har Natasha ikke følt trang til at lyve om at være jomfru siden.
Men hun ville stadig føle, det var ubehageligt at svare ærligt på 'Jeg har aldrig haft sex'-spørgsmålet til en fest ved halvfremmede mennesker.
Hun tror, der er en måde at ændre det på.
- Det kræver, at vi bliver bedre til at tale om ikke at have haft sex.
Jo flere, der er åbne omkring det, jo mere normalt bliver det, og vi får øjnene op for, der faktisk er en del, som ikke har haft sex som 16-årig, siger hun og har et sidste budskab til andre:Overvej, hvordan du reagerer, når folk fortæller, at de er jomfruer.
- Det nytter ikke at grine eller stille spørgsmål med en lidt nederen tone.
Du må gerne spørge, men tænk over, om du får det til at lyde nedladende, siger hun og tilføjer:- Med mindre du er en nær ven, så hold igen med at spørge detaljeret ind til det.
Nogle begynder at stille spørgsmål som: 'Har du slet ikke prøvet noget seksuelt?
' og 'hvad har du prøvet?
'.
Det er ikke sikkert, man har lyst til at svare på det, hvis der er andre til stede.
Tænk over, hvordan du gerne ville have, andre reagerede, hvis det var dig selv.
Og Natasha?
Hun dater og ser fyre, men hun venter stadig på ham, hun har lyst til at have sin første gang med.
- Jeg er sikker på, han nok skal komme.
Jeg har ikke travlt.
Det sker, når det sker.
FacebookTwitterKopier linkEmner:Seksualitet|Cphbusiness|Facebook




https://www.dr.dk/nyheder/viden/klima/tropisk-paradis-oe-forbyder-solcreme-beskytte-koralrev

KlimaTropisk paradis-ø forbyder solcreme for at beskytte koralrevMange solcremer indeholder kemikalier, der kan afblege, deformere og ødelægge koralrev.
Men der findes koralrev-venlige alternativer.
Hvert år bliver der udledt op mod 14.
000 ton solcreme i havene verden over.
For når vi tager en dukkert, skyller cremen af huden.
Og selv små mængder er gift for koraller.
Af Kim Rathcke Jensen05.
nov.
2018 kl.
18.
31Bemærk: artiklen er mere end 30 dage gammelLæs opDer er god grund til at passe på solen, hvis du er på vej til Palau.
Her er masser af solskin, og gennemsnitstemperaturen er på 31 grader.
Men alligevel skal du lade solcremen blive hjemme.
Du kan nemlig få en bøde på cirka 6.
500 kroner, hvis du prøver at smugle en tube med til Palau.
Læs også:Hårdføre koraller kan vise vejen væk fra massedød i verdenshaveneOg det er der en god grund til.
Der er stærke beviser for, at solcreme er gift for koralrev.
Derfor har regeringen forbudt brugen af solcreme for at beskytte koralrevene omkring de mere end 500 øer, som nationen består af.
60 millioner tuber solcremeForbuddet i Palau, der ligger i Stillehavet cirka 800 kilometer øst for Filippinerne, træder i kraft i 2020, og det er rettet mod cremer, som indeholder ti af de kemikalier, der er under størst mistanke for at kunne afblege, deformere og ødelægge koralrev.
Hvert år bliver der udledt cirka 6.
000-14.
000 ton solcreme i havene verden over, når det bliver vasket af kroppen på især turister, der tager sig en svømmetur eller dykker med snorkel.
Det anslår forskere i en undersøgelse fra 2015.
Det enorme tal svarer til cirka 25-60 millioner tuber med solcreme, vurderer Oceanic Society.
Første nation med forbudForskere fastslog første gang tilbage i 2008, at solcremer kunne skade koralrev.
Siden da er flere lande kommet med forskellige forbud mod brugen af dem.
For eksempel er det forbudt i nogle områder i Mexico, og solcreme med kemikalierne oxybenzone eller octinoxate bliver forbudt i Hawaii fra 2021.
Men Palau er den første nation, som laver et landsdækkende forbud mod brug og salg af cremerne.
- De tiltag, som vi tager i lovgivningen, vil give en øget bevidsthed blandt både turister og lokale om, hvordan de spiller en rolle i bevarelse af koralrev, skriver regeringen i en udtalelse, hvor man også opfordrer til at bruge biologisk nedbrydelige og “koralrev-venlige” cremer uden de skadelige kemikalier.
Genbrug plastikI loven bliver turistvirksomheder også forpligtet til at tilbyde kunderne “genanvendelige alternativer” til plastik som for eksempel flasker, kopper og sugerør.
Palau har dog ikke forbudt brugen af dem.
Allerede i dag får turister et stempel i deres pas, der er et løfte, som de skal underskrive, og hvor de forpligter sig til at passe på miljøet og ikke at sprede affald.
Læs også:Ikonisk koralrev er ikke længere listet som truetPalau er generelt et land, der er særlig motiveret til at passe på miljø og klima.
For mere end 25 procent af landmassen er mindre end ti meter over havoverfladen.
Dermed er det en af de nationer, som kan blive hårdt ramt af klimaforandringer og stigende vandstand.
Palau er også igang med en større omlægning af sin energiforsyning, så 70 procent af forbruget indenfor tre årtier skal komme fra vedvarende energi.
FacebookTwitterKopier linkEmner:Vejret|Sundhed og velvære|Havmiljø|Filippinerne|Hawaii




https://www.dr.dk/nyheder/politik/regeringen-mangler-penge-til-sin-plan-efter-sloejfet-sparekrav

PolitikRegeringen mangler penge til sin plan efter sløjfet sparekravMange af elementerne i regeringens udspil om erhvervsuddannelserne kan nu kun gennemføres, hvis der skaffes nye penge.
Finansminister Kristian Jensen (V) har i dag lavet en aftale med Dansk Folkeparti, der betyder, at sparekravet på to procent årligt på erhvervsskolerne droppes.
Af Theis Lange Olsen05.
nov.
2018 kl.
18.
28Bemærk: artiklen er mere end 30 dage gammelLæs opMed det sløjfede sparekrav på erhvervsskolerne bliver det nu markant sværere for regeringen at få gennemført hele erhvervsskoleudspillet, der blev præsenteret tidligere på efteråret.
Dagens aftale mellem regeringen og Dansk Folkeparti betyder nemlig, at det kun er det, partierne mener er allervigtigst i udspillet, der står til at blive til virkelighed.
Det drejer sig blandt andet om et forbedret grundforløb på erhvervsskolerne og en obligatorisk prøve i de praksisfaglige valgfag.
Læs også:Aftale: Sparekrav på erhvervsuddannelser sløjfes næste årDet sløjfede sparekrav betyder, at erhvervsskolerne samlet får lov at beholde 1,3 milliarder kroner over de næste tre år - penge som regeringen ellers havde regnet ind i finansieringen af erhvervsskoleudspillet.
- Hvis man vil hele regeringens udspil, skal der flere penge på bordet, nu når omprioriteringsbidraget er væk.
Hvis man har flere ønsker, må man betale, siger finansminister Kristian Jensen (V).
Regeringen: Vigtigste er taget fremI midten af september præsenterede regeringen et omfattende erhvervsskoleudspil med 55 initiativer fordelt på 12 områder, der skulle bygge ovenpå erhvervsskolereformen fra 2014.
Jeg kan ikke forestille mig, at man med et fingerknips afskaffer hele omprioriteringsbidraget på alle områder.
Kristian JensenMen mange af de initiativer kan altså nu risikere at gå i glemmebogen, med mindre der findes nye penge i kredsen af partier bag erhvervsskolereformen.
Det gælder blandt andet en række teknologiske initiativer, en kulturanalyse af erhvervsuddannelserne og større sikkerhed for at få en praktikplads.
Finansministeren erkender, at det kan ende med, at en lang række elementer i regeringens udspil ikke bliver til noget.
Men han ser også muligheder for at finde nogle ekstra penge.
Læs også:Regeringen anklages for at pynte på økonomi for erhvervsskoler- Man kan forestille sig, at nogle af de penge, der ligger i den oprindelige erhvervsskolereform, rent faktisk kan omprioriteres og bruges anderledes.
- For eksempel har der tidligere været et ønske om et tredje trin på den merkantile uddannelse.
Det efterspørges ikke længere, men der ligger nogle penge i en reserve der, siger Kristian Jensen.
Men 1,3 milliarder kroner er mange penge.
Hvor finder I dem?
- Blandt andet ved at kunne se, at de ting, vi havde foreslået, ikke kan blive gennemført.
Vi har taget det vigtigste frem.
Det vi i fællesskab synes er afgørende, siger finansministeren.
Sparekrav fortsætter på andre områderHan lægger ikke umiddelbart op til, at det årlige sparekrav på to procent også sløjfes på en række andre områder som undervisning og kultur.
- Jeg kan ikke forestille mig, at man med et fingerknips afskaffer hele omprioriteringsbidraget på alle områder.
- Man skal huske, at omprioriteringsbidraget har gjort, at vi har kunnet styrke politiet og lave en ny kræftindsats.
Så det bliver brugt til en lang række vigtige ting, siger Kristian Jensen.
Læs også:Danske uddannelser i samlet opråb: 'Stop de bevidstløse besparelser'Regeringen foreslog i sit finanslovsudspil i slutningen af august, at de årlige to procents besparelser på undervisning, uddannelse og kultur droppes fra 2022.
Men på den måde, at gymnasier, universiteter, museer og andre offentlige institutioner på de tre områder efter 2022 fortsat skal spare to procent om året - forskellen vil dog være, at pengene føres tilbage til områderne, men ikke nødvendigvis til den enkelte institution.
Aftalen om det sløjfede sparekrav betyder, at den enkelte erhvervsskole råder fuldt over det beløb, den ellers stod til at miste.
Der ventes at lande en aftale om regeringens erhvervsuddannelsesudspil lidt senere på året.
FacebookTwitterKopier linkEmner:Kristian Jensen (politiker)|Venstre|Erhvervsuddannelser|Økonomisk politik|Dansk Folkeparti




https://www.dr.dk/nyheder/regionale/syd/oejenlaeger-svigter-patienter-i-ferietid-et-held-helle-ikke-blev-blind-paa

Syd- og SønderjyllandØjenlæger svigter patienter i ferietid: Et held at Helle ikke blev blind på venstre øjeEn ændring af lægernes overenskomst bør sikre åbne klinikker i ferierne, mener Region Syddanmark.
Helle Kongevang kontaktede forgæves seks øjenlægeklinikker, da hun i efterårsferien oplevede alvorlige øjenproblemer.
Region Syddanmark vil forsøge at få øjenlægeklinikker til at koordinere ferielukketider.
Af Sofie Lewring og Susanne Terman Pedersen05.
nov.
2018 kl.
18.
20Bemærk: artiklen er mere end 30 dage gammelLæs opDet er et held, at Helle Kongevang fra Fanø stadig kan se på venstre øje.
Da hun pludseligt i efterårsferien oplevede et sløret og svækket syn på venstre øje, ringede hun straks til øjenlægen.
Men her lød telefonsvaren, at klinikken var ferielukket.
Hun ringede til fem øjenlæger i Esbjerg, der alle var ferielukket samt en klinik i Vejen, der ikke tog telefonen.
Til sidst kontaktede hun skadestuen på Sydvestjysk Sygehus.
-Det kan ikke være rigtigt, at de holder ferie på samme tid.
Det er fuldstændig uacceptabelt, siger hun.
Fra Sydvestjysk Sygehus blev hun sendt til Vejle og herefter Odense Universitetshospital.
Inden for 28 timer blev hun opereret for sammenfaldet glaslegeme og en løsnet nethinde på sit venstre øje på Odense Universitetshospital.
Læs også:Lang ventetid: Patienter må vente i månedsvis på tid hos øjenlægeVil se på øjenlægernes forpligtelserDet er et problem, at øjenlægerne holder ferie på samme tid, bekræfter både Sydvestjysk Sygehus i Esbjerg og Odense Universitetshospital over for DR Syd.
Region Syddanmark vil forsøge at løse situationen sammen med øjenlægerne, selvom de ikke kan bestemmer deres ferie, siger Bo Libergren (V), der er formand for udvalget for det nære sundhedsvæsen i Region Syddanmark.
- De praktiserende speciallæger har en forpligtelse til at afstemme med hinanden, hvornår de holder ferie.
Den forpligtelse vil vi bruge som anledning til tage sagen op med speciallægerne, siger han.
Læs også:Sygeplejersker truet og stalket af patienter: Nu kan de skjule deres efternavnIfølge Bo Libergren er de praktiserende speciallægers overenskomst ikke ændret siden kommunalreformen i 2007 og er ikke tilpasset den nuværende situation.
- Overenskomsten er ikke stjerneklar.
Det er uklart, om øjenlægerne skal koordinere ferie i det gamle Ribe Amt eller i Esbjerg By.
Vi hører, at sygehusene får flere henvendelser end normalt i ferierne, og det er ikke acceptabelt, siger han.
Øjenlæger vil se på problemetDet er ikke kun Region Syddanmark, der oplever et stigende pres fra patienterne, når øjenlægerne holder ferie på samme tid, bekræfter Jens Andresen, der er formand for Danske Øjenlægers Organisation.
- Befolkningens behov for akut øjenlægehjælp skal vi varetage, og derfor vil vi selvfølgelig kigge på at få problemet med ferietider løst, siger han.
Læs også:Sygehus laver film: Mens du venter på skadestuen redder andre livetI den gældende overenskomst skal øjenlæger kun koordinere sommerferie for at sikre, at patienter kan blive behandlet, men overenskomsten gælder ikke i andre ferier som efterårsferien, juleferien og påsken, fortæller Jens Andresen.
- Der er jo tydeligvis et behov, og det er noget, vi har fokus på, siger han.
Region Syddanmark og Danske Øjenlægers Organisation har meldt ud, at de vil kigge nærmere på situationen med ferielukketider den 11.
december.
FacebookTwitterKopier linkEmner:Venstre|Læger|Region Syddanmark|Øjenlidelser|Esbjerg




https://www.dr.dk/nyheder/udland/khashoggis-soenner-beder-om-faderens-lig-vi-oensker-begrave-vores-far

Khashoggi-sagenSe temaUdlandKhashoggis sønner beder om faderens lig: Vi ønsker at begrave vores farSønnerne opfordrer myndighederne til at udlevere deres fars lig.
Jamal Khashoggis ældste søn, Salah, giver hånd til den saudiarabiske kronprins, Prince Mohammed bin Salman.
Af Magnus Dam Nielsen05.
nov.
2018 kl.
18.
10Bemærk: artiklen er mere end 30 dage gammelLæs opSønnerne til den afdøde saudiarabiske journalist Jamal Khashoggi appellerer nu til de tyrkiske og saudiske myndigheder i håb om at finde deres fars lig.
I et interview med CNN fortæller sønnerne, at de først kan sørge og komme videre, når de har givet faren en værdig begravelse.
- Alt, hvad vi ønsker lige nu, er at begrave ham i Medina sammen med resten af familien.
Jeg har talt med myndighederne i Saudi-Arabien og håber bare, at det kan ske snart, siger sønnen Salah Khashoggi og tilføjer:- Kongen har sagt, at alle de involverede vil blive stillet for en dommer, og det tror jeg på.
Det vil ske.
Læs også:Menneskerettighedschef til Saudi-Arabien: Fortæl os hvor Khashoggis lig erSalah Khashoggi og hans bror Abdullah beskriver i interviewet deres far som både en generøs og meget modig mand.
Håber på en fredelig dødSamtidig fortæller de to sønner, at de endnu ikke ved, hvad der præcis er sket med faren.
- Jeg håber inderligt, at det, som skete, ikke var smertefuldt for ham, at det gik stærkt, og at han fik en fredelig død, siger Abdullah Khashoggi.
Sagen startede, da Jamal Khashoggi 2.
oktober trådte ind på Saudi-Arabiens konsulat i den tyrkiske by Istanbul.
Her skulle han hente nogle papirer, der skulle gøre det muligt for ham at gifte sig med sin tyrkiske kæreste.
Læs også:Khashoggis søn har forladt Saudi-ArabienMen ifølge den tyrkiske regering ventede en gruppe saudiske agenter på ham inde i konsulatet for at slå ham ihjel.
Jamal Khashoggi var i 2017 nødt til at flygte til USA fra Saudi-Arabien.
Han skrev nemlig kritisk om undertrykkelse af demokrati i Saudi-Arabien og i andre lande i Mellemøsten.
Interviewet med CNN kommer blot to dage efter, at avisen The Washington Post publicerede et indlæg fra den tyrkiske præsident, Recep Tayyip Erdogan.
Her hævder præsidenten, at det var toppen af det saudiske styre, der gav ordren til at dræbe Jamal Khashoggi.
FacebookTwitterKopier linkEmner:Jamal Khashoggi (journalist)|Recep Tayyip Erdoğan (politiker)|Saudi-Arabien|Tyrkiet|CNN




https://www.dr.dk/musik/i-har-stemt-moe-staar-bag-det-bedste-danske-pophit-i-10-aar

MusikI har stemt: Mø står bag det bedste danske pophit i 10 årDet mener i hvert fald dr.
dks brugere, der sender pophittet 'Lean On' helt til tops i afstemning om brugernes danske favorit-hit.
Her ses Mø i 2015, året hvor hun storhittede med sangen 'Lean On'.
Af Christian Ellegaard05.
nov.
2018 kl.
18.
00Bemærk: artiklen er mere end 30 dage gammelLæs opMø står bag den bedste danske sang fra de seneste ti år.
Sådan lyder dommen fra de mere end 12.
000 brugere, der i den forgangne uge her på dr.
dk har stemt på deres danske favorithit fra de seneste ti år.
I anledning af den årlige Spil Dansk Uge dykkede vi i sidste uge en tur i musikarkivet, og fandt frem til de seneste ti års allerstørste danske hits.
Læs også:Stem på din favorit: Her er de sidste 10 års største danske hitsSådan har vi fundet de ti sangeDe ti sange er fundet ved at gennemgå den officielle danske hitliste, Track Listen Top 40.
For hvert år har vi udvalgt den danske sang, der samlet set har klaret sig bedst gennem det pågældende år.
Numrene har ikke nødvendigvis ligget nummer 1 på hitlisten, men er den danske sang, der har klaret sig bedst.
Kilde: Hitlisten.
nuI en afstemning bad vi jer brugere om at stemme på jeres favorit, og helt i top endte altså Mø og hendes kæmpehit 'Lean On', som hun sammen med Major Lazor og franske Dj Snake storhittede med i 2015.
Den populære popbasker er blandt andre skrevet af Major Lazor-frontmanden Diplo og Mø, der bærer det borgerlige navn Karen Marie Ørsted.
Læs også:Ærlig Mø var tæt på at ramme muren: Det er vigtigt at have fokus på mentalt helbredSangen startede oprindeligt ud som en langsom reggaesang, og både Rihanna og Nicki Minaj nåede faktisk at prøve kræfter med nummeret, inden Mø selv endte med at synge vokalen på den nye, mere tempofyldte udgave, som vi kender - og tydeligvis elsker - den dag i dag.
Sangen er siden da blevet afspillet mere end én milliard gange på streamingtjenesten Spotify, og den tilhørende musikvideo er blevet set næsten 2,5 millarder gange på Youtube.
Hør kæmpehittet 'Lean On' her.
Major Lazer & DJ Snake feat.
MØLean OnSpil Dansk UgenI uge 44 blev den årlige Spil Dansk Ugen afholdt, hvor man fejrer den danskproducerede musik.
Det blev blandt andet markeret ved forskellige arrangementer og projekter i nogle af landets kommuner.
I løbet af ugen ryddede DR’s radiokanaler skiftevis fladen for kun at spille danskproduceret musik en hel dag.
Læs mere om Spil Dansk Ugen her.
På andenpladsen finder vi Marie Key og hendes 'Uden Forsvar', som var den mest populære danske sang herhjemme i 2013.
Afstemningens top tre rundes af af popcharmøren Rasmus Seebach og hans hit 'I Mine Øjne' fra 2011.
Popdivaen Medina har været en sand hitmaskine de seneste ti år, og sangerinden var repræsenteret med hele tre sange i afstemningen.
Hendes gennembrudshit 'Kun for mig' fra 2009 klarede sig bedst og endte på en fjerdeplads.
Du kan se det samlede resultatet af afstemningen herunder:Her er hele resultatet:1Major Lazor & Dj Snake ft.
Mø - 'Lean On' (25 procent)2Marie Key - 'Uden forsvar' (18 procent)3Rasmus Seebach - 'I mine øjne' (15 procent)4Medina - 'Kun for mig' (11 procent)5Lizzie - 'Ramt i natten' (9 procent)6Gilli ft.
Sivas & Kesi - 'Rica' (7 procent)7Blak - 'Nede Mette' (5 procent)8Svenstrup & Vendelboe ft.
Nadia Malm - 'Glemmer dig aldrig' (5 procent)9Medina - 'Jalousi' (3 procent)10Medina - 'Vi to' (2 procent)Afstemningen er fortsat åben, og du kan stemme på din favorit lige her:FacebookTwitterKopier linkEmner:Diplo (musiker)|Marie Key (musiker)|Pop og rock|Spotify|Svenstrup




https://www.dr.dk/nyheder/politik/erhvervsskoler-okonomisk-ulykke-er-midlertidig-bremset

PolitikErhvervsskoler: Økonomisk ulykke er midlertidig bremsetDe danske erhvervsskoler er tilfredse med, at regeringen og Dansk Folkeparti sløjfer omprioriteringsbidraget.
Regeringen og Dansk Folkeparti er blevet enige om at droppe omprioriteringsbidraget for erhvervsskolerne.
05.
nov.
2018 kl.
17.
18Bemærk: artiklen er mere end 30 dage gammelLæs opDirektør for Danske Erhvervsskoler og -Gymnasier Lars Kunov er glad for, at erhvervsskolerne slipper for at skulle skære to procent af driftsbudgettet de kommende år.
Det står nemlig klart, efter at regeringen og Dansk Folkeparti er blevet enige om at droppe omprioriteringsbidraget for erhvervsskolerne fra 2019 i forbindelse med forhandlingerne om næste års finanslov.
- Vi er rigtig glade for, at man nu skaber ro i økonomien for erhvervsuddannelserne de næste fire år.
- Vi har nu som minimum en chance for selv at prøve at disponere over vores midler, og det synes vi, er en god ting, siger Lars Kunov.
Læs også:Aftale: Sparekrav på erhvervsuddannelser sløjfes næste årDirektøren understreger dog, at regeringens arbejde endnu ikke er overstået.
Regeringen har tidligere lovet, at den vil løfte området med to milliarder kroner over de kommende år.
En stor del af pengene skulle dog finansieres af omprioriteringsbidraget og dermed af skolerne selv.
- Det er ikke sådan, at træerne vokser ind i himlen for erhvervsuddannelserne, men man stopper i hvert fald ulykken fra 2019, siger han.
- Der kommer til at ske nedskæringer uanset hvad, fordi der mangler penge, siger han.
Dansk Folkeparti vil skåne erhvervsskolerne for besparelser, fordi partiet vurderer, at der er brug for at løfte indsatsen for at få flere til at tage en håndværkeruddannelse.
Lars Kunov venter nu på, at regeringen frigør penge til de helt unge i folkeskolerne og de ældre på uddannelserne, der skal have mere tid på grundforløbet.
Læs også:OVERBLIK Sådan vil regeringen styrke erhvervsskolerneDerudover vil han have flere 10.
klasser ud på erhvervsskolerne.
- Det er vigtigt, at man i de videre forhandlinger finder flere ressourcer.
Hvis man vil noget ud over det her, er der brug for investeringer i vores uddannelser.
- Hvis jeg ikke havde siddet her, men mange andre steder i det offentlige, så havde jeg kigget på to procents besparelser fire år frem i tiden.
Så umiddelbart er jeg meget tilfreds, siger Lars Kunov.
Dansk Erhverv, Dansk Industri og brancheorganisationen Tekniq melder alle, at de er tilfredse med aftalen.
Erhvervsuddannelseschef i Dansk Industri Lone Folmer Berthelsen siger i en pressemeddelelse:- Omprioriteringsbidraget har været ved at tvinge erhvervsskolerne i knæ, så det er en god aftale, regeringen og DF har indgået i dag.
Omprioriteringsbidraget blev indført for alle offentlige institutioner i 2015 af Lars Løkke Rasmussens Venstre-regering.
/ritzau/FacebookTwitterKopier linkEmner:Dansk Folkeparti|Erhvervsuddannelser|Dansk Industri|Økonomisk politik|Økonomi




https://www.dr.dk/nyheder/indland/forstaa-konflikten-derfor-faar-strid-s-togene-til-holde-stille

IndlandForstå konflikten: Derfor får strid S-togene til at holde stilleDSB vil skære kraftigt i antallet af tillidsfolk og selv lægge vagtplaner.
Strid om tillidsfolk og vagtplaner har i dag bremset S-togene i hovedstadsområdet.
 DR)Af Flemming Brandt05.
nov.
2018 kl.
18.
23Bemærk: artiklen er mere end 30 dage gammelLæs opDer kan være udsigt til en vinter, hvor DSB's passagerer skal finde tålmodigheden frem.
DSB er nemlig raget uklar med de mange lokomotivførere og togførere, der er organiseret i Dansk Jernbaneforbund.
Konflikten mellem parterne har i dag betydet, at S-togene i hovedstadsområdet blev indstillet to gange i en overenskomststridig arbejdsnedlæggelse, da lokomotivførerne deltog i faglige møder.
I aften er der igen indkaldt til fagligt møde.
Årsagen er, at DSB har meldt sig ind i Dansk Industri, og dermed er der tale om en anden overenskomst, end den hidtidige, der var med Staten.
Læs også:S-tog holder stille igen i hele hovedstadsområdetDet betyder også, at de lokalaftaler, der var knyttet til den tidligere overenskomst, er opsagt og bortfalder.
DSB's administerende direktør, Flemming Jensen, håber, at man når frem til en forhandlingsløsning inden længe:- Jeg kan ikke give garantier for, hvordan vi lykkes at lande det her.
Jeg er overbevist om, at der findes et løsningsrum, som begge parter kan se sig selv i, så det vil jeg selvfølgelig forsøge at finde en løsning på i god tid inden juletrafikken, siger han.
Fra 99 til 29 tillidsfolkEn af de helt store knaster i striden er, at DSB ønsker at reducere antallet af tillidsfolk kraftigt - fra 99 til 29, men da man ikke har kunnet blive enig med Dansk Jernbaneforbund, har man opsagt alle tillidsrepræsentanternes tillidshverv.
I første omgang ville Dansk Jernbaneforbund ikke acceptere, at DSB overgik til DI-overenskomsten, men det gav arbejdsretten DSB medhold i.
Og nu forsøger DSB altså at komme af med en stor del af tillidsfolkene.
Læs også:Forsker: DSB-strid handler om løn, arbejdstid og retsopgørDirektør Flemming Jensen mener, at man var ganske tæt på hinanden, inden forhandlingerne brød sammen.
- Så skal der forhandles nye lokalaftaler, og det er de forhandlinger, som vi har haft over en længere periode, som primært går på to områder, som handlede om en arbejdstidsaftale og en tillidsrepræsentantaftale.
Der nåede vi desværre ikke i mål i sidste uge, selvom vi havde rigtigt gode drøftelser, og – synes jeg – var ganske tæt på hinanden.
- Vi har haft et ønske om at have et niveau af tillidsrepræsentanter, der matcher det, som man normalt har i Danmark, så vi har ganske rigtigt ønsket lidt færre, end der er i dag.
Forbund: Hold ikke faglige møderDansk Jernbaneforbund har dog oplevet forhandlingerne noget anderledes.
- Vi har i forløbet præsenteret forskellige alternative modeller for DSB.
Modeller, der også indeholder store reduktioner af antallet af tillidsrepræsentanter, men DSB har ikke villet rykke sig: Antallet af tillidsrepræsentanter skal reduceres med 70.
- Samtidig har DSB gentagne gange luftet muligheden for at tvinge en endnu ringere ordning igennem, lød det i en orientering til medlemmerne fra forbundet i fredags.
Læs også:S-togene kører igen efter fagligt mødePå forbundets hjemmeside opfordrer man medlemmerne til at standse den overenskomststridige arbejdsnedlæggelse.
- Dansk Jernbaneforbund er af Dansk Arbejdsgiverforening blevet gjort bekendt med, at der verserer to opslag vedrørende faglige møder senere i dag.
Dansk Jernbaneforbund opfordrer på det kraftigste til, at disse møder ikke afholdes, lyder det.
Ville ikke acceptere DI-aftaleStriden mellem parterne gælder ikke kun de lokomotivførere på det storkøbenhavnske S-togsnet, som i dag valgte gå til fagligt møde.
Det kan derfor også komme til at gå ud over regional- og fjerntogene.
Der er omkring 1.
500 lokoførere og omkring 1.
000 togførere, som kører fjern-, regional- og S-tog, ansat hos DSB, og som er organiseret hos Dansk Jernbaneforbund.
- Det handler jo nok også om, at man som tillidsrepræsentant har en særlig beskyttelse og ikke bare kan fyres.
Som arbejdsgiver vil DSB nok gerne have mulighed for noget mere fleksibilitet, siger arbejdsmarkedsforsker Laust Høgedahl fra Aalborg Universitet.
Vil selv styre vagtplanerneEn anden af de store knaster handler om vagtplanlægning.
Mange af tillidsrepræsentanterne har hidtil haft ansvaret for at sørge for at få puslespillet med vagtplaner og ferier til at gå op.
Men den rolle vil DSB selv overtage.
Det betyder dermed, at der er en stor gruppe af tillidsrepræsentanter, som nu skal efteruddannes, så de kan komme ud og køre tog.
Her til eftermiddag er parterne fra Dansk Jernbaneforbund og DSB indkaldt til fællesmøde i Dansk Arbejdsgiverforening i et forsøg på at nå til enighed.
FacebookTwitterKopier linkEmner:Dansk Jernbaneforbund|DSB|Laust Høgedahl (samfundsforsker)|Togselskaber|Overenskomster




https://www.dr.dk/musik/90ernes-stoerste-pigegruppe-spice-girls-genforenes

Musik90'ernes største pigegruppe Spice Girls genforenesDen britiske popgruppe Spice Girls har fundet sammen igen - men ét medlem mangler.
Spice Girls var én af 90'ernes største popgrupper.
Nu er de sammen igen.
Af Christian Ellegaard05.
nov.
2018 kl.
17.
02Bemærk: artiklen er mere end 30 dage gammelLæs opEr du klar til at spice up your life?
En af musikhistoriens største popgrupper, britiske Spice Girls, er nemlig blevet genforenet.
Det har gruppen i dag offentliggjort på deres officielle Instagram-profil.
Den fem mand store gruppe brød igennem i 1996 med debutsinglen 'Wannabe'.
Med hits som '2 Become 1' og 'Spice Up Your Life' blev gruppen hurtigt halvfemsernes absolut mest populære pigegruppe, inden de i år 2000 gik i opløsning.
Hør hittet 'Spice Up Your Life' her.
Spice Girls - Spice Up Your LifeVictoria Beckham er ikke medRygterne om en genforening har sviret i månedsvis, men nu er det altså bekræftet, at Spice Girls er tilbage.
Det er dog ikke alle gruppens medlemmer, der melder sig klar under genforenings-fanerne.
Victoria Beckham, også kendt som 'Posh Spice', har nemlig valgt at takke nej til at være med, når gruppen til næste år skal spille en række koncerter i hjemlandet Storbritannien.
- Jeg ved ikke, hvorfor hun siger nej.
Hun har nok at gøre med sine mode-kollektioner og sine børn.
Hun har ikke forpligtet sig endnu, men jeg håber, det vil ændre sig, udtalte et af gruppens medlemmer, Melanie Brown, tidligere i dag i det britiske tv-program 'Loose Women'.
Læs også:SE VIDEOEN Sporty Spice ønsker Mø tillykke med de 30 år: Jeg elsker dig, Karen!
Derfor genopstår Spice Girls i denne omgang som kvartet med Melanie Brown ('Scary Spice') Melanie Chisholm ('Sporty Spice'), Geri Horner - tidligere Halliwell - ('Ginger Spice') og Emma Bunton ('Baby Spice') på scenen.
Det er ikke første gang, at Spice Girls finder sammen igen.
I 2007 udgav gruppen - inklusiv Victoria Beckham - singlen 'Headlines (Friendship Never Ends)' og drog på en mindre verdensturné.
Senest gruppen stod sammen på scenen var da de optrådte ved åbningsceremonien ved De Olympiske Lege i London 2012.
I alt har Spice Girls solgt over 85 millioner albums på verdensplan.
Spice Girls optrådte senest sammen ved åbningsceremonien ved De Olympiske Lege i 2012 i London.
)FacebookTwitterKopier linkEmner:Spice Girls|Victoria Beckham (kendis)|Storbritannien|Instagram




https://www.dr.dk/sporten/fodbold/superliga/minut-minut-vejle-stopper-krisen-med-sikker-sejr






https://www.dr.dk/nyheder/indland/jurister-undersoegelse-af-skat-risikerer-ende-som-skandaleramt-tibetkommission

Tibet-sagenSe temaIndlandJurister: Undersøgelse af SKAT risikerer at ende som skandaleramt TibetkommissionMinisterium udvælger selv beviser i sag om ansvar for tyveri af 12,7 milliarder.
Skat skal selv udlevere relevante papirer til Undersøgelseskommission.
Det svarer til, at man beder den mistænkte om selv at fremskaffe beviserne mod sig selv, siger jurist.
Af Jesper Tynell P1 Orientering05.
nov.
2018 kl.
17.
14Bemærk: artiklen er mere end 30 dage gammelLæs opDer er fare for, at danmarkshistoriens dyreste undersøgelseskommission aldrig kommer til bunds i sagen om, hvorfor skattemyndighederne ikke satte en stopper for det årelange tyveri af 12,7 milliarder kroner i udbytteskat fra den danske statskasse.
Det bekræfter to jurister over for P1 Orientering.
- Som man har tilrettelagt det her, så er det i betydelig grad skatteministeriets ansatte, som undersøger skatteministeriet selv.
Man risikerer ikke at komme til bunds i den her sag, fordi man ikke kan være sikker på, at få alt ting udleveret, siger dr.
jur.
Frederik Waage.
Han henviser til, at Undersøgelseskommissionen om SKAT har bedt Skatteministeriet og Skattestyrelsen om selv at udvælge de sagsmapper og journaler, som kommissionen skal bruge til bl.
a.
at vurdere myndighedernes ansvar i sagen om ulovlig refusion af udbytteskat.
- Det svarer jo ultimativt til, hvis det var en straffesag, at man beder den mistænkte om selv at fremskaffe beviserne mod sig selv, siger også juraprofessor Jens Elo Rytter til P1 Orientering.
Muligt spild af 308 millioner kronerKommissionen har allerede nu har kostet over 11 millioner kroner og forventes at komme til at koste over 308 millioner, inden den er færdig med sin undersøgelse af sagen om tyveri for milliarder, EFI-skandalen og andre problemer i SKAT.
Penge, der kunne være brugt på en mere hensigtsmæssig måde, påpeger de to jurister.
- Det er ikke hensigtsmæssigt, at man bruger 308 millioner kroner på en undersøgelse, som man efterfølgende vil kunne stille spørgsmålstegn ved i forhold til troværdigheden, siger Frederik Waage, der er forskningsleder på Juridisk Institut ved Syddansk Universitet og har skrevet doktorafhandling om myndigheders udlevering af beviser i sager mod sig selv.
Læs også:VIDEO Tibet-sagen forklaret: Kommissionens blinde øjeI værste fald er det spild af penge på en undersøgelse, som ”det ikke er sikkert, kan bruges til så forfærdelig meget”, påpeger professor i forfatningsret ved Københavns Universitet, Jens Elo Rytter.
- Vi risikerer, at vi bruger en hel masse millioner kroner og nogle at landet fremmeste jurister på en sag, man politisk synes er meget vigtig at få undersøgt til bunds.
Men man får den ikke undersøgt til bunds, fordi man sætter den myndighed, der skal undersøges til at skaffe beviser mod sig selv.
Og det er et stort problem, siger Jens Elo Rytter til P1 Orientering.
Kommission tilbudt nøglerne til ministerietI stedet for at bede myndighederne om selv at udvælge sagsmapper og dokumenter til kommissionen, kunne Undersøgelseskommissionen om SKAT have fået direkte adgang til at søge i skatteministeriets materialer, så kommissionen kunne udvælge de dokumenter, den skal bruge.
En sådan model blev rent faktisk ”drøftet på et møde i efteråret 2017 med Skatteministeriet og SKAT”, bekræfter kommissionen over for P1 Orientering.
Men kommissionen har ikke benyttet sig af den mulighed.
Heller ikke selvom skatteminister Karsten Lauritzen flere gange siden har tilbudt kommissionen adgang til ministeriet.
Fx når han og skatteministeriet er blevet beskyldt for at trække udleveringen af dokumenter i langdrag.
- Hvis det stod til mig som skatteminister, så havde Undersøgelseskommissionen om SKAT fået udleveret nøglerne til ministeriet og fået fuld adgang til alle ministeriets journalsystemer helt fra starten af, så de kunne søge i materialet og tage det med sig, der er relevant for deres undersøgelse, sagde skatteminister Karsten Lauritzen på et samråd i Folketingets Skatteudvalg den 27.
september 2018.
Et budskab han gentog så sent som for et par uger siden, da han den 12.
oktober understregede over for Udvalget for Forretningsorden, at han ”ville foretrække, at man bare gav dem adgang til Skatteministeriet.
Så kunne de tage de dokumenter, de havde lyst til.
”Kommissionen har selv erfaret, at myndighederne ikke nødvendigvis finder de rigtige dokumenter frem.
Ifølge kommissionen ”har en del af det modtagne materiale ikke været relevant i forhold til kommissoriet.
” I en nylig redegørelse fra oktober 2018 gør kommissionen opmærksom på, at forløbet, hvor ministerens embedsmænd har skulle udlevere materiale til kommissionen i det hele taget, ”ikke har været tilfredsstillende”.
- Det materiale, som i første omgang blev udleveret af Skatteministeriet og Finansministeriet, måtte returneres til myndighederne på grund af materialets kvalitet, skriver kommissionen blandt andet.
Alligevel har Undersøgelseskommissionen om SKAT valgt at gøre som mange andre kommissioner.
Den har end ikke overvejet at gøre andet end at bede myndighederne om selv at udvælge de sager og dokumenter, den skal bruge til at belyse deres ansvar, oplyser kommissionen i et svar til P1 Orientering.
- Kommissionen har vurderet, at der ikke for indeværende er grundlag for at overveje muligheden for at afvige fra denne fremgangsmåde, skriver Undersøgelseskommissionen om SKAT.
Risikerer at ende som TibetkommissionenOg det undrer de to jurister.
Særligt fordi de ministerielle embedsmænd, der vurderer og udvælger de enkelte sager og dokumenter til kommissionen, i sidste ende arbejder under instruktion fra overordnede chefer, som kommissionen skal undersøge.
- De skal udlevere dokumenter, der potentielt kan være belastende for deres chefer; de personer, som har betydning for, hvorvidt de skal forfremmes, og betydning for deres ansættelsesforhold i Skatteministeriet, påpeger dr.
jur.
Frederik Waage.
- Og så står man i det dilemma; har man lyst til at udlevere det, eller vil man hellere gemme det ind under skrivebordsskuffen?
Der kan man jo have en begrundet mistanke om, at det kan være fristende ikke at udlevere noget, der kan inkriminere ministeriet selv og den pågældende minister, supplerer juraprofessor Jens Elo Rytter.
De henviser begge til erfaringerne fra Tibet-kommissionen, der i sommer blev genåbnet, efter det kom frem, at myndighederne ikke havde givet den adgang til alt det materiale, de lå inde med.
- Man risikerer at løbe ind i de samme problemer som med Tibetkommissionen.
Det var noget af det, der førte til, at man genåbnede kommissionen – at man ikke havde fået alle tilstrækkelige oplysninger.
Og det havde været hensigtsmæssigt, at man selvfølgelig tog ved lære af det, siger dr.
jur.
Frederik Waage.
I kommissoriet for den gen-nedsatte Tibet-kommission fremgår det udtrykkeligt, at kommissionen nu i anden omgang skal have fuld adgang til selv at søge i myndighedernes IT-systemer og filservere mv.
- Lige præcis erfaringen fra Tibet kommissionen understreger behovet for, at man ikke lader myndigheder undersøge sig selv, men at kommissionen tager ansvar for det, påpeger også juraprofessor Jens Elo Rytter.
Hele skatteministeriet inhabiltOg problemet er kun blevet større, efter Undersøgelseskommissionen om SKAT for en uges tid siden fik udvidet sit kommissorium, så den nu også skal granske den nuværende skatteminister, Karsten Lauritzens, rolle i sagen om tyveri af udbytteskat.
Når det er tilfældet, er ministeren i princippet inhabil, og dermed er alle hans embedsmænd i ministeriet også inhabile, fremgår det af lovkommentaren til lov om undersøgelseskommissioner.
- Den pågældende minister eller embedsmand vil principielt være inhabil til – på myndighedens vegne – at forestå udleveringen af materialet.
Er ministeren inhabil, er embedsmændene i ministeriet som følge af deres underordnelsesforhold til ministeren i almindelighed også inhabile, står der i lovkommentaren.
At det er tilfældet i denne sag, bekræfter de to jurister over for P1 Orientering.
- Ja.
Man må nok sige, at skatteministeriet er inhabilt, når deres minister er inhabil.
Og det er han, når det handler om hans regeringsperiode, siger dr.
jur.
Frederik Waage.
- Der er der sådan set tale om inhabilitet.
Ikke bare for den minister, som er genstand for undersøgelsen, men for hele hans embedsapparat, bekræfter også juraprofessor Jens Elo Rytter.
At et helt ministerium var inhabilt, slog Ombudsmanden fx fast i sagen om lønforhøjelse til den daværende kirkeminister, Tove Fergos, mand.
Når kirkeministeriet ikke overdrog sagen om ministerens mand til en anden myndighed, men afgjorde den selv, var det ifølge Ombudsmanden ”en fejl”, som han fandt ”beklagelig”.
Kommissionen svarer ikkeP1 Orientering har i flere uger spurgt kommissionen, hvordan den fortsat kan lade skatteministeriets embedsmænd udvælge de sagsakter, den skal bruge til at placere et eventuelt ansvar i sagen, når undersøgelsen nu også omfatter den nuværende skatteminister, og hele ministeriet derfor kan anses for inhabilt.
Trods gentagne henvendelser har kommissionen ikke besvaret dette spørgsmål.
Kommissionen oplyser til gengæld nu, at den har besluttet, at den selv vil gennemgå visse medarbejderes ujournaliserede e-mails.
Kommissionen henviser herudover til, at ”fremgangsmåden også har været fulgt af tidligere kommissioner, herunder Skattesagskommissionen.
”Men Skattesagskommissionen undersøgte ikke en siddende minister.
Den undersøgte en afgået skatteministers ageren.
Og da Undersøgelseskommissionen om SKAT fortsat lader myndighederne selv udvælge og sortere i sager og journaliserede dokumenter, ændrer det ikke på, at myndighederne under alle omstændigheder har et grundlæggende habilitetsproblem, påpeger dr.
jur.
Frederik Waage.
- Derfor vil det ikke være tilstrækkeligt, at man alene undersøger emails.
Man bør sådan set selvstændigt tage ansvar for hele undersøgelsen”, siger han til P1 Orientering.
Også af den grund mener de to jurister, at Undersøgelseskommissionen om SKAT bør møde op i skatteministeriet og selv påtage sig arbejdet med at udvælge sagsmapper og dokumenter.
- I det her tilfælde, hvor man oven i købet har fået en så utvetydig invitation fra skatteministeren, så bør kommissionen vel tage fat om nøglerne og så undersøge den her sag til bunds, siger dr.
jur.
Frederik Waage.
- Så undgår man den nagende mistanke om, at man ikke har fået alt materiale, supplerer juraprofessor Jens Elo Rytter.
Kommission kan klare det selvI praksis kan det godt lade sig gøre selv at få adgang til ministeriet.
Det fik Skattefradragskommissionen, da den skulle undersøge den såkaldte TDC-sag.
I januar 2005 gik kommissionen ind i skatteministeriet og opstillede sin egen server og andet computerudstyr i ”et aflåst lokale”.
Kommissionen satte strøm til computerne og indlæste herefter selv data fra ministeriets backupbånd.
Backupbånd, som ikke blot omfattede ministres og embedsmænds e-mails, men ”hele Skatteministeriets system”, inklusive kopier af fx ministeriets drev med mapper og dokumenter i både personlige og fælles databiblioteker.
Selvom kommissionen også bad ministeriet om at finde relevante sager og dokumenter frem, skriver Skattefradragskommissionen, at den ligefrem fandt ”det påkrævet at foretage en undersøgelse” af alle disse data, og derfor bad om at få adgang til ministeriet selv.
- Helt konkret, havde man altså adgang til at komme ud i ministeriet og komme ind i aflåste lokaler i ministeriet og selv foretage den undersøgelse, som man ønskede at foretage, siger dr.
jur.
Frederik Waage.
- Det kan godt lade sig gøre, at gøre det på denne måde.
Og egentlig synes jeg, det principielt er den eneste rigtige måde at gøre det på, siger juraprofessor Jens Elo Rytter.
Og det behøver ikke nødvendigvis at kræve mere tid eller ressourcer.
Snarere tværtimod, påpeger de to jurister.
- Det er klart, at hvis man foretager en undersøgelse selv, så har man direkte adgang til at pege på, hvad det er, man ønsker at se.
Så er der ikke det her mellemled, at der skal være en embedsmand fra det enkelte ministerium, der skal ind over.
Og det vil vel alt andet lige også være hurtigere at gøre, forklarer dr.
jur.
Frederik Waage.
- Man kan sige, at på den måde, det er organiseret i dag, så har skatteministeriet selv ansat nogle embedsmænd, som gennemgår det her materiale i skatteministeriet.
De embedsmænd kunne lige så godt være ansat af kommissionen og foretage undersøgelsen på deres vegne og med ansvar over for dem frem for de personer som bliver undersøgt, sig han.
Det vil således ofte være ”mere hensigtsmæssigt” at give en undersøgelseskommission ”direkte adgang til at søge i systemer, databaser, servere mv.
”, skriver Udvalget om Undersøgelseskommissioner ligeledes i sin beretning.
Udvalget påpeger, at direkte adgang til ministeriet både vil kunne spare tid og samtidig have den ”yderligere fordel”, at undersøgelseskommissionen selv ”vil kunne føre løbende kontrol med materialesøgningen.
”Vanskeligere at placere ansvar for milliard-tyveriHvis Undersøgelseskommissionen om SKAT tager imod nøglerne til ministeriet og undersøger sagerne selv, vil det i det hele taget gøre det lettere for kommissionen at løse sine opgaver og finde ud af, hvorfor myndighederne ikke satte en stopper for det årelange tyveri af 12,7 milliarder kroner i refusion af udbytteskat, påpeger dr.
jur.
Frederik Waage.
- Man kan sige: Alt andet lige, vil det blive vanskeligere at placere ansvaret for de 12 milliarder kroner, hvis man ikke undersøger sagen selv, siger Frederik Waage til P1 Orientering.
P1 Orientering har gennem flere uger forgæves forsøgt at få et interview om sagen med formanden for Undersøgelseskommissionen om SKAT, Michael Ellehauge.
FacebookTwitterKopier linkEmner:Karsten Lauritzen (politiker)|Skat|Skatteministeriet|Offentlig forvaltning|Tibet




https://www.dr.dk/nyheder/indland/video-tibet-sagen-forklaret-kommissionens-blinde-oeje

Tibet-sagenSe temaIndlandVIDEO Tibet-sagen forklaret: Kommissionens blinde øjeFå overblikket over sagen, hvor gentagne afsløringer har tvunget justitsministeren til at gennedsætte Tibetkommissionen.
Af Casper Helweg Christiansen05.
nov.
2018 kl.
17.
13Bemærk: artiklen er mere end 30 dage gammelLæs op"Der har siddet en kommission og vendt hver en sten", "Vi har fået undersøgt det her til bunds", forsikrede justitsminister Søren Pape Poulsen, da Tibet-kommissionen havde brugt 2 år og 23 millioner kroner på at undersøge, hvem der ulovligt havde givet ordre om at forhindre fredelige demonstranter i at blive set under kinesiske statsbesøg i 2012 i København.
Læs også:Undersøgelse af SKAT kan ende som skandaleramt TibetkommissionMen i virkeligheden var kommissionen ikke kommet til bunds i sagen.
Tværtimod.
To små ord gemt inde i kommissionens beretning fik P1 Orienterings Jesper Tynell på sporet af, hvordan undersøgelseskommissioner kan frikende politikere og embedsmænd uden at reelt at undersøge deres ansvar.
HØR også:P1 Dokumentar: Tibet-kommissionens blinde øje | P1 | DRDet fik i juni 2018 justitsministeren til bl.
a.
at gennedsætte Tibet-kommissionen.
I videoen øverst i artiklen kan du se Jesper Tynell fortælle, hvordan sagen om ulovlig afskærmning af fredelige demonstranter efter gentagne afsløringer har udviklet sig til en sag om undersøgelseskommissioners troværdighed.
8 CENTRALE HISTORIER FRA P1 ORIENTERING I TIBET-KOMMISIONSSAGEN:12/3-2018:Politichefers mails blev slettet forud for Tibet-kommissionens undersøgelse15/3-2018:Journalisering og afhøringer kan ikke erstatte slettede mails19/4-2018:Tibetkommissionen fik ikke adgang til ministres mails23/5-2018:Ministerium havde backup af slettede mails: Tibetkommission fik aldrig adgang14/6-2018:Politiledere står frem: Vi har i årevis snydt demonstranter ved Kina-besøg22/6-2018:Pape friholder centrale PET-medarbejdere fra ny Tibet-undersøgelse23/8-2018:Politiet ændrede regler midt i Tibetsagen: Alle lydfiler skal slettes automatisk19/9-2018:Demonstranter skulle ikke ses ved endnu et Kina-besøgFacebookTwitterKopier linkEmner:Tibet|DR P1|Politi|Offentlig forvaltning|Søren Pape Poulsen (politiker)




https://www.dr.dk/nyheder/indland/fejlagtige-gps-signaler-foerte-til-politiaktion-paa-fyn

Landsdækkende politiaktionSe temaIndlandFejlagtige GPS-signaler førte til politiaktion på FynDen efterlyste Volvo har slet ikke befundet sig i byen Espe, oplyser politiet.
Politiet var massivt tilstede i den lille fynske by Espe i slutningen af september, hvor store dele af Danmark blev lukket ned, fordi politiet jagtede en volvo med flere personer i.
Af Christina Nordvang Jensen05.
nov.
2018 kl.
17.
01Bemærk: artiklen er mere end 30 dage gammelLæs opI forbindelse med den store menneskejagt i slutningen af september blev der foretaget en politiaktion i landsbyen Espe på Fyn.
Aktionen fandt sted, fordi politiet havde fået oplysninger om, at den efterlyste sorte volvo havde befundet sig i byen.
Læs også:Espe spiller hovedrolle i kæmpe politiaktion: Utroligt det kan ske i så lille en byMen det viser sig at være fejlagtige oplysninger, der er givet på grund af en fejl på bilens antenne, der har påvirket bilens gps-udstyr.
Det oplyser Københavns Politi i en pressemeddelelse.
- Det ligger således nu fast, at køretøjet ikke har befundet sig i Espe, skriver politiet.
Under den store politiaktion den 28.
og 29.
september blev store dele af landet lukket ned.
Både motorveje, broer og færgeafgange blev spærret i flere timer.
Baggrunden for det høje alarmberedskab var PET's frygt for angreb mod specifikke personer i Danmark.
Læs også:Politiet rykkede til Espe fordi Volvo måske var set i byenPolitiet troede i begyndelsen, at tre personer i den sorte Volvo kunne have forbindelse til sagen om trusler på livet.
Men senere blev bilen fundet på sjælland, og politiet oplyste, at personerne i Volvoen intet havde at gøre med truslerne.
Sagen vedrørende personerne i Volvoen er stadig under efterforskning i forhold til involvering i økonomisk kriminalitet, oplyser Københavns Politi.
Først i tirsdags, 30.
oktober, fortalte Politiets Efterretningstjeneste (PET), hvad det var for en trussel, der førte til, at politiet lukkede en stor del af Danmark ned.
Den 30.
oktober oplyste PET, at årsagen til den store politikaktion var, at Irans efterretningstjeneste har planer om et attentat mod enkeltpersoner i Danmark.
PET's chef, Finn Borch Andersen, understregede på pressemødet, at truslen ikke er ovre.
FacebookTwitterKopier linkEmner:Espe|Fyn|Kriminalitet|Politi|Københavns Politi




https://www.dr.dk/nyheder/vejret/danmark-delt-sol-til-oest-skyer-til-vest

VejretDanmark delt: Sol til øst, skyer til vest.
Jo længere, du kommer mod øst i morgen, jo større er solchancerne.
Billedet her fra Grærup Strand er et par dage gammelt, og i morgen kommer der ikke mange sprækker i skydækket på de kanter.
Af Louise Gade Sig05.
nov.
2018 kl.
15.
46Bemærk: artiklen er mere end 30 dage gammelLæs opMandag, mandag, mandag.
.
.
Det føltes som om, dagen i dag aldrig rigtig vågnede.
Et tungt skydække fyldte himmelen det meste af dagen og gjorde den grålig og støvvåd.
Anderledes lyst ser det ud i morgen - i hvert fald hvis du bor på Bornholm, Sjælland, Sydhavsøerne og delvist Fyn.
Lun, solrig dag mod østHer vil solen nemlig skinne det meste af dagen, og temperaturerne vil snige sig op omkring 13 grader som det højeste.
Med tanke på, at den gennemsnitlige dagtemperatur ifølge klimanormalen (1961-90) er 8,2 grader, så bliver det en lun dag.
Samtidig vil der kun være en svag til jævn vind fra sydøst, så alt i alt vil dagen nok føles behagelig for folket længst mod øst.
Skytæppet er trukket for Jylland.
Dette er prognosen for tirsdag ved 14-tiden.
Senere på eftermiddagen trækker skyerne over Jylland lidt længere nordpå, så måske får også sønderjyderne og midt- og vestjyderne lidt solkig allersidst på dagen.
Skyer til jy'erJylland vil såmænd også ligge lunt i svinget i morgen med mellem 10 og 12 graders varme.
Vinden vil også her blæse med en jævn vindstyrke fra sydlige retninger.
Men modsat det østlige Danmark får solen ikke så meget plads på de kanter på grund af et tungt skydækkke.
Dog klarer det en smule op fra syd i løbet af eftermiddag, så der kan være kig til solen til Syd- og Sønderjylland sidst på dagen.
Men alt i alt en noget gråmeleret, men stadig tør og relativ lun dag, til jyderne.
FacebookTwitterKopier link




https://www.dr.dk/sporten/fodbold/landsholdet/landstraener-hareide-forsvarer-udskaeldt-angriber-han-er-vores

LandsholdetLandstræner Hareide forsvarer udskældt angriber: ’Han er vores foretrukne på toppen’Åge Hareide forsvarer Nicolai Jørgensen, der er tilbage på landsholdet, og han mener, at pressen har været for hårde mod ham.
Landstræner Åge Hareide og Nicolai Jørgensen har haft en snak om, hvad der skete til VM.
Af Frederik Palle og Kasper Heide Lund05.
nov.
2018 kl.
16.
40Bemærk: artiklen er mere end 30 dage gammelLæs opJagten efter en syndebuk er et hyppigt tema i holdsport, og det er selvfølgelig også tilfældet, når snakken falder på det danske fodboldlandshold.
Specielt efter nederlaget til Kroatien ved VM var det et samtaleemne, og for mange pegede pilen mod Nicolai Jørgensen.
Den danske angriber brændte blandt andet et straffespark i straffesparkskonkurrencen mod kroaterne og forlod turneringen uden at have scoret et mål.
Det var i manges øjne ikke godt nok af den danske frontløber.
Læs også:Kraul om Superliga-stjernes stop: 'En lille parentes i historien'Landstræner Åge Hareide ser dog anderledes på tingene.
Han er glad for, at Feyenoord-angriberen nu er tilbage på landsholdet, og de to har snakket om VM.
- Jeg snakkede meget med ham om det, og jeg synes også, at pressen har været slemme ved ham.
De var lidt hårde ved ham.
Det virker som om, det er en hård plads at være 9’er på landsholdet.
Du får kritik, når du ikke laver mål, og du skal ligesom lave mål på stribe for at være inde i varmen, forklarer Åge Hareide.
Læs også:Landstræner: 'Bendtner er velkommen på landsholdet efter afsoning'- Men han laver et godt stykke arbejde for os på landsholdet.
For eksempel hans oplæg til Christian Eriksen på 1-0-målet mod Australien (til VM, red.
) var en fantastisk præstation.
Nicolai (Jørgensen, red.
) gør mange ting, som vi ønsker, han skal gøre, og jeg er meget tilfreds med ham.
Så længe han er frisk, så er han den foretrukne 9’er, siger nordmanden.
Dermed kan man formentlig forvente, at Nicolai Jørgensen vil være at finde på angriberpladsen, når Danmark møder Wales i Cardiff den 16.
november.
Det vil være angriberens første kamp i Nations League, da han ikke har spillet for landsholdet siden VM-slutrunden – en beslutning Nicolai Jørgensen faktisk selv tog.
Læs også:Landsholdet må undvære sin anfører mod Irland og Wales- Nicolai (Jørgensen, red.
) har været skadet her efter VM, og det har forstyrret ham meget.
Sidst jeg havde en snak med ham, var han ikke helt klar til at være med, da han gerne vil have nogle kampe under bæltet.
Det forstår jeg godt, og nu er det en frisk og veloplagt Nicolai Jørgensen, som jeg har taget med.
Jeg er helt overbevist om, at han vil komme tilbage og vise sig fra sin gode side, lyder det fra Åge Hareide.
Danmark spiller to landskampe i den kommende landsholdsperiode.
Begge kampe er i Nations League mod Wales på udebane og Irland hjemme i Aarhus.
FacebookTwitterKopier link




https://www.dr.dk/nyheder/regionale/oestjylland/har-du-set-tre-sjaeldne-skildpadder-tyve-har-stjaalet-fra-randers

ØstjyllandHar du set tre sjældne skildpadder?
Tyve har stjålet fra Randers Regnskov midt i åbningstiden- Jeg kan godt frygte for de her dyr, siger en af regnskovens dyrepassere efter tyveriet.
Det er tre eksemplarer af den burmesiske stjerneskildpadde, der er blevet stjålet.
(© Dr Østjylland)Af Signe Haugaard Simonsen og Emma Lichscheidt05.
nov.
2018 kl.
15.
55Bemærk: artiklen er mere end 30 dage gammelLæs opTre uhyre sjældne skildpadder er blevet stjålet i Randers Regnskov midt i åbningstiden.
Tyveriet blev opdaget søndag på en lukkerunde - og det er kun få måneder efter, de otte burmesiske stjerneskildpadder flyttede ind i regnskoven.
Det fortæller Kristian Sørensen, der er dyrepasser i Randers Regnskov.
Læs også:Verdens giftigste landslange: Kuld klækket i Randers Regnskov- Vi kan hurtigt konstatere, at dels er der et hul ind i anlægget, og dels kan man se, at fronten er sparket ind, siger han.
De her skildpadder har altså været helt nede og været millimeter fra at blive udryddetKristian Sørensen, dyrepasser i Randers Regnskov.
Det er et stort tab for Randers Regnskov, da skildpadderne er yderst sjældne, lyder det fra dyrepasseren, der ærgrer sig dybt over, at nogen har kunnet finde på at stjæle dem.
- Jeg er godt klar over, at det her ville have fået meget, meget mere opmærksomhed, hvis det havde været en panda eller et eller andet nuttet pelset dyr, men de her skildpadder har altså været helt nede og været millimeter fra at blive udryddet, siger han og fortæller, at der i år 2000 kun var omkring 200 tilbage i verden.
De kan afleveres anonymtDerefter har man ydet et stort stykke arbejde for at bevare dem og opdrætte flere af dem, men Kristian Sørensen frygter nu, hvad der kan ske med dem.
Det kræver nemlig stor viden om, hvordan man akklimatiserer dem, fortæller han.
- Jeg har det da dårligt med tanken om, hvor de er havnet henne, og om de er havnet hos nogen, der slet ikke har forstand til de krav, de stiller.
Så jeg kan da godt frygte for de her dyr, siger han.
Randers Regnskov oplyser desuden, at skildpadderne kan afleveres anonymt, og man kan også ringe og fortælle, hvor de er, og så vil skildpadderne blive hentet hjem.
FacebookTwitterKopier linkEmner:Randers Regnskov|Dyreparker|Skove|Tyverier|Kriminalitet




https://www.dr.dk/nyheder/udland/korrespondent-almindelige-iranere-vil-blive-amerikanske-sanktioners-stoerste-ofre

UdlandKorrespondent: Almindelige iranere vil blive amerikanske sanktioners største ofreIranernes købekraft er allerede faldet.
Og sanktioner kan gøre det sværere at skaffe for eksempel medicin.
De amerikanske sanktioner vil først og fremmest ramme den helt almindelige iraner, vurderer korrespondent Michael S.
Lund.
Af Andreas Lindqvist05.
nov.
2018 kl.
16.
27 | opdateret 06.
nov.
2018 kl.
10.
24Bemærk: artiklen er mere end 30 dage gammelLæs opUSA vil næppe få det ud af massive sanktioner mod Iran, som landet ønsker.
Til gengæld vil de gøre livet endnu mere surt for den almindelige iraner, som allerede nu oplever forringelser i levestandard og faldende købekraft.
Sådan lyder vurderingen fra DR's mellemøstkorrespondent Michael S.
Lund, efter nye amerikanske sanktioner målrettet shipping, bankvæsen og olieeksport i nat er trådt i kraft.
Læs også:USA strammer grebet: Sanktioner mod Iran er 'hårdeste nogensinde'- Fra amerikansk side er der en række ting, man gerne vil opnå.
Man vil gerne have genforhandlet atomaftalen, som Donald Trump har hevet USA ud af.
Man vil gerne have den til at gælde en hel masse andre ting end bare Irans atomprogram, siger han.
Blandt andet vil man gerne have iranerne til at stoppe med at udvikle konventionelle missiler.
Og man vil have dem til at stoppe med at støtte forskellige væbnede grupper i Libanon, Syrien, de palæstinensiske områder og Yemen.
Iran vil næppe ændre udenrigspolitikHelt grundlæggende handler det om, at man i tråd med israelske ønsker vil knægte Irans anstrengelser for at blive den regionale militære stormagt, som aktivt har en finger med i spillet i områdets forskellige konflikter og magtkampe.
Michael S.
Lund tvivler dog på, at sanktionerne kan få Iran til at ændre kurs.
Læs også:Iran beder om dansk støtte i kampen mod USA's sanktioner- Det kan jeg ikke forestille mig.
Skulle Iran stoppe med at støtte forskellige grupper i andre lande, ville det indebære, at Iran helt skulle ændre sin udenrigspolitik og opgive alle de ting, de har brugt våben, menneskeliv og milliarder af kroner på, siger han.
- Det vil de ikke.
Udfaldet på kort sigt bliver i stedet, at det rammer den iranske økonomi, og det kan man allerede se, sker nu, siger korrespondenten.
Så hvad skal der komme ud af det?
- Det må man jo spørge amerikanerne om.
Men jeg tror, at de håber, det rammer den iranske økonomi så hårdt, at der vil opstå et pres på det iranske styre, så det vil komme til forhandlingsbordet og opgive udenrigspolitiken.
Det er der bare ikke særligt mange, der tror på, vil ske, siger han.
Vil hindre handel med IranTruslen om sanktionerne og nu deres indførsel har fået en lang række internationale selskaber, heriblandt danske, til at trække følehornene fra det iranske marked.
For selv om sanktionerne mod Iran kun er indført af USA og ikke for eksempel EU, er europæiske virksomheder alligevel nødt til at skele til deres amerikanske interesser.
USA har nemlig ikke lagt skjul på, at man "aggressivt" vil straffe de, som bryder sanktionerne, og det betyder, at et europæisk selskab, som er aktivt i Iran, kan blive ramt på deres interesser i USA.
Læs også:Ekspert: Sanktioner kan styrke iranske efterretningstjenesterDerfor er de i praksis nødt til at vælge mellem det amerikanske og iranske marked.
Ifølge de amerikanske myndigheder kan man også allerede se effekten på den iranske olieproduktion, som skal være gået ned med næsten en million tønder om dagen.
Olie er Irans hovedindtægtskilde.
En del af problematikken er, at det er blevet næsten umuligt at føre penge ind og ud af landet og dermed for eksempel betale for olie.
De amerikanske sanktioners formål er skabt til at gøre det endnu sværere ved at sikre, at ingen internationale finansielle institutioner tør føre penge ind og ud af frygt for at blive udelukket fra USA.
Rammer iranske borgereI Iran oplever man allerede nu stigende inflation - landets valuta - Rial'en - er faldet kraftigt det seneste år, hvormed priserne på importerede varer fra medicin til mobiltelefoner er steget.
- Det her rammer alle iranere, helt almindelige mennesker, som får en dårligere økonomi.
Det er alt fra, at bleer er blevet dyrere, til at folk ikke kan sælge ting til udlandet over nettet, siger Michael S.
Lund.
Helt konkret kan det for eksempel blive svært at skaffe medicin nok - blandt andet en ngo, der arbejdere med blødersygdom i Iran, har over for The Guardian luftet frygt for at løbe tør.
Læs også:FN-dom underkender sanktioner: USA trækker sig fra venskabstraktat med Iran- Det er en reel risiko.
Medicin og fødevarer er undtaget sanktionerne, men de risikerer at ramme alligevel, fordi sanktionerne rammer banksektoren.
Så det bliver sværere at købe noget i udlandet, siger hanIfølge BBC er der flere end 700 mennesker, virksomheder, fartøjer og fly på den amerikanske sanktionsliste, deriblandt de største banker, olieeksportører og shippingselskaber.
Irans præsident Hassan Rouhani lovede i dag, at han vil "bryde sanktionerne" og fortsat sælge iransk olie.
Opdatering 6/11 2018 10:24: Det fremgik tidligere at Irans olieproduktion er gået ned med næsten 100 millioner tønder om dagen, hvilket var forkert.
Det rigtige tal er næsten en million tønder.
FacebookTwitterKopier linkEmner:Donald Trump (politiker)|Iran|USA|Økonomi|EU




https://www.dr.dk/nyheder/indland/s-tog-koerer-saa-smaat-igen

IndlandS-tog kører så småt igenEfter arbejdsnedlæggelse på 20 minutter kører s-togene igen i hovedstadsområdet.
S-tog har holdt stille i hovedstadsområdet i dag.
De er nu så småt begyndt at køre igen, men s-togtrafikken vil være stærkt uregelmæssig de næste mange timer.
Af Jesper Knudsen05.
nov.
2018 kl.
15.
15 | opdateret 05.
nov.
2018 kl.
15.
50Bemærk: artiklen er mere end 30 dage gammelLæs opFørst holdt s-togene stille i hele hovedstadsområdet i morges.
Så genoptog lokoførerne arbejdet.
Kl 14.
30 blev arbejdet nedlagt igen.
For så at blive genoptaget 20 minutter senere.
Det har været en urolig dag for tusinder af s-togspassagerer i hovedstadsområdet.
To overenskomststridige arbejdsnedlæggelser blandt lokoførerne har generet s-togsdriften dagen igennem.
Og udfordringerne er ikke slut endnu.
DSB oplyser, at togtrafikken vil være stærkt uregelmæssig de første mange timer.
- Vi arbejder på at få s-togene til at køre igen.
Men det er svært med så kort varsel.
Så det gode råd til vores kunder er, tjek rejseplanen, siger DSBs informationschef, Tony Bispeskov og tilføjer:- Der kommer til at køre færre tog, end der plejer.
Også hen over eftermiddagens myldretid, siger han.
FacebookTwitterKopier linkEmner:DSB S-tog|DSB|Togtrafik|Togselskaber




https://www.dr.dk/nyheder/udland/usa-varsler-endnu-skrappere-sanktioner-mod-iran

UdlandUSA varsler endnu skrappere sanktioner mod IranUSA vil holde presset på Iran.
Vi er ikke tilfredse med det niveau, der var i kraft i 2015, siger Bolton.
USA's udenrigsminister Mike Pompeo oplyser, at i alt otte lande midlertidigt er undtaget fra forbuddet mod at købe olie af Iran.
(Arkiv) 05.
nov.
2018 kl.
16.
52Bemærk: artiklen er mere end 30 dage gammelLæs opUSA vil pålægge Iran flere sanktioner end den pakke, der er trådt i kraft mandag.
Den nationale sikkerhedsrådgiver, John Bolton, siger i et interview med Fox Business Network, at "vi får sanktioner, der går længere end dette".
- Vi vil ikke stille os tilfredse med det niveau af sanktioner, der var i kraft under Barack Obama i 2015, siger han.
- Flere er på vej.
Blandt de sanktioner, der trådte i kraft mandag, er en olieembargo, der har til formål at stoppe al olieeksport fra landet.
Læs også:USA strammer grebet: Sanktioner mod Iran er 'hårdeste nogensinde'Men udenrigsminister Mike Pompeo siger, at i alt otte lande er midlertidigt undtaget fra de sanktioner, der omfatter køb af iransk olie.
Det skyldes, at der er særlige omstændigheder, eller at et komplet stop vil give problemer på energimarkederne.
De otte lande, der er undtaget, er Kina, Japan, Indien, Italien, Grækenland, Sydkorea, Taiwan og Tyrkiet.
Men USA vil opretholde presset på Iran, understreger Pompeo.
- Vort mål er at afskære det iranske regime fra de midler, det bruger til at finansiere voldelig aktivitet i hele Mellemøsten og verden over, siger Pompeo ifølge nyhedsbureauet AFP på en pressekonference mandag.
Sanktionerne rammer fra skibsfart, finansielle virksomheder og energiselskaber i Iran.
Blandt andet er flere iranske banker nu udelukket fra det internationale betalingssystem Swift.
Læs også:Iran ulmer af uro før sanktioner fra USADet oplyser selskabet i en pressemeddelelse mandag.
- I overensstemmelse med vores opgave med at støtte integriteten i det globale finansielle system som en global og neutral tjeneste, suspenderer Swift visse iranske bankers adgang til meddelelsessystemet, hedder det.
- Dette skridt er, selv om det er beklageligt, taget af hensyn til stabiliteten og integriteten i det bredere globale finanssystem, skriver Swift.
Swift anvendes til pengeoverførsler mellem lande.
Uden denne tjeneste vil det være vanskeligere for banker i Iran at handle med kunder, der tør trodse de amerikanske sanktioner, skriver AFP.
/ritzau/FacebookTwitterKopier linkEmner:Barack Obama (politiker)|Mike Pompeo (politiker)|USA|Iran|Sydkorea




https://www.dr.dk/sporten/fodbold/superliga/kraul-om-superliga-stjernes-stop-en-lille-parentes-i-historien

SuperligaKraul om Superliga-stjernes stop: 'En lille parentes i historien' Rafael van der Vaarts tid i Superligaen vil blive husket som en parentes, vurderer DR Sportens fodboldkommentator, Andreas Kraul.
Rafael van der Vaart har spillet sin sidste kamp i karrieren.
Af Michael Sten Jensen i Lyon05.
nov.
2018 kl.
16.
02Bemærk: artiklen er mere end 30 dage gammelLæs opDet kan være svært at se, hvis man udelukkende kigger på statistikkerne, at Superligaen mandag mistede sin største profil i Rafael van der Vaart.
CV’et taler dog sit tydelige sprog.
Ajax, Real Madrid, Tottenham, det hollandske landshold.
Rafael van der Vaart var ikke en fodboldspiller, de sådan lige glemmer på de kanter.
Det var lidt et stunt fra FC Midtjyllands side til at starte med.
Andreas KraulDet gør de nok heller ikke i FC Midtjylland og Esbjerg, selv om det er sparsomt med store øjeblikke at vælge fra, når talen falder på præstationerne på banen.
I de to sæsoner, han var hos FC Midtjylland, nåede hollænderen i alt 14 kampe i Superligaen med to mål, en assist og et dansk mesterskab som udbytte.
Læs også:Ny skade tvinger Van der Vaart til at sige stopI Esbjerg blev det blot til tre optrædener efter sommerens skifte væk fra FC Midtjylland, der var glade for at se midtbanespillerne hæve sin løn et andet sted, og derfor vil Rafael van der Vaarts tid i Danmark også mest blive husket som et af de mere kuriøse indslag i dansk fodbold, siger DR Sportens fodboldkommentator, Andreas Kraul.
- Man må sige, at det har været en lille parentes i den store Superliga-historie.
På en eller anden måde har det været et sympatisk bekendtskab, og han virker til at have haft reelle intentioner, men der har været meget ståhej for ikke ret mange minutter og aktioner.
Jeg synes, at han er kommet med nøjagtig de ting, som vi havde håbet på.
Jimmi Nagel Jacobsen- Det var lidt et stunt fra FC Midtjyllands side til at starte med.
Det var ikke Jess Thorup, der ønskede sig lige præcis Rafael van der Vaart til det system, som FC Midtjylland praktiserer.
Det var på en måde noget indkøbsblær.
Var han et flop i Superligaen?
- Det var et flopkøb, fordi han rent sportsligt ikke betød noget som helst.
Men omvendt kan man sige, at det sikkert har været et udmærket signal i forhold til sponsorere og fans, for opmærksomheden omkring ham har været stor.
Så på de parametre kan det have været en udmærket affære, siger Andreas Kraul.
Viste glimt af klasseEfter en del mundhuggeri i pressen mellem Rafael van der Vaart og FC Midtjylland søgte hollænderen til vestkysten, til oprykkerne fra Esbjerg, der har været efterårets overraskelse i Superligaen.
Et skifte, der dog ikke fik ændret på van der Vaarts eftermæle i Danmark, siger Andreas Kraul.
- Esbjerg har selvfølgelig tænkt, at de kunne forløse det sidste, han havde i sig.
At hyre en mand ind til at gå rundt og være en flink fyr, det er mange penge at betale for det.
Så kunne man måske have fundet en, der også kunnen bidrage lidt mere på banen.
Læs også:VIDEO Se fire bomber fra distancen: Flotte mål i Superliga-weekendenPå trods af den nu pensionerede fodboldstjernes sparsomme spilletid i det vestjyske, så har Rafael van der Vaart alligevel gjort sig gældende i sin korte tid i klubben, vurderer Esbjergs sportschef, Jimmi Nagel Jacobsen.
- Selvfølgelig har han aktier i vores efterårssæson.
Han har ikke spillet så mange minutter, som vi have håbet.
Men han har bidraget til mange ting i truppen med sin personlighed med sin professionalisme.
Han viste også i glimt, mod FC København eksempelvis, at han stadig er en knalddygtig fodboldspiller, siger Jimmi Nagel Jacobsen.
Læs også:VIDEO FCM snubler på målstregen i Esbjerg- Jeg synes, at han er kommet med nøjagtig de ting, som vi havde håbet på.
Han er er topprofessionel, og vi kendte godt præmissen for samarbejdet, siger Jimmi Nagel Jacobsen.
FacebookTwitterKopier linkEmner:FC Midtjylland|Fodbold|Rafael van der Vaart (fodboldspiller)|Esbjerg|FC København




https://www.dr.dk/nyheder/regionale/sjaelland/angsten-blev-tung-vaegtloefteren-amanda-en-mislykket-rejse-stoppede

SjællandAngsten blev for tung for vægtløfteren Amanda: En mislykket rejse stoppede drømmen om VMEt manglende visum og en besværlig rejse, udløste angsten hos Amanda Novakowska Poulsen, der ellers havde hemmeligholdt sin personlige udfordring indtil nu.
© Amanda Novakowska PoulsenAf Julie Würtz05.
nov.
2018 kl.
17.
15 | opdateret 09.
nov.
2018 kl.
16.
26Læs opRETTELSE: Amanda Poulsen har ikke vundet DM tre gange, men DM to gange i hold og mesterskaber i vægtklasserne -63 kilo og -69 kilo.
Amanda Novakowska Poulsen sad ved gaten i Frankfurt.
Grædende.
Hun hyperventilerede, havde hjertebanken og kroppen rystede voldsomt.
Alt, hvad hun havde kæmpet for det seneste halvandet år, var pludselig revet væk.
Drømmen om at komme til VM i olympisk vægtløftning i 2018 var ødelagt.
Fakta om Amanda Novakowska PoulsenBor til daglig i Roskilde og træner i Klub AK Atlas i Slagelse.
Er på det danske landshold i olympisk vægtløftning.
Har vundet DM to gange i hold og mesterskaber i vægtklasserne 63 kilo og 69.
For selvom Amanda Novakowska Poulsen er en af de stærkeste kvindelige vægtløftere i landet med blandt andet to danmarksmesterskaber bag sig, så har hun en svær udfordring.
Lange rejser med mange skift vækker nemlig et ekstremt ubehag og angst hos den 25-årige vægtløfter fra Roskilde - præcis som det skete den dag i Frankfurt.
Hun var ellers så forberedt.
Manglende visum slider på batterietAmanda Novakowska Poulsen har altid kunnet tage bussen eller toget.
Det gør hende ikke noget.
Hun er heller ikke bange for at flyve eller sejle, og hendes sædvanlige ture til og fra arbejde er heller ikke et problem.
Men når hun rejser lange og ikke vante rejser, koster det hende enorme mængder af energi.
- Hvis du ser på mig lidt som et batteri, som skal oplades, så er det sådan, at når jeg har taget en bustur, så er der taget 50 procent af det batteri, jeg har til en hel dag, hvor det hos andre måske kun koster fire procent i strøm, fortæller Amanda Novakowska Poulsen.
Tidligere i år deltog Amanda Novakowska Poulsen (th) i det nordiske mesterskab på Island, hvor hun vandt sølv.
 privatfoto)Derfor havde hun også planlagt turen til VM i Turkmenistan to måneder i forvejen.
Hun ville være sikker på at kunne gennemføre den lange rejse fra træningslejren i Polen til Asjkhabad i Turkmenistan med mellemlandinger i både Frankfurt og Moskva.
- De ture, som mange andre mennesker tager uden at tænke over, kræver bare rigtig meget planlægning for mig.
Jeg skal kigge på rejsetider.
Jeg skal kigge på kort.
Jeg vil gerne vide præcis, hvor langt tid turen tager, og jeg skal have en nødplan, for hvis det her pludselig skulle ske, så er jeg nødt til at gøre sådan her, siger Amanda Novakowska Poulsen.
Læs også:Unge skjuler de har angst: Så mange er ramtDa hun skulle videre fra Frankfurt til Moskva, gik klappen ned.
Lufthavnspersonalet ville se et visum til Rusland, selvom hun kun skulle mellemlande i Moskva.
- Da jeg kommer til den terminal, hvor jeg skulle videre til Moskva, blev jeg stoppet.
Jeg har ikke noget visum til Rusland, hvor jeg skulle mellemlande til Turkmenistan.
Og så siger de, at der er alligevel ikke noget at gøre, for mit fly fra Moskva til Asjkhabad i Turkmenistan var aflyst.
- Så udover at mit fly var aflyst, kunne jeg ikke få fat i min bagage, fordi jeg ikke havde noget visum.
Jeg skulle nemlig ud af lufthavnen for at hente min bagage og tjekke den ind igen, siger Amanda Novakowska Poulsen.
Amanda Novakowska Poulsen er med på det danske landshold inden for den særlige disciplin olympisk vægtløftning.
På billedet er hun den anden kvinde fra højre.
 privatfoto)Rent objektivt kunne hun godt se, at den mislykkede rejse havde været en rigtig irriterende ting for mange mennesker.
Det er aflysninger som regel.
For hende var det dog endestationen for VM-drømmen.
Hun fik således et panik- og angstanfald.
- Jeg har ekstremt svært ved at rejse, fordi det er forbundet med meget ubehag og angst.
Og når jeg så får at vide, at den tur, jeg har forberedt, ikke kunne lade sig gøre, så bryder jeg fuldstændigt sammen, siger Amanda Novakowska Poulsen.
Efterfølgende tog Amanda Novakowska Poulsen kontakt til Dansk Vægtløftnings-Forbund, men det eneste, forbundet kunne tilbyde hende, var en billet til en afgang 24 timer senere.
- Det var så klaustrofobisk for mig at skulle blive i Frankfurt i det døgn og i den tilstand, jeg var i, at jeg valgte ikke at tage imod tilbuddet.
Hun valgte i stedet for at tage et fly mod Danmark, som kun gik en time senere.
Da hun landede i Kastrup og skulle hente sin bagage, dukkede den aldrig op.
Alt, der kunne gå galt på turen, gik galt.
Amanda Novakowska Poulsen fik tilbuddet om at rejse til VM dagen efter med landsholdstræneren ved sin side, men den manglende kuffert og kroppens tilstand gjorde, at det ikke kunne lade sig gøre.
Her vandt hun danmarksmesterskabet i hold inden for vægtløftning og fejrer sejren med resten af holdet.
 privatfoto)- Da jeg blev udsat for denne her mængde af stress og angst, så sker der nogle gange det, at mit immunforsvar reagerer ved, at jeg så bliver syg.
Og de tre efterfølgende dage lå jeg med høj halsbetændelse, hvor jeg ikke har kunnet gøre noget.
- Der blev jeg nødt til at trække en streg i sandet.
Jeg var ikke der, hvor jeg mentalt skulle være, og jeg havde ikke trænet i flere dage.
Det hele tog lidt luften ud af ballonen.
VM-drømmen blev endegyldigt aflyst.
Har ikke sagt det til mangeAmanda Novakowska Poulsen understreger, at hun i alle andre sammenhænge ”bare er Amanda”.
- Mange gange bliver man misforstået, når det handler om angst.
Det er jo ikke noget, der påvirker mig til dagligt, når jeg går på arbejde eller træner.
Så er jeg bare Amanda.
Det er kun i et problem i nogle helt særlige situationer, fortæller hun.
Læs også:Louise på 23: Jeg var sikker på, at angsten ville tage livet af migDerfor er det også vigtigt for hende, at hun vil ses for alle de ting, hun er lykkedes med, og ikke for de ting, hun har udfordringer ved.
- Sådan tror jeg, at der er rigtig mange mennesker, der har.
Amanda Novakowska Poulsen har ikke fortalt mange om hendes udfordringer - udover de absolut mest nødvendige personer.
Indtil nu.
- Jeg er sindssygt bange for, at folk skal se ned på mig eller se mig som mindre værd, fordi jeg har en udfordring i at rejse, siger Amanda Novakowska Poulsen, der først fik diagnosen angst for to år siden.
Her står Amanda Novakowska Poulsen til EM.
Og selv om der har været et bump på vejen i drømmen mod VM i olympisk vægtløftning, vil hun bruge den mislykkede rejse som en læring til næste års tur mod VM i Thailand.
 privatfoto)Nu er hendes næste skridt i processen med at arbejde med sin angst at sige det højt.
- Det her er virkelig skamfuldt for mig, men jeg tror ikke, at jeg kan komme videre, før jeg siger det højt.
Jeg har jo ikke sagt det højt til nogen i det danske vægtløftningssamfund udover landstræneren.
Der er én helt særlig grund til, at hun ikke har sagt noget højt før nu.
- Jeg er så bange for, hvad andre tænker om mig, fordi jeg tror på, at rigtig meget af vores identitet bliver skabt af, hvad andre ser os som.
Så hvis andre ser mig som et sygt menneske, så kan jeg godt stille mig selv spørgsmålet – jamen, er jeg så syg?
Men jeg ser ikke mig selv som værende syg, siger hun.
Kvittede jobbet for drømmenAmanda Novakowska Poulsen har altid været aktiv.
Som ung klatrede hun og gik til svømning, og da crossfitbølgen ramte Danmark, hoppede hun med.
Her blev hun bidt af en særlig disciplin.
Olympisk vægtløftning.
- Når mange tænker på olympisk vægtløftning, så tænker de på en tyk mand, som står i trikot og flytter vægt.
Der er også det, jeg laver.
Jeg er bare ikke en tyk mand, lyder det fra Amanda Novakowska Poulsen.
Når man går til konkurrence i olympisk vægtløftning, handler det om at flytte så meget vægt som muligt over hovedet enten ved at trække eller støde.
Og den, der kan flytte mest vægt, vinder.
Det var her, Amanda Novakowska Poulsen fandt ud af, at det var det, hun var bedst til.
Hun var stærkere end de andre piger, og hun kunne flytte mere vægt, end de andre piger, der også dyrkede crossfit.
Amanda Novakowska Poulsen valgte i sommer at sige op som folkeskolelærer for at gå "all in" i drømmen om VM i vægtløftning.
 privatfoto)Amanda Novakowska Poulsen tog fat i en træner og spurgte ham, om han ikke kunne tænke sig at hjælpe hende med at blive bedre til vægtløftning.
Og kun få måneder efter stillede hun op til begynder-DM i vægtløftning - og hun vandt.
- Så tænkte jeg, at jeg nu ville give det et år, og så vil jeg se, hvor langt jeg kunne komme.
Der gik et år mere, og nu er der altså gået to et halvt år, siden jeg tog den beslutning, siger Amanda Novakowska Poulsen.
For efterhånden som Amanda Novakowska Poulsen var blevet bedre til sin specielle sportsgren, krævede den mere og mere tid.
Og da skoleåret sluttede i juli 2018, valgte hun at sige sit job op som lærer på en folkeskole.
En sport på fuldtid kunne ikke gå op med jobbet.
Den mentale træning skal også være i formDen mislykkede rejse mod VM i Turkmenistan er derfor langt fra nok til at stoppe Amanda Novakowska Poulsen fra at nå sin drøm om at deltage i verdensmesterskabet.
- Hvis jeg stopper med vægtløftningen nu, har min sygdom vundet over mig.
Men angsten er jo ikke det, der skal fratage mig så mange fremtidsoplevelser.
Jeg vil kun stoppe, hvis lysten ikke er der, og den er der.
Vægtløftningsentusiaster kan følge Amanda Novakowska Poulsens rejse mod VM på Instagram under navnet Amanda_the.
strong.
Panda.
- Det opstod for mange år siden og mit kælenavn, da mit navn rimer på panda.
Siden er det lidt blevet et lykkedyr  for mig.
Og jeg kan sagtens associere til det bløde klodsede bjørnedyr.
 privatfoto)Derfor ser Amanda Novakowska Poulsen sin angst som en dårlig form.
Og den skal bare trænes op ligesom hendes fysiske form, som bestemt kan siges at være i topform.
- Men min mentale form er bare ikke lige nu der, hvor den skal være.
Den må jeg bare træne videre med.
Og det gælder jo ikke kun i min sport men også i resten af mit liv.
Jeg er nødt til at fortsætte med at arbejde mentalt med det her.
Det må endelig ikke stoppe mig.
Fem råd fra Amanda om rejseangst: - Det handler om at lave en god planlægning og forberedelse i forbindelse med en længere rejse.
- At rejse sammen med nogen, som man er trygge ved.
- Vær åben omkring det overfor dem, man rejser sammen med.
- Vær forberedt på de ting, der kan gå galt på rejsen - og så have en plan B og en plan C klar.
- Find noget du virkelig gerne vil opleve/se.
Noget, der er så betydningsfuldt for dig, at du kan overvinde frygten for at rejse.
Vægtløftningen har også været med til at skubbe nogle grænser for Amanda Novakowska Poulsen.
- Det er også derfor, at jeg er så glad for min vægtløftning, for jeg har været ude at rejse med min sport mange gange.
Jeg var til europamesterskaberne tilbage i foråret, og i seneste måned var jeg på Island til de nordiske mesterskaber.
Og det er ture, jeg tager, fordi jeg brænder så meget for min sport.
Det skal bare lykkedes, og det gør det også ofte.
Den her gang var der bare for mange ting, der ikke lykkedes.
Læs også:Når tankerne løber løbsk: Hvad er angst?
Og hvad kan du gøre ved det?
Derfor er Amanda Novakowska Poulsen også meget motiveret i at deltage i næste års Verdensmesterskaber i olympisk vægtløftning.
- Det skal jeg deltage i.
Næste år er VM i Thailand.
Der er der direkte flyafgange fra Danmark, og jeg har været der før.
Jeg får muligvis lov til at rejse med min kæreste.
Så udsigten til VM næste år er sindssygt gode for mit vedkommende, siger hun.
FacebookTwitterKopier linkEmner:Dansk Vægtløftnings-Forbund|Frankfurt|Moskva|Psykiske lidelser|Sygdomme og lidelser




https://www.dr.dk/nyheder/udland/se-billederne-new-delhis-indbyggere-hiver-efter-vejret

UdlandSe billederne: New Delhis indbyggere hiver efter vejretMyndighederne fraråder, at indbyggerne bevæger sig udendørs.
Kvinder får behandling for vejrtrækningsproblemer på et hospital i New Delhi.
 Køretøjer trodser smog og dårlig sigtbarhed i Indiens hovedstad, New Delhi.
 En motorcyklist bærer en maske under sin hjelm.
 En familie har vovet sig ud til fods.
 Myndighederne sprøjter vand på træerne i et forsøg på at mindske støv i luften.
1 / 5Kvinder får behandling for vejrtrækningsproblemer på et hospital i New Delhi.
1 / 5Køretøjer trodser smog og dårlig sigtbarhed i Indiens hovedstad, New Delhi.
2 / 5En motorcyklist bærer en maske under sin hjelm.
3 / 5En familie har vovet sig ud til fods.
4 / 5Myndighederne sprøjter vand på træerne i et forsøg på at mindske støv i luften.
5 / 5Af Lise Karlshøj Ipsen05.
nov.
2018 kl.
15.
02Bemærk: artiklen er mere end 30 dage gammelLæs opTyk smog hænger i luften i den indiske hovedstad, New Delhi.
Det går ud over sigtbarheden, og forureningsniveauet er 20 gange højere end Verdenssundhedsorganisationens (WHO) anbefalede grænse, skriver BBC.
Det er ikke sjældent, at indiske byer topper lister over de mest forurenede byer i verden.
Og noget tyder på, at New Delhis indbyggere ikke har set det værste endnu.
Luftkvaliteten ventes nemlig at forværres de kommende dage på grund af stort forbrug af fyrværkeri.
Læs også:Som to pakker smøger om dagen: Giftig forurening i Delhi når nye højderOnsdag begynder nemlig Diwali - en stor hinduistisk lysfest - og i denne forbindelse bliver der traditionen tro fyret store mængder af fyrværkeri af.
Landets Højesteret har begrænset perioden, hvor det er tilladt at fyre krudt af, til kun to timer på selve dagen.
Men eksperter mener, at det kan blive svært at implementere de nye, strammere regler.
De seneste par år har festlighederne betydet en kraftig stigning i forureningen i byen.
Indiens præsidentpalads er næsten gemt væk bag et stykt slør af smog.
'Bliv indendøre'I morges blev der målt faretruende værdier på luftkvalitetsindekset, og myndighederne betegner situationen som 'farlig'.
De anbefaler derfor, at byens indbyggere bliver indendøre så meget som muligt og er også begyndt at lukke ned for byggepladser.
Læs også:WHO: 93 procent af alle børn indånder farlig luftNew Delhi er ifølge Verdenssundhedsorganisationen (WHO) verdens sjettemest forurenede sted.
Luftkvaliteten forringes hvert år i november og december, fordi landmænd i nærliggende stater brænder marker af.
FacebookTwitterKopier linkEmner:WHO|New Delhi|BBC|Indien|Sundhed og velvære




https://www.dr.dk/nyheder/regionale/bornholm/molslinjen-vil-se-paa-billetpriserne-til-bornholm

BornholmMolslinjen vil se på billetpriserne til BornholmPrisforskelle på 1.
100 kroner for dyreste og billigste billetter skal muligvis ændres.
Molslinjen bliver nu bedt om at overveje sin prisstruktur mellem Rønne og Ystad.
Af Dorte Langemark og Lis Eilsøe05.
nov.
2018 kl.
15.
00Bemærk: artiklen er mere end 30 dage gammelLæs opMolslinjen overtog sejladsen til Bornholm for to måneder siden, men uroen omkring sejladsen er ikke tilnærmelsesvis ved at stilne af.
En svært gennemskuelig prisstruktur og en manglende reservefærge, når høje bølger og kraftig vind holder hurtigfærgen i havn, var derfor to af de vigtigste punkter, da det rådgivende udvalg, Trafikkontaktrådet, med borgmester Winni Grosbøll (S), de to folketingsmedlemmer Peter Juel Jensen (V) og Lea Wermelin (S) samt Molslinjen mødtes mandag.
Læs også:Transportministeren kritiserer Molslinjen: Risikerer millionbødeMødet endte med, at Trafikkontaktrådet bad Molslinjen se på den såkaldte dynamiske prisstruktur for ruterne til Bornholm.
Både bornholmere, faste gæster på øen og turister har svært ved at gennemskue den og synes, at den er stressende at leve med.
Kort fortalt er billetterne billigere, jo tidligere du køber dem.
Omvendt betyder det også, at en sen beslutning om at rejse kan koste dyrt.
Der er en prisforskel på op mod 1.
100 kroner på den billigste og den dyreste billet afhængig af afgangen.
BilletpriserDen dynamiske prisstruktur på ruterne fra Rønne til Ystad og Køge betyder, at passagererne møder vidt forskellige billetpriser afhængig af udbud og efterspørgsel.
De billigste billetter mellem Rønne og Ystad koster 99 kroner for bil + fem, mens de dyreste billetter for bil + fem koster 1.
190 kroner.
Jo tidligere, man køber billet, jo billigere billetter er der at få.
Det betyder også, at en sen beslutning om at rejse kan koste dyrt.
Molslinjen skal ramme en gennemsnitlig pris på knap 337 kroner for bil + fem for en enkelttur mellem Rønne og Ystad.
En løsning på problemerne kunne være at lave en mere fast prisstruktur, så spændet mellem de billigste og de dyreste billetter bliver langt mindre og kommer til at ligge nærmere på den krævede gennemsnitspris på omkring 337 kroner.
Politikere ikke tilfredse med udmeldingMeldingen fra Molslinjen var på mandagens møde, at man er villig til at se på prisstrukturen.
Hverken Peter Juel Jensen eller Lea Wermelin var tilfreds med de udmeldinger, der kom fra Molslinjen, og de ønsker stadig et møde i forligskredsen bag færgebetjeningen af Bornholm og et møde med transportminister Ole Birk Olesen (LA), der i den forgangne uge udtalte kritik af Molslinjens første uger på ruterne til Bornholm.
Læs også:Efter en uge med ny færgedrift på Bornholm: Uforudsete udgifter hæver prisen for ø-boerneMange bornholmere mener, at den nuværende prisstruktur er til ulempe for fastboende og gæster, der kommer ofte, mens turisterne bliver tilgodeset.
Men det sidste er Destination Bornholms direktør, Pernille Kofoed Lydolph, ikke helt enig i.
Hun siger til Bornholms Tidende, at turisterne nu er begyndt at ringe for enten at afbestille eller spørge til, om de kan være sikre på at komme til øen efter den voldsomme uro.
FacebookTwitterKopier linkEmner:Lea Wermelin (politiker)|Liberal Alliance|Mols-Linien|Bornholm|Prisforhold




https://www.dr.dk/nyheder/indland/s-tog-holder-stille-igen-i-hele-hovedstadsomraadet

IndlandS-tog holder stille igen i hele hovedstadsområdetDer kører i øjeblikket ingen s-tog på grund af overenskomststridig arbejdsnedlæggelse.
Af Jesper Knudsen05.
nov.
2018 kl.
14.
46 | opdateret 05.
nov.
2018 kl.
15.
03Bemærk: artiklen er mere end 30 dage gammelLæs opDer kører i øjeblikket ingen s-tog på grund af overenskomststridig arbejdsnedlæggelse.
Det oplyser DSB til DR Nyheder.
Det er lokoførerne i hovedstadsområdets s-tog, der har nedlagt arbejdet.
Parterne er lige nu samlet i forligsen til et fagligt fælles møde.
Det er Dansk Arbejdsgiverforening, der har indkaldt til mødet.
Baggrunden er, at lokomotivførernes fagforening, Dansk Jernbaneforbund, er i gang med at forhandle overenskomst med DSB.
Men forhandlingerne brød sammen i sidste uge.
Dansk Jernbaneforbund er utilfredse med de krav, som DSB stiller.
De er især utilfredse med, at DSB vil have 29 tillidsrepræsentanter i stedet for de nuværende 99.
DSB siger, at man følger situationen og melder ud, når man ved mere.
Opdateres.
.
.
FacebookTwitterKopier linkEmner:DSB




https://www.dr.dk/nyheder/regionale/oestjylland/historisk-sparerunde-kommune-vil-stoppe-med-slaa-graes-og-samle-affald

ØstjyllandHistorisk sparerunde: Kommune vil stoppe med at slå græs og samle affaldNorddjurs Kommune vil spare 4,5 millioner kroner på at blandt andet at lade borgerne overtage drift af legepladser.
Frederik Bak skal have fundet penge og frivillige, hvis han vil bevare legepladsen.
Af Jesper Ottosen og Sarah Friis Elkjær05.
nov.
2018 kl.
14.
47Bemærk: artiklen er mere end 30 dage gammelLæs opVildtvoksende græs, affald i vejkanten og nedslidte borde-bænkesæt kan blive et helt normalt syn i Norddjurs Kommune.
Kommunen er i gang med en historisk stor besparelse og vil derfor spare 4,5 millioner kroner næste år på vedligeholdelse af grønne områder.
Den er åben overfor, at borgerne i visse tilfælde selv kan stå for opgaverne, hvis de er utilfredse.
Læs også:Kommune i dyb krise: Skal skære 115 millionerPå en legeplads i byen Vivild er den nye virkelighed allerede en realitet for vipper, gynge, legestativ, fodboldbane og basketballkurv.
Det vil nemlig ikke længere blive vedligeholdt af Norddjurs Kommune, og beboerforeningen er derfor i gang med at overtage den del fra kommunen, som har renoveret det hele og kørt ekstra sand under legestativerne.
Formand for foreningen Vivild Borger og Handel, Frederik Bak, er en af de borgere, som mener, at det er problematisk.
- Vi er en forening, der er gået fra at holde nogle sociale arrangementer til at være en forening, der skal sørge for drift og afholde de økonomiske udgifter og stille med frivillige, hvilket vi jo ikke kan regne med, siger han.
Læs også:Lille skole vinder over den store: Afstand til storby afgør skolelukningForeningen ser det nemlig ikke som en mulighed at sige nej tak til at overtage driften.
- Så har vi ikke nogen legeplads eller et område her.
Det var, hvad vi blev stillet i udsigt, hvis vi sagde nej, siger Frederik Bak.
Kommunen bliver ikke specielt pænNorddjurs Kommune er fuldt klar over, at hvis den stopper med at vedligeholde områderne, så kan konsekvensen blive en kommune, der ikke tager sig specielt pænt ud hverken for lokale eller turister.
Det siger Jens Meilvang (LA), der er formand for miljø- og teknikudvalget, der har fundet besparelser for 4,5 millioner kroner næste år.
- Det er klart, at det bliver ikke specielt kønt at se på, siger han.
Læs også:Kommune overtager omkring 100 kilometer vej: Borgere slipper for snerydning og lapning af hullerUd over at ramme de grønne områder vil der nemlig heller ikke blive samlet affald i naturen i samme omfang som i dag.
- Det er det, vi arbejder med i miljø- og teknikudvalget, hvor vi har muligheder for at lave besparelser.
Når vi skal spare på det, så bliver det jo ikke så pænt at se på, siger han.
Kommunen vil også spare på gadelyset, som skal tændes en time senere om morgenen og om aftenen fra næste år.
Norddjurs Kommune er i dyb krise.
Der skal findes 115 millioner kroner for 2019, for at kommunen ikke kommer under administration.
FacebookTwitterKopier linkEmner:Jens Meilvang (politiker)|Liberal Alliance|Norddjurs Kommune|Økonomi|Affald




https://www.dr.dk/sporten/oevrig/esuperligaen-kan-byde-paa-raul-i-en-vejle-troeje-og-garanti-godt-vejr

Øvrig sporteSuperligaen kan byde på Raúl i en Vejle-trøje og garanti for godt vejrDer er mange detaljer at holde styr på, når eSuperligaen går i gang.
Derfor kan du her få besvaret nogle af de spørgsmål, man kan have om den nye FIFA-esports turnering.
Af Jens Albæk Aarup og Rasmus Dalgaard05.
nov.
2018 kl.
15.
00Bemærk: artiklen er mere end 30 dage gammelLæs op”Sikke en scoring af Michael Laudrup, som derved bringer Vendsyssel foran” eller "det var slutfløjtet, og kampen ender 1-1 med to flotte mål af Lionel Messi”.
Det er ikke sætninger, man hører hver dag, men det er ikke umuligt, at du hører dem i dit tv mandag aften.
Disse scenarier kan udspille sig, når den danske FIFA-turnering eSuperliga begynder.
I ligaen skal 16 hold, som hver repræsenterer en superliga- eller 1.
divisionsklub, nemlig spille mod hinanden på PlayStation i spillet 'FIFA 19'.
FIFA-mandskaber skal de selv sammensætte.
Derfor har deltagerne mulighed for at vælge fra øverste hylde, hvad angår sammensætningen af hold, og derfor kan den samme FIFA-spiller sagtens være at finde i begge startopstillinger.
Vejret er altid godt i eSuperligaenNår der skal spilles kamp i eSuperligaen, kommer det til at foregå på stadions, hvor vejret er til at stole på.
Dette sikrer arrangørerne sig ved at indstille settings til kampene, så spillerne undgår at spille i sne, slud og regn.
Så mens spillerne i den danske superliga må slås med novemberregn, kan deltagerne i eSuperligaen trøste sig med, at der altid er tørre baner i FIFA-kampene.
eSuperligaen adskiller sig også fra almindelig fodbold ved, at FIFA-spillerne ikke kan få skader.
Så mens en superliga-spiller kan være ude i flere spillerunder grundet en forstrækning, kan hårde tacklinger og overanstrengelser ikke holde FIFA-spillerne fra banen.
Strukturen i eSuperligaenI eSuperligaen er der i alt 16 hold, som hver skal møde hinanden én gang.
Dette giver i alt 15 runder, som udgør grundspillet.
Efter grundspillet sorteres de 8 hold fra, som har fået det laveste antal point.
De resterende otte hold går videre til kvartfinalerne i playoff-systemet.
Kvartfinalerne afvikles således at tabellens nummer 1 møder tabellens nummer 8, nummer 2 møder nummer 7, 3 møder 6 og 4 møder 5.
De fire vindere af kvartfinalerne går videre til semifinalerne, og de to vindere af semifinalerne skal kæmpe om titlen som vinder af eSuperligaen 2018.
Hvor der i grundspillet og playoff-runderne spilles bedst ud af to kampe, bliver finalen derimod afgjort ved bedst ud af tre kampe.
Advarelser i eSuperligaen har heller ikke den samme betydning, som vi kender det fra eksempelvis Superligaen.
Hvis en spiller får rødt kort i eSuperligaen, kan spilleren sagtens stille til start i den næste kamp.
Derfor kan klubberne stille med stærkeste opstilling hver gang, da karantæneregler og langtidsskader ikke eksistere.
StartopstillingerneKlubberne skal ikke stille op med en startopstilling med aktive spillere fra deres respektive klubber, men kan starte med lige den opstilling, de har lyst til.
Deltagerne spiller nemlig ’Ultimate Team’, hvilket vil sige, at deltagerne spiller med deres eget personlige hold.
FIFA-spillerne, de har på holdet, har de tilegnet sig ved at vinde eller købe pakker i spillet, som indeholder forskellige spillere fra både ind- og udland.
FIFA-spillerne i pakkerne kan også være tidligere legender.
Derfor kan pensionerede spillere som Raúl sagtens være at finde i en Vejle-trøje, mens den samme FIFA-spiller også kan være på begge hold.
Grundspillet i eSuperligaen afvikles fra 5.
november til 12.
december, mens playoff-kampene og finalen spilles den 17.
december.
De første kampe afvikles i eftermiddag klokken 17.
15 og du kan følge med i kampene på Dplay og LIGA på P3.
FacebookTwitterKopier linkEmner:FIFA|Lionel Messi (fodboldspiller)|Michael Laudrup (fodboldtræner)|Fodbold|Vejle




https://www.dr.dk/nyheder/indland/politidirektoer-vi-regner-med-flere-fodboldanholdelser

IndlandPolitidirektør: Vi regner med flere fodboldanholdelserPolitiet hasteindkalder Brøndby IF, kommunen og fangruppen til møde.
Fangrupperingerne forsøgte at barrikadere sig, mens de kastede sten og tåregas mod betjentene.
Af Sally Frydenlund Larsen05.
nov.
2018 kl.
14.
20 | opdateret 05.
nov.
2018 kl.
14.
58Bemærk: artiklen er mere end 30 dage gammelLæs op- Fuldstændig uacceptabelt!
Sådan siger Kim Christiansen, der er politidirektør i Københavns Vestegns Politi, om de angreb med sten og tåregas, som fangrupperinger mødte politiet med efter søndagens superligakamp.
Politiet behandlede i forvejen kampen mellem FC Købehavn og Brøndby IF som en såkaldt 'højrisikokamp'.
Men alligevel blev politiet overrasket over den voldelige stemning, de mødte i Brøndby, siger Kim Christiansen om aktionen, som blandt andet medførte, at fem betjente måtte en tur på skadestuen og en enkelt betjent måtte behandles på hospitalet.
Læs også:Ballade i Brøndby efter kampen: Stort politiopbud på stedet- Det er fuldstændig uacceptabelt, at politifolk, som går på arbejde for at skabe tryghed for borgerne på Vestegnen, ender deres arbejdsdag på hospitalet med at blive tilset af læger.
Alle betjente er udskrevet igen.
Gennemgår videoPolitiet gennemførte syv anholdelser i går, og alle syv er i dag blevet sigtet og løsladt.
Ifølge Kim Christiansen behandler de netop nu mellem 50 og 70 tilfælde af vold mod en betjent og forventer, at det tal vil stige.
For det er først nu, dagen derpå, at det egentlige efterforskningsarbejde går i gang.
- De er svære at håndtere, de her kampe.
Man kan godt se, der er uro, men det er svært at gå ind og plukke de ansvarlige ud.
Så når der har været uro, er det tit den tungere efterforskning med videooptagelser, der gør, at man kan foretage de her anholdelser.
Det er meget store grupper af mennesker, der er involveret, så det er rigtig svært at få lavet enkeltanholdelser, siger Kim Christiansen.
Læs også:V og DF: Fodboldbøller skal selv betale for sammenstød med politietSå bare fordi man ikke har været i kontakt med politiet ude på stedet, så betyder det ikke, at man er gået under radaren?
- Nej, det gør det i hvertfald ikke!
Nu går der er en proces i gang, hvor vi nøje gennemgår det her videomateriale, og vi har ganske meget, siger politidirektøren.
BIF: Vi ønsker ikke balladeI en pressemeddelelse skriver Københavns Vestegns Politi, at de hasteindkalder Brøndby Kommune, Brøndby IF, Brøndby Support og Alfa supportgruppen til møde for at diskutere, hvordan man kommer de voldelige fodboldoptøjer til livs.
Jesper Jørgensen, administrerende direktør i Brøndby IF, ærgrer sig over søndagens uroligheder.
Han fortæller, at klubben netop havde holdt et evalueringsmøde med FCK og politiet, hvor alle parter konkludere, at kampen var blevet afviklet godt og sikkert, da han hørte om urolighederne uden for stadion.
- Det kan vi kun tage afstand fra, det hører ingen steder hjemme, siger Jesper Jørgensen.
Læs også:Politiforbund: Afhold kampe uden tilskuere efter fodbold-urolighederHan forklarer, at klubben allerede nu er i tæt dialog med kommunen, politiet og BIF's fangrupper, men vil se nærmere på, hvordan klubben kan bidrage til at mindske optøjer, når klubbens fans forlader stadion.
- Nu ved vi ikke, hvem der lavede det her ballade i går, men jeg tror, at vi alle kan se, at det er ikke noget, der gavner klubben og holdet.
Så der er ikke nogen her i Brøndby IF, der ønsker ballade, fastslår han over for DR Nyheder.
FacebookTwitterKopier linkEmner:Københavns Vestegns Politi|Politi|Brøndby IF|Sjælland|Brøndby




https://www.dr.dk/nyheder/udland/bygninger-kollapset-i-marseille

UdlandTo bygninger kollapset i MarseilleTo personer meldes indtil videre lettere tilskadekommet.
Redningsarbejdere ved de kollapsede bygninger i Marseille.
Af Lise Karlshøj Ipsen05.
nov.
2018 kl.
14.
01Bemærk: artiklen er mere end 30 dage gammelLæs opI den sydfranske by Marseille er to bygninger styrtet sammen.
Ifølge brandmyndighederne er to personer kommet lettere til skade, skriver nyhedsbureauet AP.
Bygningernes kollaps spredte murbrokker ud på gaden og sendte støvskyer i luften.
Der er nu et stort hul, hvor de to bygninger før stod.
Adskillige brandfolk er ved ulykkesstedet, og de får hjælp fra sporhunde, og myndighederne siger, de er i gang med at undersøge, om der er mennesker gemt i ruinerne.
Fransk politi og redningsarbejdere ved ruinerne af de sammenstyrtede bygninger.
Revner i facadenBilleder fra Google Streetview, taget før bygningerne styrtede sammen, viser, at den ene bygning havde fem etager og den anden seks.
Den ene bygning så ud til at være i dårlig stand.
Den havde plader for vinduerne og store synlige revner i facaden.
Bydelens borgmester Sabine Bernasconi siger, at der har været udstedt en evakueringsordre på en af bygningerne, men at hun ikke kan udelukke, at den alligevel har været brugt af husbesættere.
FacebookTwitterKopier linkEmner:Marseille|Google|Frankrig|Ulykker




https://www.dr.dk/sporten/fodbold/landsholdet/landstraener-bendtner-er-velkommen-paa-landsholdet-efter-afsoning

LandsholdetLandstræner: 'Bendtner er velkommen på landsholdet efter afsoning'Landstræner på herrelandsholdets, Åge Hareide, er klar til at tage Nicklas Bendtner til nåde, når han har afsonet dom eller er blevet frikendt.
Nicklas Bendtner var søndag i kamp for Rosenborg.
Af Kasper Heide Lund og Interview: Andreas Kraul05.
nov.
2018 kl.
13.
41 | opdateret 05.
nov.
2018 kl.
13.
54Bemærk: artiklen er mere end 30 dage gammelLæs opDen tidligere landsholdsangriber Nicklas Bendtner er velkommen på det danske fodboldlandshold, når han enten har afsonet sin voldsom, eller er blevet frikendt, efter Østre Landsret har taget stilling til Rosenborg-spillerens anke af byrettens dom på 50 dages ubetinget fængsel for vold.
Læs også:DBU: Bendtner kan stadig spille på landsholdet efter afsoningSådan lyder det fra landstræner Åge Hareide ved mandagens landsholdsudtagelse forud for de kommende Nations League-kampe.
- Hvis en spiller bliver dømt for vold, så skal han ikke spille på landsholdet, men når han har afsonet sin straf, så er det som alle andre i samfundet.
Man må give han chancen for at komme tilbage, hvis han er dygtig nok, siger landstræneren til DR Sporten.
Nicklas Bendtner har spillet 81 landskampe, og han var senest med på landsholdet forud for sommerens VM, hvor han blev indskiftet i venskabskampen mod Chile.
Læs også:Nicklas Bendtner skal i fængsel efter vold mod chauffør: Anker dommenNår den 30-årige angribers voldssag er ovre, så skal han være fodboldmæssigt berettiget til at kunne være på landsholdet, før han kan komme i betragtning til landskamp nummer 82.
- Nu må sagen gå sin gang, og han kan blive frikendt ved ankesagen, og han kan blive dømt – det ved man ikke endnu.
Men den dag han er færdig med det, så kan han selvfølgelig være med på landsholdet.
Men så skal han konkurrere med de andre på holdet, siger Åge Hareide.
Læs også:Kraul: 'Bendtner får svært ved at komme tilbage på den store scene'Efter fredagens voldsdom, som Nicklas Bendtner ankede på stedet, fortalte Rosenborg, at klubben tog afstand fra Bendtners handling, men ikke ville fyre den danske angriber.
FacebookTwitterKopier linkEmner:Åge Hareide (fodboldtræner)|Nicklas Bendtner (fodboldspiller)|Fodbold|Østre Landsret|Chile




https://www.dr.dk/nyheder/politik/aftale-sparekrav-paa-erhvervsuddannelser-sloejfes-naeste-aar

PolitikAftale: Sparekrav på erhvervsuddannelser sløjfes næste årErhvervsuddannelserne skal fra 2019 ikke længere spare to procent årligt.
DF har presset på længe.
Omprioriteringsbidraget på erhvervsuddannelserne droppes fra 2019, fremgår det af politisk aftale.
Af Theis Lange Olsen05.
nov.
2018 kl.
13.
32Bemærk: artiklen er mere end 30 dage gammelLæs opSparekravet på to procent for erhvervsuddannelserne - også kaldet omprioriteringsbidraget - bliver sløjfet allerede fra næste år.
Det har regeringen aftalt med Dansk Folkeparti i forbindelse med forhandlingerne om finansloven.
- Så er den første del-aftale af finansloven faldet på plads.
Regeringen og Dansk Folkeparti er enig om at afskaffe omprioriteringsbidraget på erhvervsuddannelserne fra 2019, skriver finansminister Kristian Jensen (V) på Twitter.
Dermed forbliver 1,3 milliarder kroner i erhvervsskolernes system over de næste tre år.
Ifølge finansministeren sløjfes sparekravet for at understøtte målene om, at flere skal søge og gennemføre en erhvervsuddannelse.
- Der er behov for en ekstraordinær indsats for at få flere til at vælge en erhvervsuddannelse efter grundskolen.
Vi har behov for mennesker, der kan bruge både hovedet og hænderne, siger Kristian Jensen.
Læs også:DF kræver udløbsdato på udskældt sparekrav til uddannelserRegeringen foreslog i sit finanslovsudspil i slutningen af august, at de årlige to procents besparelser på undervisning, uddannelse og kultur droppes fra 2022.
Men på den måde, at gymnasier, universiteter, museer og andre offentlige institutioner på de tre områder efter 2022 fortsat skal spare to procent om året - forskellen vil dog være, at pengene føres tilbage til områderne, men ikke nødvendigvis til den enkelte institution.
DF fik opfyldt kravAllerede kort efter præsentationen af finanslovsudspillet gjorde Dansk Folkeparti det klart, at de ville presse på for at få sløjfet sparekravet så hurtigt som muligt - og helst på erhvervsuddannelserne som det første.
- Vi kunne forestille os, at man starter med at kigge på erhvervsuddannelser, og hvor hurtigt vi kan udfase det der.
Der ser vi gerne, at vi allerede gør det fra næste år, sagde finansordfører René Christensen (DF) i slutningen af august.
Dansk Folkeparti indførte i 2016 sparekravet sammen med regeringen.
Læs også:Regeringen vil droppe sparekrav på undervisning, uddannelse og kultur fra 2022René Christensen er sikker på, at dagens aftale vil skabe glæde på erhvervsskolerne rundt omkring i Danmark.
- Nu får vi en gang for alle fjernet omprioriteringsbidraget.
Det tror jeg, at der er rigtigt mange, der arbejder med det område, som er rigtigt glade for i dag.
Det er rigtig godt for erhvervsskolerne, siger han.
Dansk Folkeparti har i forbindelse med aftalen erklæret, at de støtter 'grundpillerne' i regeringens samlede erhvervsuddannelsesudspil.
- Dem har vi sagt, at vi gerne vil være med til at finansiere.
Derfor sætter vi også de her penge (1,3 milliarder kroner, red.
) fri, siger René Christensen.
Det drejer sig blandt andet om at styrke folkeskolernes og 10.
klassernes fokus på praktiske fag, statslig støtte til erhvervsskolerne i form af eksempelvis kampagner og kommunernes mulighed for at købe forløb på erhvervsskolerne.
FacebookTwitterKopier linkEmner:Kristian Jensen (politiker)|Venstre|Dansk Folkeparti|Økonomisk politik|Erhvervsuddannelser




https://www.dr.dk/nyheder/regionale/hovedstadsomraadet/el-biler-er-mest-populaere-i-koebenhavnsomraadet

KøbenhavnEl-biler er mest populære i KøbenhavnsområdetGentofte og Rudersdal ligger i top på listen over kommuner med flest private elbiler.
Det er Teslaer som denne, der er blandt de mest solgte i Danmark.
Alene i Region Hovedstaden er 58 procent af alle elbiler af mærket Tesla.
Af Kristoffer Poulsen05.
nov.
2018 kl.
14.
16 | opdateret 03.
jan.
2019 kl.
08.
48Bemærk: artiklen er mere end 30 dage gammelLæs opI Københavnsområdet har den grønne omstilling fået hjul at køre på.
Det er i hvert fald her, man finder den største andel af privatejede elbiler målt på antallet af personbiler i alt.
Den allerstørste trang til en el-bil finder man i Rudersdal Kommune og Gentofte Kommune, hvor ti ud af tusind personbiler er drevet af el.
Tal fra Danmarks Statistik slår fast, at der på landsplan findes lidt over 2,4 millioner private personbiler.
Ud af dem er knap 6.
300 elbiler.
Læs også:Elbil, hybridbil og plug in-hybrid: Her har du overblikket over elbil-familienMen selvom salget af elbiler er mere eller mindre stagneret, er det ikke tilfældigt, at Region Hovedstaden og særligt Nordsjælland har den største andel elbils-ejere på landsplan, mener Ilyas Dogru, der er forbrugerøkonom i FDM.
- Over halvdelen af de elbiler, der er blevet solgt i Danmark, er af mærket Tesla, som er en luksusbil, så det er primært folk, som har råd til at investere i relativt dyre biler, der køber en elbil, siger han.
Ifølge Ilyas Dogru, er det blandt andet luksus, der lokker forbrugerne over i elbilerne.
Og med en pris, der svinger mellem en halv og halvanden million kroner, er en Tesla da heller ikke en bil, alle har råd til.
Læs også:Regeringen vil give fordele til grønne biler: Kørsel i busbanen og rabat på parkeringMen også mange andre faktorer spiller ind, når forbrugerne skal vælge mellem diesel, benzin og el, siger Ilyas Dogru.
Der er en vis status i at være grøn og vise, at man gør noget for miljøet.
Court Møller, formand for Miljø- og Teknikudvalget i Rudersdal Kommune (RV)- Forbrugerne kan få en en anderledes køreglæde, og så er der også et klimamæssigt aspekt, hvor forbrugerne gerne vil vælge en elbil, fordi den ikke udleder CO2 lokalt.
Rudersdals mange elbils-ejere kan også skyldes, at der er gode forhold for elbiler, siger Court Møller (RV), der er formand for Miljø- og Teknikudvalget i Rudersdal Kommune.
Han mener, at det blandt andet er ekstra ladestandere og gode parkeringsmuligheder, der har lokket flere bilister til at investere i en elbil.
Rudersdals næsten 300 elbiler handler også om status, siger Court Møller.
- Når der er mange, der kører i elbil i Rudersdal, hænger det nok også sammen med, at der er en vis status i at være grøn og vise, at man gør noget for miljøet, siger han.
Men det er nu ikke kun de grønne tanker, der har fået flere borgere i kommunen til at investere i en elbil.
Det er også udbuddet af elbiler på markedet, der har haft betydning for borgernes lyst til at købe én, mener Court Møller.
- De elbiler, der har vundet stort indpas, er Teslaer, og det har noget at sige, at nogle af de borgere, der har været vant til at køre rundt i en anden stor bil, måske har tænkt, at de nu ville investere i en Tesla, siger han.
Læs også:Billigere elbiler på vej: Regeringen vil sænke afgifter på grønne bilerDen vurdering er Mikkel Thomsager, chefredaktør på Bilmagasinet, enig i.
For det spiller en kæmpe rolle, hvilke elbiler, der er på markedet, hvordan de ser ud, og hvilken pris de har, mener han.
- Når der er mange elbiler i Nordsjælland, er det selvfølgelig fordi, at det var her, man hoppede på Teslaen, da den var et godt tilbud i 2015, og så fordi det bare er en lækker luksusbil, så der er noget symbolværdi i den, siger Mikkel Thomsager.
Artiklen er opdateret: Tidligere fremgik det, at Gentofte Kommune ligger i Nordsjælland.
FacebookTwitterKopier linkEmner:Biler|Court Møller (politiker)|Radikale Venstre|Tesla Motors|Sjælland




https://www.dr.dk/nyheder/udland/korrespondent-riksdagsafstemning-starter-nedtaelling-til-svensk-nyvalg

UdlandKorrespondent: Riksdagsafstemning starter nedtælling til svensk nyvalgRiksdagens formand vil presse de svenske partier at forhandle om regeringsmagten.
Det borgerlige parti Moderaternes leder Ulf Kristersson skal på valg i Riksdagen.
Af Andreas Lindqvist05.
nov.
2018 kl.
13.
08Bemærk: artiklen er mere end 30 dage gammelLæs opSelv om det er næsten to måneder siden svenskerne var til valg, er der endnu ikke kommet en regering ud af det.
Det er en situation uden fortilfælde i nyere tid.
Derfor har den såkaldte talman, den svenske parlamentsformand, Andreas Norlén, i dag besluttet at lade Riksdagen stemme om, hvorvidt Moderaternas leder, Ulf Kristersson, skal være ny statsminister.
Det skal ske i næste uge.
Læs også:Svensk talman vil have afstemning om statsminister om en ugeSelv siger Andreas Norlén at det først og fremmest er for at få sat gang i processen, som er besværliggjort af, at ingen kan finde et flertal uden Sverigedemokraterne.
Men ingen vil være de første til at række ud til det højreorienterede parti, som fik 17,6 procent af stemmerne ved valget.
- Det her er et klokkeklart tegn på, at der ingenting sker i forhandlingerne.
Der er ingen partier, som har været klar til at tage konsekvensen af deres beslutning om ikke at ville samarbejde med Sverigedemokraterne, siger DR's Europa-korrespondent Anna Gaarslev.
Første af fire runderI alt kan talmanden fire gange sende en statsministerkandidat til afstemning.
Herefter skal der udskrives nyvalg.
Dermed er dagens beslutning først og fremmest et forsøg på at presse på, så de svenske partier kommer i gang med at indgå de nødvendige kompromiser og bløde op på deres positioner, så der kan komme en regering ud af dødvandet.
- Nu tager han et ret logisk skridt, og siger: Vi kan ikke fortsætte sådan her.
Nu går vi i gang med afstemningerne, siger Anna Gaarslev.
Det kan da heller ikke udelukkes, at der rent faktisk kan komme en borgerlig regering ud af tiltaget, selv om Ulf Kristersson som såkaldt undersøger ikke kunne danne flertal.
Læs også:Ulf Kristersson opgiver forsøg på at danne ny svensk regeringLigesom når det gælder den svenske finanslov, som skal fremlægges senere på måneden, kan der nemlig opstå et flertal mellem Moderaterne, Kristendemokraterne og Sverigedemokraterne, hvis de øvrige alliancepartier ikke stemmer imod.
- På samme måde vil et regeringsoplæg med samme grundlag ikke have et flertal imod sig.
Og så kan han blive statsminister.
Hvordan han så efterfølgende skal hente politisk flertal til forslag og reformer er en helt anden snak, siger korrespondenten.
FacebookTwitterKopier linkEmner:Ulf Kristersson (politiker)|Sverige|Sverigedemokraterna|Moderaterna|Valg og folkeafstemninger




https://www.dr.dk/nyheder/regionale/nordjylland/thomas-koerte-galt-som-21-aarig-efter-ulykken-saa-jeg-ikke-noget-godt

NordjyllandThomas kørte galt som 21-årig: Efter ulykken så jeg ikke noget godt i mig selvMange ofre for trafikulykker lider af psykiske problemer.
Efter en trafikulykke i 2002 fik Thomas Sinding ikke bare fysiske mén.
Hovedet blev fyldt at negative og depressive tanker.
I dag - mange psykologsamtaler senere - går det bedre.
 DR Nordjylland)Af Jesper Knox05.
nov.
2018 kl.
13.
04Bemærk: artiklen er mere end 30 dage gammelLæs opDet er ikke kun kroppen, der kan lide skade hvis man havner i et trafikuheld.
Psyken kan også få et knæk.
Ifølge forskere på Danmarks Tekniske Universitet oplever mange, at det er svært at få hjælp til psykiske problemer efter en ulykke.
Det oplevede Thomas Sinding fra Farsø.
Som 21-årig kørte han galt.
Siden ulykken for 16 år siden har han haft psykiske problemer.
- Efter ulykken så jeg ikke noget godt i mig selv.
Inden det gik galt, tænkte jeg på folk, der kørte galt, som dem, der ikke kunne køre bil.
Inden ulykken så jeg ned på folk, der havde en hjerneskade.
Jeg vidste ikke, hvad det var.
Nu var jeg pludselig selv en af dem.
Thomas Sinding, førtidspensionist efter trafikulykkeI dag er Thomas Sinding førtidspensionist på grund af den hjerneskade, som pådrog sig ved ulykken.
- Inden ulykken så jeg ned på folk, der havde en hjerneskade.
Jeg vidste ikke, hvad det var.
Nu var jeg pludselig selv en af dem, fortæller han.
Psykiske mén efter trafikulykker får ikke den samme opmærksom som dødsulykker, mener trafikforsker ved DTU, Mette Møller.
- Det er selvfølgelig godt med opmærksomhed på dødsulykker, men dem, der overlever trafikuheld, kan udvikle både angst, depression og PTSD.
Det kan betyde, at man trives dårligt og har svært ved at håndtere sin dagligdag.
Det kan også være svært at vende tilbage til sit arbejde, siger trafikforskeren.
Læs også:Sol, blå himmel og tørt vejr giver flere alvorlige ulykker på vejeneIfølge samtalekonsulent Anja Grøndahl kan det have alvorlige konsekvenser, hvis der ikke ydes psykisk førstehjælp til trafikofre.
- Hvis man ikke får snakket ordentlig igennem, hvad det skete ved ulykken, kan man risikere med tiden at udvikle posttraumatisk stress, siger hun.
Kom videre med hjælp fra psykologThomas Sinding fra Farsø fik hjælp fra en psykolog efter ulykken.
- Psykologen har hjulpet mig rigtig meget.
Jeg var meget sortseer efter ulykken.
Han lider af depression som følge af ulykken og får medicin hele året.
- Det skal jeg have resten af mit liv, men det er en lille ting for at holde det væk.
Sidste år kom næsten 1.
800 personer alvorligt fysisk til skade i trafikken, mens 1.
300 kom lettere til skade.
Der bliver ikke ført statistik over antallet af psykiske skader.
FacebookTwitterKopier linkEmner:Ulykker|Trafikulykker|Danmarks Tekniske Universitet|Psykiske lidelser|Sundhed og velvære




https://www.dr.dk/nyheder/penge/endnu-et-advokatfirma-skiller-sig-af-med-topadvokat-efter-udbytteskandalen

Afsløring af skatteskandaleSe temaPengeEndnu et advokatfirma skiller sig af med topadvokat efter udbytteskandalenLeder af skatteafdelingen hos Accura må gå på grund af skatterådgivning.
Den tidligere Skat, som i dag hedder Skattestyrelsen kæmper i øjeblikket en kamp for at få 12,7 milliarder kroner tilbage, som menes at være det beløb, den danske statskasse er svindlet for.
Af Af Niels Fastrup og Jesper Knudsen05.
nov.
2018 kl.
14.
03 | opdateret 20.
nov.
2018 kl.
11.
20Bemærk: artiklen er mere end 30 dage gammelLæs opSagen om svindel med udbytteskat koster nu jobbet for en topadvokat hos Accura.
Advokatfirmaet har hen over weekenden skilt sig af med en partner, som samtidig har været leder for virksomhedens skatteafdeling.
Fratrædelsen kommer efter, at advokatfirmaet Bech-Bruun fredag erkendte, at en tidligere partner i firmaet har rådgivet tyske North Channel Bank, som ifølge DR Nyheders og Politiken oplysninger spillet en central rolle i at få milliarder hevet op af den danske statskasse.
Den nu forhenværende skatterådgiver hos Accura, arbejdede indtil november 2015 for netop Bech Bruun, som har ydet problematisk rådgivning til den bedrageri mistænkte tyske bank i 2014 og 2015.
Læs også:Advokatfirma erkender dobbeltrolle: Tager afstand fra egen rådgivning i udbytteskandalenPartner og direktør i Accura, Ivan Madsen, bekræfter over for DR Nyheder, at skatterådgiveren er stoppet i firmaet.
- Vi udtaler os ikke om rådgivning ydet af andre advokatkontorer, men har taget redegørelsen til efterretning.
Der er tale om rådgivning, som vi ikke ønsker at blive forbundet med, og derfor er samarbejdet med den pågældende medarbejder stoppet, skriver Ivan Madsen i en mail til DR Nyheder.
Rådgav North Channel BankIfølge DRs oplysninger er skatterådgiveren netop den advokat, som i august 2014 rådgav den tyske bank North Channel om værdipapirer.
Banken er ifølge DR Nyheder og Politiken oplysninger central i svindelsagen mod Danmark.
Det har ikke været muligt at få kontakt med den nu forhenværende partner i Accura.
Artiklen er rettet.
Vi har valgt at fjerne navnet på den omtalte advokat med henvisning til anbefaling fra DR’s Lytter- og Seer Redaktør, Jesper Termansen.
Læs hans redegørelse her.
FacebookTwitterKopier linkEmner:Bech-Bruun|Accura|Advokatvirksomhed|Erhverv|Skat




https://www.dr.dk/nyheder/indland/seks-ugers-flugt-er-forbi-saadan-har-jagten-vaeret-paa-britta-nielsen

Millionsvindel i SocialstyrelsenSe temaIndlandSeks ugers flugt er forbi: Sådan har jagten været på Britta NielsenSiden slutningen af september har svindelmistænkt været efterlyst.
Hun blev fundet i Sydafrika.
Anna Britta Troelsgaard Nielsen er ifølge bagmandspolitiet 'lettet over' at være blevet anholdt efter at have været på flugt fra politiet.
Af Maja Lærke Maach05.
nov.
2018 kl.
13.
19Bemærk: artiklen er mere end 30 dage gammelLæs op- Flugten er forbi: Hovedmistænkt 64-årig er anholdt i svindelsag fra Socialstyrelsen, skrev bagmandspolitiet her til morgen på Twitter.
Dermed sluttede 43 dages jagt på den svindelmistænkte Anna Britta Troelsgaard Nielsen, da sydafrikansk politi tidligt i morges anholdt hende på et hotel i byen Sandton, der er en forstad til den sydafrikanske millionby Johannesburg.
Her følger en tidslinje over sagen, siden offentligheden fik kendskab til, at kvinden også kendt som Britta Nielsen var mistænkt for at have taget mindst 111 millioner kroner fra puljer til socialt udsatte og overført til sine egne konti.
Ifølge Bagmandspolitiet forventes svindelbeløbet af stige, da man for nylig har konstateret mistænkelige overførsler fra Britta Nielsen, der går helt tilbage til 1997.
Der er taget penge fra de mest udsatte mennesker, og så fortjener man også den hårdest mulige straf.
Socialminister Mai Mercado (K)9.
oktober - Der er sket et 'gement tyveri'Offentligheden hører første gang om Anna Britta Troelsgaard Nielsens mulige svindelnummer for knap en måned siden, da Socialministeriet fortæller om sagen.
På et pressemøde med socialminister Mai Mercado (K) 9.
oktober kommer det frem, at 'en betroet medarbejder', der var ansat til at varetage offentlige tilskudskroner, er mistænkt for at have overført over 100 millioner kroner til sig selv i perioden fra 2002 til 2018.
Læs også:Lettet minister: Hver eneste dag har jeg håbet, at Britta blev fangetPå det tidspunkt er hun beskyttet af navneforbud, men det kommer frem, at hun har arbejdet i Socialministeriet i over 40 år og har haft særlig adgang til udbetalings-systemerne i kraft af sin rolle som 'superbruger'.
Ministeren kalder svindlen for 'et gement tyveri'.
Samtidig siger Mai Mercado, at kontrollen med systemerne har svigtet, da ingen i de 16 år har opdaget, at de mange penge endte på en ansats private bankkonti.
Læs også:Minister om massiv svindelsag: Kontrollerne har svigtet i en uhørt gradSamme dag oplyser bagmandspolitiet, at man godt ved, at den mistænkte befinder sig i udlandet, og derfor er hun efterlyst internationalt.
Anna Britta Troelsgaard Nielsen blev anholdt i dag i Sydafrika efter at have været på flugt siden slutningen af september.
Sådan kom de på sporet af hende•Socialstyrelsen kom på sporet af sagen under en intern kontrol i slutningen af august måned, da man konstaterer fejl med udbetalinger af nogle offentlige midler.
•24.
september konstaterede styrelsen en begrundet mistanke mod en bestemt medarbejder og underrettede straks departementet i ministeriet og ministeren, hvorefter Britta Nielsen blev politianmeldt hos Fyns Politi den 25.
september og bortvist fra sit arbejde dagen efter.
Det skete dog med en skriftlig meddelelse, da hun ikke havde været på arbejde i nogle uger.
•Få dage før, den 23.
september, landede hun ifølge Ekstra Bladet i Johannesburg i Sydafrika, og der har hun formentlig opholdt sig siden.
•1.
oktober overtog bagmandspolitiet sagen fra Fyns Politi.
•4.
oktober blev Britta Nielsen erklæret personligt konkurs af sin nu tidligere arbejdsgiver, og sagen er fra det tidspunkt under behandling i skifteretten.
9.
-11.
oktober - Brugte formue på hesteDR Nyheder og andre medier beskriver, hvordan Britta Nielsen har haft et stutteri og opdrættet springheste.
Hun har tidligere købt varmblodsheste til konkurrencebrug.
Blandt andet købte hun for godt 10 år siden et føl for 175.
000 kroner, og gennem årene har der holdt blandt andet en Mercedes, en Audi og en bil af mærket Range Rover foran hendes hus i Hvidovre.
Kurator for kvindens konkursbo, Boris Frederiksen fra Kammeradvokaten, fortæller, at der indtil videre er beslaglagt en ejendom i Danmark, en ødegård i Sverige og et mindre indestående i et dansk pengeinstitut.
Læs også:Officielle dokumenter: Svindelmistænkt kvinde opfandt fiktive projekter og overførte penge til sig selv'I den bedste af alle verdener' vil konkurssagen strække sig over et til to år, siger Boris Frederiksen.
Det kommer desuden frem 11.
oktober, at mistanken mod Britta Nielsen blev vakt, fordi der var uoverensstemmelser mellem beløb udbetalt fra Socialstyrelsen til en kommune.
Socialstyrelsens penge blev overført til en konto i Danske Bank, som ikke tilhørte kommunen, der viser sig at være Nyborg Kommune.
VIDEO DR besøger Sverige, hvor svindelmistænkt havde en ødegård.
12.
oktober - To sigtes for hæleriTo kvinder bliver sigtet for hæleri af særlig grov beskaffenhed.
De er mistænkt for at have fået del i udbyttet af svindlen, som Britta Nielsen er eftersøgt for.
Strafferammen lyder på op til otte års fængsel.
Yderligere en person ventes sigtet snarligt.
Læs også:Kurator i svindelsag bekræfter: Vi kigger på SydafrikaSamme dag bekræfter kurator Boris Frederiksen, at man har øjnene rettet mod Sydafrika i jagten på de forsvundne 111 millioner kroner, idet Britta Nielsen her menes at eje både jord og nogle ejendomme.
To kvinder bliver 12.
oktober sigtet for groft hæleri, da politiet mistænker dem for at have fået del i de mange millioner, som er stjålet fra Socialstyrelsen.
Dagen efter bliver en ung mand sigtet for det samme.
Han blev anholdt 1.
november i Sydafrika.
(illustration) (© DR Nyheder)13.
oktober - Ung mand bliver sigtetEn tredje person bliver sigtet i sagen - denne gang en ung mand, der også bliver sigtet for groft hæleri.
Det giver sig selv, at det kan være en lettelse, når man bliver anholdt, efter at man har været internationalt efterlyst og har forsøgt at skjule sig.
Thomas Anderskov Riis, politiinspektør i BagmandspolitietHan er, som de to kvinder, beskyttet af navneforbud, og DR Nyheder kan derfor ikke nævne deres relation til Britta Nielsen, andet end at de har personlige relationer til hende.
Bagmandspolitiet oplyser, at de har en idé om, hvornår kvinden er rejst ud af landet, men vil ikke oplyse nærmere af hensyn til efterforskningen.
De vil heller ikke fortælle, om det eksempelvis er udenfor Europas grænser.
Politiet: Sådan foregik svindlen•Svindlen begået fra 2002 til 2018 blev først opdaget i år ved en intern kontrol.
Den kan dog være sket tilbage i 1997, og derfor kan der være blevet svindlet for langt mere end de 111 millioner kroner.
•Svindlen er fra 2002 til 2018 foregået ved 274 overførsler til den ansattes egne private konti.
Det vil sige, at der gennemsnitligt er blevet overført 405.
000 kroner per overførsel.
•Der er tilsyneladende intet mønster i måden, svindlen er foregået på - hverken i antallet af overførsler, hvor store beløb der er blevet overført, og hvilke år det er sket.
•I 2002 begik hun angiveligt underslæb for 0,3 millioner kroner, mens svindlen toppede i 2010, hvor der blev overført 15,3 millioner kroner.
•Politiet mener, at den mistænkte manuelt ændrede de kontonumre, der blev overført tilskudsmidler til, så pengene blev overført til en række konti, som tilhørte hende selv.
•Efterfølgende rettede hun kontooplysninger tilbage til de rigtige modtageres kontonumre - formentlig for at sløre svindlen.
•Politiet mistænker også kvinden for at have oprettet fiktive og ikke-eksisterende projekter, så det lignede, at projekterne skulle have offentligt tilskud.
I stedet overførte hun pengene til sig selv.
18.
oktober - Britta Nielsen fik påtale"Flere konstaterede fejl i tilskudsadministrationen" udløste i 2000 en påtale til den nu svindelsigtede medarbejder i Socialstyrelsen, Anna Britta Troelsgaard Nielsen, viser et dokument fra Børne- og Socialministeriet.
Hvad fejlene bestod i, fremgår ikke af dokumentet.
VIDEO DR besøger Sydafrika, hvor hælerisigtet har opholdt sig.
20.
oktober - Hun er set i SydafrikaI et beboelsesområde ved Sydafrikas østkyst mener lokale, at de har set den svindelmistænkte.
Læs også:DR Nyheder i Sydafrika: Lokale mener at have set svindelmistænktNogle af dem mener at have set hende så sent som for to uger siden, mens andre mener at have set hende for omkring en måneds tid siden.
Ingen af dem er helt sikre på det eksakte tidspunkt.
31.
oktober - Brøler: Kunne være stoppet i 2012Bagmandspolitiet indrømmer, at man allerede i 2012 blev advaret af en bank om mistænkelige overførsler til Britta Nielsen.
Det skete ved en såkaldt underretning om hvidvask, som bankerne er forpligtet til at sende til bagmandspolitiet.
Læs også:Bagmandspolitiet fejlede i svindelsag: Nu må vi se os selv i øjneneDengang valgte bagmandspolitiet dog at sende sagen videre til Skat med besked om mulig skatteunddragelse.
Og det var en fejl, at bagmandspolitiet ikke selv undersøgte overførslerne fra Socialministeriet til Britta Nielsen.
Havde man gjort det, kunne hun måske være blevet opdaget for flere år siden, erkendte chefen for bagmandspolitiet, statsadvokat Morten Niels Jakobsen.
VIDEO DR i Sydafrika, hvor lokale mener at have set Britta Nielsen1.
november - Ung mand anholdt i SydafrikaDen unge mand, som er sigtet i sagen, bliver anholdt i den internationale lufthavn i Johannesburg.
Læs også:Sydafrikansk forsvarsadvokat: Hælerimistænkt vil gerne til Danmark- Manden i lufthavnen er anholdt, fordi vi mener, han har haft en hovedrolle i at bruge pengene, som savnes i Socialstyrelsen, siger politiinspektør Thomas Anderskov Riis fra bagmandspolitiet.
Manden nægter sig skyldig og sidder varetægtsfængslet i Sydafrika.
Han er endnu kun sigtet og ikke tiltalt for sin formodede rolle i svindelsag.
Ifølge hans sydafrikanske forsvarsadvokat vil han gerne tilbage til Danmark.
5.
november - Anholdt med mange kontanterAnna Britta Troelsgaard Nielsen bliver anholdt på et hotel uden for Johannesburg.
- Under anholdelsen fandt vi et stort kontantbeløb på hende.
Det var kontanter i sydafrikanske rand, fortæller en person fra det sydafrikanske politi, der ikke vil oplyse, hvor mange penge der var tale om.
Læs også:Bagmandspolitiet: Britta Nielsen virkede lidt lettet under anholdelseBetjente fra dansk politi var til stede i Sydafrika.
Britta Nielsen virkede ifølge bagmandspolitiet lettet, da hun blev anholdt.
Læs også:Britta Nielsens sydafrikanske forsvarer: Håber på hurtig udleveringBritta Nielsen håber nu at blive udleveret til Danmark hurtigst muligt.
Britta Nielsens forsvarer, Nima Nabipour, ønsker ikke at oplyse, hvordan hun forholder sig til sigtelsen.
FacebookTwitterKopier linkEmner:Sydafrika|Kriminalitet|Økonomisk kriminalitet|Politi|Johannesburg




https://www.dr.dk/nyheder/viden/teknologi/3d-printteknologi-rykker-men-ikke-som-eksperterne-troede

Teknologi3D-printteknologi rykker – men ikke som eksperterne troedeHjemmeprintet legetøj og økonomisk opsving er udeblevet.
Til gengæld bliver der 3D-printet ude i rummet og på byggepladserne.
3D-printeren Makerbot var spået til en stor fremtid på skriveborde i almindelige hjem, men sådan gik det ikke.
(© Scanpix)Af Esben Hardenberg05.
nov.
2018 kl.
12.
32Bemærk: artiklen er mere end 30 dage gammelLæs opFor fem år siden købte den store 3D-printer-producent Stratasys opstartsvirksomheden Makerbot, der lavede printere til hjemmebrug.
Prisen var 604 millioner amerikanske dollar - næsten fire milliarder kroner.
Håbet var, at 3D-printere skulle indfinde sig på skrivebordet i vores huse ved siden af den almindelige printer, så vi kunne 3D-printe alt fra bestik til legetøj.
Sådan er det ikke gået, og i dag er der stadig kun få der har en 3D-printer i hjemmet.
Den industrielle revolution udeblev ogsåUd over brug i hjemmet var 3D-printere også spået en stor fremtid som en del af den fjerde industrielle revolution, hvor kombinationen af bl.
a.
kunstig intelligens, automatisering, store datamængder og nye produktionsmetoder skulle give økonomisk vækst på globalt plan.
Den vækst er også udeblevet indtil videre, lyder kritikken fra den amerikanske økonom Robert J.
Schwab.
Men selv om der hverken har været en revolution inden for eksotiske ting som 3D-printet mad, dagligdagsprodukter som legetøj eller iPhone-covers, så har 3D-print-teknologi langt fra ligget stille.
Her er tre områder, hvor 3D print har gjort sit indtog.
Læs også:Danske virksomheder bagud med fremtidens teknologi1RumfartThe International Space Station (ISS) photographed by Expedition 56 crew members from a Soyuz spacecraft after undocking, October 4, 2018.
NASA astronauts Andrew Feustel and Ricky Arnold and Roscosmos cosmonaut Oleg Artemyev executed a fly around of the orbiting laboratory to take pictures of the station before returning home after spending 197 days in space.
Picture taken October 4, 2018.
NASA/Roscosmos/Handout via REUTERS ATTENTION EDITORS - THIS IMAGE WAS PROVIDED BY A THIRD PARTY.
En af de helt store fordele ved 3D-print er, at det man skal bruge, kan printes der, hvor det skal bruges.
Det er især nyttigt, hvis man befinder sig langt fra almindelige produktionsmaskiner.
For eksempel på den internationale rumstation, ISS.
ISS har en 3D-metalprinter, som kan bruges til at printe reservedele til rumstationen.
På den måde undgår man at vente på reservedele fra jorden.
I stedet kan man medbringe det metalpulver, som printeren bruger.
Tegningerne til den reservedel man lige står og mangler kan så sendes digitalt fra jorden, når behovet opstår.
23D-printede huseDet 3D printede hus rummer et kontorhotel på knap 50m2.
Her ses den kæmpestore cementprinter i aktion.
)De første 3D-printede huse står klar, og et af dem er lavet på dansk grund.
Det er mini-kontorhotellet The BOD, der ligger i Københavns Nordhavn.
The BOD blev bygget sidste år, og firmaet bag tilbyder allerede nu en ny version af den cementprinter, der blev brugt til byggeriet.
Herunder kan du se en timelapse-film af printeprocessen af The BOD.
3ProteserFire forskellige Unyq-protesebeklædninger  © Unyq (skærmbillede))Et andet område, der har taget hul på brugen af 3D-print, er proteser.
Her har den amerikanske virksomhed Unyq fundet en særlig niche i at designe beklædninger til proteser.
De 3D-printede beklædninger tilpasses individuelt ved at tage en 3D-scanning af det raske ben, som derefter printes i en spejlvendt udgave.
Unyqs unikke tilgang består i, at proteserne designes i forskellige farver og mønstre.
På den måde bliver proteserne et personligt statement.
Hvis du vil høre mere om brugen af 3D printere i dag og perspektiverne for fremtiden, så lyt til denne uges Digitalt på P1.
FacebookTwitterKopier linkEmner:Den Internationale Rumstation|Forbrugerelektronik|Økonomi|Apple Inc.
|København




https://www.dr.dk/nyheder/indland/britta-nielsens-sydafrikanske-forsvarer-haaber-paa-hurtig-udlevering

Millionsvindel i SocialstyrelsenSe temaIndlandBritta Nielsens sydafrikanske forsvarer: Håber på hurtig udleveringDet tager typisk lang tid at få efterlyste udleveret til retsforfølgelse, siger ekspert.
Af Lisbeth Quass og Louise Dalsgaard05.
nov.
2018 kl.
12.
47Bemærk: artiklen er mere end 30 dage gammelLæs opSå gik den ikke længere.
Den svindelmistænkte Anna Britta Troelsgaard Nielsen blev tidligt i morges anholdt i Johannesburg i Sydafrika.
De danske myndigheder vil nu anmode om at få den 64-årige kvinde udleveret til retsforfølgelse i sagen om formodet svindel med tilskudsmidler.
Hendes forsvarsadvokat i Sydafrika mener, at der kan være en genvej til at få kvinden sendt hurtigt retur til Danmark.
Læs også:Forsvarer: Britta Nielsen vil til Danmark hurtigst muligtDet samme gælder ifølge advokaten den mand, der i sidste uge blev anholdt i den internationale lufthavn i Johannesburg, og som er sigtet for hæleri af særlig grov beskaffenhed i forbindelse med svindelsagen.
- Vi forhandler med staten, som tydeligvis er i kontakt med de danske myndigheder, og der er en mulighed for, at mine klienter vil foretrække at vende frivilligt tilbage til Danmark, siger forsvarsadvokat Piet du Plessis, der forsvarer begge de anholdte.
- Forhåbentlig vil det afkorte processen, hvis der er tale om en frivillig tilbagevenden.
Langsommelige diplomatiske kanalerIfølge TV 2's oplysninger er der en mulighed for, at Anna Britta Troelsgaard Nielsen og den hælerimistænkte mand allerede vil være tilbage i Danmark senere på ugen.
Det vil dog komme meget bag på lektor og ekspert i udleveringssager Henning Fuglsang Sørensen fra Syddansk Universitet.
- Hvis vi har hende hjemme i Danmark inden for det næste halve år, så er det vanvittig hurtigt og godt gået, lyder hans umiddelbare vurdering.
Henning Fuglsang Sørensen forklarer, at sagen skal gennem de officielle diplomatiske kanaler, og at den slags som udgangspunkt tager tid.
Også selvom Statsanklageren for Særlig Økonomisk og International Kriminalitet (SØIK) har kunnet gøre en del af forarbejdet, mens Anna Britta Troelsgaard Nielsen har været efterlyst.
Læs også:Lettet minister: Hver eneste dag har jeg håbet, at Britta blev fanget- Så taber jeg både næse og mundFørste skridt i udleveringsprocessen er ifølge lektoren, at dansk politi oversætter bevismaterialet i sagen til engelsk.
Derefter skal beviserne forbi Rigsadvokaten og Justitsministeriet, hvorefter de skal videre til Udenrigsministeriet, der så kører ud og afleverer bevismaterialet på den sydafrikanske ambassade.
De sender materialet hjem til det sydafrikanske udenrigsministerium, hvorefter det ender hos den lokale politikreds eller dommer, der sidder med sagen.
Her skal det vurderes, om beviserne mod de to anholdte er så stærke, at der er rimelig grund til at føre en straffesag.
- Selvom man kan gætte på, at SØIK har brugt ventetiden på at få oversat og afleveret bevismateriale, så taber jeg både næse og mund, hvis de mistænkte er tilbage i Danmark allerede denne uge, siger Henning Fuglsang Sørensen.
Læs også:Bagmandspolitiet leder efter tilskudsmillioner: Vil have indefrosset penge i SydafrikaDer er ifølge udleveringseksperten enkelte eksempler på, at en udlevering er blevet klaret med kort aftræk, hvor de efterlyste har givet samtykke til udlevering.
- Men så er det tilfælde internt i EU, hvor vi har aftalt med hinanden, at vi kan stole på hinandens retssikkerhed, og hvor vi har en særlig ordning med ikke at teste hinandens bevismaterialer.
Vi har ikke noget tilsvarende i forhold til Sydafrika, siger Henning Fuglsang Sørensen.
Løsladelse mod kautionForsvarsadvokat Piet du Plessis oplyste i sidste uge, at han vil forsøge at få den hælerimistænkte mand løsladt mod kaution, mens udleveringssagen kører.
- Hvis vi ikke kan indgå en tilfredsstillende aftale med staten og de danske myndigheder om en hurtig tilbagevenden til Danmark, kan vi blive nødt til at prøve den vej, siger Piet du Plessis.
Han kan endnu ikke kommentere på, om der også vil blive anmodet om at få Anna Britta Troelsgaard Nielsen løsladt mod kaution.
For dommer senest 24 timer efter hjemkomstHvis eller når Anna Britta Troelsgaard Nielsen og den hælerisigtede mand kommer tilbage til Danmark, skal de hver især fremstilles for en dommer inden for 24 timer, fortæller DR Nyheders retskorrespondent, Trine Maria Ilsøe.
- Det vil fungere som et almindeligt grundlovsforhør, hvor anklageren vil begære dem varetægtsfængslet, hvilket retten så skal tage stilling til, siger Trine Maria Ilsøe.
Derefter vil sagen fortsætte som andre straffesager, hvor politiet vil fortsætte efterforskningen og formentlig afhøre de sigtede.
- Derefter vil anklagemyndigheden tage stilling til, om der skal rejses tiltale, siger Trine Maria Ilsøe.
FacebookTwitterKopier linkEmner:Sydafrika|Kriminalitet|Bagmandspolitiet|TV 2 (tv-kanal)|Johannesburg




https://www.dr.dk/nyheder/indland/v-og-df-fodboldboeller-skal-selv-betale-sammenstoed-med-politiet

IndlandV og DF: Fodboldbøller skal selv betale for sammenstød med politietEfter weekendens voldsomme fodboldoptøjer foreslår flere partier nu, at de involverede fodboldfans selv skal betale politiets ekstra udgifter.
Uromagerne kastede både med sten og sprøjtede med tåregas mod politiet efter søndagens kamp.
Af Sally Frydenlund Larsen og Nicolas S.
Nielsen05.
nov.
2018 kl.
12.
38 | opdateret 05.
nov.
2018 kl.
13.
04Bemærk: artiklen er mere end 30 dage gammelLæs opEn helikopter i luften og talrige betjente på jorden.
Det er en dyr fornøjelse, når politiet skal rykke ud til fodboldoptøjer som dem mellem fangrupperinger fra Brøndby IF og FC København, som fandt sted søndag eftermiddag og aften.
Derfor skal fodboldbøllerne selv betale for politiets forhøjede beredskab.
Sådan lyder det nu fra både Dansk Folkeparti og Venstre.
Balladen startede søndag eftermiddag, da en gruppe vrede hooligans kastede med sten og brugte tåregas mod politiet.
Optøjerne begyndte kort efter superligakampen, som sluttede med, at FC København vandt over Brøndby med 1-0.
Læs også:Ballade i Brøndby efter kampen: Stenkast, tåregas og massivt politiopbudUrolighederne resulterede i cirka 70 sager, hvor betjente har anmeldt, at de blev ramt af sten eller udsat for øvrig vold.
I et enkelt tilfælde blev en betjent indlagt på Herlev Hospital efter at være blevet ramt af stenkast, men er nu udskrevet igen.
Optøjerne søndag aften udspillede sig i og omkring Bodega Hovsa i Brøndby.
Bodegaen er det faste samlingssted for Brøndbyfans.
- Fuldstændig groteskDet er Preben Bang Henriksen, som er retsordfører i Venstre, der nu foreslår, at uromagerne selv skal være med til at betale politiets udgifter ved fodboldsammenstød.
- Det er et spørgsmål om, om skatteyderne skal blive ved med at finde sig i, at folk ”bestiller underholdningen”.
Det er vel ikke andet end rimeligt, at folk selv betaler for de udgifter, de forårsager, siger han.
Preben Bang Henriksen mener, at de bøder eller mindre fængselsstraffe, som fodboldbøllerne bliver idømt, skal ledsages af en tillægsbøde, som skal være med til at dække politiets udgifter.
Læs også:Fodboldfans udløser stor politiaktion tæt på Brøndby Stadion- Det virker forkert på mig, at man står til en mindre bødestraf eller betinget fængselsstraf, efter man har decideret angrebet politiet, som tilfældet er her.
Det er klart, man skal selvfølgelig ikke betale hele politiets generelle overvågningsindsats, men man kunne godt få en bøde, som var med til at bidrage til politiets indsats, slår han fast.
Dansk Folkeparti tilslutter sig forslaget, men vil sætte endnu hårdere ind.
Det siger partiets retsordfører, Peter Kofod.
- Jeg synes, det er helt rimeligt, at de her fodboldbøller kommer til at betale det, det måtte koste at smadre, som vi har set.
De her fodboldbøller skal være med til at finansiere hele gildet, hvis du spørger mig, siger han og konstaterer:- Det er fuldstændig grotesk, det vi så i går.
Fangrupperingen prøvede at barrikadere sig, mens de kastede tåregas og sten mod politiet.
Færre fodboldanholdelserSøndagens fodboldoptøjer afbryder en ellers positiv tendens.
Siden sæsonen 2008/09, er antallet af anholdelser per kamp faldet stødt, og da Rigspolitiet senest opgjorde tallet i februar, foretog politiet kun 0,3 anholdelser i gennemsnit per Superligakamp.
Det er dog stadig kutyme, at politiet sætter ind med omfattende mandskab, når Brøndby IF og FC København mødes i kamp.
De positive statistikker får da heller ikke Preben Bang Henriksen (V) til at se tiden an.
Når antallet af anholdelser i forbindelse med fodboldkampe er faldet over de seneste 10 år, bør du som retsordfører så ikke se, om søndagens optøjer blot er et enkelttilfælde, før du sætter nye tiltag i gang?
- Jeg synes altså ikke, at bare fordi noget er for nedadgående, så skal to og fire være lige.
Jeg synes, vi skal udvise rettidig omhu og gøre alt, hvad vi kan for at sikre, at folk er klar over, at det koster det her, siger han.
I morgen førstebehandler Folketinget et lovforslag fra Søren Pape Poulsen, som gøre det lettere for politiet at uddele karantæne, hvis maskeringsforbuddet overtrædes, ligesom det skal være muligt at give længere karantæner.
I dag er det muligt at give karantæne på op til to år i grove tilfælde.
Vedtages lovforslaget, vil politiet i fremtiden kunne give karantæne på op til fire år fra fodboldkampe.
Minister afviser forslagJustitsministeren mener, det vil gøre livet sværere for "fodboldbøllerne".
Omvendt afviser han at lade dem betale for politiindsatsen.
- Jeg mener ikke, man skal betale for en politiindsats.
Det mener jeg er et skråplan.
Jeg går ikke ind for en privatisering af dansk politi.
At jeg så synes, det er helt idiotisk, at vi skal bruge resurser på sådan nogle typer, det er en anden ting.
Men det er nu engang også det, politiet skal.
Ministeren maner samtidig til besindighed.
For det er overvejende ganske sikkert at gå til fodbold, siger han.
- Det mener jeg bestemt, det er.
Vi ser som regel, at de typer der 'slåsser', de udvælger sig hinanden.
De fleste går glade til fodbold.
Sådan er det heldigvis i Danmark, siger Søren Pape Poulsen.
FacebookTwitterKopier linkEmner:FC København|Preben Bang Henriksen (politiker)|Venstre|Fodbold|Brøndby




https://www.dr.dk/nyheder/politik/optoejer-i-broendby-skaemmer-positiv-statistik-fodbolduroligheder-er-nedadgaaende

PolitikOptøjer i Brøndby skæmmer positiv statistik: Fodbolduroligheder er nedadgåendeÅrtiers indsats for at nedbringe antallet af anholdelser har virket, viser politiets tal.
Uro efter fodboldkampen Brøndby-FCK på Brøndby Stadion En fangruppering har kastet sten mod politiet og anvendt tåregas søndag den 4.
november 2018.
 Af Nicolas S.
Nielsen05.
nov.
2018 kl.
12.
41Bemærk: artiklen er mere end 30 dage gammelLæs opMaskerede mænd i kamp mod politiet.
Trukne knipler, tåregas, hævede skjolde, syv anholdte og fem tilskadekomne betjente.
Scenerne på Københavns Vestegn har fået politikerne ud af busken for at kræve hårdere straffe, mens nogle familier nu igen formentlig diskuterer, hvorvidt det er sikkert at tage poderne med til en superligakamp.
Noget tyder dog på, at det - i almindelighed - er blevet meget sikkert at gå til fodbold.
Ser man bort fra gårsdagens optøjer og kampe mellem FC København og Brøndby, så viser tal fra Rigspolitiet entydigt, at antallet af anholdelser til danske fodboldkampe kun går én vej: nedad.
Tilbage i 2006/2017-sæsonen anholdt politiet i gennemsnit 2,8 personer for hver kamp i superligaen, mens tallet steg til 3,6 anholdelser i gennemsnit i 2008/2009-udgaven af turneringen.
Siden er der sket et drastisk fald, og i 2016/2017-sæsonen, som er den senest opgjorte sæson, blev 85 personer anholdt.
Det svarer til 0,3 personer per kamp, viser tal fra Rigspolitiet.
Uro efter fodboldkampen Brøndby-FCK på Brøndby Stadion En fangruppering har kastet sten mod politiet og anvendt tåregas søndag den 4.
november 2018.
 Læs også:Ballade i Brøndby efter kampen: Stort politiopbud på stedetAktørerne siger, dialog virkerForklaringerne på faldet er flere og afhænger af, hvem man spørger.
Over de seneste år har alle landets politikredse implementeret en dialogmanual fra Rigspolitiet.
Heraf fremgår det, at politiet så vidt det overhovedet skønnes muligt, skal forsøge at stille med et hold af gulklædte dialogbetjente med bløde hatte, der følger tilskuerne - typisk fra den lokale tog-station til stadion.
Dialog virker, siger de i politiet, i klubberne men også hos DSB, der hver weekend kører fodboldtilhængerne til fodboldkampe.
Uro blandt Brøndby tilskuere under Superliga-kampen mod FCK i Parken søndag den 6.
april.
Billeder af smadrede intercity-tog florerede weekend efter weekend for år tilbage, men siden har DSB indsat særlige vogne til fodboldtilhængere og uddannet personalet i at gå i dialog med fodboldtilhængerne.
Resultat er et markant fald i sager om hærværk.
Tal fra DSB viser, at der siden 2016 ikke er begået hærværk i tog mellem landsdelene, mens skaderne i S-tog de seneste tre år fra fodboldture samlet ligger på under 200.
000 kroner.
Til sammenligning havde togoperatøren udgifter på over 10 millioner kroner én enkelt halvsæson i 2008.
I samme periode har samtlige fodboldklubber ansat fankoordinatorer - såkaldte Support Liason Officers efter krav fra det europæiske fodboldforbund Uefa.
Deres opgave er at bygge bro mellem klubberne, politiet og fodboldtilhængerne.
Læs også:Fodboldtog kører på skinner: Dialog minimerer hærværkBrøndby - FCK-kampe stikker udGårsdagens uroligheder i Brøndby - og dertil i Esbjerg efter kampen mod FC Midtjylland med 26 anholdte - skiller sig dermed ud fra en generelt nedadgående tendens.
Et ekstra skår i glæden er ifølge Rigspolitiet de lokale opgør mellem ærkerivalerne fra Brøndby og FC København.
Her var gårsdagens opgør uden for kridtstregerne blot et af flere opgør med nærkontakt mellem fans.
0-1-resultatet fik ifølge videobilleder på sociale medier fra timerne efter kampens slutfløjt fodboldbøller til at gå til angreb på politiet.
Få meter bagved politiets kæder marcherede mere end tusind FCK-tilhængere mod S-togsstationen i Brøndbyøster.
Allerede lørdag aften havde politiet og Brøndby-fans været i sammenstød foran Brøndby Stadion.
Dog uden anholdelser, men politiet endte med at skyde tåregas mod mængden.
Videoen herover viser politiindsatsen lørdag aften foran Brøndby Stadion.
Ved den forbindelse blev ingen anholdt.
At rivalopgørene mellem københavnerklubberne er noget særligt, konkluderede også vicepolitiinspektør ved Rigspolitiet Benny Øchkenholt, da han fremlagde de seneste tal i februar.
- Lige netop med disse to klubber, som har så store fanskarer, er der altså fortsat problemer.
Det er en skam, og det kaster et dårligt lys over de andre fans, som bare gerne vil nyde en god fodboldkamp, sagde Benny Øchkenholt ved den lejlighed.
Læs også:Politiforbund: Afhold kampe uden tilskuere efter fodbold-urolighederCitatet leverede han med henvisning til uroligheder mellem de to holds tilskuere ved en kamp i superligaen i forrige sæson samt i den forudgående pokalfinale, hvor samlet 35 tilskuere blev sigtet for 230 sager om vold, røveri og maskering.
FacebookTwitterKopier linkEmner:Brøndby|FC København|Fodbold|Rigspolitiet|Politi




https://www.dr.dk/musik/rihanna-traekker-stikket-forbyder-trump-bruge-sin-musik

MusikRihanna trækker stikket: Forbyder Trump at bruge sin musikSangerinden frabeder sig, at USA's præsident bruger hendes musik under sine politiske arrangementer.
Rihanna har sat foden ned over for den amerikanske præsident på det sociale medie Twitter.
Dermed skriver hun sig ind i en efterhånden lang række af musikere, der ikke vil associeres med Donald Trump.
Af Kasper Madsbøll Christensen05.
nov.
2018 kl.
13.
02Bemærk: artiklen er mere end 30 dage gammelLæs opFå dage før det amerikanske midtvejsvalg trækker sangerinden Rihanna bogstavelig talt stikket på den amerikanske præsident, Donald Trump.
På det sociale medie Twitter fik sangerinden nemlig nys om, at hendes kæmpehit fra 2007, 'Don't Stop the Music', blev spillet ved ét af Trumps politiske arrangementer - kaldet rallies - i byen Chattanooga i delstaten Tennessee.
Og hun bad resolut om, at brugen af hendes musik blev stoppet, skriver det amerikanske musikmagasin Billboard.
Lyt til 'Don't Stop the Music', mens du læser videre.
Rihanna - Don't Stop The MusicDet var Washington Posts politiske analytiker, Philip Rucker, der fik Rihanna til tasterne.
- Det er blevet sagt en million gange, men der er også en million og én - Trumps rallies er ulig noget andet i politik.
Lige nu gjalder Rihannas 'Don't Stop the Music' i Chattanooga, mens hjælpere kaster Trump-t-shirts ud til publikum, ligesom ved en fodboldkamp.
Folk er ellevilde, skrev Rucker i et tweet, som Rihanna ikke var længe om at svare på.
- Ikke meget længere.
.
.
Hverken jeg eller mine folk ville nogensinde være til eller i nærheden af ét af disse tragiske rallies.
Så tak for tippet, Philip, lød det i et tweet fra sangerinden.
Læs også:Di Caprio og Brad Pitt i valgvideo: Dette er måske det vigtigste valg nogensindeMusikere vil ikke associeres med TrumpRihanna, der blandt andet står bag hits som 'Umbrella', 'Take a Bow' og 'Love on the Brain', er langt fra den første musiker, der har frabedt sig at få sin musik spillet ved den amerikanske præsidents arrangementer.
Kunstnere som Adele, The Rolling Stones og senest Pharrell Williams har tidligere gjort det klart, at de ikke ønsker at blive associeret med Donald Trump.
Både Rihanna og sangerkollegaen Taylor Swift har i øvrigt været ude at sige, at de støtter Demokraterne ved det kommende midtvejsvalg - frem for Trump og Republikanerne.
Læs også:Efter massiv kritik: Nu bryder superstjerne sin politiske tavshedBlandt andre har disse musikere - eller deres arvinger - bedt om, at Trump ikke bruger deres musik:•Adele•Pharrell Williams•Prince•The Rolling Stones•Neil Young•R.
E.
M.
•Aerosmith•Elton John•Queen•George Harrison•RihannaKilder: Billboard, BTFacebookTwitterKopier linkEmner:Donald Trump (politiker)|Elton John (musiker)|USA|Billboard|Pop og rock




https://www.dr.dk/sporten/fodbold/superliga/otte-timer-foer-lokalbrag-vejle-traener-faar-karantaene-mod-horsens

SuperligaOtte timer før lokalbrag: Vejle-træner får karantæne mod HorsensVejle-træner Adolfo Sormani er i karantæne, når holdet mandag møder Horsens i Superligaen.
05.
nov.
2018 kl.
12.
00 | opdateret 05.
nov.
2018 kl.
12.
03Bemærk: artiklen er mere end 30 dage gammelLæs opSuperligaklubben Vejle må undvære træner Adolfo Sormani på sidelinjen, når holdet mandag aften møder Horsens i ligaen.
På selve kampdagen har Vejle fået at vide, at den italienske træner skal afsone en karantænedag for udvisningen i sidste uges pokalnederlag til Kolding.
Læs også:Før jysk lokalbrag: 100 kampe siden 2.
verdenskrig – men i Horsens husker man bedst 1967Det er en kendsgerning, efter at sagen er blevet behandlet af Fodboldens Disciplinærinstans.
- Fodboldens Disciplinærinstans er kommet frem til, at Adolfo Sormani med sine protester og sin kommentar til linjedommeren har overtrådt Fodboldloven, lyder det i en pressemeddelelse.
Ifølge dommerens indberetning sagde træneren, "du vil ikke vide, hvad der sker, hvis du taler til mig igen," i slutningen af den forlængede spilletid, der sluttede 3-1 til Kolding.
Vejle Boldklub tager på sin hjemmeside karantænen til efterretning, men undrer sig over tidspunktet for udstedelsen, mindre end ti timer før kickoff klokken 19.
/ritzau/FacebookTwitterKopier linkEmner:Vejle|Fodbold|Horsens|Kolding|Vejle Boldklub




https://www.dr.dk/nyheder/indland/lettet-minister-hver-eneste-dag-har-jeg-haabet-britta-blev-fanget

Millionsvindel i SocialstyrelsenSe temaIndlandLettet minister: Hver eneste dag har jeg håbet, at Britta blev fanget- Jeg håber, at hun får den hårdest mulige straf, siger socialminister Mai Mercado (K).
Mai Mercado er meget lettet over, at Britta Nielsen nu er anholdt.
(© (c) DR)Af Emil Søndergård Ingvorsen05.
nov.
2018 kl.
12.
06Bemærk: artiklen er mere end 30 dage gammelLæs opDet vækker lettelse hos socialminister Mai Mercado (K), at den 64-årige svindelmistænkte Anna Britta Troelsgaard Nielsen tidligt i morges blev anholdt i Sydafrika.
- Jeg har tidligere sagt, at jeg vågner hver eneste dag og håber, at det er dagen, hvor hun bliver pågrebet.
Og derfor er jeg selvfølgelig meget glad for, at hun nu er anholdt, siger ministeren.
Anna Britta Troelsgaard Nielsen, også kaldet Britta Nielsen, blev anholdt i en lejlighed i Johannesburg klokken 05.
30, og ifølge hendes forsvarsadvokat ønsker hun at komme til Danmark hurtigst muligt.
Læs også:Sydafrikansk politi: Britta havde mange kontanter på sigI Danmark er den 64-årige kvinde sigtet for at have svindlet for omkring 111 millioner kroner mellem 2002 og 2018, hvor hun arbejdede i Socialstyrelsen og i ministeriet.
Socialminister Mai Mercado håber, at Britta Nielsen snarest muligt bliver udleveret til retsforfølgelse i Danmark.
- Det er meget vigtigt, at de ansvarlige nu bliver stillet til regnskab for de millioner, der er svindlet for og taget fra udsatte grupper.
Jeg kan næsten ikke forestille mig noget mere moralsk angribeligt, end at man går ind og tager penge fra de borgere, som har det allermest forfærdeligt, siger hun.
Penge taget fra mest udsatte menneskerHvad håber du, at der kommer til at ske, når hun kommer til Danmark?
- Jeg håber, at vi får den sidste brik, så denne her sag nu kan blive kulegravet, så vi kan få syn for, hvad der rent faktisk er sket med de millioner, der er blevet svindlet for.
Ministeren slår fast, at det er op til politiet og anklagemyndigheden at løfte bevisbyrden mod Britta Nielsen.
Hun er dog ikke i tvivl om, at Britta Nielsen skal straffes hårdt, hvis hun findes skyldig.
- Der er taget penge fra de mest udsatte mennesker, og så fortjener man også den hårdest mulige straf, siger hun.
Læs også:Bagmandspolitiet: Britta Nielsen virkede lidt lettet under anholdelseMai Mercado er ikke den eneste minister, som har kommenteret anholdelsen.
- Så klappede fælden!
Flugten er forbi.
Godt arbejde af Søik, skriver justitsminister Søren Pape Poulsen (K) på Twitter.
- Anholdelsen af den hovedmistænkte betyder, at der nu er håb for, vi kan finde resten af de forsvundne millioner.
Svindel med vores allesammens midler skal straffes hårdt og konsekvent, skriver han videre.
FacebookTwitterKopier linkEmner:Det Konservative Folkeparti|Mai Mercado (politiker)|Søren Pape Poulsen (politiker)|Kriminalitet|Viborg




https://www.dr.dk/sporten/fodbold/landsholdet/landsholdet-maa-undvaere-sin-anfoerer-mod-irland-og-wales

LandsholdetLandsholdet må undvære sin anfører mod Irland og WalesHerrelandsholdet i fodbold kommer til at mangle anfører Simon Kjær på grund af en skade mod Irland og Wales.
Christian Eriksen er derimod tilbage i truppen.
Simon Kjær blev for lidt over en uge siden skadet for sin klub Sevilla.
05.
nov.
2018 kl.
11.
25 | opdateret 05.
nov.
2018 kl.
11.
50Bemærk: artiklen er mere end 30 dage gammelLæs opAnfører Simon Kjær er ikke med, når det danske fodboldlandshold i næste uge samles for at møde Wales og Irland i Nations League.
Det meddeler landstræner Åge Hareide på et pressemøde i Brøndby.
Læs også:Landskampe i fare for skadet Simon KjærDanmarks trup:Målmænd:Kasper SchmeichelJonas LösslFrederik Rønnow​​​​​​Forsvar:Mathias "Zanka" JørgensenPeter AnkersenAndreas ChristensenJannik VestergaardJens Stryger LarsenHenrik DalsgaardJonas KnudsenMidtbane:Lasse ShöneChristian EriksenLukas LeragerThomas DelaneyPierre Emil HøjbjergAngreb:Pione SistoMartin BraithwaiteNicolai JørgensenKasper DolbergAndreas CorneliusYussuf PoulsenKjær blev skadet i aktion for sin spanske klub, Sevilla, og har været ukampdygtig på det seneste og bliver altså heller ikke klar til de kommende opgaver for Danmark.
- Simon har været en fantastisk anfører under VM og spillet fantastisk i 2018, så det er selvfølgelig rigtig ærgerligt at undvære ham, siger Åge Hareide.
Læs også:Simon Kjær udskiftet tidligt med ny skadeEriksen er tilbageDerimod er Tottenham-stjernen Christian Eriksen tilbage i truppen.
Han var skadet ved den seneste samling.
- Vi må se, om Eriksen bliver anfører i Kjærs fravær.
Jeg skal snakke med anførergruppen omkring holdet først, før jeg vil melde noget ud, siger Åge Hareide.
Læs også:Landstræneren afskriver Eriksen mod Irland: 'Tror ikke vi kommer til at se Christian'Nordmanden har været tilfreds med det, han har set fra Eriksen efter comebacket.
- Han var fremragende mod PSV Eindhoven i Champions League.
Han var den Christian, som vi ved, han kan være.
Jeg tror, at Tottenham har plejet ham godt og været forsigtig med ham.
- Det er også godt for landsholdet, for vi skal også passe på spillerne, siger Hareide.
Også angriberen Nicolai Jørgensen er tilbage i truppen efter at have være ude med en skade ved de seneste landsholdssamlinger.
Læs også:Leragers drømmekasse grundlagde sikker dansk testsejrHan har ikke optrådt for Danmark, siden han misbrugte sit forsøg i straffesparkskonkurrencen, da Danmark blev slået ud af Kroatien i ottendedelsfinalen ved sommerens VM.
Op til udtagelsen har Dortmund-kometen Jacob Bruun Larsen og FC Københavns formstærke Robert Skov været nævnt som mulige navne til A-landsholdstruppen, men begge er udtaget til U21-landsholdet.
Læs også:VIDEO Hvad er det der Nations League dog for noget?
Danmarks A-landshold møder Wales på udebane fredag den 16.
november og tager imod Irland på hjemmebane i Aarhus tre dage senere.
Begge opgør er i Nations League.
Forud for kampene ligger Danmark nummer to i deres gruppe med fire point.
/ritzau/FacebookTwitterKopier linkEmner:Åge Hareide (fodboldtræner)|Simon Kjær (fodboldspiller)|Irland|Wales|Fodbold




https://www.dr.dk/nyheder/kultur/kendt-vaert-stopper-paa-dr-skifter-til-dmi

KulturKendt vært stopper på DR - skifter til DMIFra 1.
december skal Anja Fonseca ikke længere levere vejrudsigter på DR, men derimod være pressechef hos DMI.
Anja Fonseca er oprindeligt uddannet geolog ved Københavns Universitet.
(© dr)Af Kasper Madsbøll Christensen05.
nov.
2018 kl.
11.
04Bemærk: artiklen er mere end 30 dage gammelLæs opAnja Fonseca har siden 2006 leveret vejrudsigter til både tv, radio og på nettet hos DR.
Men når vi tager hul på julemåneden, har vi set den kendte DR-vært på skærmen for foreløbigt sidste gang.
1.
december begynder hun nemlig som pressechef hos Danmarks Meteorologiske Institut, DMI.
Det oplyser instituttet i en pressemeddelelse.
Jeg er stolt over at blive en del af holdet.
Anja Fonseca, vejrvært- Jeg glæder mig til at samarbejde med alle DMI's dygtige meteorologer, forskere og andre medarbejdere om at formidle viden om vejr og klima.
DMI er en faglig højborg med ekspertise både inden for vejrtjenester og vejr- og klimaforskning, og jeg er stolt over at blive en del af holdet, lyder det fra Anja Fonseca i pressemeddelelsen.
Hos DMI skal den snart tidligere DR-vært både arbejde med at forme og udvikle DMI's kommunikation samt stå for at medietræne DMI's ansatte og producere indhold til sociale medier og dmi.
dk.
Læs også:DMI lancerer ny tjeneste: Vil varsle dig, hvis farligt vejr rykker tæt påUddannet geologDMI glæder sig til at byde velkommen til den nye pressechef.
- Anja Fonseca kommer med stor erfaring i at producere egne vejrnyheder hos DR, og hun ved derfor, hvordan vejr- og klimahistorier passer ind i mediebilledet, og hvad der interesserer borgerne.
Vi ser frem til at få Anja med ombord, udtaler Tania Engbo Dyck-Madsen, afdelingschef for kommunikation og samarbejde hos DMI.
Anja Fonseca begyndte på DR i 2006, og er oprindeligt uddannet geolog ved Københavns Universitet.
FacebookTwitterKopier linkEmner:Danmarks Meteorologiske Institut|Vejret|Københavns Universitet|Virksomhedskommunikation




https://www.dr.dk/nyheder/indland/politi-shuaib-khan-styrer-forbudt-bande-fra-spanien

BandekonfliktSe temaIndlandPoliti: Shuaib Khan styrer forbudt bande fra SpanienForsvarsadvokat for bandeleder har "sporadisk kontakt" med sin klient, siger han i Højesteret.
Den nu forbudte bande Loyal To Familia styres ifølge politiet af lederen fra Spanien.
05.
nov.
2018 kl.
11.
45Bemærk: artiklen er mere end 30 dage gammelLæs opPolitiet mener, at Shuaib Khan fortsat er leder af banden Loyal To Familia (LTF), selv om han ikke har været i Danmark i et år.
Det er netop kommet frem under rigsadvokat Jan Reckendorffs forelæggelse af udvisningssagen mod Khan i Højesteret.
Ankesagen føres i dag, men dommen falder senere.
- Han rejste til Spanien i slutningen af november 2017, og det er politiets vurdering, at han fortsat er der, mens han fungerer som leder, siger Jan Reckendorff.
Shuaib Khans forsvarer, advokat Michael Juul Eriksen, oplyser, at han ikke ved, hvor Khan befinder sig.
Faktisk er kommunikationen sparsom, forklarer han.
Læs også:Forsvarer for bandeleder: Højesteret har skærpet kursen for udvisninger- Det er en måneds tid siden, jeg sidst talte med ham.
Det er en sporadisk kontakt, siger Michael Juul Eriksen.
Højesteret skal tage stilling til, om 32-årige Shuaib Khan skal udvises for verbale trusler mod en politimand i forbindelse med en visitation i sommeren 2017.
Både by- og landsret har afvist, at der er juridisk grundlag for at idømme Khan en ubetinget udvisning.
Han er allerede kendt skyldig, så retten skal kun tage stilling til straffen.
Københavns Politi nedlagde i september et foreløbigt forbud mod LTF.
I februar indleder Københavns Byret sagen om, hvorvidt LTF kan opløses.
/ritzau/FacebookTwitterKopier linkEmner:Michael Juul Eriksen (advokat)|Højesteret|Politi|Spanien|Københavns Politi




https://www.dr.dk/nyheder/indland/eksperter-dybt-uenige-om-behandlingen-til-boern-med-anoreksi

IndlandEksperter dybt uenige om behandlingen til børn med anoreksiI langt de fleste tilfælde er det forældrene, der skal varetage behandlingen.
(© Colourbox)Af Helle Bjerg Fuusager, Jais Nørgaard og Sarah Bach Boelsmand Golczyk05.
nov.
2018 kl.
11.
16Bemærk: artiklen er mere end 30 dage gammelLæs opNår sygdommen anoreksi rammer børn eller unge under 18 år, er psykiatriens foretrukne bekæmpelse af sygdommen, at barnet skal hjem til mor og far og blive behandlet dér.
STIL SPØRGSMÅL OG FÅ RÅD OM ANOREKSIDu kan dele dine egne erfaringer spiseforstyrrelser og behandling af dem derhjemme og stille spørgsmål til Landsforeningen mod Spiseforstyrrelser og Selvskade her, hvor de svarer på spørgsmål mandag klokken 12.
Det betyder, at det er forældrene, der skal varetage behandlingen og sørge for, at deres syge barn får nok at spise og tager på i vægt.
Eksperter på området er uenige i, om det er den rette fremgangsmåde.
- Jeg synes, det er forkert og umenneskeligt.
Jeg synes, man nedbryder mange af de her familier, siger Peer Nøhr-Jensen.
Han var indtil sidste år overlæge i børne-unge psykiatrien og har mange års erfaring med at behandle børn og unge med spiseforstyrrelser.
Han mener, der er for lidt fokus på, om familierne kan magte opgaven.
Læs også:Mor til anoreksiramt: Jeg gad ikke mit eget barnEn af fortalerne for metoden er Ulla Moslet.
Hun er afdelingsledende overlæge på ambulatoriet for spiseforstyrrelser for børn og unge på Bispebjerg Hospital og formand for Dansk Selskab for Spiseforstyrrelser.
- Det er jo fordi, at behandlingen i første omgang er at få spist, så hvis ikke det er forældrene, der varetager det, så skal barnet indlægges, og det er jo et langt større indgreb i et barns liv at blive indlagt, siger hun.
Norske Finn Skårderud er professor og psykiater, og han er en af de førende eksperter på området.
Han mener man er gået for langt ved at lave én metode, der skal passe på alle.
- Det er ikke det samme, vi skal give alle.
Vi skal give specialiserede og skræddersyede behandlinger, siger han.
Førstevalg er mor og farLidt flere end 800 børn og unge er hvert år i behandling for anoreksi i Danmark,I de sværeste tilfælde bliver de indlagt.
Men i langt de fleste tilfælde kommer de i familiebaseret terapi.
Det foregår uden indlæggelse, og det kræver, at forældrene er medbehandlere, hvor de får en kostplan, som de skal få deres barn til at følge.
Metoden anbefales af Sundhedsstyrelsen som førstevalg til behandling af børn og unge med anoreksi.
En del af eksperternes uenighed består i, hvor stor en rolle forældrene skal have.
- Selvfølgelig skal man have forældrene med ind.
Men forældrene skal ikke have ansvaret for at gennemføre behandlingen- Det er det der er problemet, siger Peer Nøhr-Jensen.
Én gang om ugen er familierne til samtale og kontrolvejning i psykiatrien.
Resten af tiden står forældrene for at hjælpe deres barn til at spise ved alle måltider.
- Jeg synes ikke, at vi siger, den skal familien klare selv.
Jeg synes, vi siger, at vi støtter forældrene med at varetage behandlingen, siger Ulla MosletFor lidt forskningForskningen inden for anoreksi er sparsom.
Men den, der er, peger på, at blot halvdelen af anoreksiramte bliver raske.
- Behandlingsresultaterne og behandlingerne er langt fra gode nok.
Jeg tror en del af det handler om, at anoreksi er en svær tilstand, der er svært at forstå, siger den norske professor Finn Skårderud.
Sundhedsstyrelsen, der anbefaler brugen af familiebaseret behandling, skriver også i sine anbefalinger, at der mangler forskning, der kan bakke metoden op.
Ulla Moslet understreger, at selvom der er få studier, der beviser, at behandlingen virker, så er der slet ikke forsket i alternativerne.
- Der er ikke noget, der er undersøgt bedre, siger hun.
- Der er brug for mere viden på området.
Og hvis man nu havde ét datasystem, som samlede alle oplysninger om sygdommen, så ville vi blive væsentligt klogere.
Også væsentligt klogere på, hvad er det for nogle patienter, der har brug for mere hjælp, siger hun.
I 2019 skal Sundhedsstyrelsen tage stilling til, om styrelsens anbefalinger til behandling af anoreksi skal ændres.
Du kan dele dine egne erfaringer med spiseforstyrrelser og behandling af dem derhjemme og stille spørgsmål til Landsforeningen mod Spiseforstyrrelser og Selvskade her, hvor de svarer på spørgsmål mandag klokken 12.
FacebookTwitterKopier linkEmner:Sundhedsstyrelsen|Spiseforstyrrelser|Ernæring|Bispebjerg Hospital|Bispebjerg




https://www.dr.dk/nyheder/regionale/bornholm/vestjylland-dropper-sin-store-deltagelse-i-folkemoedet

BornholmVestjylland dropper sin store deltagelse i Folkemødet Både koncept og økonomi er blevet for stram, mener Ringkøbing-Skjerns borgmester.
Foreningen Folkemødet har gjort det svært for blandt andet kommuner og egne at vise deres særpræg, mener en række vestjyske deltager med Ringkøbing-Skjern Kommune i spidsen.
Af Lene Jensen og Lis Eilsøe05.
nov.
2018 kl.
11.
00Bemærk: artiklen er mere end 30 dage gammelLæs opFolkemødet risikerer at skyde sig selv i foden med de stramninger, der har været, siden Foreningen Folkemødet overtog ansvaret for den politiske festival på Bornholm.
Det mener blandt andre en række vestjyske deltagere med Ringkøbing-Skjern Kommune i spidsen.
De har sammen stået bag Folkeskibet, der de sidste fire år har ligget i Allinge Havn under Folkemødet og har lagt dæk til en lang række meget forskelligartede arrangementer.
FolkemødetForeningen Folkemødet har stået bag Folkemødet på Bornholm i to år nu.
Foreningen overtog ansvaret fra Bornholms Regionskommune.
Det betyder blandt andet, at flere diskussioner er samlet i tema-områder, ligesom der er kommet flere stramninger omkring udskænking hos de enkelte arrangører.
Mange har hidtil haft special-varer med fra deres lokale områder, men det er der altså nu begrænsninger på.
På sidste års Folkemøde var der ca.
113.
000 deltagere over de fire dages politisk festival med lidt mere end 3.
000 events.
Næste års Folkemøde finder sted fra den 13.
-16.
juni i Allinge på Nordbornholm.
Men nu nedlægger de Folkeskibet og trækker sig.
Konceptet er simpelthen blevet for stramt, mener Ringkøbing-Skjerns borgmester, Hans Østergaard (V).
Den er gal med både tema-områder og nye stramme regler for blandt andet udskænkning med kun én landsdækkende leverandør.
- Vi kan ikke længere vise en del af vores egnspræg ved at byde på nogle af de gode, lokale råvarer, som vi gerne vil, siger Hans Østergaard.
Ringkøbing-Skjern Kommune står som nummer tre på listen over hvor mange penge, kommunerne lægger i Folkemødet; kun overgået af Bornholms Regionskommune selv og Københavns Kommune.
Læs også:Ny analyse: Folkemødet er en økonomisk gevinst for hele DanmarkFolkeskibet har hidtil hvilet i sig selv økonomisk ved hjælp af salg af lokal mad og lokale drikkevarer.
Men det er slut med at sælge øl, og så hænger økonomien ikke sammen længere.
I juni lå Folkeskibet desuden i det område, hvor der var fokus på infrastruktur, men vestjyderne vil også diskutere fødevarer, turisme, tilflytning og arbejdspladser, og den mulighed bliver mere usynlig med temainddelingen.
Forening håber på løsningDet kommer bag på Folkemødets kommunikationsansvarlige, Pelle Nybirk, at Folkeskibet ikke kommer længere.
- Vi vil gerne fortsat have en dialog med dem for at se, om vi ikke kan finde en løsning, siger han.
Borgmester Hans Østergaard frygter, at flere vil vælge at droppe Folkemødet med det nye og strammere koncept.
- Jeg hører fra andre, at konceptet er ved at blive lige smalt og lige dyrt nok.
Derfor tænker jeg, at vi vil se flere, der trækker stikket, siger han.
FacebookTwitterKopier linkEmner:Ringkøbing-Skjern Kommune|Bornholms Regionskommune|Bornholm|Hans Østergaard (politiker)|Allinge-Sandvig




https://www.dr.dk/nyheder/regionale/oestjylland/kan-du-stikke-dig-selv-kom-hurtigere-hjem-fra-hospitalsgangen

ØstjyllandKan du stikke dig selv?
Kom hurtigere hjem fra hospitalsgangen Igennem et aarhusiansk forsøg er patienter blevet oplært i at tage egen medicin.
Det bliver nu bredt ud.
Der var ingen rapporter om komplikationer i forsøget, og programchef Lisbeth Kallestrup fortæller, at universitetshospitalet nu er klar til at lade flere patienter prøve teknikken.
Af Johannes Reimer og Sarah Friis Elkjær05.
nov.
2018 kl.
10.
20Bemærk: artiklen er mere end 30 dage gammelLæs opSprøjt dig selv med din medicin og kom hurtigere hjem fra hospitalet.
Det tilbud har 31 patienter afprøvet igennem et forsøg på Aarhus Universitetshospital, og patienterne er glade for ordningen.
Det fortæller sygeplejerske Vibeke Engell-Sørensen fra Infektionssygdomme på Aarhus Universitetshospital.
- De tager det rigtig fint og vil meget gerne lære det, siger hun.
Patienterne i forsøget havde alle bakterieinfektioner og blev lært op i at give sig selv antibiotika i blodårerne via et kateter.
Til gengæld kunne de så få lov til at komme hjem.
Læs også:Syge gravide kan undersøge sig selv derhjemmeDe skulle også måle temperatur og infektionstal derhjemme, så sygehuset kunne følge med i, hvordan det gik.
For eksempel har Bent Klinkby behandlet sin kone via et kateter i hendes arm.
- Jeg har set, hvordan sygeplejerskerne gør det på Skejby.
Det er ikke raketvidenskab.
Noget af det vigtigste er det med, at der ikke må være luft i slagen, som væsken skal løbe igennem, for luft i årerne er vist ikke ret godt, siger han.
Motiveret af at komme hjemHvis det fungerer, får patienterne lov til at komme hjem, og ægteparret fra Silkeborg var ikke i tvivl.
- Alene det at kunne komme hjem i stedet for at være på sygehuset, det er rigtig fint, siger Bent Klinkby.
Det viste sig, at to tredjedele af patienterne i forsøget var i stand til at give sig selv antibiotika intravenøst uden hjælp fra en sygeplejerske.
- Når patienter kommer dertil, hvor de kun er indlagt for at få behandling, så vil de fleste helst være hjemme, forklarer Vibeke Engell-Sørensen.
Læs også:Kemo og sårbehandling uden for hospitalet: Kommuner opruster med sygeplejerskerDer var ingen rapporter om komplikationer i forsøget, og programchef Lisbeth Kallestrup fortæller, at universitetshospitalet nu er klar til at lade flere patienter prøve teknikken.
- Vi er i gang med at udbrede det på to andre afdelinger.
Det vil vi lære af, og hvis det går godt, vil vi skalere op til mange afdelinger, siger hun.
FacebookTwitterKopier linkEmner:Hospitaler|Patienter|Aarhus Universitetshospital|Aarhus|Silkeborg




https://www.dr.dk/nyheder/udland/svensk-talman-vil-have-afstemning-om-statsminister-om-en-uge

UdlandSvensk talman vil have afstemning om statsminister om en ugeI et forsøg på at finde en statsminister i Sverige skal der stemmes om Moderaternas leder 12.
november.
Den svenske talman, Andreas Norlén, oplyser, at han vil foreslå Ulf Kristersson fra Moderaterne som statsminister.
05.
nov.
2018 kl.
10.
00Bemærk: artiklen er mere end 30 dage gammelLæs opDen svenske talman vil have Riksdagen til at stemme om, hvorvidt Moderaternas leder, Ulf Kristersson, skal være ny statsminister.
Afstemningen kommer 12.
november siger talman Andreas Norlén, og det sker for at få skabt et muligt gennembrud i forhandlingerne om en ny regering i Sverige.
Ved valget 9.
september fik hverken den rød-grønne eller borgerlige blok flertal.
Begge blokke har afvist at samarbejde med Sverigedemokraterna, der blev Riksdagens tredjestørste parti.
- Afstemningen er vigtig for at skabe bevægelse i processen.
Også selv om der måske ikke er flertal for Ulf Kristersson, siger Andreas Norlén.
/ritzau/FacebookTwitterKopier linkEmner:Ulf Kristersson (politiker)|Sverige|Sverigedemokraterna




https://www.dr.dk/nyheder/indland/bagmandspolitiet-britta-nielsen-virkede-lidt-lettet-under-anholdelse

Millionsvindel i SocialstyrelsenSe temaIndlandBagmandspolitiet: Britta Nielsen virkede lidt lettet under anholdelseAnholdelsen kom efter et internationalt samarbejde, fortæller politiinspektør.
- Det er et reelt gennembrud, at hun nu er blevet anholdt, siger politiinspektør.
(© (c) DR)Af Emil Søndergård Ingvorsen05.
nov.
2018 kl.
10.
54Bemærk: artiklen er mere end 30 dage gammelLæs opBetjente fra dansk politi var til stede i Sydafrika under efterforskningen af den svindelmistænkte Anna Britta Troelsgaard Nielsen, der tidligt i morges blev anholdt i en lejlighed i Johannesburg.
Det fortæller Thomas Anderskov Riis, der er politiinspektør i Bagmandspolitiet.
Det er et reelt gennembrud, at hun nu er blevet anholdt.
Thomas Anderskov Riis, Bagmandspolitiet- Så vidt jeg er orienteret, så reagerede hun lidt lettet.
Det giver sig selv, at det kan være en lettelse, når man bliver anholdt, efter at man har været internationalt efterlyst og har forsøgt at skjule sig, som vi mener, at hun har, siger politiinspektøren, der fortæller, at anholdelsen foregik stille og roligt.
Læs også:Forsvarer: Britta Nielsen vil til Danmark hurtigst muligtBritta Nielsen er mistænkt for at have svindlet i sit job i Socialstyrelsen for i alt cirka 111 millioner kroner mellem 2002 og 2018.
Hun sættes yderligere i forbindelse med mistænkelige overførsler allerede i 1997, hvilket nu er en del af efterforskningen.
Ifølge Britta Nielsens forsvarer, Nima Nabipour, har de været i kontakt med dansk politi og Bagmandspolitiet de seneste dage.
Britta Nielsen håber nu at blive udleveret til Danmark hurtigst muligt.
Han ønsker ikke at oplyse, hvordan hun forholder sig til sigtelsen.
Dansk politi ikke har nogen myndighed i Sydafrika.
Alligevel har ifølge Thomas Anderskov Riis fra Bagmandspolitiet haft mulighed for at hjælpe med efterforskningen - både som observatører i landet og med oplysninger fra efterforskningen i Danmark.
Læs også:Anklagemyndigheden: Britta Nielsen er anholdt- Samarbejdet har været yderst godt og er gået gnidningsfrit.
Jeg vil sige, at internationalt politisamarbejde igen har vundet, siger han og tilføjer:- Det er et reelt gennembrud, at hun nu er blevet anholdt.
Britta Nielsen blev anholdt tidligt i morges i Sydafrika.
Begæres udleveretDer vil nu blive sendt en officiel udleveringsanmodning til Sydafrika med henblik på at få den 64-årige strafforfulgt i Danmark.
Det skal ske via de sydafrikanske domstole, som skal vurdere, om Bagmandspolitiet har bygget en solid efterforskning op.
- Vi fortsætter efterforskningen uanset, om hun lader sig udlevere eller ej.
Jeg er fortrøstningsfuld i forhold til, at hun ønsker at komme hjem, og vi vurderer, at mulighederne er gode, men beslutningen træffes alene i Sydafrika, siger Thomas Anderskov RiisBagmandspolitiet har efterforsket sagen i tre spor, hvor hovedfokus har været at anholde den 64-årige hovedmistænkte.
Det andet spor har været at sikre beviser til brug for en eventuel straffesag, og ligeledes har fokus været på at indefryse og beslaglægge værdier, der kan stamme fra Socialstyrelsen.
FacebookTwitterKopier linkEmner:Bagmandspolitiet|Sydafrika|Politi|Socialstyrelsen|Britta Nielsen (politiker)




https://www.dr.dk/sporten/oevrig/elvstroems-legendariske-baadklasse-er-faerdig-ved-ol

Øvrig sportElvstrøms legendariske bådklasse er færdig ved OLDanske Paul Elvstrøm har vundet tre OL-guldmedaljer i finnjolle, men fra OL 2024 i Paris er det ikke længere en olympisk disciplin.
Jonas Høgh-Christensen, til venstre, vandt OL-sølv i London i 2012 i finnjollen.
Paul Elvstrøm - både i midten og til højre - vandt guld i samme bådtype ved tre olympiske lege i træk fra 1952 til 1960.
Af Kasper Heide Lund05.
nov.
2018 kl.
10.
46 | opdateret 05.
nov.
2018 kl.
11.
00Bemærk: artiklen er mere end 30 dage gammelLæs opNår den olympiske flamme i 2024 tændes i Paris og sætter gang i OL, bliver det uden bådklassen finnjolle på programmet.
En af Danmarks største sejlere Paul Elvstrøm var med til at gøre finnjollen legendarisk, set med danske øjne, med sine tre OL-guldmedaljer.
Men i weekenden har en afstemning blandt de 31 medlemmer af World Sailing Council afgjort, at det nu er slut med finnjollen som olympisk disciplin fra 2024.
Læs også:Elvstrøms legendariske bådklasse kan være på vej ud af OL- Det er et tab for sejlsporten i Danmark, men der er lande, som ikke satser på det.
Så det er en demokratisk beslutning, som vi må respektere, siger sportschef i Dansk Sejlunion, Thomas Jacobsen.
- Jeg er mere trist end ærgerlig.
Historisk set er det et trist kapitel, der bliver lukket, og det gør ondt på dem, som er 90 kilo plus, og gerne vil sejle.
Finnjollen har været på OL-programmet siden 1952, hvor Paul Elvstrøm vandt guld.
Det er en af tre olympiske bådtyper, som styres af blot en enkelt person i båden.
To af klasserne er for herrer – finnjollen og laser-jollen – mens der blot er en enkelt for kvinder - laser radial-jollen, som den danske VM-guldvinder Anne-Marie Rindom blandt andre sejler.
Læs også:INTERVIEW Jonas Høgh-Christensen overvejer comeback: Jeg er jo en cirkushest, jeg kan ikke lade væreFinnjollen bliver fra 2024 erstattet af en to-personsers-miks-kølbåd, som der skal sejles en distancesejlads i.
Det betyder, at der opnås en større lighed i udbuddet af discipliner mellem mænd og kvinder, men det vil samtidig indskrænke mulighederne for at deltage ved OL for mandlige sejlere, der vejer 90 kilo og mere.
- Det er både godt og skidt.
Det er skidt for dem, der har en finnjolle-kampagne kørende og gerne ville den vej.
Men for sportens samlede udvikling, så tror jeg, det er et godt kompromis.
- Sejlsport skal udvikle sig, så disciplinerne kan fremstå forskellige, moderne og vise sejlsportens nuancerede billede.
Så jeg kan godt se, at det er en god udvikling for sporten, sportschefen i Dansk Sejlunion.
Weekendens beslutning af World Sailing Council flugter med den internationale olympiske komités (IOC) erklærede mål om at skabe større ligestilling i udbuddet af discipliner, som mænd og kvinder kan stille op i.
Det var under samme overskrift, at IOC tidligere i år besluttede at sløjfe letvægtsfireren i roning.
Finnjollen er med til OL for sidste gang - for nu - i 2020 i Tokyo.
FacebookTwitterKopier linkEmner:Anne-Marie Rindom (sejler)|Sejlsport|De Olympiske Lege|IOC|Paris




https://www.dr.dk/nyheder/udland/ekspert-uafhaengighedsafstemning-var-mest-symbolikkens-skyld

UdlandEkspert: Uafhængighedsafstemning var mest for symbolikkens skyldGårsdagens afstemning om uafhængighed for Ny Kaledonien handler om symbolik for begge parter, siger ekspert.
Aktivister foran Union Caledonienne (UC) i hovedstaden Noumea, som er for et uafhængigt Ny Katelonien efter afstemningen den 4.
november 2018.
Af Stine Delfs05.
nov.
2018 kl.
10.
22 | opdateret 05.
nov.
2018 kl.
11.
47Bemærk: artiklen er mere end 30 dage gammelLæs opNy KaledonienNy Kaledonien er en lille øgruppe, som ligger i Stillehavet, 1.
200 kilometer øst for Australien.
Frankrig indtog øgruppen tilbage i 1853 og brugte den oprindeligt som straffekoloni.
Ny Kaledonien var en af verdens sidste egentlige kolonier.
Siden 1960'erne, mens verdens øvrige kolonier blev selvstændige, har Ny Kaledonien modtaget en betydelig immigration af hvide.
Mange af dem er franskmænd fra tidligere franske kolonier, som her har kunnet fortsætte deres koloniale livsstil i et hjørne af verden, hvor udviklingen ikke er gået så hurtigt.
43 procent af befolkningen er kanakker, de oprindelige melanesiere; 37 procent er hvide, især franskmænd, 8 procent er indvandret fra Wallis og Futuna, mens resten kommer fra Vietnam, Indonesien og Polynesien.
I 1946 blev øerne et fransk oversøisk territorium, hvor kanakkerne fik franske borgerrettigheder.
Men uroen og volden fortsatte mellem kanakker og franske sympatisørere, fordi det oprindelige folk, kanakkerne, krævede uafhængighed.
Kilde: Den Store DanskeDa befolkningen i det franske oversøiske territorium Ny Kaledonien gik til stemmeurnerne i går, handlede det mest om symbolsk oprejsning for deres oprindelige folk kanakkerne.
Det er blandt andet også en af grundene til, at det blev et nej til uafhængighed.
56.
4 procent af befolkningen stemte nej til uafhængighed mod 43.
6 procent, som stemte ja.
Læs også:Stillehavsøgruppe stemmer om selvstændighed fra FrankrigDet oprindelige folk, kanakkerne, udgør nemlig kun 43 procent af befolkningen.
Resten består af hvide europæere og asiatiske tilflyttere, som begge bakker op om tilknytningen til Frankrig.
- Praktisk talt er de fleste faktisk glade for forbindelsen til Frankrig - også kanakkerne.
Men for det oprindelige folk handler uafhængigheden om at blive anerkendt for den uretfærdighed, der overgik dem i det 19.
århundrede, siger Jørn Boisen, institutleder for Institut for Engelsk, Germansk og Romansk på Københavns Universitet og ekspert i franske forhold.
Det handler om nationalidentitetI 1853 erobrede Frankrig Ny Kaledonien og brugte fra 1864 området som deportationssted for mange tusinde straffefanger, og kanakkerne blev henvist til reservater.
Siden dengang har kanakkerne gang på gang kæmpet imod koloniseringen, og der har været mange uroligheder med militante kanak-grupper.
Et talstærkt fransk militær har dog altid kunnet forsvare de franske interesser.
Kort over Ny Kaledonien som ligger i Stillehavet - 1.
200 kilometer øst for Australiens kyst.
Ifølge Jørn Boisen vil en formel løsrivelse fra Frankrig ikke have den store politiske betydning for hverken Ny Kaledonien eller Frankrig.
- Man kan sammenligne det med forholdet mellem Danmark og Grønland.
Frankrig styrer Ny Kaledoniens udenrigspolitik, men ellers er resten op til dem selv.
Kampen er derfor kun et identitetspolitisk projekt, siger Jørn Boisen.
Kanakkernes fortid er stærkt præget af undertrykkelse.
Så selvom det i dag er et samfund, som fungerer efter demokratiske regler og juridisk ligestilling, er fortiden stadig rod til den kamp, der kæmpes i dag.
- Det handler om, hvem der reelt set har retten til nationen.
Kanakkerne mener jo, at det er deres land, som blev taget fra dem.
Derfor handler uafhængighedskampen om, at kanakkerne ikke identificerer sig med den franske nationalidentitet, siger Jørn Boisen.
Den franske befolkning er (næsten) ligegladeI Frankrig har uafhængighedsafstemningen mildest talt ikke fyldt særlig meget.
- Franskmændene er forbavsende ligeglade.
Her til morgen blev afstemningen kort nævnt som den tredje vigtigste nyhed i franske medier.
Det er selvfølgelig også på grund af, at der denne gang ikke har været uroligheder op til valget, siger Jørn Boisen.
Ifølge Jørn Boisen har det nemlig ikke den store betydning for Frankrig.
Selvom Ny Kaledonien hvert år modtager 1,3 milliarder euro fra Frankrig, svarende til 10 milliarder kroner, er det kun en ubetydelig lille del af det franske statsbudget.
Men 10 milliarder kroner er til gengæld rigtigt mange penge for den lille østat.
Efter stemmerne i går aftes var blevet talt op, satte pro-uafhængige aktivister ild til et par biler og en butik i protest i hovedstaden Noumea.
Urolighederne har dog i forbindelse med denne afstemning været på sit laveste sammenlignet med tidligere uroligheder forårsaget af uafhængighedskampen i Ny Kaledonien.
Læs også:Fransk koloni siger nej til løsrivelse ved folkeafstemningEfter afstemningens resultat i går blev kendt, udtalte den franske præsident Emmanuel Macron, at afstemningen var 'et bevis på tillid til den franske republik,' og at han 'er stolt af, at vi (Frankrig og Ny Kaledonien) endelig har taget dette vigtige historiske skridt sammen.
'Ifølge Jørn Boisen handler Frankrigs ønske om at beholde Ny Kaledonien også mest om det symbolske i at bevare fransk jord på en lang række globale kontinenter:- Det er et udtryk for verdensomspændende magt.
Men derudover besidder den tidligere franske koloni nogle af verdens største nikkelreserver - faktisk den tredje største i verden efter Canada og Rusland.
Rettelse klokken 11.
45: Tidligere fremgik det, at Ny Kaledonien er en koloni.
Det var en fejl.
Ny Kaledonien er en tidligere koloni og overgik i 1946 til at være et fransk oversøisk territorium, da det oprindelige folk kanakkerne fik franske borgerrettigheder.
FacebookTwitterKopier linkEmner:Emmanuel Macron (politiker)|Frankrig|Københavns Universitet|Valg og folkeafstemninger|Befolkning




https://www.dr.dk/nyheder/regionale/hovedstadsomraadet/politiforbund-afhold-kampe-uden-tilskuere-efter-fodbold

KøbenhavnPolitiforbund: Afhold kampe uden tilskuere efter fodbold-urolighederSøndagens derby mellem FCK og Brøndby endte i voldsomme uroligheder efter kampen.
Fem betjente kom til skade.
Uro efter fodboldkampen Brøndby-FCK på Brøndby Stadion.
En fangruppering kastede sten mod politiet og anvendte tåregas søndag.
Af Anne Sophie Flach05.
nov.
2018 kl.
09.
50Bemærk: artiklen er mere end 30 dage gammelLæs opGårsdagens voldsomme uroligheder i forbindelse med kampen på Brøndby Stadion mellem Brøndby IF og FC København får nu Politiforbundet til at foreslå kampe helt uden tilskuere.
Efter kampen kastede hooligans med sten, tåregas og andet kasteskyts mod politiet, som efterfølgende har oprettet omkring 70 sager om vold.
For at komme fodboldoptøjerne til livs er det ellers tidligere blevet besluttet, at kampe mellem de to københavnske ærkerivaler skal spilles i dagslys.
Men det er tilsyneladende ikke nok, siger formand for Politiforbundet, Claus Oxfeldt.
- Det, at man flyttede kamptidspunktet, gjorde, at jeg i hvert fald naivt troede, at man så undgik, at de blev plakatfulde og påvirkede af narkotika.
Men det er åbenbart ikke tilfældet, siger han.
Læs også:Ballade i Brøndby efter kampen: Stort politiopbud på stedetDerfor er der behov for yderligere sanktioner, mener han.
- Jeg synes, man seriøst skal overveje at sige, at næste gang Brøndby møder FCK i Brøndby, bliver det uden tilskuere, siger han.
Men selvom Brøndbys borgmester Kent Magelund (S) også ærgrer sig over optøjerne, så tror han ikke på, at kampe uden tilskuere er vejen frem.
- Det er sådan lidt omvendt, at 21.
000 mennesker opfører sig ordentligt, og så er der ti-femten uromagere, der udløser en kollektiv straf.
Det har jeg det lidt dårligt med, siger han.
Han så hellere, at man strammer straffene for de få fans, der ikke overholder reglerne.
- Man skulle måske gøre det, at man gav hårdere straffe for fodboldvold, for man jo kan se, at der var lignende episoder ovre i Midtjylland og Esbjerg for nylig, siger han.
Syv personer blev anholdt i forbindelse med kampen i Brøndby.
I Esbjerg anholdt politiet 24 personer, da Esbjerg tog imod FC Midtjylland.
Læs også:6.
000 måtte gå forgæves til landskamp i ParkenFacebookTwitterKopier linkEmner:Claus Oxfeldt (fagforeningsleder)|Brøndby|FC København|Fodbold|FC Midtjylland




https://www.dr.dk/nyheder/indland/sydafrikansk-politi-britta-havde-mange-kontanter-paa-sig

Millionsvindel i SocialstyrelsenSe temaIndlandSydafrikansk politi: Britta havde mange kontanter på sigDe sydafrikanske myndigheder vil modsætte sig løsladelse mod kaution.
Anna Britta Troelsgaard Nielsen er efterlyst i sag om formodet svindel for mindst 111 millioner kroner.
Af Lisbeth Quass og Louise Dalsgaard05.
nov.
2018 kl.
10.
38Bemærk: artiklen er mere end 30 dage gammelLæs opDen 64-årige svindelmistænkte Anna Britta Troelsgaard Nielsen var i besiddelse af et større kontantbeløb, da hun tidligt i morges blev anholdt.
Det fortæller Vishnu Naidoo, der er talsperson for det nationale politi i Sydafrika.
- Under anholdelsen fandt vi et stort kontantbeløb på hende.
Det var kontanter i sydafrikanske rand, fortæller polititalspersonen, der ikke vil oplyse, hvor mange penge der var tale om.
Læs også:Bagmandspolitiet leder efter tilskudsmillioner: Vil have indefrosset penge i SydafrikaHan fortæller, at den danske kvinde blev anholdt af betjente fra Interpol på et hotel i Sandton, der er en forstad til Johannnesburg.
Glade for at have fundet hendeDen 64-årige kontorfuldmægtig var allerede forsvundet, da mistanken om millionsvindlen med tilskudsmidler opstod.
Efterfølgende har hun været efterlyst internationalt og er blevet varetægtsfængslet in absentia.
Efterforskningen af sagen har i første omgang sat hende i forbindelse med svindel for 111 millioner kroner i perioden fra 2002 til i år.
Udbyttet af svindlen kan dog vise sig at være endnu større, da Statsanklageren for Særlig Økonomisk og International Kriminalitet undervejs i efterforskningen har sat hende i forbindelse med mistænkelige overførsler allerede i 1997.
Læs også:Forsvarer: Britta Nielsen vil til Danmark hurtigst muligtAnna Britta Troelsgaard Nielsens forbindelser til Sydafrika er et af de spor, som længe er blevet efterforsket i sagen.
Hun har flere gange i årenes løb været i landet, og tirsdag i sidste uge blev en af de tre hælerisigtede i sagen anholdt, da han forsøgte at rejse ud af Sydafrika via den internationale lufthavn i Johannesburg.
Statsanklageren for Særlig Økonomisk og International Kriminalitet har desuden tidligere anmodet om at få indefrosset penge på sydafrikanske konti i forbindelse med sagen.
Derudover har Ekstra Bladet afdækket, at Anna Britta Troelsgaard Nielsen fløj fra Zürich til Sydafrika og landede i Johannesburg den 23.
september.
- Vi har længe kigget efter hende, fordi hun havde en 'rød efterlysning' i Interpol, og vi er glade for, at vi nu har fundet hende, siger Vishnu Naidoo.
En rød efterlysning er en opfordring til at finde og arrestere en efterlyst med henblik på at få dem udleveret til retsforfølgelse i et andet land.
Vil modsætte sig løsladelse mod kautionVishnu Naidoo kan ikke give flere oplysninger om selve anholdelsen af Anna Britta Troelsgaard Nielsen, men han fortæller, at kvinden skal for retten i dag med henblik på varetægtsfængsling i et sydafrikansk fængsel.
Ifølge Statsanklageren for Særlig Økonomisk og International Kriminalitet vil Danmark anmode om at få hende udleveret til retsforfølgelse i Danmark.
- Vi kommer til at modsætte os muligheden for løsladelse mod kaution, da hun er på flugt fra sit hjemland, siger Vishnu Naidoo.
FacebookTwitterKopier linkEmner:Kriminalitet|Sydafrika|Ekstra Bladet|Johannesburg|Økonomi




https://www.dr.dk/nyheder/udland/philip-khokhar

UdlandPhilip KhokharPhilip Khokhar er Asien-korrespondent for DR og dækker verdensdelen fra Kina.
Asien-korrespondent Philip Khokhar 05.
nov.
2018 kl.
08.
56Bemærk: artiklen er mere end 30 dage gammelLæs opPhilip Khokhar er Asien-korrespondent for DR, hvorfra han dækker udviklingen i verdensdelen med over fire milliarder indbyggere med reportager og analyser.
Philip Khokhar har rejst i og rapporteret fra så forskellige lande som Nordkorea til Bangladesh, fra Afghanistan til Singapore.
Til dagligt bor han i Kina.
Philip Khokhar har tidligere været korrespondent for DR i Afghanistan, hvor han boede i hovedstaden Kabul.
Han er født i 1979 og uddannet journalist i 2004.
Før sin som korrespondent var Philip Khokhar reporter på udenrigsmagasinet Horisont, redaktør på TV Avisen og indlandsreporter i DR Nyheder.
FacebookTwitterKopier linkEmner:Afghanistan|Kina|Nordkorea|Bangladesh|Kabul




https://www.dr.dk/nyheder/indland/s-togene-koerer-igen-efter-fagligt-moede

IndlandS-togene kører igen efter fagligt mødeDer er fortsat uregelmæssigheder, men DSB forventer normal drift i løbet af dagen.
S-togene kører igen efter morgenens arbejdsnedlæggelse.
Af Flemming Brandt05.
nov.
2018 kl.
09.
08 | opdateret 05.
nov.
2018 kl.
09.
26Bemærk: artiklen er mere end 30 dage gammelLæs opLokomotivførerne er vendt tilbage til arbejdet efter morgenens faglige møde.
Det betyder, at togene igen kører på det storkøbenhavnske S-togsnet.
- Vi begynder så småt at køre igen.
Men der var en masse tog, som stod efterladt ude ved stationerne, så det tager noget tid, inden vi igen er tilbage til normal drift, siger DSBs pressevagt.
Foreløbig vil der være 20 minutters drift på de fleste linjer.
Dog vil der være 10 minutters drift på linje E og F.
I følge DSBs pressevagt vil S-togsdriften være tilbage i normal gænge inden eftermiddagens myldretid.
Læs også:S-togs-trafikken lammet: Lokomotivførere har nedlagt arbejdetDet var morgenens myldretidstrafik, som blev ramt, da lokomotivførerne nedlagde arbejdet og lammede S-togsdriften fra klokken syv.
Gik til fagligt mødeLokomotivførerne gik til fagligt møde i forbindelse med forhandlinger om lokalaftalerne, der blandt andet regulerer medarbejdernes muligheder for indflydelse på vagtplanlægning og ferier.
DSB betragter det faglige møde som en overenskomststridig arbejdsnedlæggelse.
DSB og Dansk Jernbaneforbund 31.
oktober afbrød forhandlingerne om en lokalaftalerne.
Fagforeningen er særligt utilfredse med, at DSB vil reducere antallet af tillidsrepræsentanter fra 99 til 29.
- DSB forsøger nu som den første statsvirksomhed i nyere danmarkshistorie at fungere uden tillidsrepræsentanter.
I DSB’s iver for at nå dette mål, har man oveni glemt, at opsige de tjenestemandsansatte tillidsrepræsentanters hverv, skrev Dansk Jernbaneforbund i en orientering til medlemmerne på forbundets hjemmeside i fredags.
DSB oplyser, at man tilbyder kompensation efter rejsetidsgarantien til de rejsende, der er blevet forsinket mere end 30 minutter.
FacebookTwitterKopier linkEmner:DSB|DSB S-tog|Togselskaber|Togtrafik




https://www.dr.dk/nyheder/indland/spoerg-eksperten-hvordan-haandterer-jeg-mit-barns-spiseforstyrrelse-derhjemme






https://www.dr.dk/nyheder/indland/forsvarer-britta-nielsen-vil-til-danmark-hurtigst-muligt

Millionsvindel i SocialstyrelsenSe temaIndlandForsvarer: Britta Nielsen vil til Danmark hurtigst muligtHun vil gerne svare på politiets spørgsmål, siger Nima Nabipour.
Forsvarsadvokat Nima Nabipour vil ikke oplyse, hvordan hans klient forholder til svindelsigtelserne.
Af Emil Søndergård Ingvorsen05.
nov.
2018 kl.
09.
28Bemærk: artiklen er mere end 30 dage gammelLæs opDen svindelsigtede Britta Nielsen, der tidligt i morges blev anholdt i en lejlighed i Sydafrika, vil ikke modsætte sig udlevering til Danmark.
Det fortæller hendes danske forsvarsadvokat, Nima Nabipour, der fortæller, at anholdelsen foregik stille og roligt.
- Min klient og jeg har været i dialog med politiet og anklagemyndigheden de seneste dage, fordi vi gerne vil have hende til Danmark, så hun kunne medvirke til sagens efterforskning og bistå politiet i de spørgsmål, de har.
Min klient vil hurtigst muligt til Danmark, siger forsvarsadvokaten.
Læs også:Anklagemyndigheden: Britta Nielsen er anholdtSydafrikansk politi slog til i morges klokken 05.
30 i en lejlighed i Johannesburg, hvor de anholdt 64-årige Anna Britta Troelsgaard Nielsen.
Hun er mistænkt for at have svindlet i sit job i Socialstyrelsen for i alt cirka 111 millioner kroner mellem 2002 og 2018.
Hun sættes yderligere i forbindelse med mistænkelige overførsler allerede i 1997, hvilket nu er en del af efterforskningen.
Nima Nabipour ønsker ikke at oplyse, hvordan hans klient forholder til svindelsigtelserne.
- Det vil vi drøfte med dansk politi, når hun er tilbage i Danmark, siger han.
Hvorfor er det vigtigt for hende at komme til Danmark?
- Det er her, straffesagen kører, så vi synes, at det er meget nærliggende, at hun kommer til Danmark og i fællesskab med mig tale med politiet om de spørgsmål, de har, siger forsvarsadvokaten, der ikke ønsker at spå om, hvor lang tid der går, før Britta Nielsen er tilbage i Danmark.
Et målrettet samarbejdeSøik, i daglig tale Bagmandspolitiet, oplyste i morges, at man anser anholdelsen som et gennembrud i sagen.
- Det er resultatet af et målrettet internationalt samarbejde mellem Søik og en række internationale myndigheder.
Der er nu håb for, at vi kan få en endelig opklaring - og få svar på, hvor resten af de forsvundne millioner er, siger politiinspektør Thomas Anderskov Riis, der fortæller, at anholdelsen skete på netop baggrund fra oplysninger fra Søik.
Der vil nu blive sendt en officiel udleveringsanmodning til Sydafrika med henblik på at få den 64-årige strafforfulgt i Danmark.
- Nu beder vi de sydafrikanske myndigheder tage stilling til, om der kan ske udlevering til Danmark.
Vi vurderer, at mulighederne er gode, men beslutningen træffes alene i Sydafrika, siger politiinspektør Thomas Anderskov Riis.
Hun er den anden person, som er anholdt i sagen.
I sidste uge anholdt politiet en mand i Sydafrika, der er sigtet for hæleri.
Han blev anholdt, da han forsøgte at rejse ud af landet.
Her er man også gået i gang med en proces med henblik på at få ham udleveret.
SAGEN KORT•Svindelmistanken mod den 64-årige kontorfuldmægtige Anna Britta Troelsgaard Nielsen opstod i august, efter der blev fundet uregelmæssigheder i Socialstyrelsens udbetaling af tilskudsmidler til en kommune.
•I over 40 år arbejdede hun i Socialstyrelsen, hvor hun var en "betroet" medarbejder.
•Hun er mistænkt for at have misbrugt sin stilling i tilskudsforvaltningen til at trække 111 millioner kroner ud til sine egne lommer.
•I alt skal hun have lavet 274 uretmæssige overførsler fra 2002 til i år.
•Nu har bagmandspolitiet fundet mistænkelige overførsler helt tilbage fra 1997, hvorfor svindelbeløbet forventes at blive større.
•Advarslen til bagmandspolitiet fra 2012 om mistænkelige kontooverførsler til hende drejer sig om i alt fem millioner kroner, som blev overført til den hendes privatkonto og en erhvervskonto til et stutteri, som den 64-årige er indehaver af.
•Hun er efterlyst internationalt og er varetægtsfængslet in absentia.
Det menes, at hun befinder sig i udlandet.
•To personer med tilknytning til hende er sigtet for hæleri.
FacebookTwitterKopier linkEmner:Bagmandspolitiet|Sydafrika|Socialstyrelsen|Politi|Kriminalitet




https://www.dr.dk/nyheder/udland/ukrainsk-aktivist-blev-angrebet-med-svovlsyre-nu-er-hun-doed

UdlandUkrainsk aktivist blev angrebet med svovlsyre - nu er hun dødKateryna Handzyuk kæmpede for sit liv i tre måneder.
Demonstranter samledes i går Kiev, efter det kom frem, at Kateryna Handzyuk var død.
Af Andreas Lindqvist05.
nov.
2018 kl.
08.
31Bemærk: artiklen er mere end 30 dage gammelLæs opDen fremtrædende ukrainske antikorruptions-aktivist Kateryna Handzyuk er død efter mere end tre måneders kamp for livet.
Den 33-årige aktivist blev angrebet med svovlsyre 31.
juli i år, og blev forbrændt på 40 procent af kroppen.
Også hendes øjne blev alvorligt skadede.
Siden har hun været på operationsbordet 11 gange, ifølge britiske BBC.
Hendes dødsårsag er ikke offentliggjort, men lokale medier skriver, at hun døde af en blodprop.
Dødsfaldet fik flere hundrede demonstranter til at samles foran det ukrainske indenrigsministerium, hvor de krævede, at de ansvarlige for hendes død bliver holdt ansvarlige.
Også Ukraines præsident, Petro Poroshenko, krævede i går hendes overfaldsmænd - nu mordere - straffet.
Afslørede politikorruptionKateryna Handzyuk har ifølge Radio Free Europe været en hård kritiker af korruption i den ukrainske politistyrke.
I september 2017 beskyldte hun blandt andet en politichef for at tilegne sig en luns på tre procent af alle kontrakter og udbud i hans område.
Hun vandt en efterfølgende retssag.
Fem er fængslet for angrebet på aktivisten.
De er alle tidligere medlemmer af en ultranationalistisk militia, som kæmpede mod prorussiske separatister.
Angrebets egentlige bagmand er dog endnu ikke fundet, og der har været kritik af, at det er det selvsamme politi, som Kateryna Handzyuk afslørede i ulovligheder, som efterforsker angrebet på hende.
Svovlsyreanslaget på Kateryna Handzyuk er kun et af adskillige angreb mod aktivister fra det ukrainske civilsamfund, skriver Newsweek.
Siden 2017 har lokale og internationale organisationer registreret 55 sager, som endnu ikke er opklaret.
FacebookTwitterKopier linkEmner:BBC|Politi|Retsvæsen|Storbritannien|Ukraine




https://www.dr.dk/sporten/haandbold/herreligaen/skjern-profil-om-sloej-periode-vi-skal-ruske-op-i-os-selv

HerreligaenSkjern-profil om sløj periode: 'Vi skal ruske op i os selv'Danmarksmestrene fra Skjern har kun hentet én sejr i de seneste fem forsøg, og derfor er det på tide at kigge indad, siger Kasper Søndergaard.
Skjern Håndbold tabte søndag på udebane i Champions League til Flensburg-Handewitt.
Af Michael Sten Jensen i Lyon og interview: Tina Müller05.
nov.
2018 kl.
08.
25Bemærk: artiklen er mere end 30 dage gammelLæs opDet har til tider været svært at genkende Skjern Håndbold i denne sæson.
Efter et imponerende ridt i forårets afgørende fase i Champions League, der blev fulgt op med et dansk mesterskab, har Ole Nørgaards grønne tropper mistet pusten.
Det tyder resultaterne i hvert fald på.
Læs også:Følelsesladet Thomas Mogensen: ’Det var mere end bare håndbold’Tre nederlag i de seneste fire kampe i håndboldligaen har sendt de forsvarende mestre ned på en ottendeplads, og søndag blev det til et nyt nederlag på udebane til Flensburg-Handewitt i Champions League.
En af holdets rutinerede kræfter, Kasper Søndergaard, var efter søndagens nederlag frustreret over den periode, som holdet går igennem.
- Vi skal ruske op i os selv, og det mener jeg alvorligt.
Det er selvfølgelig en kliché at sige, at vi skal kigge os selv i spejlet, men det er sådan, det er.
Lige nu spiller vi ikke godt individuelt, vi skiftes til at dumme os lidt, og så må vi gå hjem og finde ud af, hvad vi kan gøre bedre.
Læs også:VIDEO Skjern hang på giganterne: Flensburg stærkest til sidst- Nu skal det ikke være den helt store kriseopsang, for så galt synes jeg ikke, det er.
Men vi skal til at tage det rigtig alvorligt, især ligaen, for i Champions League ved vi godt, at det er svært, men der kan vi også godt præstere bedre, siger Kasper Søndergaard.
Skal have troen tilbageFor Skjern Håndbold handler det om at finde tilbage til de dyder, der i seneste sæson gjorde klubben til danske mestre.
For troen på egne evner har naturligt lidt et knæk som følge af resultaterne.
Derfor skal det hele have et løft, hvis det står til Kasper Søndergaard.
Læs også:Flensburg-legender vender hjem i Skjern-trøjer: Det bliver meget rørende- Det er måske noget mentalt, at vi har svært ved at omstille os fra Champions League til de hjemlige kampe, hvor det ikke er lige så store navne, vi møder.
- Vi skal have troen tilbage på, at vi kan vinde en håndboldkamp.
Lige meget, hvem vi møder, om det er Nordsjælland eller Paris.
Lige nu spiller vi dårligt, og vi laver for mange fejl.
Men folk gør, hvad de kan.
Vi er bare ikke skarpe mentalt, og det irriterer mig, siger Kasper Søndergaard.
FacebookTwitterKopier linkEmner:Skjern|Skjern Håndbold|SG Flensburg-Handewitt|Håndbold|Sjælland




https://www.dr.dk/nyheder/indland/anklagemyndigheden-britta-nielsen-er-anholdt

Millionsvindel i SocialstyrelsenSe temaIndlandAnklagemyndigheden: Britta Nielsen er anholdtDen hovedmistænkte i svindelsag er anholdt.
Den 64-årige Britta Nielsen er i morges blevet anholdt i Sydafrika.
Af Emil Søndergård Ingvorsen05.
nov.
2018 kl.
08.
34 | opdateret 05.
nov.
2018 kl.
08.
46Bemærk: artiklen er mere end 30 dage gammelLæs opAnna Britta Troelsgaard Nielsen er blevet anholdt i Sydafrika.
Det skriver Bagmandspolitiet på Twitter.
- Flugten er forbi: Hovedmistænkt 64-årig er anholdt i svindelsag fra Socialstyrelsen.
Søik var til stede, da anholdelsen skete omkring kl 05.
30 i en lejlighed i Johannesburg, Sydafrika, skriver Søik, i daglig tale Bagmandspolitiet, på Twitter.
Anna Britta Troelsgaard Nielsen er mistænkt for at have svindlet i sit job i Socialstyrelsen for i alt cirka 111 millioner kroner mellem 2002 og 2018.
Hun sættes yderligere i forbindelse med mistænkelige overførsler allerede i 1997, hvilket nu er en del af efterforskningen.
Læs også:Sydafrikansk forsvarsadvokat: Hælerimistænkt vil gerne til DanmarkI en pressemeddelelse fortæller politiinspektør Thomas Anderskov Riis fra Søik, at man ser anholdelsen som et gennembrud i sagen.
- Det er resultatet af et målrettet internationalt samarbejde mellem Søik og en række internationale myndigheder.
Der er nu håb for, at vi kan få en endelig opklaring - og få svar på, hvor resten af de forsvundne millioner er, siger politiinspektør Thomas Anderskov Riis, der fortæller, at anholdelsen skete på netop baggrund fra oplysninger fra Søik.
Skal udleveres til DanmarkDer vil nu blive sendt en officiel udleveringsanmodning til Sydafrika med henblik på at få den 64-årige strafforfulgt i Danmark.
- Nu beder vi de sydafrikanske myndigheder tage stilling til, om der kan ske udlevering til Danmark.
Vi vurderer, at mulighederne er gode, men beslutningen træffes alene i Sydafrika, siger politiinspektør Thomas Anderskov Riis.
DR Nyheder har forsøgt at få en kommentar til anholdelsen fra den hovedmistænktes danske forsvarsadvokat.
Det er indtil videre ikke lykkedes.
Hun er den anden person, som er anholdt i sagen.
I sidste uge anholdt politiet en mand i Sydafrika, der er sigtet for hæleri.
Han blev anholdt, da han forsøgte at rejse ud af landet.
Læs også:Bagmandspolitiet: Anholdelse i Sydafrika er en vigtig brik i svindelsagHer er man også gået i gang med en proces med henblik på at få ham udleveret.
I sidste uge kom det også frem, at den hovedmistænktes formodede svindel kunne have været opdaget tidligere.
Allerede for seks år siden blev det daværende Søik nemlig advaret af en bank om nogle 'mistænkelige transaktioner', der var blevet foretaget fra en konto i Social- og Integrationsministeriet til konti, der tilhørte Anna Britta Troelsgaard Nielsen.
- Oplysningerne blev ikke efterforsket hos Søik, men alene oversendt til Skat som en sag om mulig skatteunddragelse.
Efter min vurdering var det en fejl, sagde chefen for Søik, statsadvokat Morten Niels Jakobsen.
SAGEN KORT•Svindelmistanken mod den 64-årige kontorfuldmægtige Anna Britta Troelsgaard Nielsen opstod i august, efter der blev fundet uregelmæssigheder i Socialstyrelsens udbetaling af tilskudsmidler til en kommune.
•I over 40 år arbejdede hun i Socialstyrelsen, hvor hun var en "betroet" medarbejder.
•Hun er mistænkt for at have misbrugt sin stilling i tilskudsforvaltningen til at trække 111 millioner kroner ud til sine egne lommer.
•I alt skal hun have lavet 274 uretmæssige overførsler fra 2002 til i år.
•Nu har bagmandspolitiet fundet mistænkelige overførsler helt tilbage fra 1997, hvorfor svindelbeløbet forventes at blive større.
•Advarslen til bagmandspolitiet fra 2012 om mistænkelige kontooverførsler til hende drejer sig om i alt fem millioner kroner, som blev overført til den hendes privatkonto og en erhvervskonto til et stutteri, som den 64-årige er indehaver af.
•Hun er efterlyst internationalt og er varetægtsfængslet in absentia.
Det menes, at hun befinder sig i udlandet.
•To personer med tilknytning til hende er sigtet for hæleri.
FacebookTwitterKopier linkEmner:Anklagemyndigheden|Bagmandspolitiet|Sydafrika|Økonomisk kriminalitet|Kriminalitet




https://www.dr.dk/nyheder/indland/s-togs-trafikken-lammet-lokomotivfoerere-har-nedlagt-arbejdet

IndlandS-togs-trafikken lammet: Lokomotivførere har nedlagt arbejdet Et fagligt møde blandt lokoførere i S-tog betyder, at alle tog holder stille.
S-togene holder lige nu stille.
Af Emil Søndergård Ingvorsen05.
nov.
2018 kl.
06.
52 | opdateret 05.
nov.
2018 kl.
07.
25Bemærk: artiklen er mere end 30 dage gammelLæs opMorgentrafikken i Storkøbenhavn rammes af, at lokomotivførere i S-togene er gået til fagligt møde klokken syv i forbindelse med igangværende overenskomstforhandlinger.
Det betyder, at alle S-tog holder stille, skriver Banedanmark 07.
20 på Twitter.
- Omfanget af S-togs lokofører som er taget til fagligt møde, er nu så stort, at vi ikke kan opretholde trafikken.
Derfor holder alle S-tog stille, lyder det.
DSB betragter det som en overenskomststridig arbejdsnedlæggelse.
Lokomotivførerne er utilfredse med de krav, de er blevet mødt med fra arbejdsgiverside.
Hos DSB havde informationschef Tony Bispeskov endnu ikke et fuldstændigt overblik klokken lidt i syv.
- S-togstrafikken er stærkt uregelmæssig i øjeblikket, og mange af de lokoførere, som er ude at køre nu, er faktisk på vej til fagligt møde.
Det betyder, at vi er ved at lukke ned for S-togstrafikken i hovedstadsområdet, siger Tony Bispeskov.
Han anbefaler, at kunderne tjekker rejseplanen eller DSB.
dk inden de bevæger sig ud i morgentrafikken.
Du siger, at trafikken er stærkt uregelmæssig.
Forventer I, at I kommer til at lukke helt ned?
- Der er i hvert fald en risiko, at vi kommer til at lukke S-togstrafikken ned, som situationen ser ud lige nu, siger informationschefen.
Tony Bispeskov fortæller, at han endnu ikke ved, hvad der kommer til at ske de næste par timer.
Han fortæller, at de blev varslet om arbejdsnedlæggelsen her til morgen.
Arbejdsnedlæggelsen hos lokoførerne kommer, efter at DSB og Dansk Jernbaneforbund 31.
oktober afbrød forhandlingerne om en kommende overenskomst.
Fagforeningen er særligt utilfredse med, at DSB vil reducere antallet af tillidsrepræsentanter fra 99 til 29- DSB forsøger nu som den første statsvirksomhed i nyere danmarkshistorie at fungere uden tillidsrepræsentanter.
I DSB’s iver for at nå dette mål, har man oveni glemt, at opsige de tjenestemandsansatte tillidsrepræsentanters hverv, skrev Dansk Jernbaneforbund i en orientering til medlemmerne på forbundets hjemmeside i fredags.
Lige nu er beskeden på DSB's hjemmeside, at der er færre S-tog på alle linjer, og at der er forsinkelser på linjerne.
350.
000 personer bruger ifølge DSB hver dag S-toget.
FacebookTwitterKopier linkEmner:DSB|DSB S-tog|Togselskaber|Togtrafik|København




https://www.dr.dk/nyheder/udland/usa-strammer-grebet-sanktioner-mod-iran-er-haardeste-nogensinde

UdlandUSA strammer grebet: Sanktioner mod Iran er 'hårdeste nogensinde'Amerikanske sanktioner rammer olieeksport, shipping og bankvæsen.
I går blev der demonstreret i Irans hovedstad Teheran ved den tidligere amerikanske ambassade.
Af Andreas Lindqvist05.
nov.
2018 kl.
07.
10Bemærk: artiklen er mere end 30 dage gammelLæs opUSA har i dag genindført sanktioner mod Iran, som præsident Donald Trump kalder "de hårdeste nogensinde".
Formålet er at ramme Iran på pengepungen ved at gøre det nær umuligt at handle med landet, ikke mindst når det gælder Irans største indtægtskilde, olie.
Ifølge BBC er der mere end 700 mennesker, virksomhed, fartøjer og fly på den amerikanske sanktionsliste, deriblandt de største banker, olieeksportører og shippingselskaber.
Læs også:FN-dom underkender sanktioner: USA trækker sig fra venskabstraktat med IranDen amerikanske præsident har tidligere forklaret, at han ønsker at påvirke iranerne til at udskifte deres ledere.
- Vi arbejder flittigt på at sikre, at vi støtter det iranske folk og at vi målretter vores aktiviteter i retning af at sikre, at Den Islamiske Republik Irans ondartede opførsel ændres, siger den amerikanske udenrigsminister, Mike Pompeo, til Fox News.
- Det er målet, det er missionen, og det er hvad vi på vegne af præsidenten vil opnå, siger han.
Meldte sig ud af atomaftaleUSA har gradvist indført nye sanktioner, siden Donald Trump i maj gik enegang, og trak USA ud af en atomaftale med Iran, som hans forgænger, præsident Obama, indgik i 2015.
Den medførte at sanktionerne mod Iran blev ophævet, hvormed landet kunne handle med resten af verden.
Til gengæld skulle landets atomvåbenprogram stoppes.
EU har trods USA's udmelding fastholdt sin støtte til aftalen, og genindfører derfor ikke sanktioner over for Iran.
Læs også:Ekspert: Sanktioner kan styrke iranske efterretningstjenesterAlligevel påvirker sanktionerne også Europas handel med Iran.
Virksomheder risikerer nemlig at blive straffet på deres aktiviteter i USA, hvis de handler med landet via såkaldte 'sekundære sanktioner'.
Dermed tvinges de til at vælge imellem det iranske marked og det amerikanske.
Sanktioner mod bankvæsenet gør det samtidig nær umuligt at gennemføre økonomiske transaktioner med Iran.
For eksempel forventes det såkaldte Swift-netværk, som bruges til at gennemføre internationale transaktioner, at afskære Iran snarest.
Frygt for medicinmangelIfølge den amerikanske udenrigsminister Pompeo har over 100 store internationale selskaber allerede trukket sig fra Iran op til sanktionernes indførsel.
Udenrigsministeren siger også, at den iranske olieproduktion allerede er faldet med næsten en million tønder om dagen.
Læs også:Iran beder om dansk støtte i kampen mod USA's sanktionerDe amerikanske sanktioner har medført frygt blandt almindelige borgere i Iran for hvordan deres dagligliv vil blive påvirket.
Selv om mad og medicin er undtaget, viser tidligere erfaringer, at internationale selskaber hellere vil være på den sikre side og helt undgå samhandel, skriver The Guardian.
Det har fået flere organisationer til at advare om, at nogle patientgrupper kan blive ramt hårdt af medicinmangel.
Indførslen af sanktioner fik flere tusinde mennesker til at demonstrere i hovedstaden Teheran i går.
Læs også:EU, Kina og Rusland vil omgå Iran-sanktioner med byttehandels-økonomiSamtidig fortsætter anstrengelserne i EU for at få færdiggjort en form for byttehandelssystem, hvormed handel med Iran kan fortsætte uden om banksystemet, skriver Financial Times.
FacebookTwitterKopier linkEmner:Barack Obama (politiker)|Donald Trump (politiker)|Iran|USA|Økonomi




https://www.dr.dk/sporten/fodbold/superliga/video-se-fire-bomber-fra-distancen-flotte-maal-i-superliga-weekenden

SuperligaVIDEO Se fire bomber fra distancen: Flotte mål i Superliga-weekendenSuperligaspillerne følte for at tage chancen fra distancen i denne runde, og det gav nogle rigtig flotte mål.
Af Frederik Palle05.
nov.
2018 kl.
06.
44Bemærk: artiklen er mere end 30 dage gammelLæs opDer er ikke meget i fodbold, som er federe end et rigtig godt langskudsmål.
Weekendens Superligarunde havde et par stykker af dem, som man kan se igen og igen.
Specielt målene fra OB’s Janus Drachmann mod Hobro og Esbjergs Jacob Lungi Sørensen var en fryd for øjet.
Læs også:VIDEO FCM snubler på målstregen i EsbjergMen der faldt også to frisparksmål fra distancen sat ind i nettet af Vendsyssels Jon Dagur Thorsteinsson og FC Norsjællands Godsway Donyoh.
Du kan se alle fire mål i den ovenstående video.
FacebookTwitterKopier link




https://www.dr.dk/sporten/fodbold/superliga/ny-skade-tvinger-van-der-vaart-til-sige-stop

SuperligaNy skade tvinger Van der Vaart til at sige stopDen hollandske fodboldspiller Rafael van der Vaart stopper karriereren med øjeblikkelig virkning efter en ny skade.
Rafael van der Vaart nåede kun få måneder i Esbjerg, før han besluttede sig for at stoppe karrieren.
05.
nov.
2018 kl.
07.
49 | opdateret 05.
nov.
2018 kl.
11.
08Bemærk: artiklen er mere end 30 dage gammelLæs opDet er kun få måneder siden, den falmede hollandske fodboldstjerne Rafael van der Vaart skiftede til Esbjerg efter to magre år i FC Midtjylland.
Men allerede nu er det slut.
Det bekræfter Esbjergs konstituerede sportschef Jimmi Nagel Jacobsen over for DR Sporten.
Den 35-årige midtbanespiller har pådraget sig en ny skade, og det har fået ham til at stoppe karrieren øjeblikkeligt, siger Rafael van der Vaart til det hollandske medie De Telegraaf.
- Jeg er bare nødt til at stoppe nu.
Jeg er her ikke for at rehabilitere, men for at spille fodbold.
Det ville være sjovere, hvis det var anderledes, og det var også sådan, at jeg ønskede, det skulle være.
- Det er en vanskelig beslutning, men det er bedst sådan, siger Rafael van der Vaart, som nåede at spille 109 landskampe for Holland og score 25 mål i nationaldragten.
Han var en af mange hollændere, der kom ud af Ajax' berømte fodboldskole, hvorefter karrieren tog ham forbi klubber som Hamburger SV, Tottenham, Real Madrid og Real Betis, inden turen gik til FC Midtjylland i 2016.
Sådan huskes van der Vaarts sidste tid i FC Midtjylland bedst.
Hollænderen sad mest på bænken, hvis han ikke var helt ude af truppen med en skade.
Opholdet i Esbjerg blev dermed et kort et af slagsen.
Det blev til tre indhop og samlet set 55 minutters fodbold i det vestjyske.
Hollænderen havde allerede for et stykke tid siden annonceret, at denne sæson ville blive hans sidste på topplan.
Den seneste i rækken af mange skader har altså fået ham til at fremrykke karrierestoppet.
/ritzau/FacebookTwitterKopier linkEmner:Rafael van der Vaart (fodboldspiller)|FC Midtjylland|Fodbold|Holland|Esbjerg




https://www.dr.dk/sporten/formel1/magnussen-om-vm-stillingen-skuffende-vi-ligger-bag-renault

Formel1Magnussen om VM-stillingen: 'Skuffende vi ligger bag Renault'Kevin Magnussen er stolt over Haas' Formel 1-sæson, men ærgrer sig alligevel over en placering bag Renault.
Haas har bevist, at holdet har evnerne til at være "best of the rest", mener Kevin Magnussen.
05.
nov.
2018 kl.
07.
30Bemærk: artiklen er mere end 30 dage gammelLæs opDen danske racerkører Kevin Magnussen er godt tilfreds med, at han sammen med det amerikanske Haas-mandskab er med i den øverste halvdel af Formel 1-tabellen i den indeværende sæson.
Haas ligger nummer fem ud af ti i konstruktørernes mesterskab med i alt 84 point for sæsonen.
Holdet ligger bagved Renault (114 point) og har et godt hul ned til McLaren (62 point) på sjettepladsen.
Læs også:Magnussen efter nedtur i Mexico: 'Jeg er megafrustreret'I toppen er Mercedes, Ferrari og Red Bull som forventet stukket af.
Derfor kæmper de øvrige hold om at være det bedste, hvis man ser bort fra de tre.
- Det handler om at være "best of the rest", så der er en stolthed forbundet med det.
Det er rigtig tæt i midterfeltet.
- Vi burde egentlig slet ikke kunne følge med Renault i Formel 1, fordi de har mange flere ressourcer, det er et meget større foretagende, og der er mange flere mennesker involveret.
Vi bruger, hvad vi har, meget bedre, end de gør, siger Kevin Magnussen til Haas' hjemmeside.
Læs også:Ekspert om Hamiltons suveræne sæson: 'Der venter flere VM-titler'Danskeren er dog alligevel ikke helt tilfreds.
- Vi har i gennemsnit været hurtigere end dem i år, så det er selvfølgelig lidt skuffende, at vi lige nu er bag dem i stillingen.
- Vi bliver nødt til bare at fortsætte fremad.
Vi har allerede taget et skridt fremad i år og bevist, at vi kan bygge en bil, der er i stand til at være "best of the rest", lyder det fra den 26-årige dansker.
Læs også:Hamilton er verdensmester for femte gang i karrierenMagnussen er den bedst placerede Haas-kører.
Han har i alt samlet 53 point sammen, hvilket rækker til en niendeplads i VM-stillingen.
Holdkammeraten Romain Grosjean ligger nummer 13 med 31 point.
Næste opgave for Magnussen og co.
er Brasiliens Grand Prix 11.
november.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Renault|Formel 1|Brasilien




https://www.dr.dk/nyheder/viden/kroppen/sygdoms-saesonen-er-over-os-faa-styr-paa-hvornaar-dit-barn-har-brug

KroppenSygdoms-sæsonen er over os: Få styr på, hvornår dit barn har brug for antibiotika Sverige har nedbragt antibiotikaforbruget til børn med 74 procent, men i Danmark halter vi gevaldigt efter.
I 2013 undersøgte forskere 23 børnehaver og vuggestuer for bakterier og virus.
I mere end 90 procent af prøverne blev der fundet sygdomsfremkaldende virus.
Af Maria Lise Behrendt05.
nov.
2018 kl.
06.
33Bemærk: artiklen er mere end 30 dage gammelLæs opI de fleste tilfælde er antibiotika unødvendigt.
Sådan lyder budskabet i en ny kampagne fra Danmarks Apotekerforening, der henvender sig til forældre, som er i tvivl om, hvornår deres børn har behov for medicinen.
Vidste du,At antibiotika kun virker mod bakterier, ikke virus.
Det betyder, at antibiotika fx ikke virker mod influenza eller forkølelse, da de infektioner altid skyldes virus.
Den store sygdomssæson er nemlig over os.
Overalt er snotnæser, kradsende halse og sviende øjne at begyndt pible frem.
Og det går særligt hårdt ud over børnefamilierne.
For vuggestuer, børnehaver og fritidsklubber er et mekka for virus og bakterier, der spreder sig lynhurtigt i de små rum med de mange mennesker.
Som forælder er det hårdt at se, når børnene har ondt.
Derfor kan det også virke naturligt at bede lægen om en recept på antibiotika, som kan udrydde sygdommen.
Hurtigt.
Men de fleste infektioner klarer barnet selv.
Med den rette pleje.
Og det gælder uanset, om infektionen skyldes bakterier eller virus.
Guide til tre almindelige børne-infektioner1Øjenbetændelse går som regel over af sig selv i løbet af en uge.
Symptomerne kan være røde øjne, svie og pus, der klistrer øjnene sammen.
Rens forsigtigt barnets øjne flere gange dagligt med sterilt saltvand.
Vask hænder ofte for at undgå smitte, og prøv at undgå, at barnet klør sig i øjet.
Kontakt lægen, hvis der er meget tykt, gult øjenflåd, eller hvis barnet ikke er i bedring efter en uge.
2Børnesår er en ufarlig infektion i huden, der smitter ved berøring eller indirekte kontakt, eksempelvis via håndklæder.
Børnesår begynder som røde knopper, der udvikler sig til blærer og danner gule sårskorper.
Børnesår kræver altid et besøg hos lægen.
Du kan hjælpe behandlingen på vej ved at vaske hænder ofte og skifte tøj, håndklæder og sengetøj dagligt.
3Forkølelsessår begynder ofte som en prikkende fornemmelse i huden, der udvikler sig til små væskefyldte blærer, som danner sår med gullig skorpe.
Virus smitter ved berøring, så vask hænder ofte, og undgå at barnet piller i såret.
Du kan smøre med creme mod forkølelsessår – jo før man starter, jo bedre virker cremen.
Forkølelsessår heler i løbet af 7-10 dage, men vender ofte tilbage.
Kontakt lægen, hvis det er første gang, dit barn har forkølelsessår, eller hvis det ikke forsvinder af sig selv.
- Luftvejsinfektioner som halsbetændelse og mellemørebetændelse skyldes som regel virus og bør ikke behandles med antibiotika, men det er vigtigt, at man tager en snak med sin læge om, hvad den rigtige behandling er.
Behovet for behandling er individuelt, siger Jette Nygaard Jensen, der ph.
d.
og projektleder på Klinisk Mikrobiologisk Afdeling på Herlev og Gentofte Hospital.
Flere bivirkninger end fordeleForældre er vant til at skulle væbne sig med tålmodighed.
Men som forælder til et sygt barn, skal man væbne sig med endnu mere.
Små børn har i gennemsnit otte infektioner om året af op til en uges varighed.
Sygdom tager tid, og der skal være plads til, at det går over af sig selv.
Jette Nygaard Jensen, ph.
d.
og projektleder.
- Små børn har i gennemsnit otte infektioner om året af op til en uges varighed.
Sygdom tager tid, og der skal være plads til, at det går over af sig selv, siger Jette Nygaard Jensen.
Tålmodighed kombineret med ro og smertestillende er ofte den bedste behandling.
I dag ved man for eksempel, at kun ét ud af 20 børn med mellemørebetændelse oplever effekt af at blive behandlet med antibiotika, og effekten består i et halvt eller et helt døgns kortere sygdom.
Til gengæld får et ud af 14 børn bivirkninger som udslæt eller diarré af medicinen.
Svenskerne har overhalet Danmark indenomSiden 2008 er antallet af recepter på antibiotika til børn i alderen 0-4 år falde med næsten 40 procent.
Alligevel halter vi i Danmark gevaldigt efter vores svenske naboer, når det kommer til at få bragt antibiotikaforbruget til børn ned.
Tidligere i år viste en undersøgelse fra Rigshospitalet, at fire ud af 10 danske børn i deres andet leveår blev behandlet med antibiotika for øjenbetændelse.
Det gør vores forbrug fire gange større end det svenske.
For 20 år siden fik svenske børn markant mere antibiotika end danske.
Men i 1994 opdagede svenskerne, at de havde et problem og satte massivt ind.
Jette Nygaard Jensen, ph.
d.
og projektleder.
Og det er på trods af, at antibiotika mod øjenbetændelse som regel er unødvendigt.
Ifølge Jette Nygaard Jensen skyldes det først og fremmest, at svenskerne fik øje på deres overforbrug længe inden os:- For 20-25 år siden fik svenske børn markant mere antibiotika end danske.
Men i 1994 opdagede svenskerne, at de havde et problem og satte massivt ind.
I dag har de bragt forbruget ned med 74 procent blandt mindre børn.
En anden faktor kan være de lempelige svenske arbejdsmarkedsregler for fx børns sygedage.
I Sverige må forældre have 120 af dem per barn, og det giver en del mere tålmodighed at operere med.
Forældrene skal vide mereInspireret af af svenskerne startede Herlev og Gentofte Hospital sidste år et projekt, hvor sundhedsplejersker bliver uddannet til at være ambassadører for et mindre antibiotikaforbrug.
Når sygeplejerske i Gentofte, Hørsholm og Egedal kommuner kommer på besøg til otte måneders kontrol giver de forældre en bog om antibiotika til børn og klæder dem samtidig på med viden om, hvornår antibiotika er nødvendigt, og hvornår det ikke er.
- En tidligere undersøgelse har vist, at læger i Region Hovedstaden overordnet oplever forældres viden om antibiotika som mangelfuld, så det er vigtigt at klæde forældrene på, siger Jette Nygaard Jensen.
Ofte oplever lægerne også et pres til at udskrive antibiotika.
I Region Hovedstaden svarede 88 procent af lægerne i et spørgeskema, at de havde følt pres fra forældre.
Pas på børnenes tarmbakterierI Gentofte, Hørsholm og Egedal kommuner lærer sundhedsplejersken nybagte forældre, hvornår antibiotika er nødvendigt - og hvornår det måske ikke er.
Samtidig viser undersøgelser ifølge Jette Nygaard Jensen, at der er en klokkeklar sammenhæng mellem forældrenes uddannelsesniveau og hvor meget antibiotika, 0-6 årige børn får.
Jo længere uddannelse, desto mindre antibiotika.
Et faktum, der er med til at sætte en streg under, hvor vigtig viden om emnet er.
- Antibiotika er et vidundermiddel, men det skal bruges med omtanke, for vi kan risikere, at det gør mere skade end gavn.
Både i form af bivirkninger på kort sigt og i form af antibiotikaresistens på længere sigt, siger Jette Nygaard Jensen.
Samtidig er forskere de senere år begyndt at interessere sig for, hvordan brug af antibiotika spiller ind på sammensætningen af tarmbakterier.
Læs også:Tarmen: 8 meter langt organ manipulerer dit helbredAntibiotika slår nemlig ikke kun de dårlige bakterier ihjel, men også de gode.
Og dem har vi brug for.
Særligt i de første leveår.
For nyere forskning indikerer, at risikoen for sygdom senere i livet kan blive større, hvis ikke tarmbakterierne udvikler sig normalt i den spæde barndom.
FacebookTwitterKopier linkEmner:Medicin|Sygdomme og lidelser|Gentofte Hospital|Region Hovedstaden|Gentofte




https://www.dr.dk/nyheder/regionale/hovedstadsomraadet/ny-ordning-patienter-inddrages-under-vagtoverlevering

KøbenhavnNy ordning: Patienter inddrages under vagtoverleveringPå Rigshospitalet har man droppet vagtoverlevering bag lukkede døre.
Nu inddrages patienten, når personalet overleverer til hinanden.
Vagtoverlevering mellem sygeplejerskerne foregår ikke længere bag lukkede døre på personalestuen.
Nu er den rykket ind hos patienterne.
Af Karoline Kert og Mads Gluud05.
nov.
2018 kl.
06.
02Bemærk: artiklen er mere end 30 dage gammelLæs opNår et hold sygeplejersker får fri fra arbejde efter en endt vagt, og skal erstattes af et nyt hold sygeplejersker, foregår overleveringen om patienterne oftest for lukkede døre.
Det har man nu ændret på hos Rigshospitalets afdeling for gynækologisk cancer og hjernetumorer.
Det mindsker risikoen for fejl og misforståelser, pårørende får mulighed for at være med og stille spørgsmålMille Guldager, klinisk sygeplejespecialist og projektlederSiden januar er afsnittet gået over til en ny måde at overdrage aftenvagten mellem den sygeplejerske, der går hjem og den, der tager over.
Hvor vagtskiftet før skete bag lukkede døre på sygeplejerskernes personalestue, overdrager man nu på patientstuen.
Det har vist sig at være en ordning, der er så god, at den skal bredes ud.
- Internationale erfaringer viser, at det har flere fordele at inddrage patienten i overleveringen, siger Mille Guldager, der er klinisk sygeplejespecialist og projektleder på at få den nye ordning indført.
- Det mindsker risikoen for fejl og misforståelser, pårørende får mulighed for at være med og stille spørgsmål, patienten føler sig tryggere og patienttilfredsheden er ganske enkelt højere.
Læs også:Ny uddannelse for sygeplejersker kan være med til at afhjælpe lægemanglenFør pilotprojektet var der mange ubesvarede spørgsmål og en sund skepsis blandt sygeplejerskerne for at gå en meget anderledes vej end den sædvanlige, fortæller sygeplejerske Sara Bak Rykær, der også er med i projektgruppen.
- Kan vi vise vores bekymringer, kan jeg sparre med min kollega, hvordan kan vi tale om de svære ting som prøver med dårlige svar, og vil patienter og pårørende have mange spørgsmål?
Men både patienter og personale har taget godt imod ordningen, der nu er permanent.
Danske Patienter: Det øger patienternes tryghedHos Danske Patienter er man også meget positiv for den nye ordning.
- Patienten får mulighed for at komme til orde.
De kan være med til at huske, hvad der er vigtigt at sige, og hvilke informationer der skal passeres videre.
Det giver en tryghed og en følelse af at have kontrol over, hvad der sker, mens man er indlagt, siger Helle Max Martin, der er projektchef i Danske Patienter og Videnscenter for Brugerinddragelse i Sundhedsvæsenet.
Læs også:Ny afhandling: Det kan betale sig at løbe langsommere i sundhedsvæsnetPatienttilfredsheden er steget markant på afdelingen.
Det viser både en spørgeskemaundersøgelse og en række interviews med patienter, som Mille Guldager Christiansen har fulgt projektet op med.
Den nye procedure har også betydet, at sygeplejerskerne ser patienterne fra vagtens start, og at patienterne ringer mindre efter sygeplejerskerne om eftermiddagen, mens de er indlagt.
Større udbredelseOrdningen med at holde vagtoverleveringsmøder foran patienten i stedet for på personalestuen er så god en idé, at det nu skal udbredes, mener de konservatives formand for Sundhedsudvalget i Region Hovedstaden, Christoffer Buster Reinhardt.
- Vi skal tage det op i Sundhedsudvalget, og så skal vi selvfølgelig fortælle kollegerne i Region Hovedstaden om de gode resultater.
Vi skal lære af den nye bedste måde at gøre tingene på, siger han.
Det glæder Mette Rosendal Darmer, der er konstitueret centerdirektør i Finsenscenteret på Rigshospitalet.
Hun er ikke er i tvivl om, at ordningen har skabt interesse.
- Vi er allerede så småt i gang med at brede ordningen ud i onkologisk klinik på Rigshospitalet, og så tror jeg også, at der er andre, der er interesseret i det, siger Mette Rosendal Darmer.
FacebookTwitterKopier linkEmner:Christoffer Buster Reinhardt (politiker)|Patienter|Rigshospitalet|Danske Patienter|Sundhedspersonale




