https://www.dr.dk/sporten/fodbold/superliga/aab-beholder-jacob-friis-frem-til-sommer

SuperligaAaB beholder Jacob Friis frem til sommerSiden 26.
november har Jacob Friis haft status som midlertidig cheftræner for AaB, men nu er han forfremmet.
Jacob Friis fortsætter som cheftræner i AaB frem til sommer.
10.
dec.
2018 kl.
23.
40Bemærk: artiklen er mere end 30 dage gammelLæs opFodboldklubben AaB forfremmer Jacob Friis til permanent cheftræner med en forlængelse af kontrakten, der nu som minimum løber resten af sæsonen.
AaB's aftale med Jacob Friis løber dermed foreløbig frem til næste sommer, oplyser AaB sent mandag aften.
- Jeg er beæret, stolt og ydmyg over, at AaB nu peger på mig som permanent cheftræner, og jeg vil gøre alt for at leve op til klubbens tillid, siger Jacob Friis til klubbens hjemmeside.
26.
november overtog Jacob Friis midlertidigt rollen som cheftræner i AaB, da nordjyderne fyrede Morten Wieghorst efter en række skuffende resultater.
Jacob Friis, der har den højest mulige træneruddannelse i Danmark, ser frem til det næste halve års udfordringer.
- Jeg har en tro på, at det vigtigste for mig bliver at bevare mig selv som person, og det er i hvert fald ud fra den recept, at jeg altid har arbejdet som træner.
- Det er selvfølgelig afgørende, at vi vinder nogle fodboldkampe og derigennem opfylder vores ambitioner og målsætninger, siger han.
Håber på forlængelseKontraktlængden på blot et halvt år håber han på at forlænge med tiden, hvis det går godt.
- Jeg er ikke i tvivl om, om jeg kan varetage opgaven, men det er vigtigt for mig at mærke efter, om dette skal være min fremtidige rolle, og det har jeg nu nogle måneder til at blive endeligt afklaret med.
- Optimalt set er de kommende måneder blot begyndelsen på en lang periode som cheftræner i AaB, siger han.
AaB-sportsdirektør Allan Gaarde kalder Jacob Friis et af landets største trænertalenter- Tiden er kommet til at give Jacob chancen med det fulde ansvar for vores superligatrup, og vi er enige om, at et halvt år som udgangspunkt er et fornuftigt tidsperspektiv at evaluere på baggrund af.
- Jacob har arbejdet sig op fra ungdomsrækkerne og kender vores klub og vores kultur indgående, siger Allan Gaarde.
Næste opgave for Jacob Friis og AaB er ligakampen fredag aften ude mod OB.
/ritzau/FacebookTwitterKopier linkEmner:AaB|Allan Gaarde (sportschef)|Fodbold|Morten Wieghorst (fodboldtræner)|Odense Boldklub




https://www.dr.dk/sporten/fodbold/ronaldo-stikker-til-messi-kom-til-italien-og-spil

FodboldRonaldo stikker til Messi: 'Kom til Italien og spil'Cristiano Ronaldo forsøger at lokke rivalen Lionel Messi til at bytte spansk fodbold ud med italiensk.
Cristiano Ronaldo skiftede i sommer til Juventus fra Real Madrid.
10.
dec.
2018 kl.
23.
22Bemærk: artiklen er mere end 30 dage gammelLæs opLionel Messi skal prøve sig af i en anden fodboldliga og være mere som Cristiano Ronaldo.
Det mener Ronaldo, som inviterer sin mangeårige rival fra FC Barcelona til at spille i den italienske Serie A, hvor portugiseren spiller for Juventus.
- Jeg ville gerne se ham komme til Italien en dag.
Jeg håber, han vil tage udfordringen op som mig.
Men hvis han er lykkelig der, så respekterer jeg det, siger Ronaldo til italienske medier.
Læs også:Kroat og nordmand blev kåret som verdens bedste fodboldspillereDen tidligere Real Madrid-stjerne afviser, at han savner rivaliseringen med Messi.
- Nej, måske er det ham, som savner mig.
Jeg har spillet i England, Spanien, Italien Portugal og for mit nationalmandskab, mens han stadig er i Spanien.
- Han er en fantastisk spiller og en god fyr, men jeg savner ikke noget her.
Jeg kan lide mit nye liv, siger Ronaldo.
Beskedenheden lyser ikke ligefrem ud af Ronaldo, når han fortæller om sin egen situation og måde at udfordre sig selv på.
- Jeg forlod min komfortzone og tog udfordringen op i Torino.
Alt er gået godt, jeg har bevist, at jeg fortsat er en fantastisk spiller, lyder det fra angriberen.
For at markere Ronaldos første 150 dage i Italien lod superstjernen sig interviewe af de tre største sportsaviser i landet: Gazzetta dello Sport, Corriere dello Sport og Tuttosport.
Der kom han også ind på valget af klub efter ni år i Real Madrid.
Læs også:Klassen - Messi eller Ronaldo?
del 2 (151) | DRTV- Jeg havde flere muligheder.
Jeg vil ikke sige hvilke, men Juventus er en solid klub med en lang historie.
- Jeg kunne ikke være 100 procent sikker på, at jeg skiftede til verdens bedste klub.
Etter ni år i Real Madrid var det vanskeligt at sammenligne.
- Men nu er jeg 100 procent sikker på, at jeg traf det rette valg, siger 33-årige Ronaldo.
I denne sæson har Ronaldo scoret elleve mål for Juventus, hvilket bringer ham op på 584 mål i hele karrieren.
Onsdag spiller Juventus ude mod Young Boys i Champions League.
Den italienske klub er allerede sikret avancement til ottendedelsfinalen, men kan tage gruppesejren med tre point i Schweiz.
/ritzau/FacebookTwitterKopier link




https://www.dr.dk/nyheder/indland/menneskerettighederne-fylder-70-aar-de-har-aldrig-vaeret-saa-relevante-som-nu

IndlandMenneskerettighederne fylder 70 år: 'De har aldrig været så relevante som nu'Folk gik på gaden over hele landet for at markere 70-året for menneskerettighederne.
Demonstrationen "Hold fast i menneskerettighederne, Danmark" indkaldt af organisationerne Stop Diskrimination, Venligboerne København og Mellemfolkeligt Samvirke, på Rådhuspladsen i København.
Af Magnus Dam Nielsen10.
dec.
2018 kl.
22.
57Bemærk: artiklen er mere end 30 dage gammelLæs opEn lille scene er linet op på rådhuspladsen i København flankeret med bannerne ‘bekæmp ulighed’ og ’hold fast i menneskerettighederne’.
Så langt øjet rækker, står folk i en broget flok klistret op ad hinanden, imens de fremmødte frivillige forsøger at få vristet sig fri, så de kan få delt deres rød-hvide klistermærker ud.
Folk sætter dem flittigt på vinterjakken for at udvise deres støtte til menneskerettighedernes 70 års fødselsdag.
En mand tager sin lighter frem fra jakkelommen.
Den skal han bruge til at sætte fut i den fakkel, som han har i sin venstre hånd.
Efter flere ihærdige forsøg med tommeltotten får han endelig fremtvunget en lille gnist, der hurtigt vokser sig større.
Med et smil i mundvigen løfter han faklen op i vejret ligesom de flere hundrede andre.
Loading preview.
.
.
Da klokken rammer 16:30 begynder rådhusklokkerne at slå sine berømte kvarterslag, og folk begynder at rette blikket op imod scenen.
Nu sker der noget.
Konferencieren griber mikrofonen og byder velkommen, og det bliver modtaget af et stort bifald fra publikum.
I seks byer demonstrerede folk under sloganet ’Hold fast i menneskerettighederne, Danmark’, og officielt er demonstrationen lavet for at markere 70-året for FN's menneskerettighedskonvention.
Men det er også en protest imod den nye finanslov, fortæller Anne Herholdt, der er mødt op til demonstrationen.
- For mig handler det også om at markere årsdagen for menneskerettighederne, men nok mest om finansloven.
Jeg synes, der bliver taget nogle enormt umenneskelige og uanstændige tiltag i dansk politik, som jeg ikke havde troet ville ske nogensinde.
Loading preview.
.
.
Det blev på finansloven for 2019 blandt andet vedtaget, at der skal etableres et udrejsecenter for kriminelle udlændinge på øen Lindholm.
Derudover bliver integrationsydelsen sat ned for enlige forsørgere, og det har Anne Herholdt svært ved at ignorere.
- Det er jo politiske beslutninger, som jeg mener truer menneskerettighederne.
Jeg føler, jeg bliver nødt til at gå på barrikaderne nu, fordi vi hele tiden bevæger os i en forkert retning.
Og jo flere vi er til at byde flygtninge velkommen, jo mere får de også lyst til at være en del af vores samfund.
Jeg så en børnehave, hvor en helt masse børn sad i et rum.
Det ene barn var mørkt i huden, og læreren spøger derfor de andre, hvad der er anerledes ved hende, hvortil børnene svarer: 'hun har rød trøje på'.
De ser det ikke, og det er præcis sådan, det skal væreDemonstrant Ditte RasmussenBørn skal lære rettighedernePå skift indtager de forskellige talere scenen.
En af de første på talerstolen råber ud til publikum:'Jeg kræver retfærdighed for Ahmed, Fatima og Louise!
'En person fra de bagerste rækker brøler ‘hørt!
’, så det giver genlyd over hele Rådhuspladsen.
Det er svært at se de personer, der står på den lille scene, for alle de bannere, der bliver hejst i vejret.
Men budskaberne, der bliver skudt ud af højttalerne, går rent ind hos demonstranterne, der giver den ene klapsalve efter den anden.
Loading preview.
.
.
Flere musikalske indslag har også fundet vej til demonstrationen, og de første, der skal optræde, er en gruppe børn.
Børnene skråler for fuld udblæsning, og man fristes til en lille fællesdans rundt om det meterhøje juletræ på rådhuspladsen for at holde varmen i det råkolde vintervejr.
Yngste taler på 15 årDagens yngste taler på blot 15 år har netop betrådt scenen.
Hun er en afvist asylansøger og bor på et udrejsecenter.
På hendes udrejsecenter må de ikke selv lave mad, de får sjældent nyt tøj og går ikke i en dansk folkeskole.
Og det har 37-årige Ditte Rasmussen svært ved at forstå.
Hun har selv taget sit barn med i dagens anledning for at lære ham, at mennesker bør behandles ens.
-Menneskerettighederne har aldrig været så relevante som lige nu.
Med den politik, der bliver ført, er det på tide, man stopper op og tænker over, om man vil være en del af det samfund, vi er ved at udvikle os til.
Jeg synes, det er vigtigt, at mine børn vokser op i en verden, hvor der er plads til alle, og hvor vi passer på hinanden.
Loading preview.
.
.
Ifølge Ditte Rasmussen er det et generelt problem i samfundet, at folk går op i, hvilken religiøsitet og etnicitet folk har.
Hun ønsker i stedet et samfund for sine børn, der ikke tager højde for hudfarve eller afstamning.
- Det er vigtigt, at mine børn får en forståelse af menneskerettighederne, fordi de er vigtige.
Børnene fødes ganske uskyldigt ind i det her og laver ikke selv de her differencer, fortæller Ditte Rasmussen og kommer med et eksempel.
- Jeg så en børnehave, hvor en helt masse børn sad i et rum.
Det ene barn var mørkt i huden i modsætning til de andre, og læreren spøger derfor de andre, hvad der er anerledes ved hende, hvortil børnene svarer: 'hun har rød trøje på'.
De ser det ikke, og det er præcis sådan, det skal være.
FacebookTwitterKopier linkEmner:Flygtninge og asylansøgere|Vejret|København|Folkeskolen (Danmark)|Forenede Nationer




https://www.dr.dk/nyheder/udland/huawei-chef-vil-loeslades-lover-blive-i-canada-med-fodlaenke

HuaweiSe temaUdlandHuawei-chef vil løslades: Lover at blive i Canada med fodlænkeEn canadisk domstol skal tage stilling til, om fængslet techchef skal løslades mod kaution.
Wanzhou Meng er den kinesiske techgigant Huaweis finansdirektør.
Hun er mistænkt af USA for at bryde USA's sanktioner mod Iran.
Af Maja Lærke Maach10.
dec.
2018 kl.
23.
01Bemærk: artiklen er mere end 30 dage gammelLæs opDen anholdte Huawei-chef, Wanzhou Meng, vil løslades mod kaution og er villig til at iføre sig fodlænke for at garantere, hun ikke flygter fra Vancouver i Canada.
Det siger hendes advokat, David Martin, ifølge nyhedsbureauet AP.
En canadisk domstol ventes i aften eller i nat dansk tid at tage stilling til, om Wanzhou Meng, der er den kinesiske techgigants finansdirektør, skal løslades, indtil sagen skal for retten eller blive i myndighedernes varetægt.
Hun blev anholdt i Vancouver 1.
december for at blive udleveret til USA, hvor hun er mistænkt for at have været med til at bryde USA's sanktioner mod Iran.
Advokaten begrundede begæringen om løsladelse med, at den 46-årige techchef og datter af Huawei-grundlægger, Ren Zhengfei, har et dårligt helbred, og at det derfor er usandsynligt, at hun vil flygte.
Klar med 15 millioner og datterHun er ifølge sin forsvarer parat til at dække alle sikkerhedsudgifter og betale et firma for at overvåge hendes færden i og omkring Vancouver.
Han mener derfor, hun sagtens kan opholde sig i en af familiens ejendomme i byen.
Læs også:Anklager om spionage og handel med Iran: Derfor er Huawei kontroversielFamilien har de sidste 15 år haft en stærk tilknytning til byen, og Wanzhou Mengs mand vil angiveligt komme til byen med parrets datter, så hun kan gå i skole, mens moderens eventuelle retssag pågår.
Manden er ifølge advokaten klar på at stille en sikkerhedsgaranti i parrets to huse til en værdi af omkring 15 millioner dollars, skriver AP.
- Min far grundlagde Huawei, og jeg ville aldrig gøre noget, som kan skade firmaets ry.
Jeg ønsker at blive i Vancouver for at bestride min udlevering, og jeg vil bestride alle beskyldninger ved en retssag i USA, hvis jeg i sidste ende bliver udleveret, sagde hun ifølge Washington Post selv i en udtalelse udsendt i går.
Sagen kort•Wanzhou Meng er ikke blot Huaweis finansdirektør, hun er også datter af virksomhedens grundlægger, Ren Zhengfei.
•Amerikanske myndigheder har siden 2016 efterforsket, om Huawei har omgået sanktioner mod Iran ved at videresælge udstyr fra den amerikanske virksomhed Hewlett-Packard, HP, til landet.
Siden har USA presset sine allierede til ikke at købe it-udstyr fra Huawei.
•Kina kalder anholdelsen et brud på menneskerettighederne og kræver, at Wanzhou Meng bliver løsladt.
Landet har truet både USA og Canada med repressalier•Det er ikke første gang, der rettes et kritisk lys mod den kinesiske telefonproducent.
For selv om virksomheden er blevet en stor spiller på markedet og sidste år solgte 153 millioner smartphones, har mange lande ikke tillid til Huawei.
•Kritikere frygter, at Huawei potentielt kan bruges af den kinesiske stat til overvågning og spionage.
FacebookTwitterKopier linkEmner:Huawei|Hewlett-Packard|USA|Vancouver|Erhverv




https://www.dr.dk/nyheder/indland/dansk-gambling-paa-e-sport-saetter-rekord

IndlandDansk gambling på e-sport sætter rekordDanske Spil glæder sig over eksplosiv interesse for e-sport.
Center for Ludomani er bekymrede.
Esport på højeste plan bliver spillet foran tusinder af tilskuere og sætter gang i omsætningen på bettingmarkedet.
Af Sean Coogan10.
dec.
2018 kl.
22.
37Bemærk: artiklen er mere end 30 dage gammelLæs opE-sport som Counter Strike er efterhånden ikke længere noget, man kun bliver introduceret for, hvis man bruger sine weekender nede på den lokale netcafé med en slushice ved hånden.
Da det danske Counter Strike hold Astralis i går slog amerikanske Team Liquid, var det foran 5.
000 tilskuere i Sparekassen Fyn Arena, og samtidig en begivenhed, der tog overskrifter i de landsdækkende medier.
Læs også:Danske Astralis skriver Counter-Strike historie i OdenseHos spiludbyderen Danske Spil mærker man i den grad den stigende interesse for e-sport herhjemme.
Gårsdagens kamp mellem Astralis og Team Liquid bød på en rekord.
Her rundede omsætningen på kampen 700.
000 kroner.
Det er knap 20 procent over den tidligere rekord for en enkelt kamp inden for Esport, fortæller Danske Spil.
Spiludbyderen forventer i år at omsætte for 140 millioner kroner på e-sport.
En stigning på 324 procent i forhold til 2016.
Giver cykling baghjulMens e-sport er kommet på skoleskemaet, og sportshaller rundt omkring har gjort plads til lokaler med computere i stedet for badmintonketchere, viser den stigende interesse sig tydeligt hos Danske Spil i kroner og ører.
Her er det store trækplaster skydespillet Counter Strike, hvor Danske Spil melder om en stigning i omsætningen på 569 procent siden 2016.
Læs også:Lokkemad til skoletrætte unge: E-sport på skemaetE-sport er vokset til det sjettestørste marked for Danske Spil og overgår nu både badminton, NFL og cykling.
Ifølge spiludbyderen overgik omsætningen på gårsdagens finale i Odense dagens enlige Premier League kamp mellem Newcastle og Wolverhampton.
Et marked, som normalt er spiludbyderens flagskib.
Center for Ludomani er bekymretDen stigende interesse for at satse penge på e-sport giver anledning til bekymring hos Center for Ludomani.
Her peger man på, at flere unge mennesker i Danmark i de senere år er blevet spilafhængige.
- Vi er bekymrede for, at de unge får smag for spil langt før, fordi de bliver introduceret gennem gaminginteressen, siger Sarah Thiele, sociolog og forebyggelseskonsulent ved Center for Ludomani.
Mellem 2009 og 2016 var der en firedobling i andelen af folk i behandling hos Center for Ludomani, som var under 25 år gamle.
Det var med til at gøre, at 48 procent af personerne i behandling sidste år var personer under 30 år.
- Med den fart Esport-miljøet har lige nu, er vi bekymrede for, at de e-sportsbettere der er nu, ender hos os, siger Sarah Thiele.
Traditionelt har det i høj grad været de unge fodboldinteresserede mænd, der har fyldt.
Med e-sport risikerer man en hel ny målgruppe, lyder det.
- Vi ved, at de unge mænd udgør en kæmpe risikogruppe, så det er en begrundet bekymring, siger Sarah Thiele.
Ifølge en analyse, som Dansk Erhverv har lavet for Danske Spil, er 49 procent af personerne, der har satset penge på Counter Strike i år mellem 18-29 år gamle.
Gambling bliver sneget indMens Sarah Thiele siger, at gaming er en god aktivitet for de unge, er der et andet element i e-sport, som kan vække bekymring.
Det er de indbyggede elementer i flere computerspil, der minder om gambling.
Og her når man gennem til de unge under 18 år, som ikke er gamle nok til at gamble hos bookmakerne.
- Vi ser masser af mekanismer fra gambling, der bliver serveret for mindreårige, siger forebyggelseskonsulenten.
- Vi kan være bekymret, når gambling bliver sneget ind ad bagvejen.
Det kan give problemer senere hen i livet, siger konsulenten, der blandt andet peger på de såkaldte lootboxes i Counter Strike.
Her kan man undervejs i spillet få en mystisk kasse ganske gratis.
Men hvis man vil åbne den, skal man betale for det.
Derefter åbner en roulette, hvor man kan vinde virtuelle genstande af forskellig værdi.
Genstandene har både værdi i og uden for spillet.
- Der er vi ude i noget, der minder rigtig meget om traditionel gambling, som vi ser fra eksempelvis roulette, siger forebyggelseskonsulenten.
FacebookTwitterKopier linkEmner:Danske Spil|Center for Ludomani|eSport|Gambling|Storbritannien




https://www.dr.dk/nyheder/udland/usa-straffer-nordkoreanere-brud-pa-menneskerettigheder

UdlandUSA straffer nordkoreanere for brud på menneskerettighederUSA har indført sanktioner mod blandt andre en af Kim Jong-uns mest betroede embedsmænd.
Donald Trump og Kim Jong-Un mødtes i juni i år i Singapore.
10.
dec.
2018 kl.
22.
24Bemærk: artiklen er mere end 30 dage gammelLæs opUSA har mandag indført sanktioner mod tre nordkoreanske embedsmænd.
Heriblandt mod en af de øverste betroede til Nordkoreas leder, Kim Jong-un.
Det oplyser USA's finansministerium.
Årsagen er "vedvarende og alvorlige overtrædelser af menneskerettigheder samt censur", skriver ministeriet.
- De (sanktionerne, red.
) belyser Nordkoreas forkastelige behandling af dem, der befinder sig i Nordkorea.
- De tjener som en påmindelse om Nordkoreas brutale behandling af amerikaneren Otto Warmbier, lyder det i udtalelsen.
Otto Warmbier var en amerikansk studerende.
Han døde i juni i 2017 efter at have siddet fanget i Nordkorea i 17 måneder.
Det var med til at eskalere den konflikt, der i 2017 rasede mellem USA og Nordkorea.
Primært på grund af Nordkoreas atomprogram.
Ingen fremskridt i samtalerI juni 2018 mødtes USA's præsident, Donald Trump, og Kim Jong-un i Singapore.
Og selv om det til dels kunne ligne starten på en forsoning, så er samtalerne mellem de to lande gået langsomt siden da.
Blandt de tre nordkoreanere, der er blevet ramt af sanktioner, er 68-årige Choe Ryong-hae.
Han betragtes som en Kim Jong-uns nærmeste allierede og står for meget af arbejdet med Nordkoreas militær og udenrigspolitik.
Ved en militærparade sidste år udtalte han, at "Nordkorea er klar til at nedkæmpe fjender med atomkraftens retfærdighed".
Sanktionerne mod de tre betyder, at de får indefrosset deres værdier under amerikansk jurisdiktion.
Det er heller ikke tilladt for dem at indgå aftaler med nogen fra USA.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|USA|Offentlig forvaltning




https://www.dr.dk/sporten/haandbold/em-kvinder/dansk-landstraener-efter-klart-nederlag-jeg-er-ramt

EM KvinderDansk landstræner efter klart nederlag: 'Jeg er ramt'Det danske landshold ramte slet ikke det nødvendige niveau mod Rusland, erkender landstræneren.
Danmarks landstræner Klavs Bruun Jørgensen under EM kampen mellem Danmark-Rusland.
10.
dec.
2018 kl.
21.
32Bemærk: artiklen er mere end 30 dage gammelLæs opAt det danske håndboldlandshold har tabt til både de franske verdensmestre og de russiske OL-guldvindere er ikke i sig selv en skam.
Men de klare nederlagscifre overrasker landstræner Klavs Bruun Jørgensen, der mandag kunne se sit hold tabe hele 21-32 til Rusland ved EM.
- Jeg er ramt.
Det må jeg sige.
Vi vidste godt, at Frankrig og Rusland var en stor mundfuld, men vi havde en forhåbning om, at vi var tættere på, siger Klavs Bruun Jørgensen.
Han mener, at der er meget mere i holdet, end det har vist i de seneste kampe ved EM.
- Grundlæggende tror jeg også, at vi er tættere på de bedste, end vi har vist.
- Der er en god indstilling fra spillerne langt hen ad vejen.
Mange af de ting, vi arbejder med, fungerer også.
Vi ramte bare overhovedet ikke det niveau, som vi skal for at spille op mod sådan nogle hold, siger landstræneren.
Skidt start på anden halvlegHan gik til pause med en følelse af, at holdet egentlig havde spillet fornuftigt, selv om Rusland førte 14-9.
Den gode fornemmelse forsvandt dog lynhurtigt, da kampens sidste halvdel blev fløjtet i gang.
- Så indledte vi anden halvleg med to angreb, hvor vi bare tyrede bolden direkte ud over sidelinjen.
Det kan man ikke tillade sig.
Så er det ikke synd for os.
Så er det vores egen skyld.
Der skal vi være bedre.
- Det handler også om erfaring med at stå i de situationer.
Det skal ikke være nogen undskyldning, men det er stadig et ungt hold.
I dag var vi ikke vores opgave voksen, siger Klavs Bruun Jørgensen.
Med nederlaget er Danmark uden chance for at avancere til semifinalen.
Holdet møder Montenegro i sidste mellemrundekamp på onsdag.
/ritzau/FacebookTwitterKopier link




https://www.dr.dk/sporten/fodbold/superliga/video-sent-selvmaal-sender-agf-langt-vaek-fra-top-seks

SuperligaVIDEO Sent selvmål sender AGF langt væk fra top seksDet lykkedes FC Nordsjælland at vinde for anden gang i træk, da Farum-holdet nedlagde AGF i Superligaen.
10.
dec.
2018 kl.
21.
09Bemærk: artiklen er mere end 30 dage gammelLæs opFC Nordsjælland hentede mandag aften en vigtig sejr i bestræbelserne på at komme i mesterskabsspillet, da holdet vandt 1-0 over AGF i Superligaen.
Kampen i Farum blev domineret af hjemmeholdet, men skarpheden manglede, og det lignede derfor længe en nulløsning.
Læs også:Sikker sejr sender FCK tilbage på førstepladsenKort før tid blev den 18-årige angriber Joachim Rothmann dog afgørende, da han pressede AGF-anfører Pierre Kanstrup til at score selvmål.
Med sejren er FCN blot to point fra top-6, mens AGF efter det femte nederlag i seks superligakampe står i en svær situation og må kigge langt efter mesterskabsspillet.
FCN lignede fra kampens start et hold, der var sultent efter sejr.
Mandskabet trykkede AGF tilbage og kom frem til et par store muligheder i løbet af de første minutter.
AGF stod som ofte før langt tilbage på banen og lurede på kontra, men holdet havde svært ved at spille sig frem til store muligheder.
Læs også:Søndagssejr sender Randers mod top-seksHjemmeholdet dominerede opgøret, og efter 28 minutters spil gik der et sus igennem tilskuerne, da højrebacken Karlo Bartolec hamrede et langskud på underkanten af overliggeren.
Kampbilledet fortsatte efter pausen, hvor de teknisk dygtige FCN-spillere arbejdede hårdt på at spille sig igennem den solide AGF-defensiv.
Læs også:FC Midtjylland cruiser op på førstepladsenFCN kom frem til et par fine muligheder, og otte minutter før kom forløsningen i form af et AGF-selvmål.
FC Nordsjælland tog dermed sin anden ligasejr på stribe og nærmer sig de sjove pladser i rækken.
/ritzau/FacebookTwitterKopier linkEmner:AGF|FC Nordsjælland|Karlo Bartolec (fodboldspiller)|Fodbold|Farum




https://www.dr.dk/nyheder/indland/yousee-laekker-personlige-oplysninger-om-tusindvis-af-kunder-igen-0

IndlandYouSee lækker personlige oplysninger om tusindvis af kunder.
IgenDirektør Jacob Mortensen kalder det "en menneskelig fejl" og undskylder overfor kunderne.
(ARKIVFOTO).
Tilbage i maj lå 10.
000 fastnetkunders hemmelige numre og adresser offentligt tilgængelige på 118.
dk i elleve dage.
Af Signe Mai Vilsbøll10.
dec.
2018 kl.
21.
49Bemærk: artiklen er mere end 30 dage gammelLæs opPrivate oplysninger om adskillige kunder er blevet lækket af televirksomheden YouSee.
Denne gang drejer det sig om 4.
800 kunders navne og adresser, der i en periode på fire dage har været tilgængelige på den TDC-ejede søgemaskine 118.
dk, selvom kunderne faktisk havde bedt YouSee om at holde oplysningerne hemmelige.
TIP OSHar du problemer haft problemer med YouSees systemopdateringer?
Så vil vi gerne høre fra dig.
Skriv til sigv@dr.
dk.
- For mig er det vigtigt, at mine oplysninger ikke er offentligt tilgængelige, og derfor blev jeg meget frustreret, siger Laura Larsen, der lørdag modtog en mail fra teleselskabet om fejlen, og uddyber:- Jeg ved, at data er en kæmpe værdi for virksomheder, og derfor bliver jeg bekymret, når sådan noget her sker.
Det får jo en til at tænke, hvor de ellers kan være havnet.
Laura Larsen planlægger nu at skifte udbyder.
Kamp med it-koksLækket af kundernes oplysninger følger flere uheldige hændelser hos YouSee.
I starten af november fik YouSee ved en fejl sendt en reklamemail med emnefeltet 'Det er nyt, og det er bedre!
' ud, som en række kunder modtog i deres indbakke hvert 20.
minut gennem flere timer.
Og den seneste måned har flere YouSee-kunder også haft problemer med at læse deres e-mails på grund af en systemopdatering af virksomhedens e-mail platform.
- Vi har ringet mange gange.
Hver gang må vi vente en halv til en hel time på at komme igennem, og der sker intet.
Instruktionerne fungerer ikke, og der er ingen tidsramme for, hvornår det fungerer igen.
Vi får bare at vide, at problemet er større, end de havde regnet med, fortalte YouSee-kunde Anne Wingstrand, da DR talte med hende torsdag i sidste uge.
YouSee beklagerIfølge direktør i YouSee, Jacob Mortensen, er der ingen sammenhæng mellem den seneste måneds it-kiks.
Han forklarer, at lækket af de 4800 kunders oplysninger ikke skyldes fejlbehæftetede systemopdateringer, men derimod "en menneskelig fejl".
- Vi er i gang med at forenkle nogen af vores it-systemer, og det er i den forbindelse, den her meget beklagelige fejl er sket.
Vi har flyttet kundeoplysninger fra et system til et andet uden at få markeret feltet, der angiver, at visse kunder ønsker hemmeligt navn og adresse.
Det er anden gang, at YouSee lækker kundeoplysninger på 118.
dk.
Tilbage i maj lå 10.
000 fastnetkunders hemmelige numre og adresser offentligt tilgængelige på søgemaskinen i elleve dage.
Direktøren beklager fejlen, der nu er rettet.
- En fejl som den her er meget kritisk.
Vi tager det ekstremt seriøst, for sådan noget må bare ikke ske.
Vi har meldt det til de rette myndigheder, og vi undskylder selvfølgelig overfor de berørte kunder, siger Jacob Mortensen.
Erhvervsstyrelsen har rejst tilsynssagI en mail til DR Nyheder bekræfter Erhvervsstyrelsen, der håndterer indberetninger om brud på persondatasikkerhed hos teleselskaber, at YouSees ejer, TDC, har meldt den konkrete hændelse.
På baggrund af indberetningen er rejst en tilsynssag over for TDC, og professor i it-sikkerhed ved Aalborg Universitet, Søren Sandfeld Jakobsen, vurderer, at hændelsen kan udløse bødestraf.
- Jeg vil mene, at YouSee har overtrådt GDPR, og efter de nye regler i GDPR kan bøden blive meget høj.
Datatilsynet sidder lige nu og overvejer bødeniveauet i en lang række sager, så når tilsynet har færdiggjort sagerne, bliver vi klogere på, hvad bødeniveauet er for sager om sikkerhedsbrud.
YouSee har indtil videre tilbudt de 4800 kunder at få kompensation.
Den lyder på en måneds fri abonnement i 2019.
FacebookTwitterKopier linkEmner:YouSee|Erhverv|TDC|IT-branchen|Jacob Mortensen (erhvervsleder)




https://www.dr.dk/nyheder/vejret/resten-af-ugen-giver-et-koldt-kys-fra-oest

VejretResten af ugen giver et koldt kys fra østI de kommende dage skal vi forberede os på  koldt og mest tørt vejr.
Smuk aften ved Blokhus Strand, hvor det ligesom resten af den jyske vestkyst har blæst meget.
 DR)Af Christian Jon Cherry10.
dec.
2018 kl.
20.
58Bemærk: artiklen er mere end 30 dage gammelLæs opPrognoserne peger entydigt på, at vi får det koldt i Danmark resten af ugen.
Dog er det de færreste, som kommer til at opleve nedbør.
I nat bliver det bliver koldest i Jylland, hvor der lokalt kommer nattefrost.
Derimod holder skyerne over Østfyn, Sjælland samt Bornholm temperaturen over frysepunktet.
Der er en smule regn til Bornholmerne natten igennem, mens resten af danskerne kommer tørskoet gennem natten.
Tirsdag skinner solen over jyderneDer er stadig en del skyer over den østlige halvdel af landet i morgen.
Det kan ikke udelukkes, at man på Fyn og Sjælland kan få solskin i små doser, men formiddagen bliver ret skyet.
I Jylland er der udsigt til en flot og klar dag.
Dog ser det ud til, at den vestlige del af Jylland får selskab af en del skyer i løbet af eftermiddagen.
Kold luft strømmer ind over landet fra nordVinden drejer i løbet af tirsdagen over i nord og senere i nordøst.
Det er en kold luftmasse fra Rusland og Finland, som bevæger sig ind over det relativt varme havvand i Østersøen, Øresund og Kattegat.
Formentlig bliver det kun regnbyger i morgen, men allerede onsdag kan det være slud eller sne, som falder over Bornholm og resten af Østersø-regionen.
Det er også sandsynligt, at der dannes snebyger på luftmassens rejse over Kattegat.
Hvilket vil give lettere snedrys til den jyske østkyst.
Læs også:Koldere vejr i sigte: Snebyger og nattefrost på vej mod landetFacebookTwitterKopier linkEmner:Vejret|Jylland|Bornholm|Fyn|Sjælland




https://www.dr.dk/sporten/haandbold/em-kvinder/kroghs-karakterer-fire-danskere-dumpede-i-russisk-opvisning

EM KvinderKroghs karakterer: Fire danskere dumpede i russisk opvisningIkke mange danskere ramte dagen, da Danmark tabte 21-32 til Rusland, vurderer Lars Krogh Jeppesen.
Danmarks Line Haugsted og Ruslands Daria Dmitrieva under EM kampen mellem Danmark-Rusland i Nantes, mandag den 10 december 2018.
 Af Michael Sten Jensen i Lyon10.
dec.
2018 kl.
20.
35Bemærk: artiklen er mere end 30 dage gammelLæs opDanmark tabte 21-32 til de olympiske mestre fra Rusland, og dermed har danskerne ikke længere mulighed for at kvalificere sig til semifinalerne ved EM i håndbold.
DR Sportens håndboldekspert, Lars Krogh Jeppesen, giver her sine karakterer efter mandagens danske nederlag.
1Klavs Bruun Jørgensen: 00Skidt kamp af den danske landstræner.
Spillerne virker usikre og uklare på, hvordan de skal gribe holdets og deres egne præstationer an.
Det ansvar vil altid ligge på træneren.
Klavs Bruun Jørgensens koncept virker udvisket og uklart, og han får ikke rettet til undervejs, hvor syv mod seks-spillet var uprøvet og blev udstillet.
.
.
.
Hvor er den normale vildskab, som er lig med Klavs Bruun Jørgensen?
2Lærke Nolsøe: 4FIk anden halvleg og udnyttede halvdelen af sine afslutninger.
To mål på fire forsøg.
3Sarah Iversen: 4Fik endelig spilletid i angrebet, men fik ikke et eneste indspil i de 11 minutter, hun var på banen.
4Kathrine Heindahl: 10Stor kamp af den danske stregspiller, som skabte store problemer for de russiske spillere.
Stærk og pålidelig i angrebet.
Lavede fem mål på seks forsøg, og var den bedste dansker på banen.
5Anne Mette Hansen: 7Stadig til tider for hektisk, men den bagspiller med fleste positive aktioner og mål.
Dog er der stadig meget mere i Anne Mette Hansen.
Fire mål på seks forsøg.
6Fie Woller: 00Skarpheden var væk, hvilket resulterede i en skidt kamp fra den danske venstre fløj.
Nul mål på tre skud, hvoraf det ene var på straffekast.
7Lotte Grigel: 02Kom på banen i slutningen af første halvleg, og startede rigtig godt med fart og sikre scoringer på straffekast.
Startede anden halvleg lige modsat; usikker og med tre tekniske fejl i blandt andet syv mod seks-spillet.
8Stine Bodholt: 02Manglede sit normale gode blik for forsvarsspillet, og i angrebsspillet var hun anonym uden afslutninger.
9Mette Tranborg: 02Startede igen stærkt med mod og aggressivitet i angrebsspillet, faldt dog i niveau som kamp skred frem.
Havde to tekniske fejl.
10Kristina Jørgensen: 02Den unge playmaker virkede usikker og ramt af situationens alvor.
Manglede fart og beslutsomhed, som ellers har været hendes varemærke gennem turneringen.
11Trine Østergaard: 02Spillede hele kampen på den danske højre fløj.
Kom ikke på scoringstavlen på sin ene afslutning.
Ikke nogen stor forsvarskamp.
12Stine Jørgensen: 02Gav håb i slutningen af første halvleg med tre fine assists til Kathrine Heindahl.
Indsatsen i anden halvleg var desværre med modsatte fortegn.
Masser af tekniske fejl og brændte skud.
Lavede et mål på fire forsøg.
13Anne Cecilie de la Cour: 02Ubeslutsom og ikke klar over den rolle, som hun har på det danske hold.
Fik ikke lang tid på banen, og formåede ikke at markere sig.
14Mie Højlund: 7Igen aggressiv og direkte i sit spil.
Lavede to mål på tre forsøg, og fik en assist, på de blot ti minutter, hun fik på banen.
Burde have spillet mere.
15Sandra Toft: 00Den danske målvogter havde en skidt præstation mod Frankrig, og desværre fik hun ikke genrejst sig mod Rusland.
Det blev aldrig Sandra Tofts kamp.
Endte med fire redninger på 21 forsøg.
To målmandsdrop vidner om den normale førstekeepers slutrundeform.
16Althea Reinhardt: 4Havde svære arbejdsbetingelser specielt i anden halvleg, hvor russerne kom til mange store chancer.
Havde fire redninger på 17 forsøg.
FacebookTwitterKopier linkEmner:Anne Cecilie la Cour (håndboldspiller)|Fie Woller (håndboldspiller)|Rusland|Håndbold|Frankrig




https://www.dr.dk/sporten/haandbold/em-kvinder/rusland-raeser-danmark-over-i-skaebnekamp

EM KvinderRusland ræser Danmark over i skæbnekampDet danske hold var chanceløst mod de russiske OL-guldvindere og er uden chance for at nå semifinalen ved EM.
Danmarks Kathrine Heindahl og Ruslands Anna Vyakhireva under EM kampen mellem Danmark-Rusland.
10.
dec.
2018 kl.
19.
31Bemærk: artiklen er mere end 30 dage gammelLæs opDe danske håndboldkvinder må vente mindst to år mere på de første EM-medaljer siden 2004.
Med et nederlag på hele 21-32 til Rusland har det danske hold udspillet sin rolle ved EM i Frankrig, og den sidste mellemrundekamp mod Montenegro på onsdag er reduceret til et spørgsmål om sekundære placeringer.
Nederlaget er Danmarks tredje i træk, og modstanden i mellemrunden har som frygtet vist sig at være et nummer for hård for et dansk hold, der ikke har ramt topniveauet.
Det har selvfølgelig heller ikke hjulpet på de danske muligheder, at holdet er turneringens svageste i disciplinen at udnytte straffekast.
Fie Woller og Stine Jørgensen understregede den tendens mod russerne ved at misbruge Danmarks to første muligheder fra syvmeterstregen.
Det var medvirkende til, at Danmark kun scorede ni gange i en noget rodet første halvleg, hvor Rusland flere gange åbnede døren for danskerne, der dog ikke formåede at udnytte tilbuddene.
Det hjalp på det danske angrebsspil, da Lotte Grigel kom ind som spilstyrer i halvlegens sidste del, hvor Stine Jørgensen havde en vis succes med at finde klubkammeraten Kathrine Heindahl på stregen.
I den anden ende af banen startede forsvaret bevægeligt og aggressivt, men de letbenede russere fandt hurtigt løsningerne mod den danske defensiv, der igen kom på glatis.
Højrebacken Anna Vyakhireva fortsatte storspillet fra tidligere i turneringen og gjorde de danske forsvarsspillere rundtossede, og russerne viste, hvorfor de er regerende olympiske mestre.
Hvis danskerne drømte om et comeback efter pausen, blev de forhåbninger hurtigt druknet af et par kiksede indspil til stregen, der gav Rusland to kontrascoringer.
Det var ikke til at se, at russerne havde haft mindre end et døgn til at restituere efter kampen mod Serbien, mens de danske spillere kom udhvilede ind til kampen ovenpå tre hviledage.
Selv om landstræner Klavs Bruun Jørgensen havde prædiket omhyggelig og tålmodig angrebsopbygning, indsneg der sig for mange tekniske fejl - en tendens, der har plaget det danske spil i hele turneringen.
Landstræneren forsøgte sig efter pausen med syv-mod-seks, men heller ikke i overtal kunne danskerne undgå boldtab, og den slags er ekstra dyre, når man ikke har en målvogter på banen.
Spændende blev det aldrig, og danskerne haltede længere og længere bagefter i en anden halvleg, som udviklede sig til russisk håndboldopvisning.
At russeren Antonina Skorobogatchenko seks minutter før tid blev diskvalificeret med at rødt kort for en hård tackling på Mie Højlund fik ingen betydning, for da var kampen for længst afgjort.
/ritzau/FacebookTwitterKopier linkEmner:Fie Woller (håndboldspiller)|Kathrine Heindahl (håndboldspiller)|Rusland|Håndbold|De Olympiske Lege




https://www.dr.dk/sporten/oevrig/noeglen-til-danske-astralis-succes-findes-hvor-ingen-kigger

Øvrig sportNøglen til danske Astralis' succes findes hvor ingen kiggerDet danske Counter-Strike hold Astralis' succes er skabt i de forberedelser, som foregår bag scenen.
Af Michael Sten Jensen i Lyon og interview: Søren Reedtz10.
dec.
2018 kl.
19.
20Bemærk: artiklen er mere end 30 dage gammelLæs opDet er svært at hænge med mulen, hvis man er en del af det danske Counter-Strike hold Astralis.
Søndag vandt holdet ESL Pro League-finalen i Odense, hvilket samtidig udløste en bonus på 6,5 millioner danske kroner og en Intel Grand Slam-pris.
Den første i historien.
Den tidligere danske håndboldmålmand, Kasper Hvidt, arbejder til daglig som sportsdirektør i organisationen bag Astralis, Rfrsh, og han var tilbage i februar med til at lægge den plan, som spillerne gennem et fantastisk 2018 har udført til punkt og prikke med hele ni titler.
- I februar lagde vi en plan og skabte en fælles drøm, og en stor del af det var at gøre noget, som ingen havde gjort før.
- Vi er fem spillere og en træner, og det jeg tror på, at man skal skabe individuelle præstationsrum.
Når man er et kollektiv er det svært at være individ.
Men de værktøjer vi bruger, har givet plads til at alle kan udfolde sig så godt som overhovedet muligt, siger Kasper Hvidt.
Penge er ikke motivationenSiden februar har Astralis tjent over 23 millioner danske kroner i præmiepenge, men man tager fejl, hvis man tror, at det er de store summer, som driver værket for de danske drenge, der topper verdensranglisten suverænt.
- Jeg tror, at man skal prøve at forstå, at for sportsfolk er det ikke pengene, der driver dem.
Det er præstationen.
Vi lever i et relativt privilegeret samfund som danskere, og der er penge slet ikke en stor nok driver til at kunne skabe de præstationer, som Astralis har gjort i 2018, siger Kasper Hvidt.
Konkurrenterne halter efterEn af udfordringerne ved at have et suverænt år som Astralis, er, at forfølgerne alle kigge på dem som ledestjerner i Counter-Strike lige nu.
Kasper Hvidt er dog ikke nervøs for, at konkurrenterne snart indhenter danskerne.
Blandt andet holder organisationen performance oplæg, hvor eksempelvis skuespilleren Lars Mikkelsen samt badmintonspilleren Jan Ø.
Jørgensen har været i spil.
- Jeg er ikke sikker på, at de andre hold har forstået, at vores præstation er mere end det, der foregår i selve spillet.
Der er mange flere ting bagved, som er vigtige.
Mange af vores modstandere bearbejder kun det, der sker i spillet, siger Kasper Hvidt.
Astralis spiller årets sidste turnering i Lissabon over weekenden, hvorefter der venter en velfortjent juleferie, inden målsætningen for 2019 skal klarlægges.
- Vi skal definere, hvad der egentlig er vejen frem.
Alle har brug for et mål for at kunne være så gode som muligt.
Hvor skal jeg hen, og det skal vi finde ud af i det nye år, siger Kasper Hvidt.
FacebookTwitterKopier linkEmner:Astralis Esport|Jan Ø.
Jørgensen (badmintonspiller)|Lars Mikkelsen (skuespiller)|eSport|Lissabon




https://www.dr.dk/sporten/haandbold/em-kvinder/minut-minut-de-russiske-ol-guldvindere-vinder-suveraent-over-danmark






https://www.dr.dk/nyheder/udland/macron-vreden-i-landet-er-dyb-og-berettiget

Demonstrationer i FrankrigSe temaUdlandMacron: Vreden i landet er 'dyb og berettiget'Præsidenten forsøger at komme demonstranter i møde i tv-tale.
Demonstranter fra bevægelsen "de gule veste" følger Emmanuel Macrons tv-tale.
Af Jakob Busk Olsen10.
dec.
2018 kl.
20.
23 | opdateret 10.
dec.
2018 kl.
20.
42Bemærk: artiklen er mere end 30 dage gammelLæs opFrankrigs præsident Emmanuel Macron har brudt en ugelang tavshed om de voldsomme demonstrationer, der har rystet landet den seneste tid.
I en tv-tale kritiserer Macron den "uacceptable vold", men siger samtidig, at vreden i landet er "dyb og berettiget".
Præsidenten lover i talen, at planlagte skattelettelser vil blive iværksat hurtigt, ligesom en skat, der rammer pensionister med lav indkomst, vil blive fjernet næste år.
En tidligere annonceret stigning i mindstelønnet vil også komme allerede i januar.
Macron opfordrer samtidig virksomheder til at give bonus til arbejdere med økonomiske problemer, men han afviser at genindføre en formueskat, der rammer landets rigeste.
Under demonstrationerne er præsidenten blevet kritiseret for at favorisere personer med høj indkomst.
- Vi vil imødegå den økonomiske og sociale krise med stærke tiltag, ved at give skattelettelser hurtigere, ved at holde vores forbrug under kontrol, men ikke med kovendinger, siger Emmanuel Macron i tv-talen.
Alle midler i brugPræsidenten lover, at "alle midler" vil blive taget i brug for genoprette roen i landet, der har set store ødelæggelser og plyndringer i forbindelse med demonstrationerne.
"Ingen vrede retfærdiggør" angreb på politiet og plyndringer af butikker, siger Macron, der mener, at selve det franske frihedsideal er truet.
Han tager dog selv noget af skylden for tilstanden i landet ved at erkende, at han nogle gange har sagt noget, der har virket sårende.
De gule vesteI fire uger har Frankrig været præget af voksende demonstrationer, som protestbevægelsen "de gule veste" står bag.
I begyndelsen var det en planlagt afgift på brændstof, som fik franskmænd på gaden.
Men siden har protesten udviklet sig til at gælde en lang række økonomiske problemer for især lavtlønnede i Frankrig.
I de seneste weekender har demonstrationerne udviklet sig voldeligt.
Macron har været under stigende pres for at gøre noget for at stoppe urolighederne.
I forvejen har hans regering meddelt, at den vil fjerne de planlagte afgifter på brændstof fra finansloven for 2019.
Men det var ikke noget, der lagde en dæmper på de mange tusinde demonstranter i Paris lørdag.
Over 2.
000 anholdt i ParisDet franske indenrigsministerium vurderer, at 136.
000 mennesker deltog i demonstrationer over hele Frankrig.
I Paris var omkring 10.
000 "gule veste" samlet på hovedgaden Champs-Élysées og andre områder.
Der var indsat 8.
000 betjente til at sørge for sikkerheden, og for første gang i løbet af demonstrationerne var der pansrede køretøjer i gaderne i den franske hovedstad.
Over 2.
000 blev anholdt, heraf flere end 1.
000 i Paris.
FacebookTwitterKopier linkEmner:Emmanuel Macron (politiker)|Frankrig|Paris|Demonstrationer|Vold




https://www.dr.dk/mitliv/lille-lillejuleaften-shit-jeg-rejser-vaek-voksne-skilsmisseboern-giver-deres-bud-paa-en-god

Mit LivLille-lillejuleaften?
Shit, jeg rejser væk!
Voksne skilsmissebørn giver deres bud på en god julHvordan håndterer du jul med fraskilte forældre, svigermor og pap-svigermor?
Voksne skilsmissebørn deler deres tanker.
Af Trine Hørlyck Bech og Signe Heiredal (grafik)10.
dec.
2018 kl.
19.
12Læs opJul ved mor i lige år og jul ved far i ulige.
Som skilsmissebarn er delejul og to juleaftener ret almindeligt, men hvad sker der, når du bliver voksen.
Passer delejul-traditionerne stadig ind i dit liv?
Vi har bedt en række voksne skilsmissebørn fortælle, hvordan de jonglerer med mor, far, søskende og eventuelt svigerforældre og bonus-svigerforældre i juletiden.
De har alle tilrettelagt julen på hver sin måde.
Her fortæller de - i et lille julekort - om fordelene og ulemperne ved deres juleordning.
FacebookTwitterKopier linkEmner:Jul|Skilsmisse|Forældre og børn|Børns trivsel




https://www.dr.dk/nyheder/indland/hvis-dit-co2-regnskab-er-roedt-koeb-dig-til-god-samvittighed-med-et-klima-abonnement

Klimatopmødet COP24Se temaIndlandHvis dit CO2-regnskab er rødt: Køb dig til god samvittighed med et klima-abonnementNye abonnementer sælger ren luft på månedsbasis - Forbrugerrådet opfordrer til opmærksomhed.
Det danske firma Rensti.
dk tilbyder ren CO2-samvittighed på abonnement.
Det samme gør norske Chooose.
Af Mads Korsager Nielsen, Lasse Lindegaard og Thøger Kirk10.
dec.
2018 kl.
19.
10 | opdateret 11.
dec.
2018 kl.
15.
48Bemærk: artiklen er mere end 30 dage gammelLæs opDe fleste kender film-, musik- eller avisabonnementer.
Nu er det også muligt at abonnere på en ren klimasamvittighed.
Helt på linje med de faste indbetalinger til tjenester som Netflix eller Spotify.
Det fungerer på den måde, at man som firma eller privatperson beregner, hvor meget CO2 man hver måned sender ud i atmosfæren via transport, fødevarer eller radiatorerne derhjemme og dernæst kompenserer økonomisk for udledningen.
Via abonnementet støtter man klimaprojekter med et fast beløb, der svarer til den udledte CO2.
Det forklarer Oliver Whimster Martinsen og Oskar Dahl Hansen, to klimabevidste studerende, der fra en lille lejlighed midt i København driver klima-abonnementstjenesten ‘Rensti.
dk’.
- Vi håber på, det bliver normalt i fremtiden.
At hvis man udleder noget, så kompenserer man for det.
Først og fremmest sørger man selvfølgelig for at udlede så lidt som muligt.
Men er det uundgåeligt, så kompenserer man for det, siger Oliver Whimster Martinsen, der til daglig studerer e-design.
Ren samvittighed for 64 kronerDe danske klimaforkæmpere fra Rensti.
dk har eksisteret i tre måneder og har nu 200 brugere.
For en gennemsnitlig dansker koster det 64 kroner om måneden at købe sig til en CO2-samvittighed, forklarer de.
Danske Rensti.
dk er langt fra alene.
I Norge blev abonnementstjenesten ‘Chooose’ sidste år kåret som årets innovative virksomhed.
‘Chooose‘ tilbyder stort set det samme som Rensti.
dk.
Her kan man for mellem 21 og 195 kroner om måneden købe pakker, der fjerner op til en hel families CO2-aftryk.
Pengene sendes videre til klimaprojekter, der ved hjælp af enten beplantning eller klimavenlige opfindelser reducerer foreningen.
Forbrugerrådet: Vær opmærksomHos Forbrugerrådet hilser man ideen velkommen.
Men opfordrer samtidig forbrugerne til at være opmærksomme.
- Man risikerer at kaste penge ud af vinduet.
Det har vist sig, at 85 procent af de klimakompenserende projekter ikke har den effekt, som de lover.
Et abonnement er godt for samvittigheden, men der er ingen garanti for effekten, siger Vibeke Myrtue Jensen, fly- og transportpolitisk rådgiver hos Forbrugerrådet Tænk.
Hun opfordrer til, at man som forbruger undersøger, om projektet er blåstemplet af den internationale klimacertificeringsorganisation, ‘Gold Standard’.
- Det er den bedste, der er.
Dem kan man læne sig op ad, for det er umuligt som forbruger at gennemskue projekterne en for en, siger Vibeke Myrtue Jensen.
Abonnement øger bevidsthedIværksætterne fra Rensti.
dk har netop valgt at støtte klimaprojekter, der er certificerede af Gold Standard.
Midlerne går blandt andet til klimavenlige komfurer i Kina, der er blandt verdens største udledere af CO2.
Er der ikke noget forkert i, at man kan fortsætte med at forurene og betale sig til en ren samvittighed?
- Tanken bagved er, at man også bliver mere bevidst.
Når man beregner, hvor meget CO2 man udleder, bliver man også tvunget til at tænke over, hvordan man lever sit liv.
Det kan være, man får lyst til at forbedre det og alt andet lige er det bedre at støtte klimaprojekter end lade være, siger Oliver Whimster Martinsen.
Se mere om Rensti.
dk og CO2-samvittighed på månedsabonnement i TV Avisen klokken 21.
30 mandag.
FacebookTwitterKopier linkEmner:Forbrugerrådet|Forbrug|København|Spotify|Iværksættere




https://www.dr.dk/sporten/fodbold/superliga/minut-minut-fcn-goer-ondt-vaerre-agf






https://www.dr.dk/nyheder/penge/bitcoin-boerser-bliver-underlagt-samme-hvidvaskregler-som-banker

Bitcoin og blockchainSe temaPengeBitcoin-børser bliver underlagt samme hvidvaskregler som bankerEU's femte hvidvaskdirektiv forpligter udbydere af kryptovalutaer til at kende kunderne.
Handlen med kryptovalutaer som Ripple, Bitcoin, Etherum og Litecoin vil blive trukket frem i lyset med EU's femte hvidvaskdirektiv.
Af Oliver Batchelor10.
dec.
2018 kl.
18.
55Bemærk: artiklen er mere end 30 dage gammelLæs opHandelspladser med kryptovalutaer som Bitcoin, Ripple og Etherum skal fremover kende deres kunder og melde dem til politiet, hvis de virker mistænkelige.
Det er konsekvensen af EU's femte hvidvaskdirektiv, der skal implementeres i medlemslandene, herunder Danmark, senest 10.
januar 2020.
- Når det nye hvidvaskdirektiv træder i kraft, vil det være sådan, at de virksomheder, der veksler almindelige valutaer til virtuelle valutaer, eller den anden vej, bliver underlagt de samme regler som finansielle virksomheder, fortæller kontorchef i Finanstilsynet Stig Nielsen.
Læs også:Skattestyrelsen jagter danske bitcoin-spekulanterSom reglerne er i dag, bliver der ikke stillet krav til kryptovaluta-børser om at kende identiteten på deres kunder og overvåge deres transaktioner, sådan som det er tilfældet med banker og pengeinstitutter.
BitcoinBitcoin er en digital valuta og et betalingssystem, der kun findes på nettet.
Systemet har ingen central styring, og ingen central instans står bag.
Systemet bliver anvendt på flere narkohandelspladser på nettet, men er ikke i sig selv lyssky.
Bitcoin kan sagtens bruges til helt lovlige formål.
Der er en øvre grænse for, hvor mange bitcoin der kan komme i omløb.
Nye kommer til ved en proces kaldet mining, der stiller krav til rå computerkraft.
Bag bitcoin ligger en teknologi, kaldet blockchain, hvori alle transaktioner noteres, så de er offentlige for alle.
Blockchain-teknologien kan anvendes til andre ting - for eksempel digitale valg.
Systemet er open source og ingen ved, hvem der har opfundet det.
Udover bitcoin findes der mange andre kryptovalutaer - eksempelvis Ripple, Etherum og Litecoin.
Finanstilsynet kommer på inspektionDe nuværende regler gør det vanskeligt for de finansielle myndigheder at sikre sig, at der ikke ligger kriminalitet bag handlen med de virtuelle valutaer.
Men det bliver der lavet om på med de kommende regler, forklarer Stig Nielsen og kommer med et eksempel:- Hvis man vil veksle fra danske kroner eller euro og købe en virtuel valuta, for eksempel Bitcoin, så skal virksomheden bede om oplysninger om, hvem man er.
Virksomheden skal også kontrollere, at de oplysninger er korrekte, siger han.
Når hvidvaskdirektivet er implementeret i Danmark, vil Finanstilsynet dermed få bedre redskaber til at kigge handelspladser med kryptovalutaer efter i sømmene.
- Det vil være sådan, at de skal registreres hos os og skal leve op til alle lovens bestemmelser.
Vi vil kunne gå ud vores inspektion og se på, om de sørger for at identificere deres kunder og for at kontrollere dem, siger Stig Nielsen.
FacebookTwitterKopier linkEmner:EU|Bitcoin|Finanstilsynet|Erhverv|Finanssektoren




https://www.dr.dk/nyheder/kultur/boeger/traet-af-wikipedia-nu-faar-danmark-sit-stoerste-leksikon-nogensinde

BøgerTræt af Wikipedia?
Nu får Danmark sit største leksikon nogensinde  ’Den Store Danske’ genoplives og bliver det hidtil største danske nationalleksikon, lover Gyldendals direktør.
'Den store danske encyklopædi' var først et fysisk opslagsværk på flere bind.
Så udkom det som et digitalt leksikon, men måtte lukke på grund af dårlig økonomi.
Nu vender det dog tilbage.
Af Marie Ravn Nielsen og Niels Frid-Nielsen10.
dec.
2018 kl.
17.
25Bemærk: artiklen er mere end 30 dage gammelLæs opSavner du et alternativ til Wikipedia?
Så er her godt nyt.
I løbet af halvandet års tid får Danmark et nyt og endnu større nationalleksikon end ’Den Store Danske’, der blev nedlagt i august sidste år.
Sådan lyder meldingen fra forlaget Gyldendal og opslagsværket Trap Danmark, der udgives af Gad.
Det er dem, der sammen skal udgive værket.
Lukningen af 'Den Store Danske' kom efter, at den denstoredanske.
dk i ti år havde fungeret som en digital version af bogværket 'Den Store Danske Encyklopædi'.
Dengang meddelte Gyldendal, at værket gav 'et betragteligt underskud', men nu genoplives det store leksikon altså takket være en million-indsprøjtning.
Det bliver det største og mest omfattende opslagsværk, man nogensinde har haft i Danmark.
Morten Hesseldahl, Gyldendals direktørPengene, der får ’Den Store Danske’ på banen igen, kommer fra de 23 millioner kroner, der er sat af til formålet på finansloven frem til 2022.
- Det bliver det største og mest omfattende opslagsværk, man nogensinde har haft i Danmark, siger Gyldendals direktør Morten Hesseldahl til Kulturen på P1.
Universiteterne kommer til at bidrageMorten Hesseldahl vil gerne involvere fagfolk på universiteterne i opdateringen af værket og den løbende produktion af nye opslag, og det er hans håb, at der på universiteterne kan findes penge til at finansiere dele af det nye nationalleksikon.
Det har man allerede erfaring med i Norge, og derfor kommer forlaget også til at skele til vores naboland, hvor universiteterne og staten er gået ind i finansieringen af ’Store Norsk Leksikon’.
- Vores vigtigste erfaring er, at et nationalleksikon aldrig nogensinde bliver økonomisk rentabelt og at fællesskabet derfor må træde til, hvis man ønsker et troværdigt leksikon også for dem uden høj og lang uddannelse, siger Erik Bolstad, chefredaktør på 'Store Norske Leksikon'.
Det norske leksikon havde i øvrigt – bare i november i år – 2.
4 millioner unikke brugere.
Morten Hesseldahl anslår, at danskerne får et kvalitetskontrolleret alternativ til Wikipedia, der vil være tilgængeligt i 2020.
FacebookTwitterKopier linkEmner:Gyldendal|Morten Hesseldahl (erhvervsleder)|Wikipedia|Videregående uddannelser|Norge




https://www.dr.dk/nyheder/politik/loekke-kaster-sig-ind-i-kampen-sende-boghandleren-fra-broenshoej-hjem-til-marokko

Boghandleren fra BrønshøjSe temaPolitikLøkke kaster sig ind i kampen for at sende 'Boghandleren fra Brønshøj' hjem til Marokko  Sam Mansour skal sendes hjem til Marokko.
Det har statsministeren drøftet med landets udenrigsminister.
(Arkiv) Sam Mansour, måske bedre kendt under navnet Boghandleren fra Brønshøj, kan være tættere på at blive sendt tilbage til Marokko.
 Af Andreas Nygaard Just og Christine Cordsen10.
dec.
2018 kl.
18.
02Bemærk: artiklen er mere end 30 dage gammelLæs opSam Mansour, der er kendt under tilnavnet Boghandleren fra Brønshøj, skal sendes tilbage til Marokko.
Det mener statsminister Lars Løkke Rasmussen (V), der under sit besøg i Marokko er gået aktivt ind i kampen og har holdt møde med den marokkanske udenrigsminister, Nasser Bourita.
Han skal hjem, og det opfatter jeg egentlig også, at der er en positiv stemning omkring.
Lars Løkke Rasmussen (V), statsministerBoghandleren fra Brønshøj med det borgerlige navn Sam Mansour, tidligere Said Mansour, er dømt for at opildne til terror to gange i Danmark, har siddet fængslet, er blevet udvist fra Danmark og har mistet sit danske statsborgerskab.
Og derfor skal han sendes tilbage til Marokko, mener statsministeren.
- Jeg har haft et konstruktivt møde med Marokkos udenrigsminister Nasser Bourita om den her sag, vi har med Said Mansour (nu Sam Mansour, red.
), som jo skal udvises til Marokko, og det skal vi se at få et gennembrud i.
- Det har vi ikke fået i dag men vi har haft et godt møde, og der er fremdrift i det, og vi har aftalt, at vi følger op direkte over for hinanden om ret kort tid, siger statsminister Lars Løkke Rasmussen.
Mødet fandt sted i forbindelse med statsministerens deltagelse i vedtagelsen af FN’s migrationspagt i Marrakesh i Marokko.
Løkke: Der er en vilje til at få ham hjemDu siger, at der er fremdrift i sagen.
Hvad består den fremdrift i?
- Han skal hjem, og det opfatter jeg egentlig også, at der er en positiv stemning omkring, men der er nogle ting, der skal håndteres først.
Det vigtige for mig er, at mødet foregik rigtig konstruktivt, at jeg vurderer, at der er fremdrift i det, og vi har aftalt med hinanden – altså direkte over for hinanden - at det er noget, vi følger op på direkte han og jeg, siger Lars Løkke Rasmussen.
Så du oplever, at der er en vilje til at få ham hjem til Marokko?
- Jeg oplever, der er en principiel vilje til det, og nu skal vi så have bragt det helt på plads.
Det er jo første gang, jeg har haft mulighed for at rejse den her sag for de marokkanske myndigheder, og der er et arbejde, der skal gøres, men det siger sig selv, at når man er dømt for terror i Danmark, og man er marokkansk statsborger og har aftjent sin straf i Danmark, så skal man ud, siger statsministeren.
Dansk Folkepartis gruppeformand, Peter Skaarup, var i lørdags ude med et krav om, at statsminister Lars Løkke Rasmussen i forbindelse med sin tur til Marrakesh netop skulle drøfte hjemsendelsen af Sam Mansour med Marokko.
- Han har mistet sit danske statsborgerskab.
Han skal tilbage, men er ikke kommet det endnu.
Han er i såkaldt udsendelsesposition.
Så er det jo oplagt at sige til Marokko, når statsministeren alligevel er dernede, at de skal tage ham tilbage, lød det fra Peter Skaarup.
Hyldede terrorister og opildnede til terrorSam Mansour, der tidligere hed Said Mansour, blev første gang dømt for at opildne til terror i 2007.
Tilnavnet Boghandleren fra Brønshøj fik han, efter han var kommet i politiets søgelys for at opildne til terror via sit islamiske forlag Al Nur Islamic Information.
Sagen endte med, at Sam Mansour skulle 3,5 år i fængsel.
Læs også:Efter afsonet fængselsdom: Boghandleren fra Brønshøj skal blive i fængselI 2014 blev Sam Mansour igen dømt for at opildne til terror, denne gang på Facebook.
Her fik han fire års fængsel, blev frataget sit danske statsborgerskab og blev udvist for bestandigt.
Fængselsdommen har Boghandleren fra Brønshøj nu afsonet, og siden har Danmark arbejdet på at få Marokko til at tage i mod ham.
Men selv om statsminister Lars Løkke Rasmussen er optimistisk, er der stadigvæk lang vej, før en aftale kan komme på plads.
- Jeg skal ikke stå og sætte en dato på her i dag.
Jeg kan bare sige, at jeg har haft et konstruktivt møde, og jeg fornemmer, at der er fremdrift i det her, og jeg tillægger det overordentlig stor betydning, at den marokkanske udenrigsminister direkte over for mig har bekræftet, at han og jeg fortsat skal engagere os personligt i den her sag, og vi har aftalt, vi skal tale sammen inden for relativt kort tid, siger Lars Løkke Rasmussen.
FacebookTwitterKopier linkEmner:Lars Løkke Rasmussen (politiker)|Marokko|Sam Mansour (boghandler)|Venstre|Terrorisme




https://www.dr.dk/sporten/oevrig/parasportens-store-ildsjael-faar-kulturministeriets-idraetspris

Øvrig sportParasportens store ildsjæl får Kulturministeriets IdrætsprisMette Bock (LA) overrakte mandag Kulturministeriets Idrætspris til parasportens Karl Vilhelm Nielsen.
Karl Vilhelm Nielsen modtager modtager Kulturministeriets Idrætspris af kulturminister, Mette Bock.
10.
dec.
2018 kl.
18.
02 | opdateret 11.
dec.
2018 kl.
09.
00Bemærk: artiklen er mere end 30 dage gammelLæs opIgennem flere årtier har Karl Vilhelm Nielsen kæmpet for, at personer med handicap får bedre mulighed for at dyrke idræt i Danmark.
Det er et enestående bidrag til dansk idrætsliv.
Sådan lyder de hædrende ord fra kulturminister Mette Bock (LA), som mandag overrakte Kulturministeriets Idrætspris til Parasport Danmarks forhenværende formand igennem 38 år.
Læs også:Denmark Open byder para-atleter indenfor- Gennem sit arbejde for parasporten har ildsjælen Karl Vilhelm Nielsen formået at løfte dens anerkendelse.
- Og med sin insisteren på, at idræt er noget for alle, har han spillet en central rolle i udviklingen af parasport i Danmark, siger Mette Bock i en pressemeddelelse.
Ildsjælen er blevet indstillet af idrætsforbundet Parasport Danmark, som han selv var med til at stifte i 1971.
I 44 år har Karl Vilhelm Nielsen, der som følge af polio er dårligt gående, siddet i forbundets bestyrelse, mens han i 38 af dem og frem til i år har været formand.
Læs også:EM i kørestolsrugby skal spilles i Vejle næste årForuden sit forbundsarbejde har han selv været en aktiv idrætsudøver.
Karl Vilhelm Nielsen har fire gange repræsenteret Danmark ved de paralympiske lege og været på landsholdet i både kørestolsbasket og kørestolsrugby.
Årets vinder af Kulturministeriets Idrætspris var da også stolt over prisen.
- Jeg er meget beæret over at modtage prisen, og det er svært at sige andet end tak.
Ildsjæle skal hyldesMed prisen, der hvert år uddeles for "en exceptionel idrætspræstation eller indsats for idrættens verden", følger en check på 100.
000 kroner.
I alt var 12 andre kandidater indstillet til prisen.
Karl Vilhelm Nielsen var blandt andre oppe imod tennisspilleren Caroline Wozniacki, Dansk Sejlunion og Kronprins Frederiks såkaldte "Royal Run" i anledning af den kommende regents 50-års fødselsdag.
Det er vigtigt at hylde ildsjæle inden for sportens verden, lyder det fra Mette Bock.
- Idrætten skal blive ved med at være et samlingspunkt i vores liv.
For idrætten er mødet mellem mennesker, som udvikler sig selv og hinanden.
- Vi skal hylde, hvad idrætten gør for os, men især også hylde dem, der giver et ganske særligt bidrag, siger Mette Bock.
I årenes løb har blandt andre kvindelandsholdet i fodbold, dopingforsker Bengt Saltin samt foredragsholder Ditlev Traasdahl, der er forhenværende dopingmisbruger og bodybuilder, modtaget Kulturministeriets Idrætspris.
/ritzau/FacebookTwitterKopier linkEmner:Caroline Wozniacki (tennisspiller)|Liberal Alliance|Mette Bock (politiker)|Kulturministeriet|Handicapsport




https://www.dr.dk/sporten/fodbold/river-plates-fodboldfest-i-buenos-aires-ender-i-vold

FodboldRiver Plates fodboldfest i Buenos Aires ender i voldRiver Plate-fans fejrede Copa Libertadores-triumf, men til sidst måtte politiet bruge tåregas og gummikugler.
Politiet i Buenos Aires måtte bruge tåregas og skyde med gummikugler, da fans af River Plate begyndte at kaste med sten.
Det skriver det argentinske medie Infobae.
10.
dec.
2018 kl.
17.
12Bemærk: artiklen er mere end 30 dage gammelLæs opFestlighederne i Buenos Aires ovenpå River Plates triumf i Copa Libertadores endte i ballade.
De første mange timer blev søndagens 3-1-sejr over rivalen Boca Juniors fejret uden optøjer, men til sidst endte det alligevel i voldelige sammenstød mellem River Plate-fans og politiet.
Det beretter mediet Infobae ifølge nyhedsbureauet dpa.
Umiddelbart efter midnat lokal tid begyndte fans af River Plate at kaste sten og flasker mod politiet.
Læs også:Superclásico: Fra historisk opgør til skammens finaleBetjentene svarede igen med tåregas og gummikugler.
Flere blev anholdt, og tre politibetjente kom til skade.
Det var netop bekymringer for sikkerheden, der fik Det Sydamerikanske Fodboldforbund, Conmebol, til at flytte kampen mellem de to Buenos Aires-klubber til Madrid i Spanien.
Det første finaleopgør mellem de to klubber på Boca Juniors hjemmebane var endt 2-2.
Returkampen hos River Plate blev udsat kort før kampstart, efter at Boca Juniors' spillerbus blev udsat for stenkast på vej til stadion.
/ritzau/FacebookTwitterKopier link




https://www.dr.dk/nyheder/politik/loekke-om-facebook-robotter-nogen-har-helt-aabenlyst-sat-stroem-til-debatten-om-fn

FN's migrationspagtSe temaPolitikLøkke om Facebook-robotter: Nogen har helt åbenlyst sat strøm til debatten om FN-pagtVi skal passe på falske profiler, der "hvirvler støv og ballade op" i debatten, siger Løkke.
Statsminister Lars Løkke Rasmussen (V) holdt tale på konferencen i Marrakesh, hvor Danmark tilsluttede sig FN-pagten om migration.
Af Rikke Gjøl Mansø10.
dec.
2018 kl.
17.
46Bemærk: artiklen er mere end 30 dage gammelLæs opStatsministeren har ikke grundlag for at kunne anklage fremmede magter for at stå bag falske profiler på sociale medier, der har deltaget aktivt i den danske debat om den omdiskuterede FN-pagt om migration.
Men det er i Lars Løkke Rasmussens (V) optik "helt åbenlyst", at nogen "har brugt nogle kræfter på at få sat strøm til" debatten.
Det fortæller statsministeren efter en konference i den marokkanske by Marrakesh, hvor Danmark tidligere i dag tilsluttede sig FN-pagten.
Her understregede Løkke, at han ikke selv har dyb indsigt i sagen.
- Jeg er bare bekendt med, at der har været stor aktivitet derude, og en stor del af den aktivitet er for så vidt fair og reel, for det er jo mennesker, der har givet udtryk for deres synspunkter.
- Men så er det helt åbenlyst, at der også er nogle, der har brugt nogle kræfter på at få sat strøm til, så det her er kommet ud – og måske har bidraget til at tegne et billede af, at den her bekymring stikker dybere og er mere bredt forankret, end den måske i virkeligheden er, siger Lars Løkke Rasmussen i Marrakesh efter konferencen.
Læs også:OVERBLIK Forstå FN's migrationspagt og hvorfor den er blevet kontroversielDer er ikke nogen danske myndigheder, der vil bekræfte, at man mistænker, at falske profiler har spredt misinformationer om FN-pagten, men Altinget erfarede i går aftes, at Udenrigsministeriet har set "klare indikationer" på, at en række Facebook-opslag er blevet spredt af automatiserede profiler, såkaldte robotter eller bare "bots".
Så der er ikke mistanke om, at fremmede magter står bag?
- Jeg har ikke grundlag for at komme det her nærmere i dag.
Det er sådan, at vi kigger ind i de her ting.
Vi kan jo se, at den her verden er præget af, at de sociale medier spiller en anden rolle.
Og det er der sikkert også nogle, der spekulerer i.
Men jeg er ikke i besiddelse af nogen informationer, der gør, at jeg skal rette en anklage et bestemt sted hen.
FN-pagt skaber debat verden overFN-pagten, der har det officielle navn "Global Compact for Safe, Orderly and Regular Migration", handler om migration mellem Afrika og EU.
Pagten har i den seneste tid skabt store diskussioner i en hel række lande - i Belgien har et af regeringspartierne forladt regeringen i protest mod, at landet tilslutter sig pagten.
Herhjemme har Dansk Folkeparti været bannerfører for kritikken og har blandt andet advaret mod, at den vil forpligte Danmark til at fremme migrationen.
Men FN-pagten er ikke juridisk bindende, så dansk lovgivning vil overtrumfe den, lyder den juridiske vurdering fra Udenrigsministeriet, Justitsministeriet og Udlændinge- og Integrationsministeriet.
Løkke svarer ikke på, om de danske myndigheder arbejder på at finde ud af, hvor de falske profiler kommer fra.
Det spørgsmål sender han videre til Udenrigsministeriet og Forsvarets Efterretningstjeneste.
- Men det er klart, at på det helt generelle plan, der er vi meget optaget af at sikre, at vi har en fair og ordentlig debat.
Det er en balance, for folk skal jo have lov til at mene, lige præcis hvad de vil – og så skal vi selvfølgelig have sikkerhed for, om nogen spekulerer i, hvordan man kan skabe yderligere utryghed ved at engagere sig med andre motiver i nogle bekymringer, danskerne har, siger Lars Løkke og tilføjer:- Vi har jo set eksempler ved det amerikanske og franske valg på, hvordan der har været aktivitet.
Og det er vi jo i gang med at oprette et beredskab på.
Løkke: Motivet er at hvirvle støv og ballade opLøkke har med egne ord "aldrig set så meget misinformation" som i debatten om FN-pagten.
Og den misinformation var også noget, han talte med de øvrige regeringschefer om på konferencen i Marrakesh, fortalte statsministeren efterfølgende:- Det er jo noget, der bekymrer os alle sammen.
Men det er vigtigt at få understreget, at vi har ytringsfrihed.
Og det er der godt nok også nogle mennesker på internettet, der gør meget, meget flittigt brug af, kan jeg se.
Det er jo sådan set fair nok.
- Der, hvor man skal være påpasselig, det er selvfølgelig, hvis nogen, der i virkeligheden ikke har noget med vores egen debat at gøre, engagerer sig i den med det motiv at hvirvle støv og ballade op og sætte skel ind mellem for eksempel politikere og befolkninger, siger Løkke.
FN-pagten skal formelt vedtages på en generalforsamling i New York, som ventes at blive afholdt den 19.
december.
FacebookTwitterKopier linkEmner:Forenede Nationer|Lars Løkke Rasmussen (politiker)|Venstre|Marrakesh|Flygtninge og asylansøgere




https://www.dr.dk/nyheder/udland/seks-lande-hvor-menneskerettighederne-er-under-pres-og-seks-lande-i-fremgang

UdlandSeks lande, hvor menneskerettighederne er under pres - og seks lande i fremgangMenneskerettighederne fylder 70 år i dag, og eksperter giver en status fra verdenEn demonstrant råber ad politibetjente under en march mod præsident Nicolas Maduros regering i Caracas, Venezuela i maj 2017.
Af Christine Hyldal10.
dec.
2018 kl.
17.
30Bemærk: artiklen er mere end 30 dage gammelLæs opI dag fylder menneskerettighederne 70 år.
De blev vedtaget på ruinerne af Anden Verdenskrig, og ingen af FN's medlemslande ønskede at se rædslerne fra to verdenskrige gentage sig.
Læs også:Førstedame var drivkraften bag: Menneskerettighederne fylder 70 år i dagMen hvordan står det egentlig til med menneskerettighederne i verden i dag?
Det har vi spurgt Trine Christensen, der er generalsekretær i Amnesty International, og Jonas Christoffersen, der er direktør i Institut for Menneskerettigheder, om.
Vi har bedt dem om at komme med deres bud på tre lande, hvor menneskerettighederne er under massivt pres, og tre lande, der har rykket sig meget.
Her er menneskerettighederne under presTrine Christensen:Saudi Arabien- Landets nye kronprins forsøger at fremstå som reformvenlig.
For eksempel har kvinderne fået ret til at køre bil, men det er alt sammen bare en glitrende overflade.
Under den sker der ekstrem undertrykkelse med mordet på journalist Jamal Khashoggi som eksempel.
Civilsamfund bliver undertrykt, og overvågningen er ekstrem.
Der bruges tortur, og vi ser en stigning i brugen af dødsstraf.
Men hvad er menneskerettighederne egentlig?
FN's verdenserklæring om menneskerettigheder indeholder 30 artikler, der fastslår ethvert individs grundlæggende rettigheder.
I artikel 1 står der for eksempel, at alle mennesker er født frie og lige.
Ifølge artikel 2 må der ikke være forskelsbehandling af nogen slags, "for eksempel på grund af race, farve, køn, sprog, religion og politisk anskuelse".
I erklæringen kan man også læse, at "ingen må holdes som slaver", og at "ingen må underkastes tortur eller grusom, umenneskelig eller vanærende behandling eller straf".
Dette er kun eksempler – du kan se hele erklæringen her.
Ungarn/ Polen- Civilsamfund er under pres, og medier og journalister er trængt i deres arbejde.
I Ungarn er premierminister Victor Órban stille og roligt ved at demontere de demokratiske institutioner.
Rusland/Tjetjenien- Der er store problemer med homoseksuelles rettigheder.
Al homoseksuel propaganda er forbudt, og det er så vagt formuleret, at man nærmest kan risikere at blive arresteret ved at gå hen ad gangen med et regnbueflag.
Jonas Christoffersen:USA- Landet er det vestlige land, som stadig bruger dødsstraf.
Dertil kommer en betydelig ulighed, og at afroamerikanere er langt dårligere stillet end andre.
Egypten- Efter det arabiske forår er der blevet slået hårdt ned, og i dag er der meget ringe respekt for borgernes rettigheder.
Venezuela- Landet havde så mange muligheder for at udvikle sig, herunder olieressourcer.
I stedet valgte man et politisk regime, man har kørt så godt som i sænk.
Lande, der har rykket sig:Trine Christensen:Malaysia- Brugen af dødsstraf bliver hvert år reduceret betragteligt.
Nu er den også afskaffet i Malaysia, og i det land har vi ellers set dødsstraffe mod folk, der havde narko på sig i små mængder.
Dødsstraf er altid forkert, men i verden er der nu kun omkring 20 lande, der bruger dødsstraf aktivt.
Det er et kæmpe skridt frem.
Irland- Det er et land, som på mange måder er kulturelt tæt på Danmark.
Men ind til for år siden har de haft forbud mod abort, og at homoseksuelle kunne gifte sig.
Men indenfor de sidste to år er begge dele blevet lovlige.
Det er en kamp, som almindelige mennesker har kæmpet – almindelige mennesker, der ville gøre noget for at skabe en bedre verden.
For det er en menneskeret at elske den, man elsker, og at kvinder kan bestemme deres egne kroppe.
Gambia- En af Afrikas længst siddende diktatorer, Yahya Jammeh, blev fjernet sidste år.
Han kørte landet med jernhånd, brugte tortur og dømte folk til døden.
Jammeh nægtede pure at gå af, selv om han havde tabt valget og ikke var ønsket af sin egen befolkning.
De nye kræfter, der er kommet til, har en helt anden demokratisk tilgang.
Jonas Christoffersen.
Sydafrika-Det er et land, der har udviklet sig meget efter apartheid.
Der er en helt anden politisk kultur i landet nu, og borgere har fået en forfatningsbeskyttelse af deres helt grundlæggende rettigheder.
Der er dog stadig ubalance mellem sorte og hvide og stor fattigdom – for bare at nævne et par enkelte eksempler.
Indien- Efter kolonitiden har landet udviklet sig til at være en af verdens største økonomier.
Grundliggende er der velfungerende i forhold til etniske grupper, men fordelingen mellem rig og fattig er en udfordring, og det er fattigdom også.
Kongeriget Danmark- Menneskerettighederne står stærkt i dag i forhold til ligestilling mellem kønnene, børns rettigheder, homoseksuelles rettigheder, retssikkerhed, ytringsfrihed og fraværet af dødsstraf.
Konventionerne•Verdenserklæringen om Menneskerettigheder er en hensigtserklæring.
•Det betyder, at den ikke er juridisk bindende, og der er ingen domstol eller andet, der kan straffe de lande, der ikke overholder erklæringen.
•Derfor er der konventioner, som landene i FN kan tilslutte sig.
På den måde bliver konventionerne juridisk bindende.
•I dag har FN’s menneskerettighedssystem ni kernekonventioner om menneskerettigheder.
FacebookTwitterKopier linkEmner:Gambia|Saudi-Arabien|Malaysia|Menneskerettigheder|Tortur




https://www.dr.dk/nyheder/udland/may-undviger-spoergsmaal-om-brexit-tidsplan

BrexitSe temaUdlandMay undviger spørgsmål om brexit-tidsplanBritisk udmeldelse af EU er ramt af kaos, efter regeringen har udskudt afstemning.
Theresa May vender tilbage til sin embedsbolig, efter hun udsatte afstemningen om skilsmisseaftalen med EU.
Af Jakob Busk Olsen10.
dec.
2018 kl.
21.
10Bemærk: artiklen er mere end 30 dage gammelLæs opDen britiske premierminister Theresa Mays i forvejen stramme tidsplan for skilsmissen med EU er gået op i røg.
May besluttede i dag på dramatisk vis at udskyde en afstemning i det britiske underhus om den skilsmisseaftale, hun har forhandlet på plads med EU - en afstemning, som May stod til at tabe med stor margin.
Og selvom medlemmer af underhuset gentagne gange spurgte premierministeren om, hvornår de så får lov til at stemme om aftalen, undlod Theresa May at give sig selv en ny deadline.
Hun sagde kun, at det afhænger af, hvor lang tid nye samtaler med EU kommer til at vare.
Det eneste, May ville sige, var, at den endelige frist for afstemningen formelt er 21.
januar næste år.
Storbritannien skal i henhold til sin udmeldelse forlade EU 29.
marts.
Tusk: Ingen genforhandlingFormanden for Det Europæiske Råd, Donald Tusk, har efter udmeldingen fra Theresa May meddelt, at han sætter brexit på dagsordenen ved det EU-topmøde, som indledes på torsdag, og som har været planlagt længe.
Donald Tusk afviser samtidig at genforhandle skilsmisseaftalen, inklusiv det såkaldte "backstop" - en bagstopper - om grænsen mellem Irland og Nordirland.
Det træder i kraft, hvis det engang i fremtiden ikke lykkes for EU og Storbritannien at blive enige om, hvordan man undgår grænsekontrol mellem Irland og Nordirland.
Netop det punkt fremstår som den største knast i skilsmisseaftalen, og Theresa May erkendte i parlamentet i dag, at bagstopperen i øjeblikket forhindrer hende i at få aftalen igennem underhuset.
Modstandere af skilsmisseaftalen frygter, at det nordirske "backstop" risikerer at binde Storbritannien til EU's toldregler i al evighed - uden mulighed for at indgå egne handelsaftaler.
Ryborg: Ingen appetit i BruxellesDet er dog lige nu svært at se, hvad premierministeren kan få ud af at gå tilbage til EU - især i lyset af Donald Tusks umiddelbare reaktion.
- Det kan være, at EU-landene kan hjælpe hende med nogle tolkningsbidrag, så man gør mere klart, hvad tanken bag aftalen er, siger EU-korrespondent i DR Nyheder Ole Ryborg.
- Men man forhandlet i 18 måneder for at få den her aftale på plads, og det er svært at forestille sig, at man river den over og begynde at omforhandle.
Det er der ikke nogen, der har appetit på i Bruxelles.
Forventningerne til store indrømmelser er da heller ikke særlig høje blandt parlamentarikerne i London, fortæller DR Nyheders Storbritannien-korrespondent, Kim Blidsøe-Lassen:- Mange af parlamentarikerne føler, at May og regeringen virkelig har svigtet.
De mener, at man bare udskyder problemet på den her måde.
- De mest kritiske siger, at det hele handler om, at Theresa May forsøger at redde sig selv og forhindre, at regeringen må gå af.
FacebookTwitterKopier linkEmner:Donald Tusk (politiker)|EU|Storbritannien|Theresa May (politiker)|EU-forhold




https://www.dr.dk/nyheder/udland/nobels-fredspris-uddelt-historier-om-voldtaegt-af-boern-og-kvinder-gav-taarer-og

UdlandNobels Fredspris uddelt: Historier om voldtægt af børn og kvinder gav tårer og bifaldDen norske kronprinsesse og statsministeren blev meget berørt af taler fra prismodtagerne.
Af Maja Lærke Maach10.
dec.
2018 kl.
17.
11Bemærk: artiklen er mere end 30 dage gammelLæs opNobels Fredspris blev i dag uddelt i Oslo til de to prismodtagere; den congolesisk læge Denis Mukwege og yazidi-kvinden og tidligere sexslave hos terrorgruppen Islamisk Stat Nadia Murad.
De modtager prisen 'for deres kamp for at gøre en ende på seksuel vold som et våben i krig og konfliktzoner', som det hed i begrundelsen.
På rådhuset i Oslo høstede de to længerevarende stående bifald for deres stærke fortællinger fra henholdsvis Congo og Syrien/Irak.
Grufulde fortællinger og vold og voldtægt mod kvinder, børn og mænd og drenge frembragte tårer hos flere af de prominente gæster ved prisoverrækkelsen.
- Selvom Murad og Mukwege har forskellig baggrund, forener kendskab til overgreb og kampen for retfærdighed de to prisvindere, sagde formanden for nobelkomitéen, Berit Reiss-Andersen.
Fire citater fra vinderne•Det congolesiske folk bliver ydmyget, mishandlet og massakreret i over to årtier, mens verden har vidst det.
I dag med ny kommunikationsteknologi kan ingen længere sige: Jeg vidste det ikke.
Denis Mukwege•Mit land plyndres systematisk med deltagelse af personer, der hævder at være ledere.
Det plyndres, så de får magt, rigdom og ære.
Det plyndres på bekostning af millioner af uskyldige mænd, kvinder og børn, som lever i ekstrem fattigdom.
Det vi tjener på mineraler ender i lommerne på et udplyndrende oligarki.
Denis Mukwege•Som enhver anden ung pige drømte jeg om at fuldføre en videregående uddannselse.
Jeg drømte om at starte en skønhedssalon i landsbyen og bo nær min familie i Sinjar.
Men drømmen blev et mareridt.
Der skete et folkemord.
Nadia Murad•Unge piger i deres bedste alder bliver solgt, købt, holdt fanget og voldtaget hver eneste dag.
Hvad ville ske, hvis det handlede om en kommerciel aftale, et oliefelt eller en våbenforsendelse?
Sandsynligvis ville enhver bestræbelse for at befri dem være prøvet.
Nadia MuradDen congolesiske læge Denis Mukwege fortalte bl.
a.
en meget stærk historie om en 18 måneder gammel pige, der havde fået ødelagt sin urinblære, underliv og endetarm efter en voldtægt.
1 / 7'Vi beder i stilhed.
Min gud, sig til os, at det, vi ser, ikke er sandt.
Sig til os, at det er en ond drøm.
Sig til os, at når vi vågner, er alt godt.
Men det var ingen ond drøm.
Det var virkelighed.
Det er blevet den nye virkelighed i Congo', sagde han og fremkaldte både stående bifald og tårer hos tilhørerne, heriblandt den norske kronprinsesse.
2 / 7Prismodtagerne hilste også på den norske konge og dronning.
'Jeg voksede op som landsbypige (…) Jeg vidste ingenting om Nobels Fredspris.
Jeg vidste ingenting om alle konflikterne og drabene rundt om i verden.
Jeg vidste ikke, at mennesker kunne begå så grufulde forbrydelser mod hinanden', sagde Nadia Murad i sin tale.
3 / 7Denis Mukwege tilegnede fredsprisen til alle ofre for seksuel vold i verden.
Han sagde, at prisen ikke vil have nogen værdi for ham, hvis ikke den konkret ændrer ofrenes liv.
'I 20 år har jeg på sygehuset set de hjerteskærende følger af styret i landet.
Spædbørn, piger, unge kvinder, mødre, bedstemødre og også mænd og drenge bliver voldtaget på brutal vis – ofte offentligt og kollektivt ved at brændende plast- og stumpe genstande bliver ført ind i kønsorganerne.
Jeg skal spare jer for detaljerne', sagde han i sin tale.
4 / 7'Unge piger i deres bedste alder bliver solgt, købt, holdt fanget og voldtaget hver eneste dag.
Det er ufatteligt, at samvittigheden hos lederne af 195 lande rundt om i verden ikke mobiliseres for at befri de her piger.
(.
.
.
) Hvad ville ske, hvis det handlede om en kommerciel aftale, et oliefelt eller en våbenforsendelse?
Sandsynligvis ville enhver bestræbelse for at befri dem være prøvet', sagde Nadia Murad i sin tale.
5 / 7Menneskerettighedsadvokat Amal Clooney repræsenterer Nadia Murad og overværede prisoverrækkelsen i Oslo.
I sin tale sagde Murad ydermere: 'Som enhver anden ung pige drømte jeg om at fuldføre en videregående uddannselse.
Jeg drømte om at starte en skønhedssalon i landsbyen og bo nær min familie i Sinjar.
Men drømmen blev et mareridt.
Der skete et folkemord'.
6 / 7Denis Mukwege påpegede i sin tale, at Congos værdifulde mineraler bliver brugt i elbiler, smartphones og andre produkter, som hele verden forbruger, og at det er på bekostning af udnyttelse og vold mod lokalbefolkningen.
Mineralerne er ifølge lægen den underliggende årsag til krig, den ekstreme vold og fattigdom i Congo.
Som forbruger bør man i det mindste insistere på, at produkterne produceres, så mennesker ikke udnyttes, lød det.
7 / 7FacebookTwitterKopier linkEmner:Islamisk Stat|Kriminalitet|Nobelprisen|Oslo|Voldtægt




https://www.dr.dk/nyheder/udland/eus-tusk-er-klar-til-no-deal-med-storbritannien

BrexitSe temaUdlandEU's Tusk er klar til 'no deal' med StorbritannienEU vil ikke genforhandle skilsmisseaftale med Storbritannien, fastslår EU-lederen.
- Da tiden er ved at rinde ud, vil vi også diskutere vores beredskab ved et scenarie, hvor der ikke er nogen aftale, siger Donald Tusk.
(arkivfoto) Af Maja Lærke Maach10.
dec.
2018 kl.
20.
00Bemærk: artiklen er mere end 30 dage gammelLæs opDet er særdeles problematisk for briterne, at premierminister Theresa May ikke har haft held med at gennemføre en afstemning i det britiske parlament om den skilsmisseaftale, hun for nylig har forhandlet på plads med EU-toppen.
EU er nemlig ikke villig til at genforhandle den.
- Vi vil ikke genforhandle aftalen, heller ikke bagstopperen, men vi er parate til at diskutere, hvordan Storbritanniens tiltrædelse af aftalen skal være, skriver formanden for Det Europæiske Råd, Donald Tusk, på Twitter i kølvandet på Theresa Mays beslutning om at udskyde afstemningen på ubestemt tid.
Premierministeren valgte i eftermiddag det drastiske skridt, fordi hun har mødt så meget modstand mod aftalen fra både egne partifæller og politiske modstandere i parlamentet.
Læs også:'Det kræver et julemirakel, hvis brexit-aftale går igennem parlamentet'Donald Tusk udtaler ydermere, at EU er parat til at drøfte, hvad der sker, hvis Storbritannien og EU ender med ikke at indgå en skilsmisseaftale.
- Da tiden er ved at rinde ud, vil vi også diskutere vores beredskab ved et scenarie, hvor der ikke er nogen aftale (den såkaldte no deal, red.
), skriver Tusk.
EU's stats- og regeringschefer mødes til topmøde i Bruxelles på torsdag og fredag.
Hvordan godkendes skilsmisseaftalen?
Skilsmisseaftalen skal godkendes både i det britiske parlament og i Europa-Parlamentet.
Aftalen skal være godkendt i god tid, inden Storbritannien forlader EU den 29.
marts 2019.
Hvis en skilsmisseaftale har opbakning i alle de tilbageværende 27 EU-lande ventes det ikke at være svært at få aftalen godkendt i Europa-Parlamentet.
Men en godkendelse i de to kamre i det britiske parlament kan være svær.
Det konservative regeringsparti har ikke flertal i parlamentet, og derfor kræver det stemmer fra oppositionen og/eller det nordirske støtteparti DUP for at få aftalen godkendt.
Der er mulighed for, at flere medlemmer af premierminister Theresa Mays eget konservative parti vil stemme imod aftalen.
Irsk grænse er stridpunktetBagstopperen, som Tusk henviser til, er en del af skilsmisseaftalen og er blevet det helt store stridspunkt i brexitaftalen og årsag til, at forhandlingerne er gået i stå i det britiske parlament.
Den skal forhindre en reel grænse mellem Irland og Nordland efter et brexit, som ellers vil komme, fordi Irland forbliver i EU.
Aftalens bagstopper træder i kraft, hvis det ikke lykkes for EU og Storbritannien at blive enige om, hvordan man undgår grænsekontrol mellem Irland og Nordirland.
Irland frygter, at en reel grænsekontrol kan føre til uroligheder på den tidligere politisk anspændte egn, ligesom det vil smadre infrastrukturen, skriver BBC.
Modstandere af skilsmisseaftalen mener desuden, at bagstopperen risikerer at binde Storbritannien til EU's toldregler i al evighed - uden mulighed for at indgå egne handelsaftaler.
May er villig til at ændreTheresa May sagde i dag i parlamentet i London, at hun er villig til at se på, om formuleringen omkring denne strid kan ændres i Bruxelles.
Den irske premierminister, Leo Varadkar, har dog allerede afvist, at skilsmisseaftalen kan blive genforhandlet.
Danmarks udenrigsminister, Anders Samuelsen (LA), tror heller ikke på, at briterne får lov til at få en forhandlingsrunde mere i Bruxelles.
- Det at forestille sig, at man kan bryde hele aftalen op - Juncker (formand for EU-Kommissionen, red.
) har sagt det ret tydeligt - det kommer ikke til at ske, siger Samuelsen til Ritzau.
Heller ikke Hollands udenrigsminister kan se det realistiske i at genåbne forhandlingerne.
- Vi ved, hvor svært det har været at lande en aftale.
Så det vil ikke blive let, hvis vi skal indlede samtaler, siger Stef Block.
Hvad er bagstopperen?
•* Nordirland er som en del af Storbritannien også en del af brexit.
Det er Irland ikke.
•* I dag er der en "usynlig" grænse mellem Nordirland og Irland.
Den grænse vil man gerne bevare.
•* Bagstopperen er i overført betydning et sikkerhedsnet i brexitaftalen, der skal sikre, at man ikke skaber en hård grænse mellem Irland og Nordirland.
•* En hård grænse vil blandt andet betyde, at der kommer kontrolposter mellem Irland og Nordirland, da de hver især vil være underlagt forskellige toldregler.
•* Bagstopperen sikrer også, at EU's indre marked er beskyttet mod, at der sniges varer fra Storbritannien ind i EU.
/Ritzau/FacebookTwitterKopier linkEmner:Donald Tusk (politiker)|EU|Irland|Nordirland|EU-forhold




https://www.dr.dk/nyheder/regionale/bornholm/efter-finansloven-demonstranter-protesterer-menneskerettigheder

BornholmEfter finansloven: Demonstranter protesterer for menneskerettighederDemonstrationer på tværs af landet skal minde politikerne om menneskerettighederne.
Demonstranter på Store Torv i Rønne er samlet for at minde politikerne om menneskerettighederne.
Lignende demonstrationer er i gang i blandt andet København, Odense og Aarhus.
Af Simon Koefoed Toft og Morten Søgård Volff10.
dec.
2018 kl.
16.
44Bemærk: artiklen er mere end 30 dage gammelLæs opDen 10.
december 1948 underskrev Danmark, sammen med 48 andre lande i Forenede Nationer, FN, en menneskerettighedserklæring.
Med deres underskrift erklærede landene i FN, at alle mennesker har ret til blandt andet uddannelse, ytringsfrihed og et liv uden diskrimination, men Danmark har tilsyneladende glemt sit eget pennestrøg på erklæringen.
Det er i hvert fald holdningen hos de demonstranter der under overskriften ”Hold fast i menneskerettighederne, Danmark”, demonstrerer i Holstebro, København, Odense, Rønne, Svendborg, Aalborg og Aarhus i dag.
Demonstranterne ser nemlig årsdagen for erklæringen, som en anledning til at protestere imod den netop vedtaget finanslovsaftale, som er indgået mellem regeringen og Dansk Folkeparti:- Demonstrationen er en reaktion mod finansloven, hvor der er flere punkter, der rammer udlændinge og flygtninge, siger Rawan Abdullah, der står bag demonstrationen i Rønne på Bornholm.
Regeringen og DF er blandt andet blevet enige om at sænke integrationsydelsen til flygtninge med 2.
000 kroner om måneden til en enlig flygtning.
Aftalen betyder også, at kriminelle udlændinge på tålt ophold skal flyttes fra Kærshovedgård i Midtjylland til et nyt udrejsecenter på øen Lindholm ud for Møn, hvilket blandt andet bekymrer FN.
Læs også:FN: Danske planer om udvisnings-ø er meget bekymrendeDesuden skal alle opholdstilladelser til flygtninge og familiesammenførte kun udstedes med henblik på et midlertidigt ophold frem for et permanent ophold.
Og det er især sidstnævnte, som optager Rawan Abdullah:- Når man ikke længere kan få permanent opholdstilladelse, så bliver fremtiden også usikker.
Det er svært at drømme om uddannelse og job, når man ikke ved, hvor langt tid man er i Danmark, siger hun.
Rawan Abdullah er selv flygtet fra den blodige borgerkrig i Syrien, og hun har fået asyl i Danmark, men hendes ophold i Danmark er ikke permanent.
Det er svært at drømme om uddannelse og job, når man ikke ved, hvor langt tid man er i Danmark.
Rawan AbdullahDerfor handler dagens demonstration ikke kun om at råbe politikerne op, men også om Rawan Abdullah og andre flygtninges fremtid i det land, som har givet dem ly for krig, diskrimination og andet.
FN's verdenserklæring om menneskerettighederFN’s menneskerettighedserklæring består af 30 artikler eller punkter, som blev vedtaget af FN’s generalforsamling d.
10.
december 1948.
Erklæringen fastslår, at alle mennesker uanset race, hudfarve og køn har ret til livet, religionsfrihed, ytringsfrihed og retfærdig rettergang.
Erklæringen er alene en hensigtserklæring, og derfor kan der heller ikke klages til FN, hvis et land skulle overtræde erklæringens artikler.
Menneskerettighedserklæringen har dog været en grobund for FN’s menneskerettighedskonventioner, som er bindende for de lande, der underskriver dem.
FN har i dag ni kernekonventioner, der blandt andet forpligter lande til at afskaffe racediskrimination og sikrer borgernes ytringsfrihed.
Kilde: Amnesty.
dk.
- Min egen søn spurgte mig i går, hvad hvis ikke kan blive i Danmark?
Men jeg har ikke lyst til at svare ham, fordi jeg vil ikke gøre ham ked af det, og nu kæmper vi for, at det ikke sker, siger Rawan Abdullah.
Men Rawan Abdullah og de andre demonstranters kamp mod finansloven er sandsynligvis tabt på forhånd.
Både regeringen og Dansk Folkeparti har nemlig de nødvendige folketingsmandater der skal til, for at få loven vedtaget.
Det er dermed kun formaliteter, som står i vejen for den endelige vedtagelse de 19.
december i Folketinget, men Rawan Abdullah mener stadig, at det er værd at protestere mod finansloven:- Vi håber, at hvis folk udtrykker deres uenighed, så kan vi være med til at ændre på politikernes stemme i Folketinget.
Og hvis vi ikke vinder, ja, så må vi blive ved med at kæmpe.
Man skal ikke stoppe med at kæmpe for menneskerettighederne, siger Rawan Abdullah.
FacebookTwitterKopier linkEmner:Forenede Nationer|Flygtninge og asylansøgere|Folketinget|Demonstrationer|København




https://www.dr.dk/nyheder/regionale/midtvest/hjaelp-til-de-truede-jyske-heder-slip-hestekraefterne-loes

Midt- og VestjyllandHjælp til de truede jyske heder: Slip hestekræfterne løsForskere slår alarm over hedernes dårlige tilstand.
Græssende heste kan være en løsning, lyder nyt forslag.
Naturpleje med heste kan måske hjælpe de jyske heder, der er i dårlig tilstand.
(Foto: Peder Størup- Naturbeskyttelse.
dk)Af Helge Røjle og Maiken Friis Lange10.
dec.
2018 kl.
16.
16Bemærk: artiklen er mere end 30 dage gammelLæs opSlip hestekræfterne løs på de truede jyske heder.
Næsten en tredjedel af hederne er allerede forsvundet, men græssende heste vil være et godt værktøj til at genoprette den truede naturtype.
Forslaget kommer fra Peder Størup, som er manden bag hjemmesiden Naturbeskyttelse.
dk- Heste er hårdføre store dyr, som også spiser de grove vækster.
I tidligere tider græssede der heste på hederne.
I dag mangler vi den nøglefunktion fra de større dyr.
Hvis vi igen begynder at bruge heste som naturplejere på hederne i større stil, så kan vi sikre, at mange af hederne ikke gror til.
- Så lad os slippe hestekræfterne løs på hederne, siger Peder StørupI Danmark har vi de senere år haft tradition for at lade får pleje naturen på hederne, men der er altså brug for en kraftigere påvirkning fra større dyr, mener Peder Størup.
Filmen er optaget ved Skellerup ved Silkeborg.
(Film Peder Størup / Naturbeskyttelse.
dk)En forskergruppe fra Aarhus og Københavns Universiteter slog for nyligt alarm over tilstanden på de jyske heder, som forskerne betegnede som 'overraskende dårlig'.
Ifølge forskerne skyldes den dårlige tilstand blandt andet, at der tilføres for meget kvælstof i form af luftbåren ammoniak fra landbruget.
Det virker som gødning, der gavner græs og buske på bekostning af lyngen.
Hederne er i dårlig tilstand14 procent af over 4.
000 beskyttede hedearealer er i stabil tilstand.
56 procent af hedeområderne er delvist forsvundet.
30 procent er helt væk.
Kilde: Danske Kommune, Aarhus Universitet og Københavns Universitet.
Græsning med store dyr som heste uden tilskudsfoder kan være en god hjælp, siger en af forskerne bag projektet, seniorrådgiver Jesper Leth Bak fra Aarhus Universitet.
- Græsning har flere effekter.
Dels holder det buske og træer nede, og dels kan det være med til at fjerne næringsstoffer fra hederne, hvis det bliver tilrettelagt på den rigtige måde, siger han.
En anden fordel ved hestene er, at de er nemme at hegne ind og kan tage vare på sig selv i forhold til rovdyr ude på hederne.
Derfor er det også en billig form for naturpleje.
Ikke meget erfaring med hestePå Randbøl Hede har skovrider fra Naturstyrelsen Inken Breum Larsen kun lidt erfaring med naturpleje med heste.
I stedet bruger de får, geder og køer.
- Heste er sikkert en god idé sammen med andre dyr, fordi alle dyr græsser forskelligt.
Der er ikke en one-size-fits-all-løsning til at redde hederne.
Græsning kan ikke gøre det alene, siger hun.
Derudover kan heste give udfordringer, fordi de oftest er tamme.
- Heste vil ofte være opsøgende over for folk, der går på hederne, og vi vil helst ikke have, at dyrene går hen til folk, siger Inken Breum Larsen.
Derfor har de heller ikke planer om at satse mere på naturpleje med heste.
FacebookTwitterKopier linkEmner:Naturbeskyttelse|Videnskab|Naturstyrelsen|Aarhus Universitet|Jylland




https://www.dr.dk/nyheder/viden/klima/luftforurening-gor-os-syge-data-fra-danske-bloddonorer-skal-opklare-hvorfor

KlimaLuftforurening gør os syge: Data fra danske bloddonorer skal opklare hvorfor Nyt forskningscenter skal undersøge, hvordan luftforurening påvirker raske mennesker ved hjælp af data fra bloddonorer.
Hvert år dør omkring 4.
000 danskere for tidligt på grund af luftforurening.
Det viser tal fra Aarhus Universitet.
10.
dec.
2018 kl.
15.
21Bemærk: artiklen er mere end 30 dage gammelLæs opOplysninger om 110.
000 bloddonorer skal kobles med detaljeret viden om den luftforurening, som donorerne har været udsat for.
Det er ambitionen hos forskere bag et nyt forskningscenter, der mandag eftermiddag slår dørene op.
Aarhus Universitet står bag centret med navnet "Big Data Centre for Environment and Health", som får til huse på universitetets afdeling i Roskilde.
Big data er et begreb, der dækker over indsamling af store mængder data ved hjælp af eksempelvis registre og biobanker.
- Vi vil prøve at finde ud af, hvordan bloddonorer påvirkes af luftforurening, siger professor Christian Erikstrup.
Det er oplysninger, der blandt andet kan bruges til at kortlægge, om der er en sammenhæng mellem luftforurening og udvikling af astma og allergi.
Bloddonorer er perfekt udgangspunktBloddonorer er ifølge professoren det perfekte udgangspunkt, fordi deres sundhedstilstand skal være god for at blive accepteret som donorer.
Forskerne vil gøre brug af såkaldte biobanker med blodprøver fra donorerne.
Her vil man lede efter såkaldte biomarkører - det er en fællesbetegnelse for stoffer, der kan måles i vores blod.
Disse oplysninger skal sammenholdes med niveauet for luftforureningen i dagene, før donorerne blev tappet for blod.
- Vi vil måle på biomarkører i blodprøver, og så vil vi koble det med præcise oplysninger om luftforureningen på forskellige tidspunkter i donorernes liv, siger Christian Erikstrup.
- Vi kan bruge det til bedre at forstå, hvordan vores krop bliver påvirket af luftforureningen og dermed også til at få større mulighed for at afhjælpe nogle af de følgesygdomme, som forureningen kan lede til, siger professoren.
Årsager til sygdom er ukendt landDet er velkendt, at luftforurening fra trafik og industrien kan have en indvirkning på vores sundhed.
Men det er endnu ukendt land, hvad det præcis er, der gør, at vi bliver syge.
- Det er for at forstå, hvad det er for mekanismer i kroppen, som bliver påvirket af forureningen.
- Vi ved fra studier, at der er en sammenhæng mellem luftforurening og udvikling af sygdomme, men vi ved stadig ikke præcist, hvorfor sygdommene opstår, siger Christian Erikstrup.
Forskerne skal nu søge myndighederne om tilladelse til at kunne sammenkoble data til studiet.
Det nye forskningscenter har modtaget 60 millioner kroner fra Novo Nordisk Fonden.
/ritzau/FacebookTwitterKopier linkEmner:Donorblod|Luftforurening|Aarhus Universitet|Novo Nordisk Fonden|Roskilde




https://www.dr.dk/nyheder/udland/live-tv-theresa-may-udskyder-brexit-afstemning-paa-ubestemt-tid






https://www.dr.dk/nyheder/indland/joediske-linda-maa-hente-boerneboern-bag-mure-og-maskinpistoler-det-er-urimeligt

IndlandJødiske Linda må hente børnebørn bag mure og maskinpistoler: 'Det er urimeligt'65-årige Linda Herzberg oplever en mere rå tone mod jøder i Danmark.
65-årige Linda Herzberg har oplevet trusler og hadefulde ytringer på grund af sin religion.
(© DR Nyheder)Af Lisbeth Quass10.
dec.
2018 kl.
15.
08Bemærk: artiklen er mere end 30 dage gammelLæs op- Jeg er dybt taknemmelig for, at den danske stat passer på mig.
Men samtidig oplever jeg det også som dybt problematisk, når jeg skal hente mine børnebørn, at jeg skal hente dem bag mure og maskinpistoler.
- Hver gang jeg møder en betjent, siger jeg til ham, at det her har jeg overhovedet ikke lyst til at vænne mig til eller til at finde mig i.
Det er urimeligt.
Sådan fortæller den 65-årige Linda Herzberg om sit liv som jøde i Danmark.
Hun er en af de danske jøder, der har deltaget i en ny, stor EU-undersøgelse om jøders oplevelser med antisemitisme.
Svar fra 16.
000 jøder indgår i undersøgelsen, og ni ud af ti af dem oplyser, at de oplever fjendtlige anti-jødiske holdninger som et tiltagende problem.
Læs også:Stor undersøgelse: Jøder i EU-lande føler hadet vokse- Meget mere råtLinda Herzberg deler den oplevelse.
Blandt andet peger hun på internettet som et sted, hvor hun ser antisemitisme og racisme folde sig ud i fuldt flor.
- Der sker en forråelse ikke kun mod jøder, men også mod muslimer og generelt mod minoriteter.
Jeg ser læserbreve med ord, man ikke ville have brugt for ti år siden, og når jeg følger tråde på Facebook, ser jeg folk blive udråbt som jødeelskere, hvis de taler mod nazisme.
Det er som om, noget er blevet ophævet, så vi kan sige flere ting, siger hun.
Om undersøgelsen•16.
395 jøder fra 12 EU-lande har deltaget i undersøgelsen.
•De betragter sig selv som jøder på baggrund af deres tro, kultur, opvækst, etnicitet, herkomst eller andet.
•Ni ud af ti af dem oplever antisemitisme som et problem, der er i stigning.
•Undersøgelsen er det mest omfattende forsøg på at indsamle jøders oplevelser med antisemitisme, men den er ikke repræsentativ.
•Undersøgelsen kan læses her.
•Kilde: Den Europæiske Unions Agentur for Grundlæggende RettighederLinda Herzbergs far flygtede fra Tyskland under Anden Verdenskrig, og hun har boet i Danmark, siden hun var lille.
Som voksen har hun arbejdet som lærer på blandt andet en ungdomsskole med udsatte etniske unge i København.
Her oplevede hun elever, som ikke ville være i hendes klasse, fordi hun er jøde.
Hun hørte elever fortælle vittigheder om nazisternes gaskamre.
En dag var der tegnet hagekors på tavlen, da hun kom tilbage fra frikvarter.
Og der var en pige, som råbte hen over sine klassekammerater: "Hvor mange palæstinensere har du slået ihjel i dag?
".
Den jødiske baggrund ses flere steder i Linda Herzbergs hjem, men i årevis har hun lagt låg på sin religion i offentlige sammenhænge.
(© DR Nyheder)En anden gang fortalte en ung mand hende, at han ville skrive en stil.
- Læreren her blev begejstret og spurgte, hvad han ville skrive stil om, fortæller Linda Herzberg.
Svaret fra eleven lød, at han ville skrive om at skære halsen over på jøder, og om hvordan blodet skulle dryppe.
Imens kørte eleven sin finger hen over Linda Herzbergs hals.
- Dengang tav jeg, fordi jeg var så rystet.
Men jeg har besluttet mig for, at jeg ikke tier mere.
Antisemitisme•Antisemitisme er en specifik opfattelse af jøder, der kan komme til udtryk som had mod jøder.
•Antisemitismen kan både komme til udtryk i tale og i fysiske handlinger rettet mod jødiske såvel som ikke-jødiske personer, deres ejendom, det jødiske samfunds institutioner og religiøse faciliteter.
•Der kan være tale blandt andet jødefjendsk grafitti, hadefulde ytringer og religiøst betingede voldshandlinger.
•Kilder: International Holocaust Remembrance Alliance og Den Europæiske Unions Agentur for Grundlæggende RettighederStå til ansvar for Israels handlingerDen 65-årige kvindes personlige oplevelser med antisemitismen og jødefjendske holdninger begrænser sig ikke til hendes kontakt med de udsatte unge.
Hun mærker den tydeligt, når hun møder politibetjentene ved sine børnebørns skole.
Og da hun på et tidspunkt blandede sig i en debat på Facebook om omskæring, blev hun bestormet med opkald fra en eller flere ukendte personer hele natten efter.
I samtaler med stærkt venstreorienterede har hun også oplevet at blive taget til indtægt for handlinger og holdninger, hun ikke står inde for.
- Jeg kan godt forstå den vrede, der er mellem israelere og palæstinensere.
Men den har jo ikke noget med mig at gøre, siger hun.
Oplevelserne har tidligere fået Linda Herzberg til at overveje nøje, hvad hun deler med andre om sig selv.
- Men hvis historier som disse ikke kommer frem, så kan vi ikke ændret på noget.
Og det er vigtigt, at der sker ændringer.
FacebookTwitterKopier linkEmner:EU|Ligebehandling|Facebook|Jødedom|København




https://www.dr.dk/nyheder/udland/kritikken-hagler-ned-over-may-efter-udsaettelse-af-brexit-afstemning

BrexitSe temaUdlandKritikken hagler ned over May efter udsættelse af brexit-afstemningFlere parlamentarikere mener, at premierministeren må gå af.
Alle pladser er besat i det britiske underhus i dag.
Af Jakob Busk Olsen10.
dec.
2018 kl.
18.
02Bemærk: artiklen er mere end 30 dage gammelLæs opSom hun sikkert havde forventet, får den britiske premierminister Theresa May en hård medfart, efter hun i dag har udsat en afgørende afstemning om brexit.
Theresa May stod til at tabe en afstemning i morgen om den skilsmisseaftale, som Storbritannien og EU har forhandlet på plads.
Beslutningen om at udsætte afstemningen blev leveret i de britiske underhus House of Commons, hvor premierministeren bagefter stillede op til spørgsmål - eller rettere: Skideballer.
Læs også:Theresa May udsætter brexit-afstemningLabour: Træd afDen britiske oppositionsleder, Labour-formand Jeremy Corbyn, siger, at den britiske premierminister, Theresa May, skal træde tilbage og lade oppositionen komme til, hvis ikke hun kan levere de nødvendige forandringer til den nuværende brexit-aftale.
Det giver ikke nogen mening at komme tilbage fra forhandlingsbordet i Bruxelles med den samme aftale, påpeger han i sit svar til premierministeren.
Han mener, at de britiske parlamentarikere skal forhandle det mandat, som hun rejse til Bruxelles med.
Theresa May svarer, at det er Labour og ikke den nuværende skilsmisseaftale, der er den største trussel mod det britiske erhvervsliv.
Liberale: Vil stemme for mistillidLederen af partiet Liberaldemokraterne, Vince Cable, synes, at Jeremy Corbyn skal stille et mistillidsvotum til premierministeren.
Vince Cable siger, at Theresa May har tabt al autoritet, og at Liberaldemokraterne i givet fald vil stemme for mistillidsvotummet.
Det skotske nationalistparti SNP er mindst lige så hård i sin kritik.
Talskvinde Kirsty Blackman siger i parlamentet, at udsættelsen er "patetisk og kujonagtig", og at Theresa May "abdicerer fra sit ansvar.
"Støtteparti: Aftale skal ændresDer er heller ikke megen opbakning af hente fra De konservatives nordirske støtteparti DUP.
- Kan hun ikke forstå, at nu da tilbagetrækningsaftalen er juridisk bindende kan den ikke accepteres i dette hus, spørger DUP's leder i underhuset, Nigel Dodds.
Han forudser, at med mindre skilsmisseaftalen bliver ændret, vil den bliver stemt ned i underhuset - udsættelse eller ej.
FacebookTwitterKopier linkEmner:Jeremy Corbyn (politiker)|Storbritannien|Theresa May (politiker)|Scottish National Party|EU-forhold




https://www.dr.dk/nyheder/udland/overdaadigt-indisk-rigmandsbryllup-beyonce-floejet-ind-optraede

UdlandOverdådigt indisk rigmandsbryllup: Beyoncé fløjet ind for at optrædeGæster fra hele verden er fløjet ind for at deltage i brylluppet.
Hillary Clinton sammen med Mukesh Ambani og hustruen Nita Ambani.
Af Marie Louise Hagemeister10.
dec.
2018 kl.
14.
06Bemærk: artiklen er mere end 30 dage gammelLæs opDet kommer ikke til at gå ubemærket hen, når datteren af Asiens rigeste mand, 27-årige Isha Ambani, siger ja til den 33-årige milliardærsøn Anand Piramal på onsdag i Indien.
Festlighederne er allerede skudt i gang i weekenden, hvor den amerikanske sangerinde Beyoncé optrådte.
Det skriver BBC.
Gæstelisten tæller blandt andre navne som den tidligere amerikanske førstedame og udenrigsminister Hillary Clinton og Huffington Post-grundlæggeren Arianna Huffington.
Derudover deltager en lang række Bollywood-skuespillere.
Det bliver sandsynligvis et af Indiens rigeste og mest glamourøse bryllupper, skriver BBC, men det er langt fra det eneste overdådige bryllup i Indien.
Ved et andet bryllup for nylig blev der ifølge medierapporter fløjet gæster til festen i 100 chartrede fly.
Her ses den bygning, hvor brudeparret holder fest før brylluppet.
 Hillary Clinton sammen med Isha Ambani og Mukesh Ambanis hustru, Nita Ambani, til et arrangement før brylluppet onsdag.
 Saudi-Arabiens minister for energi og industri, Khalid al-Falih, (tv) ankommer for at deltage i festlighederne.
 Mukesh Ambanis 27-etagers hjem er blevet pyntet festligt op i forbindelse med brylluppet.
 En masse kunstige blomster pryder indgangen til Mukesh Ambanis hjem.
 Mukesh Ambani er ifølge finansmagasinet Forbes den 19.
rigeste mand i verden.
1 / 6Her ses den bygning, hvor brudeparret holder fest før brylluppet.
1 / 6Hillary Clinton sammen med Isha Ambani og Mukesh Ambanis hustru, Nita Ambani, til et arrangement før brylluppet onsdag.
2 / 6Saudi-Arabiens minister for energi og industri, Khalid al-Falih, (tv) ankommer for at deltage i festlighederne.
3 / 6Mukesh Ambanis 27-etagers hjem er blevet pyntet festligt op i forbindelse med brylluppet.
4 / 6En masse kunstige blomster pryder indgangen til Mukesh Ambanis hjem.
5 / 6Mukesh Ambani er ifølge finansmagasinet Forbes den 19.
rigeste mand i verden.
6 / 6Da Bollywood-skuespillerne Deepika Padukone og Ranveer Singh forleden skulle giftes, deltog det kommende brudepar også.
Og i sidste uge var Isha Ambani brudepige, da skuespillerinden Priyanka Chopra skulle giftes med den amerikanske sanger Nick Jonas.
Her ses Bollywood-skuespilleren Priyanka Chopra, da hun blev gift med musikeren Nick Jonas.
Den 19.
rigeste mand i verdenIsha Ambani er datter af Mukesh Ambani, som er administrerende direktør for en af Indiens rigeste virksomheder, Reliance Industries.
Han er anslået til at have en personlig formue på 47 milliarder dollar, og ifølge finansmagasinet Forbes er han den 19.
rigeste mand i verden.
Her ses Mukesh Ambanis hjem, som har 27 etager.
På de sociale medier giver flere indiske Beyoncé-fans udtryk for deres ærgrelse over ikke at kunne se den amerikanske sangerinde optræde, når nu hun endelig er i Indien.
Skal Beyoncé optræde til Ambanis bryllup?
Brug venligst store højtalere, så lyden kan nå over grænsen.
Det er det tætteste, jeg nogensinde kommer på hende, skriver en Twitter-bruger.
Beyoncé har på sin Instagram-konto delt billeder af sig selv i tøj udsmykket med juveler.
Det vides ikke, hvor meget hun har fået for at synge til brylluppet.
Mange i Indien, hvor millioner lever i dyb fattigdom, har ifølge The Guardian fulgt med i bryllupsplanlægningen.
Ikke mindst i parrets forlovelsesfest på et luksushotel i Italien, hvor flere end 600 gæster deltog.
Hvem er Ambani-familien?
•Mukesh Ambani er Asiens rigeste mand og ifølge Forbes den 19.
rigeste person i verden.
•Ajay Piramal, far til gommen Anand, er leder af Piramal-familien, som er blevet anslået til at have en formue på 5.
4 milliarder dollar.
•Piramal er medlem af premierminister Narendra Modis handels- og industriministerium og anses som en af Indiens vigtigste forretningsmæssige personligheder.
•Familien Ambani bor i et 27-etagers hjem i Mumbai by ved navn Antilia.
Det er verdens dyreste hjem, der koster mere end en milliard dollar.
Bygningen har blandt andet haver i flere niveauer.
Isha Ambani (tv) sammen med sin far Mukesh Ambani og hustruen Nita Ambani.
FacebookTwitterKopier linkEmner:Arianna Huffington (erhvervsleder)|Hillary Clinton (politiker)|Indien|Huffington Post|BBC




https://www.dr.dk/nyheder/udland/stridende-partier-i-sverige-bliver-sendt-i-taenkeboks

Valg i SverigeSe temaUdlandStridende partier i Sverige bliver sendt i tænkeboksDet er efter tre måneder stadig ikke lykkedes at danne en regering i Sverige.
Andreas Norlén er formand for Riksdagen i Sverige, også kendt som talmannen.
Han har ansvaret for, at der bliver fundet en statsminister.
(Arkivfoto).
10.
dec.
2018 kl.
14.
53Bemærk: artiklen er mere end 30 dage gammelLæs opTænk jer nu rigtig godt om de næste par dage.
Sådan lyder det fra Andreas Norlén, der er formand for Riksdagen i Sverige, også kendt som talmannen.
Han har ansvaret for at finde en statsminister.
Andreas Norlén har bedt Centerpartiet, Liberalerna og Socialdemokraterna om at bruge de næste par dage på at tænke grundigt over konsekvenserne af, at de ikke kan blive enige om at danne regering.
- Jeg har fået besked om, at Centerpartiet ikke støtter den aftale, som parterne har arbejdet med.
Jeg vil derfor give parterne muligheden for at overveje betydningen af det budskab i et par dage, siger Andreas Norlén i en pressemeddelelse.
I mellemtiden vil han holde uformelle samtaler med udvalgte partiledere, lyder det.
Uenige om skatter og reformerCenterpartiet har mandag meldt ud, at det ikke kan støtte socialdemokraten Stefan Löfven som statsminister.
Sammen med Liberalerna har de i alt tre partier forhandlet om et regeringssamarbejde på tværs af de to blokke, men det har ikke kunnet lade sig gøre.
- Vi ved alle, hvilken kompleks situation og hvor låste positionerne er i Riksdagen.
Vi har i de seneste døgn arbejdet dag og nat for at finde frem til et muligt samarbejde.
Men jeg må desværre konstatere, at resultaterne ikke holder til et sådant samarbejde, siger Centerpartiets leder, Annie Lööf.
Hun fremhæver, at hendes parti navnlig havde lagt vægt på reformkrav med grønne skatter og reformer af ejendomsmarkedet og arbejdsretten.
Hun siger, at Socialdemokraterna var "for vage og upræcise".
Liberalerna er endnu ikke kommet med en officiel udmelding om, hvordan partiet står i forhold til at pege på Stefan Löfven.
/ritzau/FacebookTwitterKopier linkEmner:Annie Lööf (politiker)|Sverige|Socialdemokraterne|Arbejdsretten|Stefan Löfven (politiker)




https://www.dr.dk/nyheder/viden/teknologi/populaere-apps-har-udnyttet-android-brugere-og-snydt-google

TeknologiPopulære apps har udnyttet Android-brugere og snydt Google Kinesiske app-udbydere beskyldes for at have snydt sig til annonce-penge.
Google har nu fjernet to af deres apps, der er downloadet mere end 250 millioner gange.
Google har fjernet to apps, der tilsammen er blevet downloadet 250 millioner gange.
Udviklerne snød nemlig annoncørerne med falske reklamer.
"Det er tyveri", lyder vurdering.
Af Pernille Kjeldgaard Kristensen10.
dec.
2018 kl.
13.
16Bemærk: artiklen er mere end 30 dage gammelLæs opNår du downloader en app på din smartphone, siger du ofte ja til, at den må indsamle data om din brug af telefonen.
Men det er ikke altid nemt at vide, hvad du egentlig installerer på telefonen.
Læs også:Internt oprør blandt medarbejderne: Google pønser på comeback i KinaGoogle har nu fjernet to populære apps, der tilsyneladende har snydt både brugere og annoncører.
Appsene CM File Manager og The Kika Keyboard har indsamlet data og oplysninger om brugerne - men det er uklart, hvad der er sket med de mange informationer.
Derudover har de systematisk snydt annoncørerne og krævet penge for kliks og downloads, som brugerne aldrig har foretaget.
De to apps er tilsammen blevet installeret mere end 250 millioner gange, skriver Buzzfeed News- Det er tyveri - der er ingen anden måde at sige det på, siger Grant Simmons, leder af kundeanalyser hos Kochava til Buzzfeed News.
Hvad gjorde de?
Firmaerne Cheetah Mobile og Kika Tech er beskyldt at have indbygget en funktion i deres apps, som har sporet, når brugere har downloadet nye apps.
Mange app-udviklere betaler et lille beløb til partnere, når de hjælper med at få nye brugere til at installere deres app.
Det har de to kinesiske firmaer udnyttet ved at gøre krav på betaling for at have ført til dette app-download - selvom de ikke har været involveret i downloadsene.
Betalingen er cirka 3-20 kroner.
Det har genereret store summer til de to firmaer, da de har fået et lille beløb fra annoncørerne for hvert download, selvom de ikke har hjulpet med at få flere brugere til at downloade de pågældende apps.
Denne form for snyd kalder Google for ‘install attribution abuse’, Det kaldes også for ‘klik-misbrug’.
Kilde: Buzzfeed News.
Det er app-analysefirmaet Kochova, som sammen med onlinemediet Buzzfeed News i en serie artikler, har afsløret den systematiske snyd, der nu har fået Google til at fjerne de to apps.
Seks andre apps beskyldes også for at snyde brugere og annoncører, og det er to kinesiske virksomheder, Cheetah Mobile og Kika Tech, som står bag dem alle.
De to apps, som Google fjernede, var populære produktivitets-apps, som Google selv tidligere har promoveret i deres app-store.
- Hvis det, som vi har opdaget og dokumenteret, ikke er svindel, så er vi meget nysgerrige efter at høre en forklaring på, hvad det så er, siger Grant Simmons til Buzzfeed News.
Ansat firma opdagede mystisk softwareSyv af de otte apps kommer fra Cheetah Mobile, og den sidste er fra Kika Tech.
Firmaerne påstår, at de har over 700 millioner aktive brugere om måneden.
De to virksomheder kender udmærket til hinanden - Cheetah Mobile lavede nemlig en stor investering i Kika Tech i 2016.
De to virksomheder kendte også app-analysefirmaet Kochova, inden beskyldningerne om snyd kom frem.
De var nemlig begge kunder hos Kochova, da analysebureauet fik mistanke om, at firmaerne lavede klik-misbrug for at tjene penge.
Læs også:Facebook vil hyre tusinder for at sikre identifikation bag annoncørerBeskyldningerne kom frem i Buzzfeed News i slutningen af november, og det har nu fået Google til at fjerne de to apps fra "Google Play Store".
Keyboard overvågede brugerneBuzzfeed News og Kochova beskylder firmaerne for det, som kaldes ‘install attribution abuse’.
Det betyder kort sagt, at en udvikler snyder sig til betaling fra en annoncør.
I appsene er der software som kan spore, når en bruger downloader andre apps.
De to kinesiske firmaer snød så annoncørerne ved at kræve betaling for kliks, selvom de ikke havde hjulpet annoncørerne med at få flere downloads.
De otte apps er i alt blevet downloadet mere end to milliarder gange.
En af dem skulle for eksempel hjælpe dig med optimere din telefon og batteriet.
En anden gav dig et nyt keyboard med emojis.
Og den app registrerede i øvrigt alt, hvad brugerne tastede ind på keyboardet.
Buzzfeed News har tidligere afsløret et netværk på 125 Android apps og hjemmesider, der med nogenlunde samme metoder har snydt annoncører.
Ekspert: Google kan gøre mereClaus Vesthammer, som er sikkerhedsrådgiver ved Improsec, som er et firma, der giver IT-sikkerhedsrådgivning, forklarer, at Google godt kan gøre mere for at forhindre, at lignende snyd sker igen.
- De installerede apps har umiddelbart bedt om flere rettigheder end nødvendigt.
De har fx adgang til information om, at andre applikationer bliver installeret.
Google burde være mere kritiske i forhold til, hvilke rettigheder de stiller til rådighed for udviklere og reklamevirksomheder, siger han og fortsætter.
Han forklarer, at Google ret enkelt burde kunne vurdere, at en app - som i det her tilfælde fx er en batteri-monitor - ikke har brug for rettighederne til at holde øje med, hvilke andre apps der installeres på telefonen.
Rammer din mobilregningSelvom det er annoncører, der først og fremmest bliver snydt og bedraget i den slags sager, kan klik-misbruget også ramme telefonens ejer.
Har du hentet en app, som laver klik-misbrug, er det nærmest umuligt for dig at opdage.
Det hele fungerer nemlig og ser normalt ud.
Men det kan for eksempel give dig en dyrere mobilregning, for dataforbruget kan stige, når der også kører en ulovlig ‘snyde’-software i baggrunden af appen.
Det kan også være med til at dræne dit batteri hurtigere end normalt, for det kræver mere energi, skriver Buzzfeed News.
Men derudover er de to apps tilsyneladende ikke til fare for forbrugeren, forklarer Claus Vesthammer.
Han forklarer dog, at forbrugere generelt ikke er opmærksomme nok på, hvornår vores data er i fare for misbrug.
- Det kan vi se både på de informationer, vi deler på sociale medier, de tilladelser vi giver applikationer, vi downloader, og den manglende kontrol vi har over data, vi giver virksomheder – som de ofte kan misbruge eller videresælge, siger han.
Han forklarer, at I de her konkrete sager handler det om, at brugeren ikke forholder sig kritisk til, hvilke rettigheder en app kan have.
- Alt for få forbrugere stiller spørgsmålstegn ved brugen af vores personlige data, siger han og fortsætter.
- Det er på trods af, at udbyderne af ”gratis” tjenester helt åbenlyst tjener penge på de informationer, vi frivilligt har valgt at give dem.
Tavshed fra KinaI en udtalelse til Buzzfeed News foreslår Cheetah Mobiles direktør Bill Hu, at det er et tredjeparts SDK (software udviklings-værktøjskasse), som er integreret i appsene, der er ansvarlig for klik-misbruget.
Men ifølge Kochova passer det ikke.
Det er nemlig software, som er ejet og udviklet af Cheetah Mobile selv.
Det benægter Cheetah Mobile dog, ifølge Buzzfeed News.
Læs også:Apple fjerner 25.
000 apps fra det kinesiske markedI en artikel fra den 3.
december 2018 skriver Buzzfeed News, at Kika Tech ikke er kommet med en udtalelse efter anklagerne om 'install attribution abuse'.
Cheetah Mobile siger til Buzzfeed News, at de kigger nærmere på anklagerne.
FacebookTwitterKopier linkEmner:Google|Erhverv|App Store|Forbrug|Kina




https://www.dr.dk/nyheder/penge/dansk-jernbaneforbund-vi-er-langt-fra-i-maal-med-dsb-aftaler

PengeDansk Jernbaneforbund: Vi er langt fra i mål med DSB-aftalerLokomotivførerne hos DSB S-tog har fået en arbejdstidsaftale, men store personalegrupper mangler stadig.
Arbejdsnedlæggelserne 5.
, 21.
og 28.
november betød, at togdriften i store dele af landet gik i stå.
(Arkiv) Af Oliver Batchelor10.
dec.
2018 kl.
14.
22Bemærk: artiklen er mere end 30 dage gammelLæs opSlagsmålet om arbejdstiderne mellem Dansk Jernbaneforbund og DSB er langt fra slut, selvom lokomotivførerne på S-banen i dag har fået en aftale på plads.
Sådan lyder det fra Dansk Jernbaneforbund i en pressemeddelelse, hvor fagforeningen kommenterer dagens melding fra arbejdsgiverne i DSB.
- DSB forsøger bevidst at efterlade det indtryk, at vi stort set er i mål.
Det er desværre meget langt fra virkeligheden, siger formand for Dansk Jernbaneforbund Henrik Horup.
Læs også:DSB og Dansk Jernbaneforbund enige om arbejdstid for lokoførere i S-togHerfra lyder vurderingen, at parterne stadig mangler at blive enige om 95 procent af deres udeståender.
Det drejer sig blandt andet om aftaler for lokomotivførerne på fjern- og regionaltog og for togpersonalet i DSB og DSB S-tog.
- Oveni kommer større udfordringer med løn og pension, medarbejderindflydelse, uddannelse og øvrige lokalaftaler.
De forhandlinger er end ikke er gået i gang endnu, understreger Henrik Horup.
Ingen delaftaler - alt skal i målDansk Jernbaneforbund oplyser derudover, at der er opstået nye problemer i forhold til at få tilpasset stationsbetjentenes vilkår ind i de nye private overenskomster, som er konsekvensen af, at DSB 1.
april meldte sig ind i arbejdsgiverorganisationen Dansk Industri.
- DSB og Dansk Industri er ved at løbe fra tidligere aftaler, og vi bevæger os i øjeblikket væk fra hinanden.
På den måde støder der hele tiden nye problemer til, siger Henrik Horup.
Han tilføjer, at Dansk Jernbaneforbund ikke indgår delaftaler med DSB.
Derfor er der først en aftale med arbejdsgiveren, når alle personalegrupper er i mål.
- Enigheden om arbejdstid for lokomotivførerne på S-tog er positiv.
Men vi har kun ryddet en mindre forhindring af vejen, siger han.
Strid om arbejdstider og tillidsvalgteUenigheden mellem Dansk Jernbaneforbund og DSB har især handlet om, hvor stor indflydelse de ansatte fremover skal have på planlægningen af arbejdstiden.
Ifølge DSB's udspil skulle en håndfuld af lokomotivførernes 26 årlige friweekender fremover ligge fredag-lørdag eller søndag-mandag - og altså uden for normale weekender.
DSB foreslog desuden, at lokomotivførerne på en del af deres arbejdsdage blev vagtsat i tidsintervaller og senest fem dage før ville få deres helt præcise arbejdstid at vide.
Ønskerne fra DSB omfattede også, at antallet af tillidsfolk skulle sænkes fra 99 til 29.
Lokomotivførerne nedlagde tre gange i november arbejdet og lammede dermed togtrafikken over store dele af landet.
Sidst i november fastslog Arbejdsretten, at de strejkende DSB-ansatte skulle betale bøder for den overenskomststridige arbejdsnedlæggelse.
FacebookTwitterKopier linkEmner:Dansk Jernbaneforbund|DSB|DSB S-tog|Togselskaber|Togtrafik




https://www.dr.dk/nyheder/udland/foerstedame-var-drivkraften-bag-menneskerettighederne-fylder-70-aar-i-dag

UdlandFørstedame var drivkraften bag: Menneskerettighederne fylder 70 år i dag  Menneskerettighederne blev grundlagt på ruinerne af Anden Verdenskrig.
Af Christine Hyldal og Video: Sophie Brochdorff Himmelstrup10.
dec.
2018 kl.
14.
02Bemærk: artiklen er mere end 30 dage gammelLæs opI dag har menneskerettighederne 70 års fødselsdag.
10.
december 1948 blev verdenserklæringen, der for første gang slog fast, at alle verdens mennesker har fundamentale rettigheder – alene fordi de er mennesker – vedtaget i FN.
Og det var første gang i verdenshistorien, at der i det internationale samfund var enighed om rettigheder og friheder, som skal beskyttes.
Grunden til, at man pludselig talte om fundamentale rettigheder for alle mennesker på tværs af lande var, at det i 1948 blot var tre år siden, at Anden Verdenskrig var slut.
Holocaust og de forfærdelige forbrydelser ønskede ingen af FN’s medlemslande nogensinde skulle ske igen.
Men hvad er menneskerettighederne egentlig?
FN's verdenserklæring om menneskerettigheder indeholder 30 artikler, der fastslår ethvert individs grundlæggende rettigheder.
I artikel 1 står der for eksempel, at alle mennesker er født frie og lige.
Ifølge artikel 2 må der ikke være forskelsbehandling af nogen slags, "for eksempel på grund af race, farve, køn, sprog, religion og politisk anskuelse".
I erklæringen kan man også læse, at "ingen må holdes som slaver", og at "ingen må underkastes tortur eller grusom, umenneskelig eller vanærende behandling eller straf".
Dette er kun eksempler – du kan se hele erklæringen her.
Håbet med erklæringen var derfor at skabe en bedre verden.
Eleanor Roosevelt blev lederEn af dem, som pressede på for at få skrevet erklæringen i 1948, var Eleanor Roosevelt.
Hun var gift med USA's præsident Franklin D.
Roosevelt, og hun var meget engageret i ligeret for alle.
Hun støttede for eksempel den sorte sangerinde Marian Anderson, da hun i 1939 blev nægtet at optræde i Washingtons Constitution Hall på grund af sin hudfarve.
Eleanor Roosevelt sørgede for, at Marian Anderson i stedet for optrådte på trapperne til Lincoln Memorial.
I 1946 blev Eleanor Roosevelt udnævnt som delegeret til FN af præsident Harry Truman, som havde overtaget Det Hvide Hus efter hendes mands død i 1945.
Som leder af Menneskeretskommissionen var det hende, der var drivkraften bag formuleringen af Verdenserklæringen om Menneskerettighederne.
- Vi står i dag på tærsklen til en stor begivenhed både i FN’s regi og menneskehedens historie, sagde hun fra FN's talerstol.
Eleanor Roosevelt (til højre) på besøg i København i august 1956.
Hun holdt blandt andet tale i Københavns Universitets festsal om "Menneskerettigheder og Raceproblemer".
Arkivfoto Erklæringen blev vedtaget af FN's Generalforsamling i Paris.
Den blev efterfølgende hyldet med et stående bifald af de delegerede fra de 48 ud af 58 lande, som havde underskrevet erklæringen.
Kolonitid og undertrykte befolkningerOg her på 70 års fødselsdagen er der stadig grund til at klappe ad fødselaren.
For menneskerettighederne har stor betydning, siger Jonas Christoffersen, der er direktør ved Institut for Menneskerettigheder.
- Hvis vi skruer tiden 70 år tilbage, var der kolonitid og undertrykte befolkninger på store dele af kloden.
I mange lande oplever borgerne nu en frihed, som de ikke gjorde for 70 år siden, siger han.
- Det mest interessante i dag er, at vi forholder os til konflikter rundt omkring i verden ud fra menneskerettighederne.
Overvågning i Kina og racisme i USA, kvinders rettigheder i Saudi Arabien – alt det handler om menneskerettigheder.
Når vi kritiserer andre lande for ikke at overholde borgernes helt basale rettigheder, så gør vi det ud fra menneskerettighederne, siger Jonas Christoffersen.
Menneskerettighederne er virkeligheden et mirakelTrine Christensen, AmnestyGeneralsekretær i Amnesty, Trine Christensen, er enig:- Menneskerettighederne er virkeligheden et mirakel.
Og de har altid været under pres, fordi nogle magthavere vil se dem som en indskrænkning i deres magtmidler, siger hun.
- Men havde vi for eksempel haft en Metoo-bevægelse uden menneskerettighederne?
Der er al mulig grund til at kippe med flaget i dag, men menneskerettighederne er både skrøbelige og sårbare, og der skal værnes om dem.
Flere steder i landet er der i dag arrangeret demonstrationer for at sætte fokus på det, som arrangørerne kalder for en konstant udfordring af menneskerettighederne fra politikernes side.
Erklæringen om menneskerettigheder er ikke juridisk bindende.
Den er dog blevet udmøntet i en stribe konventioner, som de lande, der har skrevet under på den, har forpligtet sig til at overholde.
Konventionerne•Verdenserklæringen om Menneskerettigheder er en hensigtserklæring.
•Det betyder, at den ikke er juridisk bindende, og der er ingen domstol eller andet, der kan straffe de lande, der ikke overholder erklæringen.
•Derfor er der konventioner, som landene i FN kan tilslutte sig.
På den måde bliver konventionerne juridisk bindende.
•I dag har FN’s menneskerettighedssystem ni kernekonventioner om menneskerettigheder.
FacebookTwitterKopier linkEmner:Forenede Nationer|Menneskerettigheder|USA|Historie|Trine Christensen (organisationsleder)




https://www.dr.dk/nyheder/penge/rygter-om-aflyst-brexit-afstemning-sender-pundet-paa-nedtur

BrexitSe temaPengeRygter om aflyst brexit-afstemning sender pundet på nedturPremierminister Theresa Mays melding kan gøre det endnu værre, siger analytiker.
Premierminister Theresa May vil komme med en erklæring i det britiske parlament i dag.
Af Oliver Batchelor10.
dec.
2018 kl.
16.
05Bemærk: artiklen er mere end 30 dage gammelLæs opRisikoen for en aflyst skilsmisseaftale om Storbritanniens udtræden af EU har i dag fået det britiske pund til at falde brat i kurs.
Reaktionen er udløst af britiske mediers meldinger om, at premierminister Theresa May ventes at aflyse morgendagens brexitafstemning i parlamentet.
Læs også:Efter rygter om aflysning af brexit-afstemning: May kommer med erklæring i eftermiddagI forhold til den danske krone har det betydet, at det britiske pund er faldet fra at koste 8,33 kroner ved midnat til nu at koste 8,25 kroner - det laveste niveau siden august.
- Lige nu er pundet svækket med over én procent.
Og det er et stort udsving på så kort tid, fortæller makroanalytiker i Sydbank Kim Blindbæk.
Hvordan godkendes skilsmisseaftalen?
Skilsmisseaftalen skal godkendes både i det britiske parlament og i Europa-Parlamentet.
Aftalen skal være godkendt i god tid, inden Storbritannien forlader EU den 29.
marts 2019.
Hvis en skilsmisseaftale har opbakning i alle de tilbageværende 27 EU-lande ventes det ikke at være svært at få aftalen godkendt i Europa-Parlamentet.
Men en godkendelse i de to kamre i det britiske parlament kan være svær.
Det konservative regeringsparti har ikke flertal i parlamentet og derfor kræver det stemmer fra oppositionen og/eller det nordirske støtteparti DUP for at få aftalen godkendt.
Der er mulighed for, at flere medlemmer af premierminister Theresa Mays eget konservative parti vil stemme imod aftalen.
May med erklæring i eftermiddagAflysningen af afstemningen er ikke meldt officielt ud af den britiske regering, men britiske medier, heriblandt BBC, The Telegraph og The Guardian har alle erfaret gennem regeringskilder, at det vil ske.
I givet fald kan det købe Theresa May og regeringen mere tid til at overbevise parlamentet om at stemme for planen.
Parlamentsformandens kontor har oplyst, at premierminister Theresa May klokken 16.
30 vil komme med en erklæring i det britiske parlament.
Det er uvist, hvad der i givet fald kommer til at ske, hvis afstemningen bliver aflyst.
Ikke mindst fordi EU-Kommissionen, der har forhandlet på EU's vegne, har meldt ud, at brexit-aftalen ikke er til genforhandling.
Analytiker: Kursfald kan blive endnu værreIfølge makroanalytiker Kim Blindbæk kan pundets nedtur blive forstærket alt efter premierministerens udmelding.
- Vi ved ikke, hvad Theresa May vil sige.
Man kan forvente, at hun siger, at hun skal tilbage til Bruxelles.
Men det kan også være, at hun trækker sig.
Og det vil være meget negativt for pundet, siger han.
Udover premierministeren vil den britiske brexit-minister, Stephen Barclay, også komme med en erklæring, skriver BBC.
Ifølge det britiske mediehus handler Barclays udtalelse om den såkaldte artikel 50 - den artikel i Lissabon-traktaten, der om handler processen for et lands udmeldelse af EU.
Med dagens kursfald ligger pundet nu i det laveste niveau i 18 måneder over for den amerikanske dollar.
FacebookTwitterKopier linkEmner:Storbritannien|Theresa May (politiker)|EU|Europa-Kommissionen|EU-forhold




https://www.dr.dk/nyheder/regionale/trekanten/nu-skal-der-fakta-paa-bordet-vasker-svoemmere-sig-godt-nok-inden-de

TrekantområdetNu skal der fakta på bordet: Vasker svømmere sig godt nok inden de hopper i bassinet?
Forskere skal undersøge, om det er myte eller fakta, at svømmerne ikke vasker sig inden svømmestævner.
Svømmehallerne bruger mere klor, når der er store svømmestævner.
Nu kigger forskere på, om det skyldes, at svømmerne er for dårlige til at vaske sig, inden de hopper i bassinet.
Af Steffen Lübbert Terpling og Annette Jespersen10.
dec.
2018 kl.
13.
42Bemærk: artiklen er mere end 30 dage gammelLæs opDer er mange historier om svømmere, der ikke vasker sig eller måske endda tisser i vandet.
Svømmehallerne oplever i alt fald stor forskel på, hvor meget klor de har brug for for at holde bassinerne fri for bakterier, for eksempel når der er store svømmestævner.
Men det er antagelser og holdninger, mener formanden for Dansk Svømmebadsteknisk Forening, Lars Norring.
Nu skal forskere undersøge, om der er noget om snakken.
- Vi har taget kontakt til DTU for at få sat gang i et forskningsprojekt, så vi kan få fakta på bordet.
Det er vigtigt for os at få styr på, hvad årsagen er til, at der skal tilsættes klor i vandet, siger Lars Norring.
Slotssøbadet bruger mere klor til stævnerOtto Skak, der er direktør i Slotssøbadet i Kolding, er træt af, at det altid er almindelige badegæster, der får skylden for ikke at vaske sig ordentligt, når de går i svømmehallen.
Han mener, at elitesvømmerne er særligt slemme til at springe badet over, når de skal til stævne.
Læs også:Svømmehaller døjer med lort og opkast: Må lukke bassinerUnder de nordiske mesterskaber i 2016 brugte Slotssøbadet dobbelt så meget klor som på en almindelig weekend med samme antal gæster.
- Vi har helt klart de store problemer, når vi har de store svømmestævner.
Der er de rent ud sagt nogle store 'svin', siger Otto Skak.
Svømmeunionen: Adskil fakta og antagelserDirektør i Dansk Svømmeunion, Pia Holmen Christensen, køber ikke kritikken.
- Jeg tænker, at nu skal vi lige holde fakta og antagelser adskilt.
Otto Skak taler mod bedre vidende, når han kalder elitesvømmerne for nogle svin.
Det synes jeg faktisk er uartigt, siger hun.
Leder af teknik og rengøring i Svømmehallen i Fredericia, Christian Rathenburg, oplever også klor-problemet ved stævner.
Ligesom DGI-Huset i Vejle.
- Når vi har stævner med mange i vandet, så har vi et større klorforbrug, siger Jørgen Jørgensen, der er teknisk chef i DGI-Huset.
Elitetræner: Klorsystemerne kan ikke følge medCheftræner for Vejle Svømmeklub, Johan Seistrup, peger på, at det kan være svært at generere nok klor til at holde bassinet rent ved stævner.
- Der er stor forskel på, om der kommer 4-500 svømmere i bassinet samtidig i forhold til samme antal over en hel dag.
Johan Seistrup, cheftræner Vejle Svømmeklub- Der er stor forskel på, om der kommer 4-500 svømmere i bassinet samtidig i forhold til samme antal over en hel dag.
Det kan jeg opleve i forskellige svømmehaller.
De er simpelthen ikke gearet til det, siger han.
Han erkender, at ikke alle elitesvømmere er gode til at vaske sig.
- Det har jeg også kunnet se som elitetræner.
Men hr og fru Danmark kan være lige så slemme til det her med afvaskning i svømmehallerne, siger Johan Seistrup.
Fokus på badetJohan Seistrup tror ikke, at man kan komme det her til livs.
- Man skal nok have fokus på det her med at gå i bad.
Det er nok det, man skal tage fat på først, siger han.
Som elitetræner har Johan Seistrup også en interesse i at finde ud af, hvordan hallerne kan bruge mindre klor.
- Mange elitesvømmere udvikler astma.
Og her kan afdampning af klor spille en rolle for vejrtrækningen, siger han.
FacebookTwitterKopier linkEmner:Danske Gymnastik- og Idrætsforeninger|Svømmesport|Vejle|Idrætsfaciliteter|Dansk Svømmeunion




https://www.dr.dk/sporten/haandbold/vm-herrer/anders-eggert-med-i-foreloebig-vm-trup

VM herrerAnders Eggert med i foreløbig VM-trupHåndboldlandstræner Nikolaj Jacobsen har 28 spillere i sin VM-bruttotrup.
Den danske bruttotrup består af 28 spillere.
10.
dec.
2018 kl.
12.
31 | opdateret 10.
dec.
2018 kl.
12.
41Bemærk: artiklen er mere end 30 dage gammelLæs opVM i herrehåndbold i Danmark og Tyskland begynder 10.
januar, og mandag satte landstræner Nikolaj Jacobsen navne på de 28 spillere til sin bruttotrup, der skulle indsendes senest mandag klokken 12.
Den endelige VM-trup ventes at ligge klar i løbet af næste uge, oplyser Dansk Håndbold Forbund (DHF) i en pressemeddelelse.
Læs også:GOG-profil skifter til tyske Rhein-Neckar LöwenHer følger en oversigt over de 28 mulige danske aktører ved slutrunden.
MålvogtereNiklas Landin, THW KielEmil Nielsen, Skjern HåndboldJannick Green, SC MagdeburgKevin Møller, FC BarcelonaLæs også:Skadet René Toft trækker sig fra landsholdstruppenStregspillereAlexander Lynggaard, Saint-Raphaël VarAnders Zachariassen, Flensburg-HandewittRené Toft Hansen, VeszpremHenrik Toft Hansen, Paris Saint-GermainSimon Hald, Flensburg-HandewittLæs også:Danmark vil have VM i herrehåndbold i 2025FløjspillereMagnus Landin, THW KielCasper U.
Mortensen, FC BarcelonaAnders Eggert, Skjern HåndboldLasse Svan, Flensburg-HandewittHans Lindberg, Füchse BerlinJohan P.
Hansen, Bjerringbro-Silkeborg.
Læs også:Frankrig forærer håndboldherrerne træningslejr i CaribienBagspillereNiclas Kirkeløkke, GOGNikolaj Markussen, Bjerringbro-SilkeborgRasmus Lauge, Flensburg-HandewittHenrik Møllgaard, Aalborg HåndboldMads Mensah, Rhein-Neckar LöwenMikkel Hansen, Paris Saint-GermainMorten Olsen, TSV Hannover-BurgdorfMichael Damgaard, SC MagdeburgLasse Andersson, FC BarcelonaNikolaj Øris, Bjerringbro-SilkeborgJacob Holm, Füchse BerlinMartin Larsen, PaucLasse Møller, GOG/ritzau/FacebookTwitterKopier linkEmner:Niclas Kirkeløkke (håndboldspiller)|Niklas Landin (håndboldspiller)|Tyskland|Håndbold|Bjerringbro




https://www.dr.dk/sporten/haandbold/em-kvinder/ekspert-tre-grunde-til-danmark-kan-overraske-mod-rusland

EM KvinderEkspert: Tre grunde til at Danmark kan overraske mod RuslandLars Krogh Jeppesen ser på, hvordan håndboldkvinderne kan overraske mod Rusland i mandagens EM-brag.
Stine Jørgensen (tv) og Anna Sen var begge med, da Danmark og Rusland mødtes ved EM for to år siden.
Af Morten Top10.
dec.
2018 kl.
11.
30Bemærk: artiklen er mere end 30 dage gammelLæs opHvis kvindelandsholdet i håndbold skal gøre sig nogen som helst forhåbninger om en plads i EM-semifinalen, kræver det en sejr over Rusland mandag aften.
MellemrundenGRUPPE 1:Rusland - 8 pointFrankrig - 5 pointMontenegro - 4 pointSverige - 3 pointSerbien - 2 pointDanmark - 2 pointGRUPPE 2:Rumænien - 6 pointHolland - 6 pointNorge - 4 pointTyskland - 4 pointUngarn - 4 pointSpanien - 0 pointNummer 1 og 2 i hver gruppe går videre til semifinalerne.
Efter nederlag til Serbien og Frankrig er Danmark pisket til sejr mod Rusland, der er blandt favoritterne ved slutrunden i Frankrig.
Derfor er Danmark også underdogs i mandagens opgør, men der er begrundet håb om en dansk jubelaften.
DR Sportens håndboldekspert Lars Krogh Jeppesen giver her sit bud på tre grunde til, at Danmark kan overraske og vinde over Rusland.
Danmark har et ekstra gear- Det danske hold har et gear, som vi ikke har set endnu.
Særligt i de to sidste kampe mod Serbien og Frankrig, hvor man har formået at være bagud med ni mål i løbet af kampen.
Det er sidste chance nu for at vise niveauet frem og få stabiliseret forsvaret.
Læs også:Russisk bjørn møder Danmark for 41.
gang- Danmark har et gear ekstra, og det forventer jeg, at vi får at se i aftenens kamp.
Ressourcer- Danmark kommer ind til kampen med tre fridage, hvor man har kunnet træne, og hvor humøret har fået et løft.
Det kunne jeg tydeligt mærke ved søndagens træning, hvor spillerne virkede positive og optimistiske.
- Rusland kommer fra en kamp søndag aften.
Det var ikke verdens hårdeste kamp, men det omfatter stadig opvarmning, minutter på banen og sen sengetid.
Anna Vyakhireva og Daria Dimitrieva har de vigtigste roller på det russiske hold, og de spillede altså rigtig mange minutter i søndagens kamp.
Læs også:Dansk respekt for russiske OL-vindere: ’Forsvaret bliver afgørende’- Hvis Danmark kan sætte fart i kampen, kan det blive en fordel.
Keeperduellen- Rusland tilhører favoritfeltet ved EM, men i modsætning til for eksempel Frankrig og Norge har Rusland altid været udfordret på målmandspladsen.
Anna Sedolkina overraskede søndag og stod med 39 i redningsprocent, men normalt ligger de russiske keepere ikke særligt højt.
Omkring 30-31 procent.
- Rusland er et af de allerbedste kontrahold, men hvis du fjerner redningerne fra deres målmænd, så bliver der ikke så meget at løbe på.
Det vil selvfølgelig øge Danmarks chancer.
Jeg tror ikke på, at Sedolkina kan stå med 39 procent igen, og det vil gå ud over deres kontrafase.
Læs også:Landstræner inden skæbnekamp: 'Vi skal ramme dagen for at have en chance'- Omvendt vil jeg sige, at de danske keepere har et helt andet niveau, end de har vist hidtil.
De skal ikke ligge med et snit på under 30 procent.
Jeg forventer et løft hos enten Althea Reinhardt eller Sandra Toft.
Kampen mellem Danmark og Rusland spilles klokken 18.
00.
Du kan følge opgøret i LIGA på P3 eller se med på TV 2.
FacebookTwitterKopier linkEmner:Althea Reinhardt (håndboldspiller)|Rusland|Frankrig|Håndbold|TV 2 (tv-kanal)




https://www.dr.dk/nyheder/penge/efter-finsk-tip-skattestyrelsen-jagter-danske-bitcoin-spekulanter

Bitcoin og blockchainSe temaPengeEfter finsk tip: Skattestyrelsen jagter danske bitcoin-spekulanterDanskere har købt og solgt bitcoins for mere end 100 millioner kroner på en børs i Finland.
Kryptovalutaer betragtes som en trussel mod de traditionelle finansielle systemer.
Og derfor har flere lande, heriblandt Rusland, Sydkorea og Kina taget skridt til at stoppe handlen med bitcoin og andre kryptovalutaer.
Af Oliver Batchelor10.
dec.
2018 kl.
12.
53Bemærk: artiklen er mere end 30 dage gammelLæs opDe danske skattemyndigheder har rettet kikkerten mod en lang række borgere, der har købt og solgt kryptovaluta på en finsk bitcoinbørs.
Det sker, efter at Skattestyrelsen i sommer modtog oplysninger om gevinster og tab på handel med bitcoins fra de finske skattemyndigheder om 2.
700 danskere.
- Hvis man har handlet med bitcoins på den konkrete finske bitcoinbørs og ikke har angivet en eventuel gevinst, så risikerer man at høre fra os, så vi kan få det skattemæssige på plads, siger personskattedirektør i Skattestyrelsen Karin Bergen.
© ScanpixBitcoin og kryptovaluta - lynhurtigt Bitcoin er et online betalingssystem og er en digital valuta.
Bitcoin som betalingsmiddel accepteres meget få steder, men er de seneste år blevet meget populær som investeringsobjekt.
I modsætning til traditionelle valutaer er bitcoin hverken reguleret eller underlagt beskyttelsesregler i forhold til lovgivningen på området.
Ligeledes går betaling med bitcoin uden om etablerede banksystemer.
Kryptovaluta er en betegnelse for nogle af de digitale valutaer, der findes på markedet.
Bitcoin er den mest kendte kryptovaluta.
Læs mere om reglerne for handel med kryptovaluta, og hvordan man bliver beskattet, her.
Det er første gang, at Skattestyrelsen har modtaget konkrete oplysninger på området.
Ifølge styrelsen viser den indledende gennemgang, at de 2.
700 skatteborgere har handlet bitcoins for mere end 100 millioner kroner i årene fra 2015 til 2017 - langt hovedparten i 2017.
Læs også:Har du scoret bitcoin-gevinst?
Så skal du betale skatTallene viser, at danskerne har købt bitcoins for 49,7 millioner kroner, mens 53 millioner kroner er blevet solgt af danskere over de tre undersøgte år.
Toppen af isbjergetI de enkelte sager kan der være tale om enten fortjeneste eller tab, som kan påvirke den skattepligtige indkomst og betyde, at der skal laves et forslag til en ny årsopgørelse.
Skattestyrelsens gennemgang af oplysningerne viser, at næsten alle de de 2.
700 danskere er mænd - og hovedparten af dem er i alderen 18 til 40 år.
De første borgere er allerede blevet kontaktet af skattemyndighederne, mens flere vil blive kontaktet i de kommende måneder.
- Det er formentlig bare toppen af isbjerget.
Selvom der er tale om en forholdsvis lille bitcoin-børs, er oplysningerne en meget værdifuld kilde, som tydeligt viser tendenser og mønstre på området, lyder det fra Karin Bergen.
Toppen af isbjergetDen finske liste med danskernes gevinster på køb og salg af bitcoins bliver i øjeblikket studeret nøje af et team af skattefolk- og dataspecialister.
I de fleste tilfælde er der handlet med bitcoin for under 10.
000 kroner, men enkelte har også købt og solgt kryptovalutaen for beløb på over en million kroner.
Der er grundlæggende to typer af handler, siger funktionsleder Ole B.
Sørensen fra persondata-afdelingen i Skattestyrelsen:- Den ene er det, jeg vil kalde nysgerrig-handlen, som drejer sig om nogle få tusind kroner.
Og så er der dem, som virkelig har været ude at handle for nogle meget store beløb, siger han.
Afgørelse fra SkatterådetSkatterådet, som er øverste administrative skattemyndighed, slog tidligere på året fast i en afgørelse, at danskerne skal betale skat af bitcoin-gevinster og omvendt kan få fradrag for tab.
Det skete på baggrund af et spørgsmål fra en borger, der i 2017 havde skrevet til det daværende Skat, at han havde købt og solgt 16 bitcoins på en europæisk bitcoin-børs ved navn Bitstamp.
com.
Afgørelsen fra Skatterådet er begrundet i regler fra skatteloven fra 1903, der siger, at hvis man sælger en ejendel, er fortjenesten skattefri, med mindre aktivet er købt for at sælge igen med fortjeneste.
Da bitcoins og andre kryptovalutaer ikke har nogen praktisk anvendelsesmulighed som andre formuegoder, som eksempelvis malerier, er de skattepligtige, fastslog Skatterådet.
Bitcoin var på alles læber for et år siden.
Her steg prisen på en bitcoin til 125.
000 og mange blev multi-millionærer på ganske kort tid.
I dag er prisen faldet voldsomt til bare 22.
000 kroner.
Skattestyrelsen oplyser til DR Nyheder, at styrelsen også er opmærksom på, at der findes flere danske bitcoin-børser.
FacebookTwitterKopier linkEmner:Bitcoin|Skattestyrelsen|Skatter og afgifter|Bergen|Økonomi




https://www.dr.dk/nyheder/udland/theresa-may-udsaetter-brexit-afstemning

BrexitSe temaUdlandTheresa May udsætter brexit-afstemningStorbritanniens farvel til EU er kastet ud i kaos, efter afgørende afstemning er udsat.
Af Jakob Busk Olsen10.
dec.
2018 kl.
16.
42 | opdateret 10.
dec.
2018 kl.
16.
54Bemærk: artiklen er mere end 30 dage gammelLæs opDet britiske underhus' afstemning om landets skilsmisseaftale med EU er blevet udskudt.
Underhuset skulle have stemt om aftalen i morgen tirsdag, men i en hastemeddelelse til parlamentet siger premierminister Theresa May, at afstemningen ikke vil finde sted.
Theresa May erkender, at regeringen stod til at tabe afstemningen i morgen "med stor margin".
- Det er tydeligt, at mens der er bred opbakning til mange af de afgørende aspekter i aftalen, så er der på ét punkt, den nordirske "backstop", udbredt og dyb bekymring, siger Theresa May.
Aftalen indeholder et såkaldt "backstop" - en bagstopper - der træder i kraft, hvis det engang i fremtiden ikke lykkes for EU og Storbritannien at blive enige om, hvordan man undgår grænsekontrol mellem Irland og Nordirland.
Modstandere af skilsmisseaftalen mener, at det nordirske "backstop" risikerer at binde Storbritannien til EU's toldregler i al evighed - uden mulighed for at indgå egne handelsaftaler.
Ikke flertalTheresa Mays konservative parti har ikke flertal i underhuset, og oppositionspartiet Labour, det skotske parti SNP, regeringens nordirske støtteparti DUP samt mange af hendes egne partifæller har alle sagt, at de vil stemme imod aftalen.
Rygterne om udsættelsen af afstemningen fik det britiske pund til at falde til det laveste niveau over amerikanske dollar i 18 måneder.
Theresa May vil nu vende tilbage til de øvrige 27 EU-lande i et forsøg på at få ændret skilsmisseaftalen, fortæller hun i parlamentet.
- Det er den rette aftale for Storbritannien.
Jeg er fast besluttet på at gøre alt, hvad jeg kan, for at skaffe de forsikringer, som dette hus kræver for at aftalen over stregen, siger Theresa May.
Stats- og regeringscheferne i EU mødes til topmøde i Bruxelles på torsdag og fredag.
EU afviserEU-Kommissionen har så sent som i dag gjort det klart, at aftalen, som parlamentarikerne skulle have godkendt i morgen, er den eneste mulige.
Den irske premierminister, Leo Varadkar, har samtidig afvist, at skilsmisseaftalen kan blive genforhandlet.
Han vil maksimalt gå med til at præcisere det, der allerede står i aftaleteksten.
Netop i dag er det også blevet slået endelig fast af EU-domstolen, at Storbritannien uden videre kan afbryde brexit og trække skilsmissebegæringen tilbage, så længe det sker inden 29.
marts næste år, hvor den tager effekt.
FacebookTwitterKopier linkEmner:EU|Storbritannien|Theresa May (politiker)|EU-Domstolen|EU-forhold




https://www.dr.dk/nyheder/udland/efter-rygter-om-aflysning-af-brexit-afstemning-may-kommer-med-erklaering-i

BrexitSe temaUdlandEfter rygter om aflysning af brexit-afstemning: May kommer med erklæring i eftermiddagIfølge Labours formand har Storbritannien ikke længere en fungerende regering.
Den britiske premierminister, Theresa May, kæmper for at få sin brexit-aftalen godkendt af det britiske parlament.
Af Per Bang Thomsen10.
dec.
2018 kl.
14.
07Bemærk: artiklen er mere end 30 dage gammelLæs opStorbritanniens premierminister, Theresa May, vil i dag klokken 16.
30 dansk tid komme med en erklæring i det britiske parlament.
Det oplyser en talsmand for parlamentsformandens kontor.
Udover premierministeren vil den britiske brexit-minister, Stephen Barclay, også komme med en erklæring, skriver BBC.
Hvordan godkendes skilsmisseaftalen?
Skilsmisseaftalen skal godkendes både i det britiske parlament og i Europa-Parlamentet.
Aftalen skal være godkendt i god tid, inden Storbritannien forlader EU den 29.
marts 2019.
Hvis en skilsmisseaftale har opbakning i alle de tilbageværende 27 EU-lande ventes det ikke at være svært at få aftalen godkendt i Europa-Parlamentet.
De 27 tilbageværende medlemslande godkendte den i november.
Men en godkendelse i de to kamre i det britiske parlament kan være svær.
Det konservative regeringsparti har ikke flertal i parlamentet og derfor kræver det stemmer fra oppositionen og/eller det nordirske støtteparti DUP for at få aftalen godkendt.
Der er mulighed for, at flere medlemmer af premierminister Theresa Mays eget konservative parti vil stemme imod aftalen.
Regeringen har endnu ikke meddelt, hvad den mundtlige erklæring kommer til at dreje sig om.
Men en række britiske medier, heriblandt BBC, The Telegraph, The Sun og The Guardian, har dagen igennem erfaret fra flere regeringskilder, at den britiske premierminister vil aflyse morgendagens brexit-afstemning.
Her skal de britiske parlamentarikere stemme om den skilsmisseaftale, som den konservative Theresa May har forhandlet på plads med EU.
Den skal godkendes af et politisk flertal i det britiske parlament for at træde i kraft.
Men den er blevet hårdt kritiseret af både politiske med- og modspillere, og nu går rygterne, at premierministeren vil aflyse afstemningen.
Ifølge BBC vil den britiske brexit-minister komme med en udtalelse om den såkaldte artikel 50.
Det er den artikel i Lissabon-traktaten, der om handler processen for et lands udmeldelse af EU.
'Patetisk fejhed'Premierministerens egen stab fastholder ifølge BBC, at morgendagens afstemning fortsat er på programmet.
Men flere af de britiske oppositionspolitikere udtaler nu, at afstemningen er aflyst.
- Premierminister Theresa Mays brexitaftale er så katastrofal, at hendes regering har taget det katastrofale skridt at udsætte dens egen afstemning.
Vi har ikke en fungerende regering, siger Labour-leder Jeremy Corbyn i en udtalelse.
- Vi har vidst i mindst to uger, at Theresa Mays helt forfærdelige aftale ville blive afvist af parlamentet, fordi den er skadelig for Storbritannien.
Den skotske førsteminister, Nicola Sturgeon, der er leder af Det Skotske Nationalistparti, bekræfter på Twitter, at morgendagens afstemning er aflyst.
- Patetisk fejhed fra premierministerens side.
Endnu engang vægter De Konservatives interesser højere for hende end noget andet.
Det her kan ikke fortsætte, skriver hun.
Juncker ser på 'alle mulige scenarier'Nigel Dodds, der er næstformand for det nordirske unionsparti, DUP, bekræfter ligeledes, at afstemningen er blevet droppet.
- Afstemningen er blevet aflyst, fordi et stort flertal ville have nedstemt aftalen.
Det nytter dog kun noget at udskyde afstemningen, hvis regeringen er klar til at tage til Bruxelles for at insistere på at få de nødvendige ændringer til udtrædelsesaftale, udtaler han.
Det er uvist, hvad der i givet fald kommer til at ske, hvis afstemningen bliver aflyst.
Tidligere i dag udtalte en talsmand for EU-Kommissionen, der har forhandlet på EU's vegne, at aftalen ikke er til genforhandling.
- Vi har en aftale, som det er nu, og vi vil ikke genforhandle den, lød det.
Hun tilføjede, at kommissionsformand Jean Claude-Juncker så sent som i går talte med Theresa May og understregede, at man i EU forbereder sig på "alle mulige scenarier”.
Rettet klokken 14.
40: I en tidligere version stod der, at Dominic Raab er Storbritanniens brexit-minister.
Det er derimod Stephen Barclay.
DR Nyheder beklager.
FacebookTwitterKopier linkEmner:Jean-Claude Juncker (politiker)|Jeremy Corbyn (politiker)|Storbritannien|Europa-Kommissionen|EU-forhold




https://www.dr.dk/nyheder/udland/det-kraever-et-julemirakel-hvis-brexit-aftale-gaar-igennem-parlamentet

BrexitSe temaBrexit'Det kræver et julemirakel, hvis brexit-aftale går igennem parlamentet'Kaos og modstand ødelægger Theresa Mays chancer for succes i brexit-forløb, siger ekspert.
- Jeg har meget svært ved at se, hvordan hun kan komme ud af det her som en sejrrig kvinde.
Hun fik en umulig opgave fra starten og har løst den efter bedste evne, men hun har fået utak og fået samlet en hel nation om, at de hader hendes aftale, siger Lone Theils om brexitforhandlingerne i parlamentet.
Af Maja Lærke Maach10.
dec.
2018 kl.
19.
01Bemærk: artiklen er mere end 30 dage gammelLæs opStorbritanniens premierminister, Theresa May, står over for en så stor mur af kaos og modstand bygget af både partifæller og politiske modstandere i det britiske parlament, at hun har udskudt en altafgørende afstemning om Storbritanniens skilsmisse med EU.
Udskydelsen understreger tydeligt, at premierministeren står over for et noget nær umuligt projekt med at få samlet parlamentet om en ordentlig måde at sige farvel til EU på, vurderer journalist og forfatter Lone Theis, der også er tidligere London-korrespondent.
Hun fik en umulig opgave fra starten og har løst den efter bedste evne, men hun har fået utak og fået samlet en hel nation om, at de hader hendes aftale.
journalist og forfatter Lone Theils.
- Hun prøver nu at vinde lidt tid og kæmper både for at få denne her aftale til at overleve, og så kæmper hun også for sin egen overlevelse.
Et sådan massivt nederlag, som hun stod til i morgen, kan de færreste premierministre overleve, siger Lone Theils.
Lone Theils henviser til, at Theresa May valgte at udskyde afstemningen i parlamentet om brexitaftalen, som hun og EU-toppen har forhandlet på plads, fordi hun stod til at tabe afstemningen i morgen.
En hel nation hader aftalenLone Theils forklarer, at parlamentet de seneste uger har haft usædvanlig lange debatter om brexit-aftalen, og samtidig har premierminister May brugt tiden på at samle sit eget parti, hvilket ifølge Lone Theis ikke er lykkes særlig godt.
- Det vil kræve et julemirakel, hvis denne her aftale går igennem i parlamentet, og skulle det ske, er der stadig masser af problemer for hende, fordi de stadig mangler at forhandle aftaler om handel og fiskeri på plads.
Hvordan godkendes skilsmisseaftalen?
Skilsmisseaftalen skal godkendes både i det britiske parlament og i Europa-Parlamentet.
Aftalen skal være godkendt i god tid, inden Storbritannien forlader EU den 29.
marts 2019.
Hvis en skilsmisseaftale har opbakning i alle de tilbageværende 27 EU-lande ventes det ikke at være svært at få aftalen godkendt i Europa-Parlamentet.
Men en godkendelse i de to kamre i det britiske parlament kan være svær.
Det konservative regeringsparti har ikke flertal i parlamentet, og derfor kræver det stemmer fra oppositionen og/eller det nordirske støtteparti DUP for at få aftalen godkendt.
Der er mulighed for, at flere medlemmer af premierminister Theresa Mays eget konservative parti vil stemme imod aftalen.
- Jeg har meget svært ved at se, hvordan hun kan komme ud af det her som en sejrrig kvinde.
Hun fik en umulig opgave fra starten og har løst den efter bedste evne, men hun har fået utak og fået samlet en hel nation om, at de hader hendes aftale, siger Lone Theils.
Det er smertefuldt og hårdt og suger al energi ud af den britiske regering.
Hele landet er vendt ind mod sig selv og handler om, hvad brexit er, og hvor man skal hen med brexit.
Lone TheilsBriternes skæve selvforståelseIfølge Lone Theils er det dels et problem, at fortalerne for brexit ikke havde regnet med at måtte gå så meget på kompromis med, hvad brexit betyder for Storbritannien.
Dels er processen svær, fordi briterne har en helt anden selvforståelse end den gængse i EU.
Briterne havde håbet, at EU var gået med til mange flere ting i skilsmisseaftalen.
- Det er smertefuldt og hårdt og suger al energi ud af den britiske regering.
Hele landet er vendt ind mod sig selv og handler om, hvad brexit er, og hvor man skal hen med brexit.
Vi har heller ikke set Storbritannien engagere sig i særlig meget andet de sidste to år, og man har ikke rigtig set nogen resultater endnu, forklarer Lone Theils.
Det er især brexitaftalens 'backstop', en såkaldt bagstopper, der har udløst kritik af Mays forhandlingsresultater i EU.
Læs også:EU-domstolen: Briterne kan droppe brexit uden de andre EU-landes acceptAftalens bagstopper træder i kraft, hvis det engang i fremtiden ikke lykkes for EU og Storbritannien at blive enige om, hvordan man undgår grænsekontrol mellem Irland og Nordirland, da førstnævnte bliver i EU.
Modstandere af skilsmisseaftalen mener, at det nordirske "backstop" risikerer at binde Storbritannien til EU's toldregler i al evighed - uden mulighed for at indgå egne handelsaftaler.
- Eneste mulighed er at gå tilbage til Bruxelles og håbe på en formulering, der kan tilgodese hendes bagland.
Det er ikke sandsynligt, men det er er et sidste forsøg på en feberredning, siger Lone Theils, der dog har svært ved at se, at EU giver sig yderligere.
Theresa May sagde da også i parlamentet her til eftermiddag, at hun er parat til at forhandle ændringer i aftalen på plads.
EU-Kommissionen har dog allerede fastslået, at aftalen, som de britiske parlamentarikere skulle have godkendt i morgen, er den eneste mulige i skilsmisseprocessen mellem parterne.
FacebookTwitterKopier linkEmner:EU|Storbritannien|Theresa May (politiker)|EU-forhold|Europa-Kommissionen




https://www.dr.dk/nyheder/kultur/film/vaert-paa-kontant-stopper

Film og serierVært på 'Kontant' stopper Den sidste udgave af 'Kontant' med Jakob Illeborg som vært er blevet sendt.
Det sidste 'Kontant'-program med Jakob Illeborg som vært blev sendt i torsdags.
Af Malene Koops Grønborg10.
dec.
2018 kl.
11.
32Bemærk: artiklen er mere end 30 dage gammelLæs opHan har været vært på programmet i mere end fire år, og har lavet over 150 programmer sammen med resten af redaktionen bag DR1-programmet 'Kontant'.
Men nu stopper Jakob Illeborg som vært på DR1-programmet 'Kontant', og den sidste udsendelse med ham blev sendt i torsdags.
Læs også:Ingen krav til mærkning af træbriketterProgrammet skal relanceres, og i den forbindelse ser Jakob Illeborg det selv som passende at slutte sin værtsrolle på ‘Kontant’.
- Det er et naturligt tidspunkt at sige tak for denne gang.
Jeg vil ikke mindst sige tak til de mange seere samt alle de mange, begejstrede danskere, vi undervejs har mødt overalt i landet, siger Jakob Illeborg.
Før han blev vært på 'Kontant' har Jakob Illeborg været DR’s korrespondent i London, globaliserings-korrespondent samt vært på 'DR2 Dagen.
FacebookTwitterKopier linkEmner:DR1|DR2|London




https://www.dr.dk/nyheder/indland/stor-undersoegelse-joeder-i-eu-lande-foeler-hadet-vokse

IndlandStor undersøgelse: Jøder i EU-lande føler hadet vokseOplevelsen af tiltagende antisemitisme skaber utryghed, viser ny EU-undersøgelse.
Antisemitismen kommer blandt andet til udtryk i form af hærværk, trusler på internettet og vold.
Her et arkivfoto fra en jødisk delikatesse- og slagterforretning i København.
Af Lisbeth Quass og Thea Deleuran Müller10.
dec.
2018 kl.
12.
00Bemærk: artiklen er mere end 30 dage gammelLæs opEt stort antal jøder i Europa oplever i stigende grad fjendtlige anti-jødiske holdninger.
Det viser en stor, ny undersøgelse fra Den Europæiske Unions Agentur for Grundlæggende Rettigheder, der har undersøgt antisemitisme og hadforbrydelser mod jøder i EU, herunder også i Danmark.
I undersøgelsen er flere end 16.
000 jøder blevet spurgt, om de i stigende grad oplever antisemitisme i det EU-land, de bor i.
Det svarer ni ud af ti ja til.
Oplevelsen af antisemitisme skaber udbredt bekymring blandt jøderne i Europa, siger seniorforsker Cecilie Felicia Stokholm Banke fra Dansk Institut for Internationale Studier (DIIS), som har forsket i holocaust og nutidig antisemitisme.
- Det hænger sammen med en øget aggressiv sprogbrug over for jøder i det offentlige rum.
Det hænger også sammen med nogle meget voldsomme hændelser, hvor jøder er blevet angrebet i forskellige europæiske storbyer gennem de senere år, herunder København, Paris, Bruxelles og Toulouse, siger hun.
Sådan defineres antisemitismeI undersøgelsen bruger EU-agenturet den definition på antisemitisme, som anvendes af den mellemstatslige organisation International Holocaust Remembrance Alliance:Antisemitisme er en specifik opfattelse af jøder, der kan komme til udtryk som had mod jøder.
Antisemitismen kan både komme til udtryk i tale og i fysiske handlinger rettet mod jødiske såvel som ikke-jødiske personer, deres ejendom, det jødiske samfunds institutioner og religiøse faciliteter.
Den forkerte vejUndersøgelsen er ikke repræsentativ og kan derfor ikke bruges til at sige noget generelt om jøderne i EU’s oplevelser, ligesom det ikke er muligt at drage konklusioner om de danske jøders oplevelser.
Ikke desto mindre er undersøgelsen det mest omfattende forsøg på at indsamle oplevelser og erfaringer med antisemitisme fra jøder i EU-lande.
Da samme undersøgelse blev lavet for seks år siden, var det knap otte ud af ti af jøderne i undersøgelsen, der oplevede antisemitismen som tiltagende.
Der er små 2.
000 medlemmer af Det Jødiske Samfund i Danmark, men ifølge trossamfundets formand, Dan Rosenberg Asmussen, skønnes det, at der er op mod 6.
000 jøder i Danmark.
Han fortæller, at der også blandt jøderne i Danmark er en udbredt oplevelse af antisemitisme.
- Det er på mange måder forfærdeligt, at det går den forkerte vej, siger Dan Rosenberg Asmussen.
Tre børn på fire, frem og syv år og en rabbiner blev i 2012 skudt foran en jødisk skole i Toulouse.
Gerningsmanden begrundede sine handlinger som blandt andet hævn for Israel-Palæstina-konflikten og militærinterventioner i muslimske lande.
Billedet er fra begravelsen af de dræbte.
 Fire personer mistede livet i forbindelse med et angreb på det jødiske museum i Bruxelles i 2014.
 I 2015 angreb Omar El-Hussein først Krudttønden i København og dræbte derefter Dan Uzan, som stod vagt ved en bat mitza-fest i synagogen i Krystalgade.
 Fire jødiske gidsler blev dræbt under et angreb på et kosher-supermarked i Paris i 2015.
 Sidste vinter kastede tre mænd brandbomber mod en synagoge i Göteborg, mens der var ungdomsfest på stedet.
Ingen kom til skade.
Mændene blev efterfølgende dømt for hadforbrydelser.
1 / 5Tre børn på fire, frem og syv år og en rabbiner blev i 2012 skudt foran en jødisk skole i Toulouse.
Gerningsmanden begrundede sine handlinger som blandt andet hævn for Israel-Palæstina-konflikten og militærinterventioner i muslimske lande.
Billedet er fra begravelsen af de dræbte.
1 / 5Fire personer mistede livet i forbindelse med et angreb på det jødiske museum i Bruxelles i 2014.
2 / 5I 2015 angreb Omar El-Hussein først Krudttønden i København og dræbte derefter Dan Uzan, som stod vagt ved en bat mitza-fest i synagogen i Krystalgade.
3 / 5Fire jødiske gidsler blev dræbt under et angreb på et kosher-supermarked i Paris i 2015.
4 / 5Sidste vinter kastede tre mænd brandbomber mod en synagoge i Göteborg, mens der var ungdomsfest på stedet.
Ingen kom til skade.
Mændene blev efterfølgende dømt for hadforbrydelser.
5 / 5Mest udbredt på internettetJøderne i undersøgelsen, der oplever en stigende grad af antisemitisme, møder især jødefjendske ytringer på sociale medier og andre dele af internettet.
Derudover oplever de antisemitisme i det offentlige rum og i lidt mindre grad i medierne og ved politiske begivenheder.
Sammenligninger mellem israelerne og nazisterne fremhæves som en af de hadefulde ytringer, der er mest udbredt.
Andre eksempler er, at jøder har for meget magt, og at jøder udnytter holocaust til at fremstille sig selv som ofre for egen vindings skyld.
- Informationsteknologien og den frie tale på de sociale medier har givet et rum til nogle ytringer, som man i virkeligheden troede var forsvundet fra Europa.
Så der kommer en større tilsvining af jøder til orde i det offentlige rum, siger Cecilie Felicia Stokholm Banke fra DIIS.
Samtidig vurderer hun, at der er blevet skubbet til opfattelsen af, hvad man kan sige om jøder:- Der spiller indvandring fra muslimske, arabiske lande – hvor der er en meget aggressiv retorik over for jøder, som hænger sammen med Israel-Palæstina-konflikten – en rolle.
Om undersøgelsen•16.
395 jøder fra 12 EU-lande har deltaget i undersøgelsen.
•Alle deltagere i undersøgelsen er over 16 år gamle.
•De betragter sig selv som jøder på baggrund af deres tro, kultur, opvækst, etnicitet, herkomst eller andet.
•Kilde: Den Europæiske Unions Agentur for Grundlæggende Rettigheder- Man går stille med døreneBlandt andre eksempler på antisemitisme er hærværk mod jødiske kirkegårde, fornærmende eller truende SMS-beskeder, antisemitisk graffiti, verbale overgreb og religiøst betinget vold eller diskrimination.
Undersøgelsen viser også, at mange af jøderne i undersøgelsen bekymrer sig om deres egen, familiemedlemmers og andre nærtståendes sikkerhed.
Mere end hver tredje jøde i undersøgelsen frygter at blive udsat for vold eller anden form for fysisk angreb på grund af deres tro.
Nogle af dem oplyser, at det får dem til at undgå jødiske steder og at fravælge jødiske arrangementer.
Formanden for Det Jødiske Samfund fortæller, at den fysiske sikkerhed omkring jødiske institutioner i Danmark er på et højt niveau efter attentatet mod synagogen i København i 2015.
Men ude i samfundet vælger mange danske jøder ifølge Dan Rosenberg Asmussen at holde lav profil med deres religion.
- Det er min klare opfattelse, at det er blevet normalt, at det ikke er noget, man så at sige er optaget af at vise.
Man går stille med dørene, siger han.
EU har vedtaget handleplan mod antisemitismeI sidste uge vedtog justitsministre fra alle EU-landene i Det Europæiske Ministerråd en resolution, som opfordrer alle medlemslandene til at bekæmpe antisemitisme og til at øge indsatsen for at beskytte jøder.
Selvom Dan Rosenberg Asmussen anerkender indsatsen for at beskytte jøder i Danmark, så håber han, at politikerne på Christiansborg vil se grundigt på forslagene til handlinger og aktiviteter, der kan modvirke antisemitisme.
- Her tænker jeg på, hvordan man i det lange træk via blandt andet undervisning kan påvirke og opdrage næste generation til ikke at blive rundet af fordomme og til ikke at formidle konspirationsteorier og holocaust-benægtelse, siger han.
Jøder fra disse lande indgår i undersøgelsen:•Det anslås, at op mod 96 procent af jøderne i EU bor i de lande, som indgår i undersøgelsen:•Belgien•Danmark•Frankrig•Holland•Italien•Letland•Polen•Spanien•Storbritannien•Sverige•Tyskland•Ungarn•Østrig•Kilde: Den Europæiske Unions Agentur for Grundlæggende RettighederFacebookTwitterKopier linkEmner:København|Frankrig|Storbritannien|Vold|Religion




https://www.dr.dk/nyheder/udland/centerpartiet-nej-tak-til-stefan-lofven-som-svensk-statsminister

Valg i SverigeSe temaUdlandCenterpartiet: Nej tak til Stefan Löfven som svensk statsministerForhandlingerne mellem svenske Socialdemokraterne og Centerpartiet om en regering er slået fejl.
Centerpartiets partileder, Annie Lööf, afviser Stefan Löfven som ny statsminister i Sverige.
Af Louise Brodthagen Jensen10.
dec.
2018 kl.
10.
41Bemærk: artiklen er mere end 30 dage gammelLæs opI Sverige har politikerne prøvet i tre måneder.
Igen og igen.
Men selv nu, månedsvis efter det svenske valg, ser det stadig ud til, at det er vanskeligt at få sat en regering sammen.
I øjeblikket forsøger den fungerende statsminister, Socialdemokraternes Stefan Löfven, at skaffe stemmer nok til en ny regering, men det bliver uden opbakning fra det borgerlige Centerpartiet.
Det har leder Annie Lööf netop meddelt på et pressemøde.
- Vi har arbejdet dag og nat for, at det kan lade sig gøre, men resultatet holder ikke til et samarbejde.
Vi har besluttet at stemme nej til Stefan Löfven som statsminister, siger Centerpartiets leder, der især fremhævede det, hun betragter som manglende forhandlingsvilje fra Socialdemokraterne.
Hun understreger, at en af de afgørende ting for beslutningen er, at Centerpartiet på ingen måde er villig til at give Venstrepartiet eller Sverigedemokraterne nogen form for indflydelse på regeringen.
Men hun ser ingen vilje fra Stefan Löfven til at “kappe båndene til Venstrepartiet og Jonas Sjöstedt (formand, red.
)".
- Når vi kigger på Jonas Sjöstedts liste med krav, er alle hans punkter opfyldt, men ikke vores, siger hun.
Ny melding senere i dagDet er over tre måneder siden, svenskerne gik til valg, og i sidste måned lod det ellers til, at der var bevægelse i det lange regeringsdødvande, da også det borgerlige Liberalernes formand, Jan Björklund, meldte ud, at han var klar at støtte en socialdemokratisk regering på betingelse af, at man fik opfyldt en række krav.
Og det borgerlige parti har endnu ikke bestemt sig for, hvordan man forholder sig til et samarbejde med Socialdemokraterne, skriver Jan Björklund på Twitter.
Stefan Löfven mødes i dag med formanden for den svenske Riksdag, Andreas Norlén, for at orientere om forhandlingerne om en mulig regering.
Det forventes, at Andreas Norlén melder noget ud senere i dag.
Regeringen, der ikke må have et flertal imod sig, kommer tidligst til afstemning onsdag, hvor der også skal stemmes om en kommende finanslov.
Efter valget i september fik Stefan Löfven i slutningen af oktober første gang til opgave at danne en ny regering, men måtte opgive.
Nu forsøger han igen, efter at Annie Lööf, som den tredje partileder på to måneder også måtte smide håndklædet i ringen.
Hverken blokken på venstrefløjen eller det borgerlige partisamarbejde i Alliansen formåede efter det svenske valg i september at få den nødvendige opbakning i Riksdagen.
Ingen af partierne har ønsket at samarbejde med det tredjestørste parti, Sverigedemokraterne.
FacebookTwitterKopier linkEmner:Annie Lööf (politiker)|Socialdemokraterne|Sverige|Sverigedemokraterna|Stefan Löfven (politiker)




https://www.dr.dk/nyheder/kultur/film/casper-christensen-vil-erobre-norge-i-ny-serie-det-bliver-vildere-end-klovn

Film og serierCasper Christensen vil erobre Norge i ny serie: Det bliver vildere end 'Klovn'Den danske komiker er netop blevet færdig med optagelserne til en ny serie i Norge, 'Casper erobrer Norge'.
Til næste år kan Casper Christensen opleves i en ny serie - denne gang i Norge.
Af Malene Koops Grønborg10.
dec.
2018 kl.
09.
27Bemærk: artiklen er mere end 30 dage gammelLæs opKan Casper Christensen opnå berømmelse uden for det danske kongerige?
Det undersøger komikeren selv i en ny fiktiv dokumentarserie, en 'mockumentary', der viser hans desperate forsøg på at blive berømt i Norge.
Læs også:Anmeldere roser tåkrummende serie: Det gør ondt de helt rigtige stederSerien, der hedder 'Casper erobrer Norge' og er ifølge hovedpersonen selv ikke en ny 'Klovn'.
- Det bliver langt vildere, mere dokumentarisk, og i modsætning til 'Klovn', hvor hver episode er en historie, kommer historien til at strække sig over hele sæsonen, siger Casper Christensen om serien, hvor det også er lykkedes at få en masse norske berømtheder til at medvirke.
Stor velvilje fra nordmændeneOptagelserne blev afsluttet i november og serien forventes at få premiere på Viaplay og TV3 i løbet af 2019.
Blandt de øvrige skuespillere, der er med i serien, er der fra nordmændenes side et velkendt persongalleri.
Hvem, det er, er endnu hemmeligt, men Viaplay afslører, at der er både verdensmestre, etablerede skuespillere og profilerede forretningsmænd på castlisten.
Læs også:Klovn er tilbage!
Her er de 5 mest pinlige øjeblikke, vi aldrig glemmer- Jeg er blevet mødt af en kæmpe imødekommenhed og stor velvilje fra de norske gæsteskuespillere, som jeg ikke har oplevet før.
Det er jeg enormt taknemmelig for, siger Casper Christensen.
Serien er skrevet af Casper Christensen og produceret af The Bunch og Kasper Colding for Viaplay og TV3.
'Casper erobrer Norge' kommer til at bestå af otte episoder.
FacebookTwitterKopier linkEmner:Norge|Viaplay|TV3|Humor|Casper Christensen (komiker)




https://www.dr.dk/sporten/haandbold/em-kvinder/russisk-bjoern-moeder-danmark-41-gang

EM KvinderRussisk bjørn møder Danmark for 41.
gangTræner Yevgeni Trefilov brøler stadig på Ruslands bænk.
Han har været en hyppig modstander for Danmark gennem årene.
Evgenii Trefilov har 40 gange tidligere stået overfor Danmark i sit virke som russisk landstræner.
10.
dec.
2018 kl.
10.
17Bemærk: artiklen er mere end 30 dage gammelLæs opDet ville være synd at sige, at håndboldlandskampe mellem Danmark og Rusland er en sjælden begivenhed.
Klavs vs.
TrefilovDanmark har mødt Rusland otte gang med Klavs Bruun som træner.
Fem gange har der været noget på spil, og ingen af de opgør har Danmark vundet:2017: Danmark-Rusland 27-32 (VM, indledende).
2016: Danmark-Rusland 26-26 (EM, mellemrunde).
2016: Danmark-Rusland 22-24 (EM-kvalifikation).
2016: Rusland-Danmark 31-27 (EM-kvalifikation).
2015: Danmark-Rusland 21-25 (VM, placeringskamp).
EM-kampen mandag aften bliver 56.
gang, de to lande står over for hinanden på håndboldbanen.
Et antal, der er nået på blot 26 år, siden Sovjetunionen blev opløst, og Rusland begyndte at stille op under eget flag.
Læs også:Dansk respekt for russiske OL-vindere: ’Forsvaret bliver afgørende’Alene i 2002 spillede Danmark og Rusland syv landskampe mod hinanden, afsluttende med EM-semifinalen i Aarhus, som endte med en dansk sejr på 22-18.
De to landstrænere dengang, Jan Pytlick og Yevgeni Trefilov, endte da også med at få et næsten venskabeligt forhold, efter at deres lange landstrænerkarrierer krydsede hinanden adskillige gange gennem årene.
Den højtråbende Trefilov har været landstræner for Rusland siden 1999 kun afbrudt af en kort pause fra 2012 til 2013.
Mandagens kamp bliver hans 41.
mod Danmark.
Læs også:Landstræner inden skæbnekamp: 'Vi skal ramme dagen for at have en chance'Pytlick nåede som landstræner at spille mod Rusland 34 gange, og frekvensen er fortsat, efter at Klavs Bruun Jørgensen har overtaget holdet.
EM-kampen i Nantes bliver Bruun Jørgensens niende mod Rusland i de godt tre år, han har været landstræner.
Af de hidtidige otte har han vundet to, som begge var testkampe.
/ritzau/FacebookTwitterKopier link




https://www.dr.dk/nyheder/regionale/oestjylland/tre-millioner-besoegte-kulturhovedstaden-de-fleste-var-tilfredse-men

ØstjyllandTre millioner besøgte kulturhovedstaden: De fleste var tilfredse, men programmet rodedeHvad danskerne fik ud af Aarhus og Region Midtjylland som Europæisk Kulturhovedstad 2017?
Det har Rethinkimpacts 2017 ved Aarhus Universitet set på.
Aarhus fejrede lørdag 21.
januar sin titel som Europæisk Kulturhovedstad i 2017.
Her er det store optog igang gennem byen med de 6 modeller af vikingeskibe og en masse andre skibsmodeller.
 Aarhus fejrede lørdag 21.
januar sin titel som Europæisk Kulturhovedstad i 2017.
Her åbner Dronning Margrethe for det store optog ved at løfte en model af et vikingeskib.
1 / 2Aarhus fejrede lørdag 21.
januar sin titel som Europæisk Kulturhovedstad i 2017.
Her er det store optog igang gennem byen med de 6 modeller af vikingeskibe og en masse andre skibsmodeller.
1 / 2Aarhus fejrede lørdag 21.
januar sin titel som Europæisk Kulturhovedstad i 2017.
Her åbner Dronning Margrethe for det store optog ved at løfte en model af et vikingeskib.
2 / 2Af Mikkel Vithner og Sarah Friis Elkjær10.
dec.
2018 kl.
10.
34Bemærk: artiklen er mere end 30 dage gammelLæs opOver 600 events med mere end tre millioner besøgende.
Det blev resultatet, da Aarhus og hele Region Midtjylland var Europæisk Kulturhovedstad i 2017, og nu er den endelige evaluering af kulturåret færdig.
Det er Rethinkimpacts 2017 ved Aarhus Universitet, som har evalueret projektet i en rapport.
Den viser, at samarbejdet mellem erhvervsliv, kulturinstitutioner og de 19 kommuner fik kulturhovedstadsprojektet til at glide næsten smertefrit.
Det gav gode oplevelser til publikum, siger Hans-Peter Degn, der er evalueringsleder bag rapporten.
Langt størstedelen, nemlig 90 procent af publikum, havde en positiv oplevelse af de forskellige events.
- Publikums tilfredshed er stor, rigtig stor.
De publikummer, der har været til programmet, er altovervejende meget tilfredse med, hvad de nu har oplevet, siger han.
Megaeventen Røde Orm var resultatet af et samarbejde mellem Det Kongelige Teater, Moesgaard Museum og Aarhus 2017.
92.
000 publikummer købte billet, og eventen gav derfor flere millioner kroner i overskud.
Evalueringen af kulturhovedstadenEn konference 10.
december 2018 vil blandt andet se på, om og hvordan kulturhovedstadsprojektet op til og under selve 2017 eksempelvis har bidraget til:Et styrket kulturliv i områdetEn ændret identitet hos befolkningenStørre tværkommunalt samarbejdeØget medieomtaleHvordan publikum oplevede de forskellige typer eventsEt rodet programDer var også gæster, der havde svært ved at finde rundt i de mange tilbud, hvilket blandt andet skyldes et uoverskueligt og dårligt formidlet program, siger Hans-Peter Degn.
- Der er helt sikkert nogle, som har misset muligheder, fordi de ikke er blevet opmærksomme på den specifikke event, der har været, siger Hans-Peter Degn.
Rapporten viser også, at selvom der var smæk for skillingen på kulturen gennem hele 2017, så har det ikke fået folk til at ændre deres kulturvaner efterfølgende.
Men alt i alt, så er dommen over kulturhovedstadsprojektet klar:- Samlet set, er det bestået, siger Hans-Peter Degn.
Evalueringen af Aarhus 2017 peger på disse hovedresultater:•Tværgående samarbejde: En særlig styrke ved Aarhus 2017 var, at kulturhovedstadsprojektet var baseret på mange forskellige typer af samarbejde.
•Mange bidrog til udmøntningen af projektet: 80 procent af programproduktionen blev varetaget af andre end Fonden Aarhus 2017 selv.
•Et stort program, men mest til det traditionelle kulturpublikum: Programmet var af høj kunstnerisk og international kvalitet.
De traditionelle kulturgenrer udgjorde størstedelen af programmet.
•Aktivt medborgerskab: I arbejdet med aktivt medborgerskab havde frivillighedsprogrammet Rethinkers en stor effekt.
Frivillighedsarbejdet var centreret i og omkring Aarhus.
En fjerdedel af de deltagende Rethinkers var ’nye frivillige’.
•Synlighed og historieskrivning: Aarhus 2017 opnåede stor synlighed, ikke mindst i de lokale og regionale nyhedsmedier.
Samtidig opnåede kulturhovedstadsprojektet en høj kendskabsgrad blandt regionens borgere – og resten af danskerne.
•Aftryk på kulturens rolle og værdi: Kulturens rolle og værdi har fået øget opmærksomhed blandt politikere, embedsmænd og sponsorvirksomheder.
Til gengæld ses der ikke en øget økonomisk prioritering af kultur, forstået som kommunale kulturkroner per indbygger.
•Kilde: Rapporten AARHUS 2017.
FØR - UNDER - EFTER.
Forskningsbaseret evaluering af effekterne ved kulturhovedstadsprojektetFacebookTwitterKopier linkEmner:Aarhus|Aarhus Universitet|Region Midtjylland|Jylland




https://www.dr.dk/nyheder/regionale/fyn/smaa-gule-klistermaerker-i-gadebilledet-ledte-til-hashsalg-paa-snapchat

Hash i DanmarkSe temaFynSmå, gule klistermærker i gadebilledet ledte til hashsalg på snapchatMed sin mobiltelefon kunne man scanne klistermærkerne og komme i kontakt med pusherne.
Her ses et billede af en af de snapchat QR-koder, der hang i byen.
Af Anna Hjortdal og William Sonne Kaalø og Jonatan Grau Møller10.
dec.
2018 kl.
09.
58Bemærk: artiklen er mere end 30 dage gammelLæs opEr du stødt på små, gule klistermærker med sorte prikker, billeder af et spøgelse eller en person og et lille, rødt marihuanablad?
Så har du måske kigget lige ind i en hashbutik.
Pushere i Svendborg har taget nye midler i brug og brugt klistermærker med snapchat QR-koder til at markedsføre deres produkter.
I sommer blev de fundet rundt omkring i byen.
Med sin mobiltelefon kunne man scanne billedet og komme i kontakt med pusherne.
Fyns Politi efterforsker lige nu én sag om salg af stoffer via snapchatklistermærker, mens en anden sag venter på at komme for retten.
- Konkret var det mærkater sat op forskellige steder i byen, hvor brugerne via mærkaterne kunne komme i kontakt med sælgerne af hash, siger vicepolitiinspektør i Fyns Politi Richardt Jakobsen til Public Service på P1.
Hos Fyns Politi mærker de, at bagmændene følger med tiden, fortæller vicepolitiinspektør Richardt Jakobsen.
- Den her form gør det alt andet lige lettere for dem, der bruger stofferne, at komme i kontakt med sælgerne.
Vi følger selvfølgelig også med tiden og får nogle værktøjer, som vi kan bruge i sager som disse, siger han.
Reklame på basketbaneKilder fortæller til DR Fyn, at klistermærkerne var sat op forskellige steder i byen.
På lygtepæle, basketkurve, en togstation - og skoler.
Et af de steder, hvor man har fundet et klistermærke, er på Byhaveskolen i Svendborg.
Byhaveskolen er en skole for elever med indlæringsvanskeligheder og har elever fra det meste af Fyn.
I starten af juni blev klistermærket fundet af nogle medarbejdere på en væg i indskolingsafdelingen.
- De scannede det lige med deres telefon, fordi de undrede sig over, hvad det nu var for noget.
De fandt ud af, at man kom ind på noget, hvor det så ud som om, at man ønskede at formidle noget, som ikke er tilladt.
I dette tilfælde var det hash, siger skoleleder Lars Kolmos og fortsætter:- Jeg tænkte: 'Åh gud.
Foregår der salg, som om det var en e-shop, og er skolen her så stedet, man afhenter det?
'.
Skolen pillede klistermærket ned og skrev til Svendborg Kommunes SSP.
Herefter blev der sendt en mail ud til alle kommunens skoler, hvor man gjorde opmærksom på problemet.
Efter episoden satte Byhaveskolen mere videoovervågning op.
Ifølge Lars Kolmos har det virket.
Der er ikke fundet flere klistermærker på skolen og en gruppe unge mennesker, der plejede at komme på skolen efter åbningstid, er nu holdt op med det.
Juletilbud på stofferReklamerne var synlige i gadebilledet.
Det bekræfter flere kilder, som DR Fyn har været i kontakt med.
- Jeg har set dem i knæhøjde på en lygtepæl på Svendborg Vest Station.
Det er sådan nogle klistermærker, man bare kan printe.
Jeg har ikke selv scannet dem, men jeg ved, at hvis man gør, så kan man skrive til dem om at købe hash på snapchat, fortæller 19-årige Martyna Madejska, der går på gymnasiet i Svendborg.
Ifølge de unge er det overraskende nemt at få fat i stoffer via snapchat.
Når man først er blevet venner med pusheren på det sociale medie, så er praksis, at de igennem de såkaldte stories, der er billeder, der kun kan ses i 24 timer, får forskellige tilbud.
Hvis man så gerne vil benytte sig af tilbuddet, kan man besvare denne story, og på den måde er handlen startet.
- Det er som en reklame, hvor man kan få så meget for de her penge, og tilbuddet varer til klokken fire.
Der er også andre, hvor de skriver, at de første fem kan få en gave.
På den måde kommer der lidt konkurrence i det – både for køberne og for dealerne, forklarer Alberte Mathiesen, der også er gymnasieelev i Svendborg, og fortsætter:- Det er meget offentligt, når man tænker på, at det er illegalt i Danmark.
Så jeg tænker, at det er virkelig risikabelt for dem, der køber og sælger.
19-årige Martyna Madejska (tv.
) og Alberte Mathiesen er nogle af de unge, som har konstateret, at klistermærker er en direkte invitation til handel med stoffer.
Svære at fangeIfølge Kristian Kunkel, der er SSP-konsulent i Svendborg Kommune, bliver handlen på de sociale medier mere teknisk og sværere at følge med i.
Og pusherne gør, hvad de kan, for at maskere deres færden.
- Jeg tror, at mange af dem, der sælger hash, tager chancen.
Hvis de så bliver anholdt, er der bare en anden, der tager over.
Vi ser også, at de skifter telefoner, simkort og nummer konstant, så de ikke bliver opdaget, forklarer han.
Efter indsatsen i løbet af sommeren og efteråret forventer Richardt Jakobsen, at man er ved at få skovlen under det åbenlyse hashsalg.
- Som efterforskningen har udartet sig, har vi en klar forventning om, at den snapchathandel, der foregik i sommer, er stoppet, siger han.
- Men vi vil meget gerne høre fra borgere, hvis de ser, at der hænger sådanne klistermærker rundt omkring.
Så vil vi selvfølgelig tage os af det med det samme.
Sociale medier som udstillingsvinduePolitiinspektør og chef for Det Nationale Efterforskningscenter, Michael Kjelgaard, fortæller, at brug af særlige koder er en ny måde at sælge narkotika på nettet på.
- Handlen af narkotika på nettet er noget, som vi har set en stigning i over en periode.
Det her med brug af de særlige koder og med posters, der bliver hængt op, er et nyt modus, men det handler om det samme, nemlig at få kontakt med kunder, som gerne vil købe narkotika, siger han.
De sociale medier er et naturligt sted at mødes for kunder og kriminelle, der gerne vil sælge narkotika, fortæller politiinspektøren.
- Vi har over en længere periode set, at sociale medier bliver brugt som udstillingsvindue for narkotika, hvor potentielle kunder kan melde sig ind i for eksempel grupper på sociale medier og derigennem se, hvad der kan købes.
Derefter opfordres de til at tage personlig kontakt via krypterede linjer, hvor man så indgår den egentlige handel, siger Michael Kjelgaard.
Politiet er til stede på internettet med profiler men kan ikke via disse profiler opfordre til at mødes med sælgerne, da det er en opfordring til en kriminel handling.
- Selve handlen foregår via personlige beskeder på tjenester, hvor der er krypterede beskeder som for eksempel WhatsApp, hvor det er svært for politiet at være med, når selve handlen foregår, fortæller han.
Han håber dog på, at Det Nationale Efterforskningscenter fremadrettet kan få flere beføjelser, så det bliver lettere at spore de kriminelle.
FacebookTwitterKopier linkEmner:Snapchat|Svendborg|Fyn|Fyns Politi|Brug af euforiserende stoffer




https://www.dr.dk/nyheder/udland/kaempe-snestorm-lammer-det-sydoestlige-usa

UdlandKæmpe snestorm lammer det sydøstlige USASyv amerikanske stater er plaget af en atypisk snestorm.
Af Stine Delfs og Sophie Brochdorff Himmelstrup (Video)10.
dec.
2018 kl.
10.
13Bemærk: artiklen er mere end 30 dage gammelLæs opStrømafbrydelser, flyaflysninger og masser af færdselsuheld - det er bare nogle af de ting, som mange amerikanere kæmper med som konsekvens af en kæmpe snestorm, der i går ramte den sydøstlige del af USA.
De ramte stater er North og South Carolina, Virginia, Alabama, Tennessee, Georgia og Texas.
Dermed er 20 millioner mennesker truet af snestormen, otte millioner mennesker er truet af oversvømmelse, og over ni millioner mennesker er truet af stormvejr, rapporterer CNN.
I byen Charlotte i North Carolina har de haft den mest snefyldte december siden 1997.
Flere steder har fået mere sne på én dag, end hvad de normalt får på et helt år.
Mest sne har de oplevet i Person County i North Carolina, som har fået over 35 centimeter sne i løbet af i går.
Trods de voldsomme snemængder meldes der indtil videre kun om én person, der har mistet livet i forbindelse med et biluheld.
Strømafbrydelser og trafiklammelseSnestormen er ikke unormal for området, men den er atypisk i december.
Så meget sne plejer der nemlig kun at falde i løbet af januar eller februar måned.
Byen Lubbock i Texas er med over 25 centimeter sne på en enkelt dag blandt områderne, hvor der er faldet mere sne på en dag, end der normalt gør på et helt år.
546.
000 mangler strøm, og 1.
100 fly blev i går aflyst ind og ud af North Carolinas internationale lufthavn i Charlotte.
"Bliv indenfor"Politiet i Virginia har registreret tæt på 60 biluheld - dog uden personskader.
I North Carolina blev der registreret 500 biluheld i løbet af 11 timer.
Over søndagen var der faldet lige så meget sne, som staten plejer at få på et år - mere præcist lige over 15 centimer.
Politiet i North Carolina råder folk til at blive hjemme, og de fleste skoler er derfor også lukkede.
Hvis man absolut er nødt til at skulle ud at køre, opfordrer politiet bilisterne til at holde dobbelt så meget afstand til køretøjet foran som normalt.
Sandsynligheden for at miste kontrollen over køretøjet er nemlig utrolig stor.
Inden stormen ramte, nåede myndighederne i North Carolina at udsende en officiel advarsel, så beboerne kunne nå at forberede sig.
Det betød, at varerne blev revet væk fra hylderne i supermarkederne, så folk kunne stå imod, hvis de sneede inde.
FacebookTwitterKopier linkEmner:USA|Vejret|Texas|CNN|Politi




https://www.dr.dk/nyheder/udland/ole-ryborg-bordet-fanger-hvis-briterne-traekker-eu-skilsmisse-tilbage

BrexitSe temaUdlandOle Ryborg: Bordet fanger, hvis briterne trækker EU-skilsmisse tilbageEU-domstolen har i dag slået fast, at briterne godt må ombestemme sig om brexit.
Den britiske premierminister, Theresa May, kæmper nu for at finde opbakning til sin EU-skilsmisseaftale.
Af Per Bang Thomsen10.
dec.
2018 kl.
12.
51Bemærk: artiklen er mere end 30 dage gammelLæs opBriterne behøver ikke at spørge de andre EU-lande om lov, hvis de inden den 29.
marts 2019 vælger at droppe brexit og blive i EU.
Det har EU-domstolen, som dømmer i sager, der har med EU-retten at gøre, her til morgen slået fast.
Hvordan godkendes skilsmisseaftalen?
Skilsmisseaftalen skal godkendes både i det britiske parlament og i Europa-Parlamentet.
Aftalen skal være godkendt i god tid, inden Storbritannien forlader EU den 29.
marts 2019.
Hvis en skilsmisseaftale har opbakning i alle de tilbageværende 27 EU-lande ventes det ikke at være svært at få aftalen godkendt i Europa-Parlamentet.
De 27 tilbageværende medlemslande godkendte den i november.
Men en godkendelse i de to kamre i det britiske parlament kan være svær.
Det konservative regeringsparti har ikke flertal i parlamentet og derfor kræver det stemmer fra oppositionen og/eller det nordirske støtteparti DUP for at få aftalen godkendt.
Der er mulighed for, at flere medlemmer af premierminister Theresa Mays eget konservative parti vil stemme imod aftalen.
Gør de det, inden de formelt set skal forlade EU-samarbejdet til marts, så fanger bordet også.
De britiske politikere må nemlig ikke trække skilsmissebegæringen tilbage for at vinde mere tid til at løse deres interne politiske problemer.
Det fortæller DR’s EU-korrespondent, Ole Ryborg.
- Der står i afgørelsen, at tilbagekaldelsen af brexit skal være både ’utvetydig’ og ’betingelsesløs’.
Det skal ske i en skriftlig erklæring til Det Europæiske Råd, og hvis de gør det, skal de fortsætte i samarbejdet på helt samme vilkår som i dag, forklarer Ole Ryborg og fortsætter:- Briterne kan altså ikke trække deres skilsmissebegæring tilbage for vinde mere tid til at afholde en ny brexit-afstemning eller indlede nye forhandlinger med EU.
I så fald, vil det kræve, at de andre 27 medlemslande først siger god for det.
Læs også:EU-domstolen: Briterne kan droppe brexit uden de andre EU-landes acceptKamp for politisk opbakningHvis et EU-land vil forlade samarbejdet, skal det udløse den såkaldte artikel 50 i Lissabon-traktaten - det vil sige det regelsæt, som danner grundlaget for det europæiske samarbejdet.
Artikel 50 omhandler processen for et lands udmeldelse af EU, og når først artiklen er blevet udløst, har det pågældende medlemsland to år, før det formelt set skal forlade samarbejdet.
Den britiske premierminister, Theresa May, udløste artiklen den 29.
marts 2017, og derfor skal Storbritannien forlade EU om godt tre en halv måned.
Men lige nu kæmper premierministeren for at finde politisk opbakning i hjemlandet til den skilsmisseaftale, som hun har forhandlet på plads med EU.
Det er i morgen aften, at de britiske parlamentarikere efter planen skal stemme om aftalen, og derfor bliver der lige nu spekuleret i, hvad der sker, hvis den ender med at blive stemt ned.
Brexit-afstemning har skabt debat i hele Storbritannien.
Parlamentet skal sige godMen hvis politikerne eksempelvis vil have en helt ny brexit-afstemning eller indlede nye forhandlinger med EU, kan de ikke bruge dagens afgørelse fra EU-domstolen, understreger Ole Ryborg.
Det vil derimod kræve, at de andre 27 EU-lande siger god for at forlænge den nuværende toårsperiode under artikel 50.
- EU-domstolen har fastslået, at det er muligt for et medlemsland at ombestemme sig, når først det har udløst artikel 50.
Men hvis briterne vil gøre det, skal det altså ske inden den 29.
marts 2019, siger han og fortsætter:- Derudover står der i afgørelsen, at en tilbagekaldelse skal ske i overensstemmelse med de nationale lovgivningsmæssige forpligtelser, og derfor er det ikke noget, en tilfældig minister kan gøre.
Det vil kræve parlamentets godkendelse, siger Ole Ryborg.
I aften klokken 21.
55 kan du se en live-udsendelse af Horisont på DR1, der handler om den afgørende afstemning i morgen.
FacebookTwitterKopier linkEmner:EU|EU-Domstolen|Storbritannien|Theresa May (politiker)|EU-forhold




https://www.dr.dk/nyheder/penge/dsb-og-dansk-jernbaneforbund-enige-om-arbejdstid-lokofoerere-i-s-tog

PengeDSB og Dansk Jernbaneforbund enige om arbejdstid for lokoførere i S-togHar løst et af de centrale stridspunkter, der for nylig førte til arbejdsnedlæggelser.
Togtrafikken over hele landet har for nylig været lammet flere gange, mens parterne har forsøgt at blive enige om nye arbejdstidsaftaler.
Af Oliver Batchelor10.
dec.
2018 kl.
10.
21 | opdateret 10.
dec.
2018 kl.
10.
31Bemærk: artiklen er mere end 30 dage gammelLæs opIndholdet af en lokalaftale om lokomotivførernes arbejdstid i S-tog er faldet på plads mellem DSB og Dansk Jernbaneforbund.
Lokalaftalen skal supplere Dansk Jernbaneforbunds overenskomst med Dansk Industri, skriver DSB i en pressemeddelelse.
- Forhandlingerne har været ført i en konstruktiv og god tone.
Det et meget tilfredsstillende, at vi i fælleskab har fået arbejdstiden for lokomotivførerne i S-tog på plads, udtaler administrerende direktør Flemming Jensen.
Med aftalen forlænges lokomotivførernes nuværende ture i S-tog til 31.
marts 2019, mens de nye ture som følge af aftalen bliver indført fra 1.
april 2019.
Underdirektør i DSB Poul Gemzøe-Enemark siger til DR Nyheder, aftalen skaber ro omkring lokomotivførernes friweekender, som arbejdsgiveren ville have mulighed for at forskyde til fredag-lørdag eller søndag-mandag.
- Vi har fundet en løsning på, hvordan det kan konstrueres på en sådan måde, at også den personalegruppe er tilfreds med den måde, aftalen er skruet sammen på, siger han.
Flere aftaler mangler at komme i målDSB oplyser, at parterne arbejder videre på at få aftaler på plads for lokomotivførere og togførere på de øvrige dele af jernbanen.
- Nu arbejder vi fokuseret videre i de fælles bestræbelser om at få de øvrige lokalaftaler, der skal supplere Jernbaneoverenskomsten på plads, udtaler Flemming Jensen.
Læs også:Lokomotivførere hos DSB får bøde for arbejdsnedlæggelserMed aftalen om arbejdstider for lokomotivførerne på S-tog er et af de stridspunkter, som for nylig har ført til flere arbejdsnedlæggelser, løst.
Arbejdsnedlæggelserne fandt sted 5.
, 21.
og 28.
november og betød, at togdrift på tværs af landet gik i stå i adskillige timer.
Der var tale om overenskomststridige arbejdsnedlæggelser.
Og 29.
november slog Arbejdsretten fast, at de strejkende DSB-medarbejdere skulle betale bøder.
Privat overenskomst og nye arbejdstiderSagen handler om, at DSB 1.
april meldte sig ind i Dansk Industri og dermed droppede de offentlige overenskomster til fordel for private overenskomster, som de fleste DSB-ansatte nu er omfattet af.
Uenigheden mellem Dansk Jernbaneforbund og DSB har især gået på, hvor stor indflydelse de ansatte fremover skal have på planlægningen af arbejdstiden.
Ifølge DSB's udspil skulle en håndfuld af lokomotivførernes 26 årlige friweekender fremover ligge fredag-lørdag eller søndag-mandag - de såkaldte skubbeweekender - og altså uden for normale weekender.
DSB foreslog desuden, at lokomotivførerne på en del af deres arbejdsdage blev vagtsat i tidsintervaller og senest fem dage før ville få deres helt præcise arbejdstid at vide.
Ønskerne fra DSB omfattede også, at antallet af tillidsfolk skulle sænkes fra 99 til 29.
FacebookTwitterKopier linkEmner:DSB|Dansk Jernbaneforbund|Togselskaber|Ansættelsesforhold|Flemming Jensen (erhvervsleder)




https://www.dr.dk/nyheder/vejret/mandagsvejret-et-stykke-med-solskin-tak

VejretMandagsvejret: Et stykke med solskin, tak!
Ugen begynder med en del solskin til det meste af landet.
Lidt regn til Sydvestjylland og flest skyer til de sydøstlige landsdele.
Men derudover er der ikke meget, der generer Danmarkskortet i dag, og det betyder plads til solen.
Af Louise Gade Sig10.
dec.
2018 kl.
09.
19Bemærk: artiklen er mere end 30 dage gammelLæs opMange danskere fornemmede det nok allerede, da dagen begyndte at gry: mandagen soler sig i solskin.
Solen kommer til at slås lidt med skyerne om pladsen på himlen i dagens løb, men det holder tørt de fleste steder.
Kun i Sydvestjylland og på Bornholm kan der komme nogle småbyger.
En blæsende omgangTermometeret vil toppe et sted mellem fem og syv grader.
Vinden, der kommer fra nordvest, bliver let til frisk ind over land.
Ved kysterne op til kuling, og ved Vestkysten endda helt op til hård kuling i aften.
Nu ændrer vindretningenDet er sidste dag med nordvestenvind i denne omgang.
Fra i morgen drejer vinden i nord og derfra videre om i østlige retninger.
Det skubber kold luft ned til os, og hvis du ikke allerede har fundet de tykke vanter frem, er det nok på tide.
FacebookTwitterKopier link




https://www.dr.dk/nyheder/regionale/oestjylland/svaert-gaa-fra-deltid-til-fuldtid-kun-sygeplejersker-paa-sygehus-siger

ØstjyllandSvært at gå fra deltid til fuldtid: Kun to sygeplejersker på sygehus siger ja til mere arbejdeArbejdspres og privatliv gør det svært at få sygeplejersker til at arbejde mere i den kommende influenzasæson på Regionshospitalet Randers.
Skiftende arbejdstider og privatlivet kan være benspænd for at kun få sygeplejersker vil gå op i tid (arkivfoto).
Af Heikki Yding og Sarah Friis Elkjær10.
dec.
2018 kl.
09.
25Bemærk: artiklen er mere end 30 dage gammelLæs opSygeplejerskerne på Regionshospitalet Randers har sagt rungende nej tak til et tilbud om at arbejde flere timer.
Mange arbejder kun på deltid, men sygehuset vil gerne have flere hænder parat til den kommende influenzasæson.
Derfor har sygehusets 701 sygeplejersker fået et tilbud om flere timer de kommende tre måneder, men kun to ud af de 356 deltidsansatte sygeplejersker tog imod tilbuddet.
Fællestillidsrepræsentant Tina Stenholt Kristensen siger, at det er en svær balance.
- I vinterperioden ved man jo, at man selv kan få flere syge børn, fordi de slæber mere med hjem.
Man ved også, at man selv er hårdt presset og kommer på sygehuset, hvor patienter kan smitte en, så man selv bliver syg, siger hun.
Vintersæsonen er også hård at være på arbejde i, da det strømmer ind med patienter.
- Det er hårdt i de her måneder at være på en afdeling med mange patienter, så man bliver nødt til at passe på sig selv, hvis man skal være i det, og det kan være en løsning at blive på 30 timer, siger Tina Stenholt Kristensen.
Svært at løse nu og herI 2013 lavede Danske Regioner ellers en strategi om at få flere til at arbejde fuldtid frem for deltid.
Målet er, at 80 procent af medarbejderne skal være på fuldtid i 2021.
Da strategien blev vedtaget, var 60 procent af de ansatte i regionerne på fuldtid.
I januar i år var andelen på 61 procent, hvilket er under delmålet på 72 procent i år.
Læs også:Fuldtidspolitik på sygehuse fejler: På fem år er næsten lige så mange på deltidDer er ikke en hurtig løsning på at få flere fuldtidsansatte, siger sygehusdirektør i Randers Jonas Dahl.
- Vi må erkende, at rigtig mange er på deltid for at få arbejdsliv og privatliv til at hænge sammen, og derfor er der noget at arbejde med.
Nu tilbyder vi som udgangspunkt altid nyansatte fuldtid, siger han.
Hospitalet har derfor tidsbegrænsede ansatte for at undgå dag-til-dag-vikarer, og det vil desuden arbejde på at skabe bedre rammer for fuldtidsansatte, men de skæve arbejdstider i sundhedsvæsnet er en udfordring.
- Jeg tror, at mange gerne vil skabe rammer for at få flere på fuldtid, men det er også udfordrende med nattevagter, så det er ikke noget, vi løser fra en dag til den anden, siger Jonas Dahl.
FacebookTwitterKopier linkEmner:Hospitaler|Regionshospitalet Randers|Randers|Sundhedspersonale|Danske Regioner




https://www.dr.dk/nyheder/politik/danmark-har-tilsluttet-sig-fn-pagt-om-migration

FN's migrationspagtSe temaPolitikDanmark har tilsluttet sig FN-pagt om migrationDanmark vil fortsat kunne føre en stram udlændingepolitik, forsikrer statsministeren.
Statsminister Lars Løkke Rasmussen (V) var selv til stede i Marrakesh i dag, da Danmark sammen med 191 andre lande tilsluttede sig en omdiskuteret FN-pagt om migration.
Af Rikke Gjøl Mansø10.
dec.
2018 kl.
10.
34 | opdateret 10.
dec.
2018 kl.
11.
19Bemærk: artiklen er mere end 30 dage gammelLæs opMed deltagelse af statsminister Lars Løkke Rasmussen (V) har Danmark tiltrådt den omdiskuterede FN-pagt om migration i Marrakesh, skriver Ritzau.
- Danmark er et land, der engagerer sig internationalt, og det skal vi fortsætte med at gøre.
I dag fejrer vi 70-års dagen for menneskerettighederne, og lige præcis på sådan en dag skal Danmark da holde sig til internationalt, sagde Lars Løkke Rasmussen i Marokko.
- Danmark hører til i det internationale samarbejde.
Det skal der ikke være nogen tvivl om.
Det problem, vi står med, kan vi ikke løse alene.
Det kræver samarbejde.
Læs også:OVERBLIK Forstå FN's migrationspagt og hvorfor den er blevet kontroversielFN-pagten, der har været et par år undervejs, hedder officielt "Global Compact for Safe, Orderly and Regular Migration" og handler overordnet om migration mellem Afrika og EU.
Den har den seneste måneds tid skabt store diskussioner i flere lande.
Herhjemme har Dansk Folkeparti stejlet over erklæringen og forsøgt at overbevise regeringen om, at Danmark ikke skal tilslutte sig den.
Støttepartiet mener, at FN-pagten strider direkte imod den stramme danske udlændingepolitik - og frygter, at Danmark vil forpligte sig på at fremme migration.
Men FN-pagten er ikke juridisk bindende, så dansk lovgivning vil overtrumfe den, lyder den juridiske vurdering fra Udenrigsministeriet, Justitsministeriet og Udlændinge- og Integrationsministeriet.
Læs også:ANALYSE: I dag står regeringen og Socialdemokratiet sammenLøkke: Vi skal skelne mellem lovlig og ulovlig migrationLars Løkke Rasmussen har også selv ved flere lejligheder forsikret, at erklæringen ikke forpligter Danmark til at ændre noget som helst i udlændingepolitikken.
- Den her erklæring skaber ikke nogen nye forpligtelser.
Det er der så nogen, der oversætter til, at så kan det hele være ligegyldigt, siger Lars Løkke med slet skjult henvisning til kritikken fra DF.
- Men det er det jo ikke.
Det er jo for eksempel sådan, at der er en eksisterende folkeretlig forpligtelse til at tage sine egne borgere hjem igen, men det sker bare ikke i tilstrækkelig udstrækning.
Og derfor er det jo værdifuldt, at nogle af de lande, vi presser på deres folkeretlige forpligtelser, at de på ny bekræfter det politisk, siger Løkke.
Han betoner samtidig vigtigheden af at skelne mellem lovlig migration, som verden med hans ord er "blevet rigere af" og så ulovlig migration, som "skal tøjles":- Vi står over for en befolkningseksplosion i Afrika, og hvis ikke vi får et samarbejde med Afrika op at stå, så vil der komme et pres på Europa, som selv den største mur simpelthen ikke kan holde til.
- Derfor har vi brug for et samarbejde.
Også når det ikke altid er ideelt –sådan er det jo.
For her er der altså 192 lande, der skal blive enige.
Løkke understreger: Vi bestemmer selv udlændingepolitikkenFN-pagten skal formelt vedtages på en generalforsamling i New York, som ventes at blive afholdt den 19.
december.
Her vil Danmark afgive en såkaldt stemmeforklaring.
Den skal udpensle, hvordan Danmark - og en række andre lande - fortolker aftalen.
I stemmeforklaringen vil Danmark blandt andet betone, at FN-pagten ikke er juridisk bindende, og at de enkelte medlemslande suverænt bestemmer deres egen udlændingepolitik.
- GCM (Global Compact for Safe, Orderly and Regular Migration, red.
) bekræfter den fundamentale præmis om, at det er staters suveræne ret selv at bestemme deres nationale udlændingepolitik, inden for folkerettens rammer, lyder det blandt andet i dokumentetIndtil videre har Danmarks udkast til en stemmeforklaring opbakning fra Norge, Holland og Litauen, og statsministeren forventer, at flere lande vil tilslutte sig før FN-generalforsamlingen senere på måneden.
Læs også:Løkke live på Facebook: FN-pagt ændrer ikke udlændingepolitikFacebookTwitterKopier linkEmner:Forenede Nationer|Lars Løkke Rasmussen (politiker)|Venstre|Udlændingepolitik|Afrika




https://www.dr.dk/sporten/haandbold/em-kvinder/dansk-respekt-russiske-ol-vindere-forsvaret-bliver-afgoerende

EM KvinderDansk respekt for russiske OL-vindere: ’Forsvaret bliver afgørende’Der venter kvindelandsholdet en stor mundfuld i EM-kampen mod Rusland.
Det danske forsvar skal fungere bedre, hvis holdet skal have en chance mod Rusland mandag aften.
Af Morten Top og Frederik Lindved10.
dec.
2018 kl.
08.
27Bemærk: artiklen er mere end 30 dage gammelLæs opHvis ikke Danmark skal være færdig ved EM i denne uge, skal der sejre på bordet.
Men det er nemmere sagt end gjort, når det mandag aften gælder de olympiske mestre fra Rusland.
Kvindelandsholdet er pisket til sejr mod en modstander, der aftvinger respekt.
- Rusland har et bredt hold med rigtig mange gode spillere, som gør det godt på alle positioner.
Det er et hold, som vi har stor respekt for, og som vi før har spillet mange svære kampe imod, siger Danmarks anfører Stine Jørgensen til DR.
Læs også:Landstræner inden skæbnekamp: 'Vi skal ramme dagen for at have en chance'- De har nogle spillere, som er hurtige på fødderne, men forholdsvis små.
Jeg håber, at vores fysiske forsvar kan matche dem, og vi kan finde nogle løsninger.
Styr på forsvaretDanmark tabte den sidste kamp i gruppespillet mod Serbien og også mellemrundens første opgør, hvor Frankrig var for stor en mundfuld.
I begge kampe var der problemer i det danske forsvar, og det skal der rettes op på mod Rusland.
Læs også:Sygdom i EM-lejren: Danske spillere må blive i sengen- Det er afgørende, at vi står godt i forsvaret og får afvist russerne.
For de har mange gode individuelle spillere.
Så hvis vi kan få løbet med dem, er vi nået et godt stykke vej.
Det kræver også, at vi ikke smider bolden væk i angrebene, for vi skal kunne nå hjem på deres kontra, siger Mette Tranborg.
Kampen mellem Danmark og Rusland spilles mandag aften klokken 18.
00.
Du kan følge opgøret i LIGA på P3 eller så med på TV 2.
FacebookTwitterKopier link




https://www.dr.dk/nyheder/penge/iss-vil-halvere-antal-kunder-og-siger-farvel-til-100000-ansatte

PengeISS vil halvere antal kunder og siger farvel til 100.
000 ansatteOmkring 12 procent af ISS-koncernen målt på omsætning skal sælges fra, meddeler selskabet.
ISS er i 74 lande på verdensplan og har flere end 480.
000 ansatte.
10.
dec.
2018 kl.
08.
10 | opdateret 10.
dec.
2018 kl.
08.
31Bemærk: artiklen er mere end 30 dage gammelLæs opServicekoncernen ISS gør klar til at sælge en ottendedel af sin forretning fra, oplyser koncernen i en meddelelse mandag morgen.
Konkret vil koncernen sælge ud af sine aktiviteter i 13 lande i særligt Asien og Østeuropa.
Med den manøvre skærer ISS sin kundebase over på midten og går fra at have 125.
300 kunder til omkring 62.
700.
De 13 landeISS vil sælge forretningsenheder i 13 lande:ThailandFilippinerneMalaysiaBruneiBrasilienChileIsraelEstlandTjekkietUngarnSlovakietSlovenienRumænienDet kommer dog kun til at koste 12,5 procent, når det måles på koncernens omsætning fra sidste år.
Hvis det lykkes at sælge de uønskede dele af forretningen fra, får omkring 100.
000 ISS-ansatte ny arbejdsgiver.
I dag betaler koncernen løn til 490.
000 ansatte.
Det tal vil falde til 390.
000.
ISS's aktionærer kan også se frem til at få en bonus som følge af frasalget.
En fjerdedel af indtjeningen på frasalget skal nemlig gå direkte til aktionærerne, oplyser ISS i sin meddelelse.
Det er forventet, at frasalget indbringer mellem 2 og 2,5 milliarder kroner.
Skruer forventninger opSamtidig med at ISS annoncerer, at selskabet skærer forretningen til, bliver der også skruet op for forventningen til næste års vækst i de dele af koncernen, der bliver tilbage.
Fra næste år skal omsætningen i de tilbageværende dele vokse med mellem fire og seks procent i såkaldt organisk vækst.
Det betyder, at det er målt uden eksempelvis eventuelle tilkøb.
I år forventes den organiske vækst at ende på mellem 1,5 og 3,5 procent.
Øvelsen er et forsøg på at samle ressourcerne i de dele af forretningen, som kan vokse mest som følge heraf.
Det siger topchef Jeff Gravenhorst i meddelelsen.
- Det vil blive svært at sige farvel til vores mange strålende kolleger og aktiviteter af høj kvalitet, siger han.
- Men vi må fokusere vores kapital og ressourcer på de kunder, services og lande, som virkelig kan få gavn af vores investeringer i processer, teknologi og innovation.
Hele frasalget ventes at forløbe i 2019 og 2020.
•ISS leverer serviceydelser som rengøring, sikkerhedsvagter, ejendomsservice og catering over hele verden.
Koncernen har i dag 125.
300 kunder.
Med den nye plan vil tallet falde til 62.
700.
•ISS beskæftiger 488.
000 ansatte i mere end 70 lande i Europa, Asien, Nordamerika, Latinamerika og stillehavsregionen.
De 7500 er i Danmark.
Den nye salgsplan betyder, at antallet af ansatte vil falde til 390.
000 i 2020.
•Koncernen havde sin spæde start i 1901 under navnet Kjøbenhavn-Frederiksberg Nattevagt.
Det var et natvægterselskab, hvor 20 vagtmænd passede på Københavns borgere.
•I 1934 gik selskabet ind i rengøringsbranchen og stiftede Det Danske Rengøringsselskab som et selvstændigt datterselskab.
•I 1946 etablerede ISS et datterselskab i Sverige.
•I 1968 skiftede selskabet navn til ISS.
I første omgang stod forkortelsen for International Service System og fra 2001 for Integrated Service Solutions.
I dag vil selskabet bare slet og ret hedde ISS.
•I 1975 nåede omsætningen i selskabet op på en milliard kroner.
•ISS gik på børsen første gang i 1977.
•I 2005 købte de to kapitalfonde EQT Partners og Goldman Sachs Capital Partners selskabet og afnoterede ISS fra børsen.
Det samlede antal medarbejdere var på 300.
000.
•Siden forsøgte ISS to gange at komme tilbage på børsen.
Den ene gang var i 2007 og dernæst i 2011.
Først i marts 2014 lykkedes det.
•I 2017 lød omsætningen på 79,9 milliarder kroner.
De forretningsdele, som ISS sælger fra, har en omsætning på 9,7 milliarder kroner.
•Kilder: ISS og Ritzau.
/ritzau/FacebookTwitterKopier linkEmner:ISS|Jeff Gravenhorst (erhvervsleder)|Erhverv|Virksomhedsøkonomi|København




https://www.dr.dk/nyheder/regionale/fyn/mand-anholdt-dobbelt-knivdrab-paa-helnaes

FynMand anholdt for dobbelt knivdrab på HelnæsHan er blevet varetægtsfængslet i surrogat på psykiatrisk afdeling.
Politiet på stedet på Helnæs, hvor en mand og kvinde blev fundet dræbt søndag.
 Af Anne Mette Dam Thrane og Carl Odorico10.
dec.
2018 kl.
08.
06 | opdateret 10.
dec.
2018 kl.
14.
39Bemærk: artiklen er mere end 30 dage gammelLæs opEn kvinde i 70'erne og en mand i 30'erne blev i går eftermiddags fundet dræbt på en ejendom på Helnæs på Vestfyn.
Politiet blev kaldt til Helnæs af en borger, der var nervøs, fordi en mand løb rundt på markerne og opførte sig mærkeligt og virkede mentalt ustabil.
Da politiet fik talt med manden, førte det til ejendommen, hvor man fandt de to personer dræbt med knivstik på gårdspladsen.
- De vælger at anholde den her sindsforvirrede mand, fordi der er nogle udsagn fra ham, som indikerer, at han måske har begået en alvorlig forbrydelse, siger vicepolitiinspektør Jørgen Andersen fra Fyns Politi.
Den anholdte mand blev i dag fremstillet i grundlovsforhør og blev efterfølgende varetægtsfængslet i surrogat på psykiatrisk afdeling i fire uger.
Lejer hos den knivdræbte kvindeDen fængslede mand boede angiveligt til leje på ejendommen hos den ældre kvinde.
Den dræbte mand, som var sidst i 30'erne, var formentlig kommet for at aflevere noget brænde til kvinden.
Politiet fandt de to personer knivdræbt efter klokken 15 søndag og har endnu ikke kortlagt gerningstidspunktet for drabet.
- Det ser umiddelbart ud som om, at det er foregået omkring indgangspartiet til landbrugsejendommen lige på dørtrinnet mellem entreen og gårdspladsen, siger vicepolitiinspektøren.
Politiet kan endnu ikke sige noget om, hvad der er gået forud for drabene, eller hvad motivet til drabene kan være.
- Vi har selvfølgelig lavet nogle undersøgelser af den mistænkte, og vi arbejder videre i samarbejde med anklagemyndigheden, og så håber vi, at den mistænkte kan kaste lys over hændelsesforløbet, siger vicepolitiinspektøren.
Natten til mandag har politiet haft gerningsstedet bevogtet med assistance fra hjemmeværnet, og mandag har politiet foretaget yderligere tekniske undersøgelser på gerningsstedet.
FacebookTwitterKopier linkEmner:Fyn|Kriminalitet|Politi|Hjemmeværnet (Danmark)|Fyns Politi




https://www.dr.dk/sporten/haandbold/em-kvinder/landstraener-inden-skaebnekamp-vi-skal-ramme-dagen-have-en-chance

EM KvinderLandstræner inden skæbnekamp: 'Vi skal ramme dagen for at have en chance'Det danske kvindelandshold i håndbold skal stå godt i forsvaret, hvis en sejr over Rusland skal være realistisk, siger landstræner Klavs Bruun Jørgensen.
Danmarks landstræner Klavs Bruun Jørgensen mener, at de danske håndboldkvinder skal ramme deres topniveau, hvis Rusland skal slås.
Af Anders Melchior Frigaard10.
dec.
2018 kl.
07.
03Bemærk: artiklen er mere end 30 dage gammelLæs opHvis drømmen om at nå frem til semifinalerne ved EM i håndbold skal holdes i live for Danmark, så kræver det en sejr over en af turneringens favoritter, Rusland, når danskerne træder ind på halgulvet i Nantes mandag aften.
Danmark har tabt sine to seneste kampe ved slutrunden til henholdsvis Serbien og Frankrig, og med Rusland som næste udfordring er der da heller ikke lagt op til en walk-over for danskerne, forklarer landstræner Klavs Bruun Jørgensen.
- Rusland er et voldsomt godt hold, måske endda lidt bedre end Frankrig, siger Klavs Bruun Jørgensen.
Læs også:Stine Jørgensen tilbage i EM-truppen før Frankrig-kampI torsdags tabte danskerne til netop Frankrig med 29-23, men landstræneren mener, at selv om der venter en modstander, som han vurderer til at være stærkere end Frankrig, så har danskerne brugt de tre hviledage inden Rusland-kampen til at udbedre nogle af de mangler, som det danske hold havde mod Frankrig.
- Vi har haft fin mulighed for at se noget ekstra video, og have en debat om det forsvar, som vi føler, har fået en lille smule usikkerhed ind i sig.
Jeg synes det var ret tydeligt at se, hvad det var, der skabte usikkerhed, og det tror jeg også, at vi får styr på op til Rusland-kampen, siger landstræneren.
- Nogle af de overgange som kommer, dem får vi ikke clearet ordentligt, især fra deres playmaker i Frankrig-kampen.
Det gør simpelthen, at der bliver for stor uro mellem os.
Profiler skal lukkes nedDen danske højre back Mette Tranborg er enig med sin landstræner i, at grundlaget for en dansk sejr mod russerne skal findes i forsvaret.
- Noget af det afgørende er, at vi står godt i vores forsvar, og får afvist dem, for de har rigtig mange gode individuelle spillere.
Det kræver selvfølgelig også, at vi ikke smider bolden væk i angrebet, for vi skal også kunne nå hjem på deres kontra, siger hun.
Men Klavs Bruun Jørgensen pointerer også, at det ikke er nok, med en justering af forsvaret, hvis danskerne skal kunne drille de stærke russere.
Læs også:EM-kampe udsat på grund af frygt for uro- Nu skal vi møde Rusland, som er super stærke, og som helt klart er en af favoritterne til at komme i finalen, så vi ved, at vi skal spille op til vores allerbedste.
Ellers har vi ikke en chance, siger landstræneren.
Kampen fløjtes i gang klokken 18.
00 og kan følges direkte i LIGA på P3.
FacebookTwitterKopier linkEmner:Klavs Bruun Jørgensen (håndboldtræner)|Mette Tranborg (håndboldspiller)|Frankrig|Rusland|Håndbold




https://www.dr.dk/nyheder/regionale/hovedstadsomraadet/brugt-og-klimavenligt-vi-koeber-mere-og-mere-genbrug

KøbenhavnBrugt og klimavenligt: Vi køber mere og mere genbrugBåde Røde Kors, Folkekirkens Nødhjælp og Blå Kors genbrugsbutikker oplever en stigning i salget af genbrugsvarer.
Genbrugsbutikker i Region Hovedstaden oplever en stigende omsætning.
Af Karoline Kert10.
dec.
2018 kl.
06.
00Bemærk: artiklen er mere end 30 dage gammelLæs opGammelt og brugt men nyt for køberen.
Mangler vi nye stole til spisebordet eller er på jagt efter noget nyt til garderoben, så køber flere og flere af os genbrug.
Det viser en stigende omsætning i Region Hovedstadens genbrugsbutikker.
Både Røde Kors, Folkekirkens Nødhjælp og Blå Kors genbrugsbutikker oplever en fremgang i salget af genbrugsvarer.
Og det kommer ikke bag på Tina Donnerborg, der er chef for genbrug hos Røde Kors.
- Interessen for genbrug stiger og stiger.
Man har taget genbrugstanken til sig, og der er fokus på, at man ikke bare skal bruge og smide væk, siger hun.
Ikke kun billige fundGenbrugskøbene handler ikke længere kun om gode fund til billige penge.
Flere kunder tænker i højere grad på klima, bæredygtighed og miljø, når de køber genbrug, mener Thomas Mølgaard Andersen, der er leder af Folkekirkens Nødhjælps genbrugsgruppe.
- Ved at købe ting, der er blevet brugt før, er man med til at understøtte bæredygtighedsdagsordenen.
En tendens de også mærker i Blå Kors, siger Jytte Jensen, chef for Blå Kors Genbrug.
Så mange køber og sælger genbrugKøb og salg af brugte varer inden for de seneste 12 måneder i Region Hovedstaden:Har købt en vare: 57% af de adspurgteHar solgt en vare: 29%Er blevet mere bevidst om genbrug i løbet af de seneste 5 år: 30%Kilde: Den Blå Avis' Genbrugsindeks- Det kan være svært for den enkelte at gøre noget ved de store klimaforandringer, men lige præcis ved at købe genbrug, kan man være med til at spare på miljøet, siger hun.
Læs også:Regeringen ønsker mere genbrug i byggerietOg kunderne er da også blevet mere kvalitetsbevidste, påpeger genbrugsforsker fra Copenhagen Business School, Frederik Larsen.
- Genbrugsinteressen har for alvor bidt sig fast i de danske forbrugere, og for rigtig mange handler det om, at gå på opdagelse i butikkerne.
Men jeg tror, at genbrugsorganisationerne kan blive udfordret af, at der kommer flere om buddet, idet folk bliver bedre til at købe og sælge selv.
Men de højere forventninger til både kvaliteten af genbrugsfundene og butikkerne, skræmmer ikke Thomas Mølgaard Andersen.
- Det er et voksende marked, og vi bliver også bedre til at drive vores butikker og møde kundernes behov, så jeg har en forventning om at vores omsætning vil stige de næste par år.
FacebookTwitterKopier linkEmner:Blå Kors|Folkekirkens Nødhjælp|Røde Kors|Detailhandel|Erhverv




https://www.dr.dk/sporten/fodbold/superliga/video-det-koldblodige-det-resolutte-og-det-fremragende-se-venstreben-i

SuperligaVIDEO Det koldblodige, det resolutte og det fremragende: Se venstreben i hoplaSøndag var en stor dag for venstreben i Superligaen, hvor der også blev scoret nogle rigtig flotte mål.
Af Frederik Palle10.
dec.
2018 kl.
06.
27Bemærk: artiklen er mere end 30 dage gammelLæs opTakket være en flyvende Robert Skov har efteråret i Superligaen virkelig været en højtid for at beundre det gode venstreben.
Med 15 scoringer er FC Københavneren topscorer i Superligaen, og det er i høj grad takket være sit fremragende venstreben.
Læs også:Superliga-spiller: Vi blev fysisk afstraffet på fodboldakademiMen han er ikke den eneste, som kan levere med sit venstreben.
Søndag blev størsteparten af målene i Superligaen scoret med venstre, og vi har samlet et par af de mest spektakulære af dem.
Læs også:Sikker sejr sender FCK tilbage på førstepladsenFor selvom Robert Skovs koldblodige straffesparksmål fortjener en plads i vores video, så skal der også være plads til Alan Sousa fremragende frisparksmål og Kasper Junckers resolutte udligning.
FacebookTwitterKopier linkEmner:Fodbold|Robert Skov (fodboldspiller)|FC København




https://www.dr.dk/nyheder/politik/cordsen-loekkes-deltagelse-i-marrakesh-sender-signal-om-uenighed-i-venstre

FN's migrationspagtSe temaPolitikCordsen: Løkkes deltagelse i Marrakesh sender signal om uenighed i VenstreStatsministeren forventes at tiltræde omstridt FN-erklæring i dag.
Statsminister Lars Løkke Rasmussen er draget til Marrakesh for at deltage i en FN-konference.
Forud for turen har der været tvivl om, hvem der ville deltage fra dansk side.
Udlændinge- og integrationsminister Inger Støjberg har sagt, at hun ikke skulle afsted.
Af Nicolas S.
Nielsen10.
dec.
2018 kl.
09.
15Bemærk: artiklen er mere end 30 dage gammelLæs opUgers debat om den omstridte FN-erklæring om migration når sit foreløbige højdepunkt i dag, når statsminister Lars Løkke Rasmussen (V) deltager i en FN-konference i den marokkanske by Marrakesh.
Før konferencen har der været tvivl om, hvem Danmark ville sende afsted.
Nu er statsministeren endt med selv at deltage.
Med den beslutning vil han forsøge at signalere, at Danmark går ind for internationalt samarbejde, siger Christine Cordsen, DR Nyheders politiske korrespondent.
- Han får signaleret – som han selv kalder det - at Danmark er på den rigtige side af stregen.
Det handler ikke kun om den danske debat, men om den, der er rundt omkring i andre lande om, hvorvidt det giver mening at være med i de her internationale organisationer.
Læs også:Løkke rejser selv til MarrakeshErklæringen er blevet kritiseret af udlændingekritiske stemmer for at åbne for øget indvandring.
Men erklæringen er ikke juridisk bindende, fremgår det af en juridisk vurdering, som den danske regering har fået udarbejdet.
Ingen bånd der bindes osPå mødet i Marrakesh skal landene tilslutte sig FN-erklæringen, som formelt skal vedtages i New York lige før jul.
Ifølge Christine Cordsen er erklæringen en klassisk FN-erklæring uden konkrete ting.
- De ting, der bliver lagt vægt på – lovlige migranters vilkår – det er ikke noget, der er møntet på Danmark.
Det er ikke sådan, at man kan tage den her erklæring og sige: Hov hov, det der har du ikke efterfulgt, forklarer hun.
Optakten til FN-konferencen har været præget af, at hverken udviklingsminister Ulla Tørnæs (V) eller udlændinge- og integrationsminister Inger Støjberg (V) har haft planer om at deltage.
- Det sender i hvert fald et signal.
Særligt fordi der har været uenighed om udlændingepolitikken i Venstre.
Det kan ikke undgås, at man opfatter det som, at Inger Støjberg ikke har villet tage af sted, uanset hvad der er den egentlige forklaring, siger Cordsen.
Landene ventes at skulle tage stilling til erklæringen i løbet af formiddagen.
Der skal dog ikke stemmes om erklæringen i dag, men først i New York.
Her har Statsminister Lars Løkke Rasmussen stået i spidsen for at samle flere lande om en fælles såkaldt stemmeforklaring.
Den danske regering vil supplere sit ja til FN-erklæringen med en understregning af, hvordan Danmark fortolker papiret.
FacebookTwitterKopier linkEmner:Christine Cordsen (journalist)|Forenede Nationer|Inger Støjberg (politiker)|Marrakesh|Flygtninge og asylansøgere




https://www.dr.dk/nyheder/viden/teknologi/tisbatterier-og-traadloes-opladning-6-skoere-bud-paa-hvordan-vi-faar

2 % tilbageSe temaTeknologiTisbatterier og trådløs opladning: 6 skøre bud på, hvordan vi får superbatterier i fremtidenHele tech-branchen leder i disse år efter den næste generation af batterier, der oplades hurtigere, holder længere og vejer mindre.
Her er seks af de mest opfindsomme ideer.
Af Jeppe Kyhne Knudsen og Mathis Birkeholm Duus (Illustration)10.
dec.
2018 kl.
06.
37Bemærk: artiklen er mere end 30 dage gammelLæs opSlut med at løbe tør for batteri på telefonen, lige i det du prøver at finde vej, bestille en taxa eller betale for din mad.
I fremtiden kommer vores batterier måske til at køre på dine bevægelser, dit urin eller støj i luften omkring dig.
2% tilbageVi kan sende folk til månen, men vi har endnu ikke opfundet et smartphone-batteri, der holder til en tur i Netto i frostvejr.
Smag lidt på det.
Det er ikke bare surt.
Det er absurd.
I 2% tilbage jagter Joachim Brandt Møller svaret på, hvorfor batterilevetiden på vores smartphones er så dårlig - og hvad det gør ved os.
Lyt til podcasten og lær mere her.
Lige nu foregår der en masse forskning i at knække koden til det batteri, der skal afløse litium-ion-batteriet, som sidder i alt fra din telefon, laptop, tablet, elbil, smartwatch - og man kunne blive ved.
Ingen har dog knækket koden endnu - og de seneste mange år, er der i medierne igen og igen blevet råbt “ulven kommer” - uden at det resulterede i et nyt revolutionerende batteri.
Vi har kigget på 6 af de skøreste, vildeste og mest finurlige bud på litium-ion-batteriets afløser.
1Min telefon har fået skimmelsvamp!
Jep, den er god nok.
To danske forskere fra Aalborg Universitet har udviklet et batteri, der får sin strøm fra en koloni af skimmelsvampe.
Svampebatteriet er præcist lige så effektivt som konventionelle batterier, forklarer forskerne Jens Muff og Jens Laurids Sørensen på universitetets hjemmeside.
Og viser det sig at holde stik, er det rigtig gode nyheder for klimaet.
De batterier, der i dag sidder i alle vores gadgets, er nemlig lavet på metaller som litium, zink eller mangan.
Det belaster miljøet, når metallerne skal udvindes og igen, og når batterierne skal skrottes.
Svampe-batterierne kan derimod nedbrydes i naturen - og så kræver de kun lidt sukkervand og en smule strøm at dyrke.
Indtil videre leverer danskernes prototype kun 1,5 volt, og det er ikke nok til at fyre op for din telefon, men danskerne er optimistiske og regner med, at deres svampebatterier kan revolutionere tech-branchen i fremtiden.
2Tis og lad opNår du skal en tur på toilettet - eller søger det nærmeste buskads - for at lade vandet, spilder du kostbart batteri-brændstof.
Forskere ved Bristol Robotics Laboratory i England har nemlig udviklet et batteri, der kan lave strøm ud af din urin.
Sidste år demonstrerede de teknologien ved at oplade en helt almindelig smartphone kun ved hjælp af en ladning god, gammeldags tis.
Batteriet fungerer ved, at en række små bakterier spiser næringsstoffer i urinen.
Når bakterierne er mætte og tilfredse, skal de også lige en tur på tønden, men i stedet for at tisse, står der strøm ud af dem.
Teknologien er udviklet til at omdanne organisk affald til strøm, men urinen er altså det mest effektive skrald, forskerne indtil videre har hældt i batteriet, forklarer de på deres hjemmeside.
3Du er selv batterietNår dit barn holder børnefødselsdag - og der er balloner og legetøj overalt - danner de små poder faktisk strøm.
Hvis børnenes hår står lige op i vejret, fordi de har gnedet ballonen mod trøjen eller håret, ja så udnytter de det princip, som en række forskere forsøger at udnytte til fremtidens batterier.
TENG hedder teknologien, som ved at udnytte din krops naturlige bevægelser, vil skabe statisk elektricitet - og dermed strøm - der kan lade dit smartwatch eller andre såkaldte “wearables” op.
Forestil dig at du blot skal svinge armen et par gange - og så er dit ur ladet op på ny.
Når du svinger med armen, får det nemlig to materialer inde i uret til at gnide mod hinanden - lidt ligesom ballonen og trøjen - og det skaber strøm.
Det er sgu smart!
Men inden du får kriller i dankortet efter at skaffe dig et batteri med de egenskaber, så stop lige en halv.
Teknologien er nemlig langt fra effektiv nok til at tage i brug nu.
.
.
men måske engang i fremtiden.
4Automatisk opladning gennem luftenForestil dig en verden hvor du aldrig skal sætte din telefon til opladning.
I lejligheden, på arbejdspladsen og i lufthavnen sidder der små, tynde plader på væggen, der oplader din telefon ganske trådløst.
Det er visionen for det amerikanske firma uBeam, der arbejder på, at trådløs opladning bliver den næste store ting.
For hvis der sidder opladere overalt, så betyder batteriets holdbarhed jo ikke så meget.
uBeams teknologi bygger på ultralyd.
På væggen sidder de tynde plader - en slags højtalere - der sender lydbølger ud i rummet.
Vi mennesker kan ikke høre dem, så de er ganske uforstyrrende.
På din telefon sidder en anden plade, der opfanger lydbølgerne og konverterer dem til strøm, der kan oplade dit batteri.
Ulempen er dog, at lydbølgerne er lette at bremse.
Står en person eller nogle møbler i vejen, kan det være svært for bølgerne at nå frem til telefon.
Tænk på hvor dårlig bølgerne fra din router er til at nå rundt i hele huset.
Og tænk så, hvis der hverken er signal eller strøm, når du sidder på tønden - det er sgu dobbelt træls.
5Råb telefonen i gangDet med at bruge dig og din krop som en naturlig ladestation for dine batterier, er det helt hotte emne i disse år.
I England har en række forskere bygget en telefon, som lader op når du snakker i den.
Det lyder helt gak, men det smarte er, at telefonen udnytter lyd omkring sig til automatisk at lade op.
Det kan være dig, der snakker, musik fra stereoanlægget eller larmende biler, der drøner forbi.
Teknologien bygger på den såkaldte “piezoelektriske effekt”.
Hvis du trykker hårdt på et materiale som eksempelvis kvarts, bliver en del af den energi, du trykker med, omdannet til elektriske ladninger inde i materialet.
Og lydbølger kan have den samme påvirkning.
Så måske skal du i fremtiden bare råbe virkelig højt af din telefon, hvis den er ved at løbe tør for strøm - og pling, så er den genopladet.
6Strøm i trussenTidligere på året lancerede Samsung en telefon, hvor skærmen kunne foldes - og verden fik en kollektiv tech-orgasme.
Men hvad skete der så, da det bøjelige batteri blev præsenteret?
Absolut ingenting.
Men faktisk kan det være, at det bøjelige batteri viser sig at få stor betydning for os i fremtiden.
Batteriet, der er udviklet til at sidde i eksempelvis tøj, kan foldes mere end 200.
000 gange, uden det går ud over ydeevnen.
Firmaet bag, Jenax J.
Flex, forestiller sig, at batteriet kan bruges i sportstøj, militærudstyr og andre aktiviteter, hvor du er på farten.
Tænk, hvis du kunne få et par bikinitrusser med batteri og induktionsopladning i.
Så er det slut med at løbe tør for strøm, når du sidder på stranden og er ved at instagramme, hvor lækkert du har det.
Bare smid telefonen ned i trussen nogle minutter - og bum, så er du tilbage på de sociale medier.
FacebookTwitterKopier linkEmner:Forbrugerelektronik|Videnskab|England|Samsung|Aalborg Universitet




https://www.dr.dk/nyheder/udland/fransk-minister-protester-er-en-katastrofe-oekonomien

UdlandFransk minister: Protester er en 'katastrofe' for økonomienProtesterne fra "De gule veste" koster mange millioner for de franske virksomheder.
Før weekendens demonstrationer, der på de sociale medier fik tilnavnet "den fjerde akt", meldte flere af den franske hovedstads store turistattraktioner som Eiffeltårnet og Operaen ud, at de holdt lukket, ligesom flere topkampe i den franske fodboldliga er blevet udskudt.
Af Louise Brodthagen Jensen10.
dec.
2018 kl.
07.
57Bemærk: artiklen er mere end 30 dage gammelLæs opNår den franske præsident, Emmanuel Macron, i aften klokken 20 præsenterer tiltag for at dæmme op for de sidste ugers demonstrationer, vil mange franskmænd formentlig se med.
Heriblandt de mange forretningsdrivende, som håber på en løsning, der kan få julesalget til at nå de forventede mål.
For de store - og voldelige - demonstrationer af såkaldte "De gule veste" er, hvad den franske finansminister, Bruno Le Maire, kalder intet mindre end en "katastrofe for forretningsdrivende" og for økonomien.
Ifølge foreningen for fransk detailhandel (FCD) har demonstrationerne, siden de begyndte 17.
november, kostet butikkerne en omsætning på en milliard euro, svarende til 7,5 milliarder kroner, skriver nyhedsbureauet Reuters.
Læs også:Flere end 1.
700 er anholdt efter demonstrationer i ParisOg det ses blandt andet hos den kendte supermarkedskæde Carrefour, elektronikkæden FNAC og Air France, der alle har oplevet en tilbagegang i løbet af de seneste uger.
"Fjerde akt" lukkede turistattraktionerIfølge Bruno Le Maire bør regeringen støtte de små og mellemstore virksomheder, som i øjeblikket kæmper, men på nuværende tidspunkt kan det være svært at danne sig et overblik over, hvad det kommer til at koste, siger DR's internationale korrespondent i Paris, Stéphanie Surrugue.
- Målt i et lidt større perspektiv, er det ikke kun julehandlen, som har fået et knockout, fordi forretningerne har måttet holde lukket de sidste to weekender i træk.
Også forsikringsselskaberne kommer til at skulle betale hundredvis af millioner, siger hun og fortsætter:- En anden udgift er de svimlende summer til blandt andet indkaldelse af indkaldelse af tusinder af ekstra betjente og jurister i forbindelse med gadeuroligheder og masseanholdelser.
Før weekenden annoncerede den franske regering, at den var klar til at indsætte 89.
000 sikkerhedsstykker til at dæmme op for demonstrationerne.
På de sociale medier fik demonstrationerne hurtigt tilnavnet "den fjerde akt", og flere af den franske hovedstads store turistattraktioner som Eiffeltårnet og Operaen meldte ud, at de holdt lukket, ligesom flere topkampe i den franske fodboldliga blev udskudt.
I sidste uge lød det fra Le Maire, at restaurationsbranchen har set et dyk på mellem 20 og 50 procent, og regeringen er klar med en hjælpende hånd, siger Stéphanie Surrugue.
- Indtil videre vil regeringen gerne støtte de forretningsdrivende, der har haft det svært ved at få deres butikker i gang i tide til julesalget.
Der er klare meldinger om, at de skal have hurtig og effektiv hjælp, så det er også en opfordring til forsikringsselskaber, men det er svært at vurdere, hvor langt regeringen vil gå, siger hun.
Fastfrysning af afgiftstigninger ikke nokHun påpeger, at regeringens tilbagerulning af de varslede afgiftsstigninger på brændstof, som satte gang i de landsdækkende protester, samt fastfrysningen af elafgifter ikke har været nok.
Utilfredsheden med præsident Emmanuel Macron er til at få øje på i Paris.
"Macron i fængsel" er der skrevet med grafitti.
Dermed venter hele landet på de politiske udmeldinger fra præsidenten, som her til morgen mødes med flere repræsentanter fra fagforeningerne, handelsorganisationer og ni ministre fra sin regering, heriblandt premierminister Édouard Philippe, Bruno Le Mair og indenrigsminister Christophe Castaner.
- Det er tydeligt, at folket har behov for at gøre opmærksom på sig selv og blive hørt, sagde regeringens talsmand, Benjamin Griveaux, til Europe1 radio i går.
Til demonstrationerne i weekenden gik omkring 136.
000 ud i hele landet, heraf 10.
000 alene i Paris, ifølge det franske indenrigsministerium.
Avisen Le Figaro skriver, at der blev foretaget 1.
723 anholdelser over hele landet, heraf knapt 1.
000 i hovedstaden alene, mens 179 blev såret.
FacebookTwitterKopier linkEmner:Emmanuel Macron (politiker)|Stéphanie Surrugue (journalist)|Frankrig|Detailhandel|Carrefour




https://www.dr.dk/nyheder/indland/sas-vil-goere-det-nemmere-flyve-klimaneutralt-eu-rapport-saar-tvivl-om-virkningen

Klimatopmødet COP24Se temaIndlandSAS vil gøre det nemmere at flyve klimaneutralt: EU-rapport sår tvivl om virkningenRapport fra Europa-Kommissionen stiller spørgsmålstegn ved flyselskabernes CO2-kompensation.
Hos SAS bliver det inden længe nemmere at klimakompensere for sin rejse.
Til gengæld er det langt fra alle CO2-projekter, der virker.
Det skriver Europa-Kommissionen i en rapport.
Af Mads Korsager Nielsen, Michael Kragelund og Joshua Hollingdale10.
dec.
2018 kl.
08.
01 | opdateret 10.
dec.
2018 kl.
12.
51Bemærk: artiklen er mere end 30 dage gammelLæs opFlyselskabet SAS gør det snart nemmere at flyve med god samvittighed, hvis man som passager ønsker at mindske rejsens CO2-aftryk.
Det samme gør Finnair, der dermed slutter sig til halvdelen af de 10 største selskaber, der flyver fra Københavns Lufthavn Kastrup.
Alle tilbyder de kunderne at købe sig til en klimaneutral rejse.
Pengene går til eksempelvis skovrejsning eller projekter med vindenergi, der skal reducere mængden af CO2 i atmosfæren.
Det er bare ét problem: Det er langt fra sikkert, at det gavner miljøet i sidste ende.
En rapport fra Europa-Kommissionen slår nemlig fast, at hele 85 procent af de FN-godkendte CO2-projekter med stor sandsynlighed ikke kompenserer så meget, som de regner med.
- Risikoen er, at hverken flyselskaber eller flykunder får det, de betaler for, nemlig en reduktion af kulstoffet i atmosfæren, siger seniorforsker Vivian Kvist Johannsen fra Institut for Geovidenskab og Naturforvaltning ved Københavns Universitet.
Ikke træer nok til at fjerne påvirkningHun har læst rapporten, der blev udgivet i 2016, og forklarer, at det kan være vanskeligt helt at fjerne miljøpåvirkningen fra en flyrejse.
Tre procent af EU-landenes samlede udledning stammer direkte fra flytrafik, viser tal fra Europa- Kommissionen.
- Der er ikke nødvendigvis areal nok til at plante træer, der kan optage al det kulstof, vi udleder.
Så det er en udskydelse af problemet og ikke en løsning, siger Vivian Kvist Johannsen.
SAS letter mulighed for klimakompensationSiden 2007 har SAS tilbudt passagererne at købe klimakompensation på en særskilt del af hjemmesiden.
I løbet af 2019 bliver det endnu nemmere, hvor det bliver muligt at tilkøbe på samme måde som ekstra benplads eller en ekstra kuffert.
Dermed følger det skandinaviske selskab efter hollandske KLM, der siden 2008 som de eneste blandt de 10 største selskaber, der flyver fra Danmark, har det som en del af bookingprocessen.
Det samme gælder Finnair, der vil gøre det samme i løbet af 2019.
- Vi tror på, at det nye system vil få flere til at benytte sig af muligheden for at klimakompensere end den nuværende ene procent af passagererne, der gør det, siger SAS' pressechef, Mariam Skovfoged.
Hun forklarer, at SAS løbende kontrollerer, om deres CO2-projekter kompenserer lige så meget, som det er meningen.
Derfor kan kunderne stoler på SAS' klimakompensation.
- Det er nogle år siden, rapporten kom.
Der er mere fokus på området nu.
Vi har eksterne auditører, der kontrollerer de projekter, vi har tilknyttet, og det har vi altid haft, siger Mariam Skovfoged.
Kommer til at gøre ondtFlytrafik er ifølge Europa-Kommissionen den hurtigst voksende udleder af drivhusgasser.
Ifølge seniorforsker Vivian Kvist Johannsen skal der hårdere metoder til end de 6,50 kroner, som det koster at klimakompensere sin flyrejse fra København til London med SAS.
Hvis CO2-kompensation ikke er svaret, hvad er så?
- Noget, der gør ondt.
I bund og grund tror jeg, at den velfærd og vækst, vi har vænnet os til, i virkeligheden har en pris, som er højere, end vi helt har gjort os klar endnu, siger hun og foreslår, at vi flyver mindre.
Med lidt over 10 millioner årlige passagerer transporterer SAS godt en tredjedel af de rejsende fra Københavns Lufthavn Kastrup.
De største selskabers CO2-kompensation til og fra Danmark•SAS: Har tilbudt CO2-kompensation siden 2007.
I løbet af 2019 bliver det indbygget som en del af bookingprocessen.
•Norwegian: Tilbyder ikke CO2-kompensation, men giver mulighed for at støtte Unicef.
•Ryanair: Tilbyder CO2-kompensation som en del af bookingprocessen.
•Easyjet: Tilbyder ikke CO2-kompensation.
•Lufthansa: Tilbyder CO2-kompensation separat fra bookingproces.
•KLM: Har tilbudt CO2-kompensation som en del af bookingprocessen siden 2008.
•British Airways: Tilbyder CO2-kompensation separat fra bookingproces.
•Danish Air Transport: Alle billetter er CO2-neutrale og kompensation indgår i prisen.
•Finnair: Finnair introducerer CO2-kompensation i bookingproces i 2019.
•Thomas Cook Airlines: Tilbyder ikke CO2-kompensation.
Artiklen er opdateret med information om, at Ryanair tilbyder CO2-kompensation som en del af bookingprocessen.
FacebookTwitterKopier linkEmner:SAS Group|Flyselskaber|Ryanair|Kastrup|EU-forhold




https://www.dr.dk/nyheder/indland/video-korrespondent-tester-flyrejser-sviner-men-hvordan-rejser-man-klimavenligt

Klimatopmødet COP24Se temaIndlandVIDEO Korrespondent tester: Flyrejser sviner, men hvordan rejser man klimavenligt?
Korrespondent Thøger Kirk har dårlig klimasamvittighed over sine mange flyrejser.
Se hvordan det går, når han forsøger at komme til London uden at flyve.
Af Marie Sæhl10.
dec.
2018 kl.
06.
00 | opdateret 10.
dec.
2018 kl.
13.
39Bemærk: artiklen er mere end 30 dage gammelLæs opHvis flytrafikken var et land, ville den komme ind på en tiendeplads på listen over mest CO2-udledende lande.
Ved at flyve en enkelt tur fra London til New York udleder en person det samme som en gennemsnitseuropæer bruger på at opvarme sin bolig i et helt år.
Og ifølge EU-Kommissionen kommer tre procent af EU-landenes samlede CO2-udledning direkte fra flytrafik og mere end to procent globalt.
Og det ser ud til at fortsætte med at stige.
Flytrafikken er den hurtigst voksende udleder af drivhusgasser.
I 2020 forventes den internationale flytrafik at være 70 procent højere end i 2005, og ifølge den internationale civile luftfarts-organisation ICAO’s forudsigelser vil det stige med yderligere 300 til 700 procent.
Læs også:Selv om flyrejser forurener allermest: Flere flyver og flere flyver længere vækSå hvordan rejser man klimavenligt?
Det har DR's indlandskorrespondent Thøger Kirk sat sig for at undersøge.
I videoen øverst i artiklen kan du følge hans færd med at komme til London på en klimavenlig måde.
Kilde: EU-kommissionenFacebookTwitterKopier linkEmner:Europa-Kommissionen|Flytrafik|EU|London|Klimaændringer




https://www.dr.dk/nyheder/indland/kaffegrums-atomkraft-og-hundemad-unge-kaemper-kloden

Klimatopmødet COP24Se temaIndlandKaffegrums, atomkraft og hundemad: Unge kæmper for klodenHandlingslammet af klimaangst?
Se med, når Laura og Esben møder unge, der gør noget.
Af Sara Pagh Kofoed og Peter Boier10.
dec.
2018 kl.
07.
50Bemærk: artiklen er mere end 30 dage gammelLæs opRundt omkring i Danmark er der unge, som gør noget – et eller andet, stort eller småt - for klimaet.
Det er så nemt at lade sig skræmme og blive handlingslammet af de mange historier om CO2-aftryk, indlandsis, der smelter, og rekordhøje temperaturer.
Men overalt er der unge, der trodser klimafrygten og tager sagen i egen hånd.
DR Nyheders to journalister Laura Jónasdóttir og Esben Ammundsen rejser rundt i Danmark for at møde mange af dem, der tænker ud af boksen i forsøget på at hjælpe klimaet.
I tre videoer takler de deres egen klimaangst ved at møde de unge, handlekraftige klimaforkæmpere rundt omkring i hele landet.
Du kan tage med ud og møde de unge i videoerne ovenfor.
FacebookTwitterKopier link




https://www.dr.dk/nyheder/udland/eu-domstolen-briterne-kan-droppe-brexit-uden-de-andre-eu-landes-accept

BrexitSe temaUdlandEU-domstolen: Briterne kan droppe brexit uden de andre EU-landes acceptDet var nogle skotske politikere, der havde bedt EU-domstolen om at tage stilling til spørgsmålet.
Den britiske premierminister, Theresa May, kæmper lige nu for at få opbakning til sin skilsmisseaftale med EU.
Af Per Bang Thomsen10.
dec.
2018 kl.
09.
08 | opdateret 10.
dec.
2018 kl.
09.
38Bemærk: artiklen er mere end 30 dage gammelLæs opHvis briterne beslutter sig for at droppe brexit og blive i EU, behøver de ikke at spørge de andre 27 medlemslande om lov først.
Det har EU-domstolen, som dømmer i sager, der har med EU-retten at gøre, netop slået fast.
Hvordan godkendes skilsmisseaftalen?
Skilsmisseaftalen skal godkendes både i det britiske parlament og i Europa-Parlamentet.
Aftalen skal være godkendt i god tid, inden Storbritannien forlader EU den 29.
marts 2019.
Hvis en skilsmisseaftale har opbakning i alle de tilbageværende 27 EU-lande ventes det ikke at være svært at få aftalen godkendt i Europa-Parlamentet.
De 27 tilbageværende medlemslande godkendte den i november.
Men en godkendelse i de to kamre i det britiske parlament kan være svær.
Det konservative regeringsparti har ikke flertal i parlamentet og derfor kræver det stemmer fra oppositionen og/eller det nordirske støtteparti DUP for at få aftalen godkendt.
Der er mulighed for, at flere medlemmer af premierminister Theresa Mays eget konservative parti vil stemme imod aftalen.
- Det står Storbritannien frit for ensidigt at tilbagekalde meddelelsen om, at det vil træde ud af EU, lyder det i afgørelsen.
Dermed kan det britiske parlament selv sætte en stopper for brexit, hvis det i morgen ender med et nej til den skilsmisseaftale, som premierminister Theresa May har forhandlet på plads med de andre EU-lande.
Skal ske inden den 29.
martsDet var en skotsk domstol, som på vegne af en gruppe skotske, EU-positive politikere havde bedt EU-domstolen om at forholde sig til, om det ville kræve enighed i EU at afbryde udmeldelsesprocessen.
Den såkaldt artikel 50 i Lissabon-traktaten, der handler om processen, når et land vil melde sig ud af EU, er nemlig ikke detaljeret nok til at give et entydigt svar.
Men nu har EU-domstolen altså slået fast, at det ikke kræver godkendelse fra de øvrige 27 medlemslande.
En lignende konklusion nåede Manuel Campos Sánchez-Bordona, der er generaladvokat ved EU-domstolen, frem til i sidste uge.
Det skal dog ifølge EU-domstolen ske inden den 29.
marts 2019, hvor briterne formelt set forlader unionen.
Udtrædelsesdagen kan dog udskydes, hvis parterne bliver enige om det.
Derudover skal det ske "efter en demokratisk proces, der er i overensstemmelse med de nationale, forfatningsmæssige krav".
Men hvis briterne vælger at blive i unionen, skal de forblive medlem på samme vilkår som nu.
Læs også:EU-korrespondent: Generaladvokats anbefaling kan hjælpe May i brexit-afstemningKæmper for opbakningDet er i morgen, at de britiske parlamentarikere skal beslutte sig for, om de vil bakke op om brexit-aftalen eller ej.
Aftalen er blevet kritiseret fra alle sider i det britiske parlament, og det har længe set svært ud for den britiske premierminister at få den godkendt i hjemlandet.
Horisont live: Skæbnetime for StorbritannienI aften klokken 21.
55 kan du på DR1 se en live-udsendelse af Horisont, der handler om afstemningen i morgen.
Alyn Smith, der er medlem af Europa-Parlamentet for det skotske uafhængighedsparti, SNP, var en af de politikere, der ville have EU-domstolen til at vurdere spørgsmålet.
Han siger til nyhedsbureauet Reuters, at dagens afgørelse "sender et klart signal til de britiske parlamentarikere inden morgendagens afstemning om, at der er en vej ud af det her rod".
- Når det kommer til økonomien, jobsituationen og Storbritanniens anseelse på verdensscenen et lys for enden af tunnelen.
Nu er det op til Storbritannien, siger han.
Theresa May har dog gentagne gange understreget, at regeringen ikke har planer om at standse brexit.
- Vi vil ikke gentage en afstemning, og vi vil ikke løbe fra det britiske folks beslutning, lød det tidligere på året fra premierministeren.
FacebookTwitterKopier linkEmner:EU|EU-Domstolen|Storbritannien|Theresa May (politiker)|EU-forhold




