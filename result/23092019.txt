https://www.dr.dk/nyheder/udland/venstre-politiker-vil-goere-op-med-sort-eu-snak

UdlandVenstre-politiker vil gøre op med sort EU-snakDet er for svært at følge med i EU-debatterne i dag, mener formanden for Europaudvalget.
EU-debatten bliver alt for ofte gjort unødvendigt kringlet, mener Eva Kjer Hansen (V), der er formand for Folketingets Europaudvalg.
Af Per Bang Thomsen - Bruxelles23.
sep.
2019 kl.
21.
54Bemærk: artiklen er mere end 30 dage gammelLæs opDer er alt for meget sort snak, når EU-sager er oppe at vende, og det går ud over både politikernes og borgernes lyst til at blande sig i debatterne.
Det mener Eva Kjer Hansen (V), formand for Folketingets Europaudvalg, som nu vil presse på for at gøre EU-lingoen mere enkel og forståelig.
- Rigtig meget af den lovgivning, vi har i Danmark i dag, udspringer af det, der bliver besluttet på europæisk plan.
Jeg synes, vi skal tidligere ind i debatten, end det er tilfældet i dag, men det kræver, at både folketingspolitikere og folk i almindelighed forstår, hvad der bliver talt om, siger Eva Kjer Hansen og fortsætter:- Og folk kan ikke følge med, når vi taler så indforstået – og til tider helt sort.
'Lyder som en sygdom'Det var eksempelvis tilfældet i sidste uge, hvor finansminister Nicolai Wammen (S) var i Europaudvalget for at redegøre for regeringens syn på et nyt EU-lovforslag, der skal gøre det mere overskueligt for folk at investere grønt og klimavenligt.
Her blev ordet ’taksonomi’ brugt flere gange i ministerens redegørelse.
Det drejer sig kort fortalt om, at man fra EU-plan vil fastsætte en række fælleskriterier, så man lettere kan vurdere, om ens investeringer rent faktisk er bæredygtige eller ej.
Læs også:Hvor grønne er de grønne investeringer?
Nye krav skal skabe klarhedMen det ordvalg faldt ikke i god jord hos flere af EU-ordførerne.
- ’Taksonomi’ lyder som en sygdom, man skal holde sig fra.
Det er det jo ikke.
Det er faktisk et rigtig godt forslag, lød det fra den radikale EU-ordfører, Jens Rohde.
- Det kunne være dejligt, hvis man kunne oversætte lidt, hvad det egentlig er, vi taler om.
Eller finde bedre ord, sagde den radikale politiker, der mødte opbakning fra Venstres EU-ordfører, Jan E.
Jørgensen.
- Det ville være virkelig rart, hvis man kunne sende ministerens taler forbi en af de mange kommunikationsfolk, vi har, sagde venstrepolitikeren under mødet.
Her kan du selv slå en række EU-ord op:Havde samme tilbøjelighedFinansministeren erkendte selv, at ordet var for kringlet og indforstået.
Og det er Eva Kjer Hansen enig i.
- Det er i virkeligheden ikke så indviklet, og derfor vil jeg gerne udfordre systemet på, om det overhovedet er nødvendigt at bruge de formuleringer og sætninger, siger Eva Kjer Hansen.
Venstre-politikeren har selv været minister af flere omgange, senest fiskeriminister fra 2018 til 2019.
Her havde Eva Kjer Hansen med egne ord 'samme tilbøjelighed til at tale indforstået'.
Og hun understreger, at hun har 'fuld respekt for den faglige dygtighed og indsigt', som de forskellige embedsmænd, der klæder ministrene på, har.
- Men det skal formidles, så man kan få en god debat med hinanden om, hvad Danmarks linje i europapolitikken er.
Og det skal ske, uden at man sætter det substantielle over styr, siger hun.
K-ordfører: Det kræver en kulturændringEva Kjer Hansen vil endnu ikke ud med, hvad hun ellers har af tanker for at gøre EU-debatterne mere mundrette.
Men Katarina Ammitzbøll, der er EU-ordfører for De Konservative, er grundlæggende enig i, at der skal gøres noget ved formidlingen.
- Vi skal ned ad abstraktionsstigen og gøre det mere relevant.
Ikke mindst, hvis vi skal have hul igennem til de unge.
Det er rigtig vigtigt, at vi får det forklaret i et enkelt og mere åbent sprog, siger hun.
Før Katarina Ammitzbøll blev folketingspolitiker, arbejdede hun blandt andet som seniorrådgiver i Udenrigsministeriet, og hun kender derfor til sprogbruget i embedsværket.
- Her excellerer man lidt i at have et højt lixtal.
Derfor skal der en kulturændring til, hvis man skal ændre den måde, embedsmændene skriver på, siger hun og understreger, at det 'ikke er umuligt':- Men personligt øver jeg mig stadigvæk på det.
FacebookTwitterKopier linkEmner:EU|Eva Kjer Hansen (politiker)|Jens Rohde (politiker)|Socialdemokraterne|EU-forhold




https://www.dr.dk/sporten/haandbold/herreligaen/tre-sekunder-fra-overraskelsen-tth-holstebro-maa-noejes-med-uafgjort

HerreligaenTre sekunder fra overraskelsen: TTH Holstebro må nøjes med uafgjortBåde Bjerringbro-Silkeborg og TTH Holstebro gik hårdt efter sejren, men holdene måtte nøjes med pointdeling.
ARKIV TTH Holstebro var meget tæt på at overraske og slå BSV.
23.
sep.
2019 kl.
23.
20Bemærk: artiklen er mere end 30 dage gammelLæs opBegge hold bejlede kraftigt til sejren, men ganske fair sluttede det 29-29, da Bjerringbro-Silkeborg (BSV) og TTH Holstebro mandag tørnede sammen i herrernes håndboldliga.
Resultatet bringer BSV på fem point for fire kampe, mens TTH efter den anden uafgjorte kamp i træk nu har fire point.
TTH kom bedst fra start og bragte sig foran med 3-1, men hurtigt kom hjemmeholdet i teten, og med seks mål på stribe stod det kort efter 7-3 til BSV efter Sebastian Skubes scoring.
KampfaktaBj.
bro/Silk.
-TTH Holstebro 29-29 (15-16).
Bj.
bro/Silk.
: Nikolaj Markussen 9, Jacob Lassen 4, Johan Hansen 4, Nikolaj Øris Nielsen 3, Sebastian Skube 3, August Pedersen 3, Mads Øris Nielsen 1, Jesper Nøddesbo 1, Michael V.
Knudsen 1.
TTH Holstebro: Kasper Kildelund 7, Christoffer Cichosz 4, Allan Damgaard 4, Jonas Porup 4, Johan Meklenborg 3, Jonathan Würtz 2, Nikolaj Enderleit 2, Peter Balling 2, Magnus Bramming 1.
Diskvalifikation: Jonathan Würtz, TTH Holstebro.
Udvisninger: Bj.
bro/Silk.
4, TTH Holstebro 3.
TTH fik dog fuldt kontakt allerede ved 8-8, og derfra blev det en jævnbyrdig og afvekslende halvleg.
BSV var for det meste knebent foran, men TTH sluttede bedst af og førte 16-15 ved pausen efter Nikolaj Enderleits mål i sidste sekund.
Anden halvleg var også helt lige i begyndelsen, men TTH kom på vinderkurs med tre mål i træk, hvor 21-21 blev vekslet til føring på 24-21.
Det sidste mål scorede Kasper Kildelund med sin syvende scoring på lige så mange forsøg.
Men BSV gav ikke op.
Trods bagud med tre mål flere gange i den efterfølgende fase kom holdet tilbage og udlignede til 28-28, da den tårnhøje bagspiller Nikolaj Markussen scorede for niende gang i opgøret.
Da resterede godt fire minutter.
Et par minutter senere var Markussen igen vigtig, da han fremtvang et rødt kort til Jonathan Würtz.
Men BSV formåede ikke at score i overtal i det angreb.
I stedet scorede TTH til 29-28 i den anden ende med et minut tilbage.
BSV havde dog koldblodigheden i sit sidste angreb.
Holdet udnyttede overtallet til at spille August Pedersen fri på fløjen, og nordmanden udlignede tre sekunder før tid.
/ritzau/FacebookTwitterKopier link




https://www.dr.dk/nyheder/penge/pensionkasser-investerer-dine-penge-i-groenne-aktiviteter-det-kan-det-betyde-dig

PengePensionkasser investerer dine penge i grønne aktiviteter: Det kan det betyde for digAt investere grønt er ikke uden risici.
- Når man køber sig ind i en vindmøllepark eller et solenergianlæg, står der ikke altid en køber på den anden side, forklarer investeringsrådgiver Nikolaj Holdt Mikkelsen (Arkivfoto).
Af Signe Mai Vilsbøll23.
sep.
2019 kl.
21.
17Bemærk: artiklen er mere end 30 dage gammelLæs opDet har pensionskasserne tidligere investeret iPensionskasserne har ingen præcis definition af, hvad en grøn investering er men henviser til tidligere investeringer, som omfatter:32,6 milliarder kroner i grønne aktier som Vestas og Ørsted.
6,5 milliarder kroner i grønne obligationer fx Nederlandenes AAA-ratede grønne obligationer53,9 milliarder kroner i grøn energiinfrastruktur i OECD-landene fx havvindmølleparker.
2,5 milliarder kroner i grøn energiinfrastruktur i vækstøkonomier.
26,4 milliarder kroner i klimavenlige investeringer i ejendomme.
4,1 milliarder kroner i andre typer investeringer såsom skov i USA, Australien og Sydamerika.
Danmarks pensionskasser melder sig nu for alvor ind i kampen om en grønnere fremtid med et mål om at investere 350 milliarder kroner af danskernes pensionsopsparinger i grønne tiltag frem mod 2030.
Indtil nu har de allerede investeret 126 milliarder kroner i grøn omstilling, og investeringer for yderligere 36 milliarder kroner er allerede planlagt, fortæller Torben Möger, næstformand i Forsikring & Pension og administrerende direktør i Pension Danmark.
Ligesom statsminister Mette Frederiksen (S) mener han, det er nødvendigt med store investeringer fra den private sektor, hvis FN's verdensmål og Paris-aftalen skal realiseres.
Men hvad betyder det for dig, at pensionskasserne vil gøre et stort antal danskere til medejere af energiinfrastruktur og andre grønne aktiviteter?
Du får del i et muligt overskud fra investeringenStørstedelen af den voksne danske befolkning sparer op til deres pension ved at sætte penge i pensionskasser, der på sigt skal få pengene til at vokse, så kunderne har noget at leve af, når de engang skal på pension.
Er du kunde i en af de pensionskasser, der investerer grønt, vil du derfor blive medejer af grønne projekter rundt omkring i verden, på helt samme måde, som du er medejer, når pensionskasser foretager andre investeringer.
Det påpeger DR Nyheders økonomikorrespondent, Casper Schrøder.
- Som ejer kan man få en del af overskuddet, men man tager selvfølgelig også en del af risikoen for at det ikke går så godt.
Det gælder både for de klassiske investeringer og de grønne investeringer, siger han.
Pensionskasser er forpligtede til at tænke i afkastTraditionelt har pensionskasser investeret diverse i obligationer og aktier, men det har ifølge Casper Schrøder, ændret sig i takt med, at det politiske fokus på klima er blevet langt større.
Pensionskasser er langsomt begyndt at investere mere og mere i grønne tiltag, og det er ikke sket i blinde.
Det er derimod sket med afkast for øje.
- 350 milliarder kroner udgør cirka 10 procent af danskernes samlede pensionsformue.
Om beløbet er stort nok, vil selvfølgelig være en diskussion, men pensionskasserne er forpligtede til også at tænke på det afkast, de kan skabe, og som millioner af danskeres privatøkonomi vil være afhængig af i fremtiden, siger Casper Schrøder og tilføjer:- De seneste 15 år har grønne investeringer generelt set været et sted, hvor der har været gode forretninger at lave.
At tingene er gået godt, er dog aldrig garanti for, at det fortsætter.
Grønne investeringer stiller krav til investorerDer vil altid være en risiko for at miste penge, når der investeres, men grønne investeringer kan være forbundet med større risici end andre investeringer, hvis de for eksempel foretages uden om det klassiske børsmarked.
Det vurderer både Casper Schrøder og investeringsrådgiver, Nikolaj Holdt Mikkelsen.
- I nogle tilfælde går pensionskassen ind som medejer af vindmølleparker, skovprojekter eller noget helt tredje, og det sætter nye krav til risikostyringen – altså om pensionskassen har styr på pengene.
Det er også noget som Finanstilsynet har haft et øje på de seneste år, og det fokus bliver næppe mindre nu, siger Casper Schrøder.
- Hvis man bevæger sig ud i store infrastrukturprojekter i lande langt fra Danmark, er det længere væk fra investorens hjemmebane.
Det stiller krav til kompetencer på området, tilføjer Nikolaj Holdt Mikkelsen.
Vindmølleparker kan være svære at skille sig af medDa de direkte investeringer desuden er såkaldt illikvide aktier, som der ikke er stor omsætning i, kan de være svære at skille sig af med, hvis de ikke giver det forventede afkast, forklarer Nikolaj Holdt Mikkelsen.
- Hvis pensionskasser køber sig ind i en aktie i dag og beslutter, at de vil sælge i næste uge, er det muligt uden store problemer.
Men når man køber sig ind i en vindmøllepark eller et solenergianlæg, står der ikke altid en køber på den anden side.
Den slags investeringer er man bundet til i længere tid, siger Nikolaj Holdt Mikkelsen.
Der er dog også ofte kompensation i form af højere afkast, når chancen tages.
- Om det bliver tilfældet med de grønne investeringer, pensionskasserne foretager frem mod 2030, vil tiden vise.
Det regnestykke må pensionskunderne vente på, siger Nikolaj Holdt Mikkelsen, der påpeger, at regnestykket først kan gøre op om 10-15 år.
FacebookTwitterKopier linkEmner:Mette Frederiksen (politiker)|Socialdemokraterne|Torben Möger Pedersen (erhvervsleder)|Pensionsselskaber|Økonomi




https://www.dr.dk/sporten/fodbold/fifa-kaarer-messi-og-rapinoe-til-verdens-bedste-fodboldspillere

FodboldFifa kårer Messi og Rapinoe til verdens bedste fodboldspillereLionel Messi vandt Fifas pris som verdens bedste foran Cristiano Ronaldo og Virgil van Dijk, mens det blev en amerikaner hos kvinderne.
Lionel Messi får titlen i hænderne af Fifa-præsidenten Gianni Infantino.
23.
sep.
2019 kl.
22.
21Bemærk: artiklen er mere end 30 dage gammelLæs opLionel Messi er verdens bedste fodboldspiller i sæsonen 2018/19 ifølge Fifa.
Argentineren blev mandag kåret til den bedste spiller i perioden fra juli 2018 til juli 2019 ved "The Best Fifa Football Awards".
Messi vandt foran prisen foran Cristiano Ronaldo og Virgil van Dijk.
De tre finalister blev udnævnt 2.
september, efter der i første omgang havde været ti nominerede.
De syv øvrige var Eden Hazard, Frenkie de Jong, Harry Kane, Matthijs de Ligt, Sadie Mané, Kylian Mbappé og Mohamed Salah.
På kvindernes side var det ikke overraskende, at det blev en amerikaner, som løb med titlen, efter de vandt verdensmesteskabet over sommeren.
Megan Rapinoe tog sig af titlen som verdens bedste kvindelige fodboldspiller.
Og af amerikanerne var det Megan Rapinoe, som var det bærende element til at tage VM-titlen.
Hun scorede afgørende mål i knald-eller-fald kampene og endte med både at blive turneringens topscorer og bedste spiller.
Lucy Bronze og Alex Morgan tog de efterfølgende placeringer.
Årets træner blev Liverpools manager, Jürgen Klopp, der førte den engelske klub frem til Champions League-titlen og var tæt på at vinde Premier League.
Det er landsholdsanførere (25 procent), landstrænere (25 procent), fodboldfans online (25 procent) og en udvalgt gruppe af medier (25 procent), der har stemmeret ved "The Best Fifa Football Awards".
Prisen har tidligere været slået sammen med Ballon d'Or, men blev genetableret for sig selv i 2017.
/ritzau/FacebookTwitterKopier link




https://www.dr.dk/nyheder/indland/sisses-hjemrejse-med-spies-fra-kreta-er-aflyst-ingen-ved-noget

IndlandSisses hjemrejse med Spies fra Kreta er aflyst: 'Ingen ved noget'Sisse Lindstrøm må tale med områdets øvrige turister i håb om at få informationer om deres hjemrejse.
Sisse Lindstrøm på sit hotelværelse på Kreta, hvor hun i dag har fået beskeden om, at hendes fly mod København på torsdag er aflyst.
Af Nynne Hein Møller23.
sep.
2019 kl.
20.
15Bemærk: artiklen er mere end 30 dage gammelLæs opDet, der skulle have været en dejlig og afslappende sensommerrejse for Sisse Lindstrøm, hendes mand og deres venner, er endt i ren uvished.
For om de kan komme hjem på torsdag som planlagt, ved de ikke, efter rejseselskabet Thomas Cook er gået konkurs.
Thomas Cooks konkurs- Det store britiske rejseselskab Thomas Cook, som har eksisteret i 178 år, er gået i betalingsstandsning.
- Ved konkursen havde Thomas Cook 600.
000 rejsende på udenlandske destinationer.
- I Danmark ejer Thomas Cook rejseselskabet Spies.
- Spies-direktør Lisbeth Nedergaard fortæller, at der "vil blive taget hånd" om alle gæster.
Thomas Cook ejer blandt andet Spies, som står bag den rejse til Kreta, som Sisse og hendes rejsemakkere lige nu er afsted på.
Og det er ikke ligefrem, fordi de vælter sig i informationer:- Vi kan læse på nettet, at vores fly er aflyst.
Men det er det eneste, vi ved indtil videre, siger Sisse Lindstrøm, der til daglig arbejder i Aarhus Kommune.
De er endnu ikke blevet direkte kontaktet af Spies, men fik dog en lille besked i formiddags:- Vi fik en melding fra Spies-guiden om, at vi ikke skulle være bekymrede, og at vi nok skulle komme hjem på torsdag, siger Sisse Lindstrøm.
'Man slår sig sammen i klynger'Ifølge Sisse Lindstrøm er der - trods nyheden om konkursen - en rolig stemning blandt turisterne på den græske ferieø.
Men der bliver snakket:- Jeg var ude og bade i Middelhavet i dag, og der blev jeg stoppet og spurgt, om jeg vidste noget.
Det er lidt sådan, det er – man slår sig sammen i klynger og hører, om der er nogen, der ved noget – og vi har fundet ud af, at der er ikke nogen, der ved noget, siger hun.
Læs også:Sådan er du stillet efter Thomas Cooks konkursTrods uvisheden om deres hjemtur har Sisse, hendes mand og deres venner valgt at fortsætte deres ferie, som de oprindeligt havde planlagt.
Men bekymringerne ligger i baghovedet, medgiver hun:- Lige så snart vi får at vide, at I kommer hjem på torsdag klokken det og det, er der mere ro på.
Vil hjem til børnSkulle det ske, at Sisse Lindstrøm og hendes mand ikke kommer hjem torsdag som planlagt, er der heldigvis ingen alarm i forhold til arbejde:- Vi skal først på arbejde på mandag, men vi har efterladt nogle børn derhjemme, som vi gerne vil hjem til, siger hun.
Sisse Lindstrøms plan er at tage kontakt til Spies i morgen, hvis hun fortsat ikke hører noget fra rejseselskabet.
- I dag har været den første dag, og man har haft forståelse for, at Spies også skulle have tid til at finde en løsning på, hvordan de får os hjem.
FacebookTwitterKopier linkEmner:Thomas Cook Group|Rejse- og turistbranchen|Kreta|Turisme|Aarhus Kommune




https://www.dr.dk/nyheder/politik/hjemloese-blev-frifundet-nu-presser-stoettepartier-regeringen-paa-et-forbud

Hjemløse-lejreSe temaPolitikTo hjemløse blev frifundet: Nu presser støttepartier regeringen på et forbudSocialdemokratiet holder fast i zoneforbud mod 'utryghedsskabende lejre'.
De to hjemløse blev blandt andet frikendt, da de ikke spiste, hvor de sov, ikke forrettede deres nødtørft på gaden og ryddede pænt op efter sig om morgenen.
Af Peter Boier23.
sep.
2019 kl.
20.
54Bemærk: artiklen er mere end 30 dage gammelLæs opRegeringens støttepartier har tænkt sig at presse regeringen for at få afskaffet den lovgivning, der har betydet, at to hjemløse har været igennem et længere retsligt forløb.
De to mænd havde sovet på gaden og var af politiet blevet tiltalt for at have etableret en ulovlig, utryghedsskabende lejr.
Men det blev de i dag frikendt for.
Læs også:Dom i hjemløse-sag: To mænd frifindes for at sove i lejr- Jeg synes, at byrettens afgørelse fremskynder og aktualiserer behovet for at se på det her zoneforbud, fordi man ikke burde have trukket to hjemløse gennem et langt retsforløb.
Det er uværdigt, siger Radikale Venstres retsordfører Kristian Hegaard.
'Hjerteløst'Da regeringen blev dannet, udarbejdede den sammen med sine støttepartier et såkaldt 'forståelsespapir', der fremlagde, hvilken politik regeringen vil føre.
Heri lægger regeringen op til at præcisere 'forbuddet mod at etablere eller opholde sig i såkaldte utryghedsskabende lejre og politiets dertil hørende mulighed for at udstede et zoneforbud'.
Zoneforbuddet er alene symbolpolitik.
Der er allerede regler for offentlig ro.
Kristian Hegaard, Radikale VenstreDet vil de for at forhindre, at loven rammer almindelige hjemløse, der er tvunget til at sove på gaden.
Men det er ikke nok, lyder det fra retsordførerne fra både SF, Radikale Venstre og Enhedslisten.
Læs også:Advokat: Hjemløs vil kræve mindst 50.
000 kroner i erstatningNej, loven bør helt afskaffes.
- Jeg kan ikke se, at det har nogen som helst effekt udover at trække hjemløse igennem sådan noget her.
Jeg kan ikke se noget mere nyttesløst eller hjerteløst, siger Kristian Hegaard.
- Zoneforbuddet er alene symbolpolitik.
Der er allerede regler for offentlig ro.
Jeg har fuldkommen tiltro til, at myndigheder og politiet kan håndhæve det.
(Artiklen fortsætter efter fotoet)Det var ikke enkelte hjemløse, men lejre af hjemløse, der 'etablerer og opholder sig i lejre, som er egnede til at skabe utryghed på steder, hvortil der er almindelig adgang', man med loven ville dæmme op for.
I Enhedslisten forklarer Rosa Lund, at man med forståelsespapiret har indgået en aftale om en præcisering.
Og den aftale vil de ikke bryde.
- Men vores udgangspunkt er, at det skal afskaffes.
Og det vil vi selvfølgelig presse på for.
Jeg håber, vi kan bruge den her dom til at sige 'se, hvor fjollet det er', men mig bekendt har Socialdemokratiet ikke ændret holdning.
Socialdemokratiet: Loven har virketI Socialdemokratiet har de - ganske rigtigt - ikke ændret holdning.
Det forklarer retsordfører Jeppe Bruus, da justitsminister Nick Hækkerup ikke var tilgængelig for en kommentar.
- Dommen er jo faldet ud til det, der var intentionen - nemlig at ramme større grupper af utryghedsskabende, permanente lejre - og ikke en enkelt eller to hjemløse på gaden.
Og det er jo positivt.
Jeg frygter, at man ikke kan lave præciseringen uden ulovlig diskrimination af for eksempel udenlandske hjemløse.
Rosa Lund, EnhedslistenHan forklarer, at det aldrig har været intentionen at ramme hjemløse, og at det er præcis derfor, de vil præcisere lovgivningen.
Men det vil være en dårlig idé helt at rulle lovgivningen tilbage, siger Jeppe Bruus.
- Jeg mener, loven har virket i forhold til at begrænse større lejre, hvor folk bosatte sig i området og skabte utryghed.
Der har været en nedadgående kurve siden 2017, så jeg ser ikke noget grundlag for at fjerne forbuddet.
Politiken beskrev tidligere i år, hvordan der i 2017, da paragraffen trådte i kraft blev rejst sigtelser i København på mellem 45 og 83 personer om måneden.
Sidste år faldt tallet til omkring 30 per måned - og det er faldet endnu mere i år.
Rosa Lund mener dog stadig, loven bør afskaffes.
- Jeg frygter, at man ikke kan lave præciseringen uden ulovlig diskrimination af for eksempel udenlandske hjemløse.
FacebookTwitterKopier linkEmner:Jeppe Bruus (politiker)|Kristian Hegaard (politiker)|Radikale Venstre|Socialforhold|København




https://www.dr.dk/nyheder/udland/avocado-krigen-mexicos-narkokarteller-slaar-ihjel-det-groenne-guld

UdlandAvocado-krigen: Mexicos narkokarteller slår ihjel for ‘det grønne guld’ Kartellerne bruger samme voldelige metoder som i narkobranchen.
Den mexicanske delstat Michoacán står for 80 % af de avocadoer, USA spiser.
I samme stat fandt man 19 lig ved en vejbro i august.
Af Theodora Amalie Høgsted Renard23.
sep.
2019 kl.
18.
57Bemærk: artiklen er mere end 30 dage gammelLæs opBrutale drab, trusler på livet og sadistisk tortur.
Vi har kendt de mexicanske narkokartellers voldelige forretningsmetoder i årevis - og i august blev ni skamferede lig fundet dinglende fra en bro i staten Michoacán i den vestlige del af Mexico.
Et sted, der er stærkt kontrolleret af et af Mexicos mest magtfulde narkokarteller.
Men det er ikke kun narkohandlen, den kriminelle underverden i Mexico har kastet sin kærlighed på.
Nu har narkokartellerne for alvor også indtaget avocadoindustrien - og meget af den foregår netop i delstaten Michoacán.
P3's nyhedspodcast Den daglige dosis dykker ned i, hvorfor narkokartellerne kæmper om at sælge den eksotiske spise.
Avocado-krigen: Mexicos narkokarteller slår ihjel for 'det grønne guld''Det grønne guld'Alt, som narkokartellerne gør, handler om penge.
Derfor er det også naturligt, at de har udvidet deres forretning til avocadoindustrien.
Der er nemlig rigtig mange penge i avocadoer.
Alene i Danmark er salget af avocadoer steget med 60 procent fra 2012 til 2017, viser tal fra Coop.
Og på globalt plan er avocadosalget også steget støt de seneste år.
Det betød, at den globale produktion af avocadoer i 2018 havde en værdi af 13 milliarder dollars, viser tal fra analysevirksomheden IndexBox.
Det kan de mexicanske bønder mærke, siger DR-journalist Lasse Engelbrecht, der har særlig kendskab til landet.
Den Daglige Dosis er dit støjfilterDer er tusindvis af nyheder derude, men kun én historie er vigtig for dig i dag.
Den daglige dosis er P3’s daglige nyhedspodcast.
Vi dykker ned i den historie, der fylder og forundrer i verden lige nu.
Så du kan tale med om det vigtige.
Podcasten ligger klar, når du vågner hver morgen, mandag til fredag.
Du kan finde den i din podcast-app eller på dr.
dk.
Hvis du har en historie, du synes, vi skal tage op eller undersøge, så skriv til dine værter: Theodora Renard og Caroline Clante ved at sende en sms til 1212.
Skriv: "DOSIS [din besked]".
Det koster kr.
1,- + almindelig sms-takst.
- I takt med, at vi nyder flere avocadomadder herhjemme, er avocadoerne kommet i høj kurs.
Mexicanerne tjener flere penge på det, så det er pludselig blevet deres bedste landbrugsvare, siger han.
Læs også:Her vil 'El Chapo' få svært ved at flygte: Topsikret fængsel huser de mest berygtede kriminelleDerfor har de mexicanske bønder givet avocadoen kælenavnet 'det grønne guld' - og narkokartellerne har også lugtet den gode forretning.
De har overtaget store dele af avocadomarkedet - og det med de samme metoder, som vi kender fra narkoforretningen.
- Narkokartellerne vil have en bid af kagen.
Derfor går de ind og overtager avocadobøndernes landbrug, tager deres biler og medarbejdere.
Og så tvinger de bønderne til at betale beskyttelsespenge, siger Lasse Engelbrecht.
Læs også:Mexicos dystre drabsstatistik slår rekordKartellerne i konfliktMen der er også en anden grund til, at kartellerne har sat sine tænder i avocadoen.
Efter at den berygtede narkobaron Joaquín 'El Chapo' Guzmán blev idømt livstid for sine kriminelle handlinger som overhoved for Sinaloa-kartellet, er magten skiftet, og andre karteller har taget over.
Heriblandt rivalerne fra Jalisco-kartellet.
Det betyder, at mange af El Chapos håndlangere ikke længere har et arbejde i narkobranchen - og så må de ty til andre kreative forretninger, hvor de kan høste penge.
- Kartellerne slås i de samme områder, hvor avocadoen har de bedste voksebetingelser.
Så det er et logisk mål for narkokarteller.
Så bruger de de samme metoder, som vi kender fra narkobranchen.
De afpresser bønderne til at betale dem beskyttelsespenge og stjæler deres avocadohøst og sælgere videre.
Og på den måde overtager de avocado-forretningen, siger Lasse Engelbrecht.
FacebookTwitterKopier linkEmner:Narkokriminalitet|Mexico|Kriminalitet|Erhverv|Coop




https://www.dr.dk/sporten/atletik/russisk-udelukkelse-fastholdes-misser-vm-i-atletik

AtletikRussisk udelukkelse fastholdes: Misser VM i atletikIAAF fastholder udelukkelsen af Rusland, som derfor misser det forestående VM i atletik.
Rusland vil ikke være til start ved VM i atletik, da de fortsat er udelukket.
23.
sep.
2019 kl.
19.
19Bemærk: artiklen er mere end 30 dage gammelLæs opNår VM i atletik begynder i Qatar på fredag, bliver det uden Rusland som deltager.
Mandag oplyser Det Internationale Atletikforbund (IAAF) således, at man fastholder udelukkelsen af Rusland, som derfor misser begivenheden som nation.
Det skriver nyhedsbureauet Reuters.
Nogle russiske deltagere vil der dog være i Doha.
En række udøvere uden dopinghistorik har fået lov til at deltage under neutralt flag.
Det Russiske Atletikforbund (Rusaf) har været suspenderet fra internationale konkurrencer siden november 2015, efter en rapport fra Det Internationale Antidopingagentur (Wada) fastslog, at systematisk doping er fundet sted blandt russiske atletikudøvere.
IAAF's præsident, Sebastian Coe, fortæller, at man har fulgt stærke opfordringer fra en nedsat arbejdsgruppe om at fastholde suspenderingen, mens der stadig analyseres data fra det russiske antidopinglaboratorie i perioden fra 2011 til 2015.
Sebastian Coe offentliggør, at man har valgt at fastholde udelukkelsen af Rusland.
Beslutningen om at fastholde udelukkelsen sker samme dag, som det kom frem, at Det Internationale Antidopingagentur (Wada) har indledt en undersøgelse af "uoverensstemmelser" i udleverede dopingdata fra Rusland.
Nu har Rusland tre uger til at forklare sig, lød det i en udtalelse fra Wada efter et møde mandag i Wadas eksekutivkomité.
Wada har gennemgået store mængder data fra et laboratorie i Moskva, hvor statsstøttet doping angiveligt har fundet sted gennem en årrække.
Nu har Wada advaret om "de strengest mulige" sanktioner, hvis det viser sig, at der er blevet manipuleret med de udleverede data.
Det kan få indflydelse på Ruslands deltagelse ved OL i Tokyo næste år.
I første omgang misser Rusland altså VM i atletik for anden gang i træk.
Det forestående VM afvikles fra den 27.
september til 6.
oktober.
/ritzau/FacebookTwitterKopier link




https://www.dr.dk/sporten/fodbold/superliga/randers-henter-sejr-paa-gyldne-minutter-horsens-drukner-i-chancer

SuperligaRanders henter sejr på to gyldne minutter: Horsens drukner i chancerRanders var nede 0-1 hjemme mod Horsens, men et Randers-comeback inden pausen sikrede kronjyderne en 2-1-sejr.
23.
sep.
2019 kl.
21.
05Bemærk: artiklen er mere end 30 dage gammelLæs opRanders kom tidligt bagud hjemme mod Horsens mandag aften i 3F Superligaens tiende spillerunde, men allerede inden pausen havde kronjyderne vendt kampen til 2-1, der blev slutresultatet.
Dermed rykkede Randers op på sjettepladsen med 14 point, mens Horsens som ligaens nummer 12 har 10 point.
Kampen bølgede frem og tilbage, og det samme gjorde resultattavlen.
KampfaktaRanders FC-AC Horsens 2-1 (2-1).
0-1 Alexander Ludwig (12.
minut).
1-1 Saba Lobjanidze (25.
minut).
2-1 Ayo Simon Okosun (25.
minut/selvmål).
Gult kort: Simon Piesinger, Randers FC (58.
), Jannik Pohl, AC Horsens (82.
), André Rømer, Randers FC (90.
)Udvisning: Jannik Pohl, AC Horsens (88.
)Tilskuere: 3.
379.
Horsens indledte kampen bedst, og efter 12 minutter stod forsvarsspilleren Alexander Ludwig helt fri i det lille felt og prikkede gæsterne foran.
Det tvang Randers frem på banen, og det havde lynhurtigt en effekt.
Det lykkedes nemlig Randers at vende kampen på tre gyldne minutter.
Den store Randers-profil Saba Lobjanidze udlignede efter 22 minutter, og blot tre minutter efter det fremtvang André Rømer et selvmål af Simon Okosun efter et hjørnespark.
Begge hold kom ind til kampen med selvtillid, hvor Randers i alle turneringer havde vundet tre i streg uden at lukke mål ind, mens Horsens havde fået fire point i to kampe i Superligaen.
Om selvtilliden hos de to mandskaber var hovedårsagen eller ej vides ikke, men første halvleg blev hæsblæsende.
AC Horsens træner Bo Henriksen i kampens sidste minut i 3F Superliga-kampen mellem Randers FC og AC Horsens på Cepheus Park i Randers, 23.
september 2019.
.
 Efter den vilde start udviklede kampen sig mere til en åben slagudveksling præget af mange dueller.
Det betød også, at resten af halvlegen var uden de store tilbud til nogle af mandskaberne.
I anden halvleg var det Horsens, der havde travlt, og gæsterne lagde et massivt tryk på kronjydernes straffesparksfelt.
Omvendt var kronjyderne anført af Lobjanidze livsfarlige på omstillinger, så det blev en afvekslende affære.
Horsens' tryk forsvandt dog gradvist, og det blev bestemt ikke nemmere, da Jannik Pohl blev udvist med to minutter tilbage.
Derfor lykkedes det ikke for Horsens at svare tilbage, og Randers vandt for fjerde gang i træk i alle turneringer, mens Horsens tabte for første gang i tre superligakampe.
/ritzau/FacebookTwitterKopier linkEmner:Horsens|Randers|Fodbold|3F|Jylland




https://www.dr.dk/nyheder/indland/spies-genoptager-rejser-efter-ejerkonkurs

IndlandSpies genoptager rejser efter ejerkonkursTirsdag morgen vil rejsebureaet Spies genoptage flyvningerne.
Thomas Cooks konkurs har ramt 1.
400 Spies-kunder, som enten må blive hjemme fra ferie eller sidder strandet på deres feriemål.
Af Sally Frydenlund Larsen23.
sep.
2019 kl.
20.
56 | opdateret 23.
sep.
2019 kl.
21.
56Bemærk: artiklen er mere end 30 dage gammelLæs opEfter en dag med flykaos og strandede feriegæster genoptager Spies i morgen tirsdag flyvningerne.
Det skriver rejseselskabet på sin hjemmeside.
- Der er blevet arbejdet på højtryk hele mandagen for at få Thomas Cook Airlines Scandinavia tilbage i luften og dermed i normal drift.
Vi kan nu meddele, at flyvningerne vil blive genoptaget fra tirsdag den 24/9.
Det er moderselskabet Thomas Cooks konkurs, der har fået flyene til at blive på jorden i dag.
Spies skriver også, at selskabet kunder vil få mere information på sms snarest.
- Hvis du har bestilt en rejse med udrejse tirsdag, vil dit fly afgå som planlagt.
Skulle der ske en tidsændring, vil vi informere dig via sms.
Er du på rejsemålet og venter på at komme hjem, vil du modtage et hjemrejsetidspunkt pr.
sms.
Læs også:Luftfartsanalytiker: Derfor måtte Thomas Cook kaste håndklædet i ringenUtrolig lettedeHos Spies selv er de glade for at kunne sende fly på vingerne igen.
Det fortæller selskabets kommunikationschef Lisbeth Nedergaard.
- Vi er simpelthen så lettede og glade over at kunne fortælle, at vi går på vingerne igen fra i morgen.
Vi går tilbage til normalt program og danskerne kan komme på ferie, som de har regnet med, siger hun og kalder det seneste døgn for "utrolig turbulent.
"Lisbeth Nedergaard, kommunikationschef for Spies, tør ikke spå om fremtiden, men forventer at flyvningerne er tilbage til normal fra nu af.
Lisbeth Nedergaard forventer at der fra i morgen vil være stabilitet fra Spies' side.
- Spies har en rigtig god forretning.
Thomas Cook Airlines flyver igen, og vi forventer, at det bliver de ved med, siger hun.
Spies' administrerende direktør, Jan Vendelbo, siger til Ritzau, at selskabets licenser hos Thomas Cook Airlines Scandinavias fly er flyttet fra England til det nordiske selskab, og at det derfor er muligt at flyve igen.
178 år i branchenDet britiske rejseselskab Thomas Cooks begærede i nat konkurs efter 178 år i rejsebranchen.
Selskabet, der i Danmark ejer Spies, har gennem længere tid været ramt af økonomiske problemer, og havde et akut behov for at få tilført 200 millioner pund (1,4 milliarder danske kroner), hvis det skulle fortsætte driften.
Men forhandlinger mellem ledelsen og selskabets kreditorer og private investorer endte søndag uden resultat.
Flere ferieklare danskere måtte tage skuffet hjem fra landets lufthavne, da det tidligt i morges stod klart, at konkursen betød, at Spies' flyvninger måtte blive på jorden.
For dem gælder det ifølge Spies, at rejsebureauet refunderer hele beløbet på pakkerejser for dem, der har købt en og nu ikke kan komme afsted på grund af Thomas Cooks konkurs.
FacebookTwitterKopier linkEmner:Thomas Cook Airlines|Rejse- og turistbranchen|Turisme|Storbritannien|Spies




https://www.dr.dk/mitliv/tvaers/jonathan-paa-20-sprang-ud-paa-tv-nu-opfoerer-og-klaeder-jeg-mig-som-jeg-vil

TværsJonathan på 20 sprang ud på tv: 'Nu opfører og klæder jeg mig, som jeg vil'Jonathan har siden han var 12 eller 13 år vidst, at han var til mænd.
Men han havde svært ved at sige det.
© drFortalt til Silas Bay Nielsen og Kasper Månsson (foto)23.
sep.
2019 kl.
18.
56Læs opDa jeg var 17, skrev jeg til Tværs-gruppen på Facebook.
Jeg havde brug for råd til, hvordan man kan springe ud.
Jeg havde det ikke ret godt, da jeg skrev det opslag.
Jeg var deprimeret og var blevet syg af at gå rundt med min hemmelighed.
Jeg har vidst, at jeg var til mænd, siden jeg var 12 eller 13 år, men jeg havde virkelig svært ved at formulere det.
For hvis jeg satte ord på det, så var jeg også nødt til at forholde mig til det.
Det var min frygt, der var den værste.
Jeg frygtede, at andre ville udstøde mig, og det holdt mig tilbage.
Det handlede meget om min familie - og rigtig meget min far, som jeg var bange for at sige det til.
Han var og er stadig en stor kontrast til mig, og jeg forestillede mig, at det ville være svært for ham at acceptere.
- Da DR3 ville lave et Tværs-program om mig, skubbede det mig virkelig.
Da var der ingen vej tilbage.
(Arkivbillede) Jeg frygtede, han ville blive ked af at have en søn med en anderledes seksualitet.
På det tidspunkt havde vi ikke det bedste forhold, og jeg var bange for, at det at sige det, kun ville gøre det værre.
Jeg holdt afstand til ham, og vi snakkede i det hele taget ikke meget sammen.
I stedet skændtes vi rigtig meget.
Jeg holdt mig væk for ikke at vise mine personlige sider, og at jeg var homo.
Selvom mine forældre kunne mærke det på mig og forsøgte at få mig til at være mere åben, så fortsatte jeg med at trække mig tilbage.
Jeg troede, der var noget negativt omkring min seksualitet, men folk var egentlig ret ligeglade.
JonathanDa jeg skrev til Tværs, havde jeg fået job i Spanien og skulle til at flytte.
På det tidspunkt vidste min søster godt, at jeg var homo.
Hun pressede mig til at fortælle det til mine forældre, inden jeg tog af sted.
Men det kunne jeg ikke.
Derfor skrev jeg inde i Tværs-gruppen.
Der var flere, der skrev til mig, og de inspirerede mig til, hvordan jeg kunne gøre det.
Og da DR3 ville lave et Tværs-program om mig, skubbede det mig virkelig.
Da var der ingen vej tilbage - og det var netop det skub, jeg havde brug for.
- Hvis man ikke bliver accepteret på grund af en så lille ting som ens seksualitet, så fortjener de altså heller ikke at få ens kærlighed.
(Arkivbillede) Første gang, jeg nævnte det for mine forældre, var efter en gymnasiefest.
Jeg havde fortalt om min rigtige personlighed til én fra klassen.
Så blev der sagt nogle ting, jeg blev meget såret over.
Derfor ringede jeg efter min mor, som hentede mig.
I bilen kunne jeg ikke holde tårerne tilbage, og jeg blev nødt til at fortælle hende det.
Dagen efter snakkede jeg med min mor og far om det rigtig længe.
Det var der, jeg fik det her dejlige knus af min far, som man kan se i dokumentaren.
Det knus havde jeg savnet rigtig meget.
Mit råd til andre er at gøre det.
Spring ud.
Det er megasvært at gøre det, men det er også megasvært at holde det hemmeligt.
JonathanDet viste sig, at jeg ikke havde noget at frygte.
Jeg troede, der var noget negativt omkring min seksualitet, men folk var egentlig ret ligeglade.
Siden er det gået vildt godt.
Jeg er stadig i Spanien, hvor jeg arbejder.
Jeg dater i ny og næ, og jeg opfører og klæder mig, som det passer mig.
Tværs på P3Tværs på P3 bliver sendt hver mandag aften på P3 og kan også lyttes til som podcast.
Tværs kan også ses på DR3 og DRTV.
Har du også en historie, du vil dele, kan du skrive til os på tvaers@dr.
dk, eller du kan melde dig ind i Facebook-gruppen Tværs - du er ikke alene.
Jeg hviler i min seksualitet nu, og det har gjort mit liv meget lettere.
Den facade, som jeg før havde, er pillet ned.
Nu kan jeg gå rundt og slappe af i stedet for at holde facaden oppe.
Der, hvor jeg har rykket mig mest, er nok min holdning til andres mening.
Jeg er ret ligeglad med, hvad folk tænker.
Tidligere har det fyldt ekstremt meget, hvad jeg gjorde og havde på - selv efter jeg sprang ud.
Det har ikke bare været noget, der er sket over en nat.
Det har taget meget lang tid, og jeg er stadig i processen, men det er blevet langt bedre end tidligere.
Mit råd til andre er at gøre det.
Spring ud.
Det er megasvært at gøre det, men det er også megasvært at holde det hemmeligt.
- Start med at stå ved det.
Sig det højt til en ven eller veninde.
Lær at formulere det, og når man kan det, så sig det til familien.
(Arkivbillede) Hvis man ikke bliver accepteret på grund af en så lille ting som ens seksualitet, så fortjener de altså heller ikke at få ens kærlighed.
Det er bedre at springe ud end at lade stå til.
Det ødelægger én i længden.
Start med at stå ved det.
Sig det højt til en ven eller veninde.
Lær at formulere det, og når man kan det, så sig det til familien.
Hvis det stadig er svært, så skriv et brev til dem, eller læs det højt for dem.
Det gør det lidt nemmere at sige det, hvis man har skrevet det i forvejen.
FacebookTwitterKopier linkEmner:DR3|Seksualitet|Spanien|Facebook




https://www.dr.dk/nyheder/udland/fra-kreta-til-ibiza-europaeiske-rejsedestinationer-frygter-milliardtab-efter-thomas

UdlandFra Kreta til Ibiza: Europæiske rejsedestinationer frygter milliardtab efter Thomas Cook-kollapsDet britiske rejseselskab har måttet dreje nøglen om efter 178 år i branchen.
Passagerer i Mallorca Lufthavn forsøger i dag at komme hjem, selvom deres fly er aflyst som konsekvens af Thomas Cooks konkurs.
Af Maya Nissen23.
sep.
2019 kl.
19.
30Bemærk: artiklen er mere end 30 dage gammelLæs opTidligt i morges stod det endelig klart.
Rejsebureauet Thomas Cook var ikke lykkedes med at rejse de 1,6 milliarder kroner, det krævede at holde sig oven vande og måtte indgive en konkursbegæring.
Det økonomiske kollaps af det 178 år gamle rejsebureau har betydet aflysninger af samtlige rejsebureauets ferier - det vil altså sige alt fra flyrejser, hotelbookinger, togbilletter og pakkerejser.
Læs også:Den britiske rejsegigant Thomas Cook indgiver konkursbegæringMere end 600.
000 rejsende på verdensplan er påvirket af det økonomiske kollaps i rejseselskabet Thomas Cook – 150.
000 af dem britiske turister, som fandt sig selv strandet på deres rejsedestinationer, da konkursen blev annonceret tidligt her til morgen.
Omkring 50.
000 turister er ifølge The Guardian strandet i Grækenland, langt størstedelen af dem på ferieøen Kreta.
- Størrelsen på Thomas Cooks kollaps kan sammenlignes med et jordskælv, der måler 7 på Richter-skalaen.
- Men nogle gange er en tsunami værre – og dette er et tilfælde, hvor vi lige nu væbner os på tsunamien, siger formand for turistorganisationen på Kreta, Michalis Vlatakis, til CNN.
Han tilføjer, at konkursen formentlig vil få store konsekvenser for turismen på den græske ø, hvor mange af øens hoteller har kontrakter med selskabet.
Turister venter på at komme hjem fra deres aflyste ferier i Heraklion Lufthavn på Kreta tidligere i dag.
Også på ferieøen Skiathos frygter man for de økonomiske konsekvenser:- Det her er et kæmpe, økonomisk slag for turismen, siger Alekos Eustathiou, formand for øens forening af hotelejere, og fortsætter:- Lige nu er størrelsen på den økonomiske skade umulig at vurdere.
Stor skadeI Spanien er 11 destinationer påvirket af konkursbegæringen, heriblandt Mallorca, Gran Canaria, Lanzarote, Ibiza, Menorca og Tenerife.
Fra de spanske ferieøer Ibiza og Formentera lød advarslen tidligere i dag, at Thomas Cook-kollapset kan gøre "stor skade" på hotelindustrien, som stod til at modtage intet mindre end 70.
000 Thomas Cook-gæster i denne sæson.
Det skriver det spanske medie El Pais.
Også på de Kanariske Øer var bekymringen i dag stor.
- Thomas Cook Group, som hvert år bringer fire millioner gæster til De Kanariske Øer, ophører med at drive forretning og efterlader os i den største turismekrise i dette århundrede med 25.
000 turister, der venter på at komme hjem, skriver Asier Antona, senator på De Kanariske Øer, blandt andet på Twitter.
Et hårdt slag for CypernOgså på Cypern vurderer man, at kollapset vil koste øen op mod 200 millioner euro - næsten 1.
5 milliarder danske kroner - i omsætning.
Det oplyser øens viceminister for turisme, Savvas Perdios, til Cyprus Mail.
- Det er et hårdt slag for turismen på Cypern.
Thomas Cook indbragte mellem fem og seks procent af de samlede ankomster og måske mere end det, hvis vi tæller overnatninger med, siger han og tilføjer, at hver Thomas Cook-gæst på Cypern typisk bruger omkring 5.
500 kroner under sit besøg på øen.
Hvert år kommer intet mindre end 250.
000 turister til øen med rejseselskabet, skriver Reuters.
Afgangsskærmene i Larnaca Lufthavn på Cypern i dag.
De røde, aflyste afgang er alle Thomas Cook-rejser.
Kan koste Tyrkiet 700.
000 turisterI Tyrkiet, omkring 100 kilometer fra Cypern, oplyser en talsmand for landets turistindustri til Reuters, at kollapset kan komme til at betyde op mod 700.
000 færre turister hvert år.
De manglende turister kan få store konsekvenser for Tyrkiet, der, ligesom en del af de andre ramte destinationer, har turisme som en af sine helt store indtægtskilder.
Selskabet Thomas Cook har længe været i økonomiske vanskeligheder og har blandt andet anmodet den britiske regering om midler til at holde selskabet kørende.
Den anmodning blev dog afvist.
De britiske myndigheder er gået i gang med at flyve de mange britiske passagerer hjem, hvis fly er blevet aflyst rundt omkring i Europa.
Der vil også blive fløjet passagerer hjem fra USA, Nordafrika, de caribiske øer og Centralamerika.
FacebookTwitterKopier linkEmner:Turisme|Cypern|Rejse- og turistbranchen|Spanien|Storbritannien




https://www.dr.dk/sporten/haandbold/championsleague/verdens-bedste-danskere-intens-danskerduel-og-forrygende

ChampionsleagueVERDENS BEDSTE DANSKERE Intens danskerduel og forrygende frispilningElverums Sebastian Henneberg leverede lidt af en assist i kampen mod Flensburg.
Se den og meget mere her.
Af Kasper Aleksander Thrane23.
sep.
2019 kl.
19.
51Bemærk: artiklen er mere end 30 dage gammelLæs opAnden runde af Champions League bød på storkamp mellem Rasmus Lauges Veszprem og Niklas Landins Kiel, og kampen skuffede ikke.
Derudover var Lasse Svan i hopla, mens en dansker, som man måske ikke har hørt så meget til, noterede sig for en assist af en anden verden.
DR Sportens Tina Müller guider dig igennem runden i videoen ovenfor.
FacebookTwitterKopier linkEmner:Lasse Svan (håndboldspiller)|Niklas Landin (håndboldspiller)|Håndbold|Tyskland|Flensborg




https://www.dr.dk/nyheder/indland/laes-svarene-thorbjoern-gik-i-sin-fars-fodspor-og-blev-rocker-hvordan-var-det-sige






https://www.dr.dk/nyheder/udland/tyskland-og-frankrig-vil-hjaelpe-italien-og-malta-med-migranter-vi-tager-vores-del-af

UdlandTyskland og Frankrig vil hjælpe Italien og Malta med migranter: 'Vi tager vores del af ansvaret'Nu presser de på, for at andre EU-lande skal tilslutte sig aftalen.
Indenrigsministrene fra Italien, Malta, Frankrig og Tyskland deltog i dagens møde på Malta.
Af Per Bang Thomsen - Bruxelles23.
sep.
2019 kl.
18.
48Bemærk: artiklen er mere end 30 dage gammelLæs opIndenrigsministrene fra Tyskland, Frankrig, Italien og Malta er i dag nået til enighed om en midlertidig ordning, der skal hjælpe de migranter og asylansøgere, som forsøger at komme til Europa via Middelhavet.
De fire lande er ifølge nyhedsbureauet AP blevet enige om et omfordelingssystem, der skal aflaste Italien og Malta, som har modtaget titusindvis af migranter og asylansøgere i de seneste år.
Læs også:EU-lande vil gå solo med migrationsaftaleDen midlertidige aftale skal præsenteres for alle EU's indenrigs- og justitsministre på et møde i Luxembourg den 8.
oktober.
Håbet fra de fire lande er, at de resterende medlemslande vil tilslutte sig den.
- Det er her blot den indledende fase, og i de kommende dage vil vi forsøge at mobilisere alle de europæiske lande, så de hver især tager deres del af ansvaret.
Vi tager vores, lød det på et pressemøde fra den franske indenrigsminister, Christophe Castaner.
Den franske indenrigsminister, Christophe Castaner, håber, at de resterende EU-lande vil følge trop.
Ikke en ny rute for migranterMødet fandt sted på middelhavsøen Malta, og udover de fire lande deltog også den finske regering, der for tiden har formandskabet for EU.
Målet var fra begyndelsen af at blive enige om en aftale, der skulle klargøre, hvad der skal ske med de migranter og asylansøgere, der bliver reddet på åbent hav nord for den libyske kyst af enten hjælpeorganisationer, handelsskibe eller militærfartøjer.
Dagens aftale er velafvejet, og målet er at redde liv - ikke at skabe en ny rute til Europa.
Christophe Castaner, Frankrigs indenrigsministerHidtil er langt hovedparten blevet sejlet til Italien og Malta, hvorefter landene i tråd med EU's regler for asyl har skullet stå for asylbehandling.
Og da langt hovedparten af de personer, som kommer fra Libyen, ikke har krav på asyl, har det bagefter påhvilet Italien og Malta at sende dem retur til oprindelseslandene.
Læs også:Få svarene her: Derfor vil fire lande løse EU's tilbagevendende hovedpineDet har ført til, at både Italien og Malta har valgt at lukke deres havne for både med migranter og asylansøgere, hvilket efterfølgende har ført til diplomatiske tovtrækkerier mellem EU-landene.
Det er endnu uvist, hvad aftalen helt konkret indebær, og hvor mange migranter og asylansøgere, henholdsvis Frankrig og Tyskland ønsker at tage imod.
Det afhænger ifølge indenrigsministrene af, hvor mange lande, der vælger at tilslutte sig aftalen.
Men ifølge den franske indenrigsminister er det overordnede mål at vise solidaritet med Italien og Malta, der begge har været presset af de mange nytilkomne.
Ikke at åbne for en ny rute for migranter og asylansøgere, der vil til Europa, understregede han.
- Dagens aftale er velafvejet, og målet er at redde liv - ikke at skabe en ny rute til Europa, sagde han.
'Midlertidig nødmekanisme'Den pointe gentog den tyske indenrigsminister, Horst Seehofer, som også deltog i dagens møde.
Han betegnede ifølge det tyske medie Deutsche Welle aftalen som "en midlertidig nødmekanisme", indtil EU-landene bliver enige om en holdbar ordning.
- Den vigtigste ting for mig er, at vi endelig finder en løsning på den årelange europæiske debat om, hvem der har ret til asyl.
Det første trin vil være en aftale om, hvad vi gør med dem, vi redder til søs, lød det.
EU's migrationskommissær, Dimitris Avramopoulos, tilføjede, at dagens møde kan være med til at vise en vej ud af konflikten.
- Vores førsteprioritet er at redde liv, herefter at at slå ned på menneskesmuglernes netværk, sagde han ifølge AP.
Både den italienske og den maltesiske indenrigsminister var glade for dagens aftale.
- Vi er gået i gang med at skrive historie.
Nu afhænger det af, om vi får støtte fra alle de andre lande - eller størstedelen af dem, sagde den maltesiske indenrigsminister, Michael Farrugia.
- Der var en virkelig positiv stemning, for migrationspolitik kan kun blive implementeret sammen med andre lande, tilføjede Italiens indenrigsminister, Luciana Lamorgese.
FacebookTwitterKopier linkEmner:EU|Horst Seehofer (politiker)|Italien|Malta|Flygtninge og asylansøgere




https://www.dr.dk/nyheder/indland/klimaforsker-om-groenne-pensionsmilliarder-et-vigtigt-signal-som-kan-faa-andre-med

IndlandKlimaforsker om grønne pensionsmilliarder: 'Et vigtigt signal, som kan få andre med på bølgen'Danmark kan være med til at vise vejen for tøvende finanskoncerner, siger professor og klimaforsker.
Statsminister Mette Frederiksen (S) var i går på talerstolen foran et publikum af internationale investorer til FN's klimatopmøde i New York.
Her præsenterede hun blandt nyheden om de danske pensionsselskabers massive investering i grøn omstilling.
Af Lars Lindevall og Steffen Gram23.
sep.
2019 kl.
18.
24Bemærk: artiklen er mere end 30 dage gammelLæs opDanskernes pensionsopsparinger skal i langt højere grad investeres i grønne virksomheder og bæredygtige initiativer.
Sådan lyder meldingen fra de danske pensionsselskaber, der frem mod 2030 vil investere 350 milliarder kroner i den grønne omstilling.
Det svarer til over 10 procent af den samlede private pensionsformue i Danmark.
Sammen med statsminister Mette Frederiksen (S) offentliggjorde pensionsselskabernes brancheorganisation, Forsikring & Pension, i går nyheden ved det igangværende klimatopmøde i FN's hovedkvarter i New York.
Hvis man skal ændre noget, skal det ikke bare siges - det skal råbes.
Og her viser Danmark vejenProfessor i klimafysik, Jens Hesselbjerg Christensen.
Jens Hesselbjerg Christensen, der er professor i klimafysik på Københavns Universitet, kalder udmeldingen fra den samlede pensionsbranche for "et vigtigt signal, som kan få andre med på bølgen".
- På verdensplan - og også fra dansk side - har de store aktører på de finansielle markeder været tøvende med grønne investeringer.
Derfor er det et meget vigtigt signal, at de danske pensionsselskaber nu kommer ud af busken, for det er her, de store ressourcer er, siger professor og tidligere forskningsleder ved DMI, Jens Hesselbjerg Christensen, til DR Nyheder.
350 grønne milliarderDe danske pensionskasser har i dag investeret i 126 milliarder kroner i grøn omstilling.
Investeringer for yderligere 36 milliarder kroner er planlagt.
Frem mod 2030 vil pensionskasserne bruge 350 milliarder kroner mere.
Der er tale om investeringer i energiinfrastruktur og andre grønne aktiviteter som grønne aktier, grønne obligationer og investeringer i energieffektivt byggeri.
Kilde: Forsikring & PensionHan understreger, at det er begrænset, hvor meget et lille land som Danmark kan rokke ved de globale klimaudfordringer - men vi kan være med til at "vise en retning".
- Hvis man skal ændre noget, skal det ikke bare siges - det skal råbes.
Og her viser Danmark vejen, siger Jens Hesselbjerg Christensen.
Professoren forklarer dog, at der er en voksende politisk opbakning på verdensplan, som gør det mere attraktivt for store investorer at hoppe med på den grønne omstilling.
- Tidligere var grønne investeringer nærmest ønsketænkning.
Men verdenspolitikken går i retning af, at det er noget, man gerne vil understøtte, siger Jens Hesselbjerg Christensen.
Torben Möger Pedersen, næstformand i brancheorganisationen Forsikring og Pension, forklarer, hvorfor pensionsselskaberne investerer i den grønne omstilling.
Fordele og ulemper ved grønt markedSet med økonomiske briller er der både fordele og ulemper ved det "grønne marked", forklarer Lau Svenssen, der er aktieanalytiker hos virksomheden Aktieinfo.
Han peger blandt andet på, at de danske pensionsselskaber kan få en “begynderfordel”.
- Aktiemarkedet er som en varmluftballon.
Hvis der går penge ind i det, stiger kursen.
Det betyder, at hvis du er med relativt tidligt i et nyere vækstmarked, så er der også chance for et godt afkast, siger aktieekspert Lau Svenssen.
Netop fordi der på verdensplan er så stor fokus på grøn omstilling, klimavenlige løsninger og bæredygtighed er det også et marked, der bliver investeret mere og mere i, forklarer han.
Bagsiden er, at der er en højere risiko.
Det er let at skaffe penge til at starte grønne initiativer, og derfor er der også en del platugler på markedetLau Svenssen, aktie-analytikerDer er dog også nogle risici, som man skal være opmærksom på, når man skyder penge i grønne virksomheder, påpeger aktie-analytikeren.
Han forklarer, at der generelt er en højere risiko, når det er idealer og ikke kun kommercielle interesser, der er styrende for forretningen.
- Bagsiden er, at der er en højere risiko.
Det er let at skaffe penge til at starte grønne initiativer, og derfor er der også en del platugler på markedet, hvor man kan stille spørgsmålstegn ved, om deres virksomhed vil give et afkast på længere sigt, siger Lau Svenssen.
Derudover forklarer han, at grønne virksomheder ofte er længere tid om at tjene pengene hjem til investorerne sammenlignet med kommercielle virksomheder.
Ser store forretningsmulighederTorben Möger Pedersen, der er næstformand i brancheorganisationen Forsikring og Pension, ser dog "store forretningsmuligheder" ved den massive grønne investering.
Det drejer sig om alt lige fra investeringer i vindmølle- og solcelleparker til energi-effektive bygninger og virksomheder, der er aktive på den grønne dagsorden.
- Når nu hele kloden er i gang med at opfylde Paris-aftalen (international aftale fra 2015 om bl.
a.
at reducere C02-udslip, red.
), opstår der nogle meget interessante eksport- og investeringsmuligheder for danske virksomheder og danske investorer, siger Torben Möger Pedersen, der også er administrerende direktør i PensionDanmark, til DR Nyheder.
- Inden for for eksempel grøn vindenergi er der en eksportmulighed, som vil slå igennem i de kommende år, hvor udbygningen af vind er højt prioriteret - ikke bare i Europa og USA, men også i asiatiske lande, tilføjer Torben Möger Pedersen.
FacebookTwitterKopier linkEmner:Mette Frederiksen (politiker)|Socialdemokraterne|Torben Möger Pedersen (erhvervsleder)|Erhverv|USA




https://www.dr.dk/nyheder/penge/efter-boedestraf-til-tysk-bank-nu-skal-banken-saelges-danmark-og-belgien-deler

Afsløring af skatteskandaleSe temaPengeEfter bødestraf til tysk bank: Nu skal banken sælges - Danmark og Belgien deler gevinstenHemmelig aftale skal sikre, at Danmark får penge fra milliardsvindel retur.
North Channel Bank har 50 ansatte.
Banken er gået i gang med en salgsproces oven på sagen om udbytteskat.
I ti år har banken været ejet af en nordamerikansk investorgruppe, som mistænkes for svindel med udbytteskat.
Af Mathias Sommer og Niels Fastrup 23.
sep.
2019 kl.
18.
50Bemærk: artiklen er mere end 30 dage gammelLæs opDen tyske bank North Channel Bank har været central i sagen om svindel med udbytteskat mod Danmark, der har kostet skatteyderne mindst 12,7 milliarder kroner.
Det indrømmede bankens direktør, Gunnar Volker, i dag i Retten i Glostrup, som ved samme lejlighed langede en bøde på 110 millioner kroner ud til den tyske bank, som har hovedsæde i Mainz, hovedstaden i delstaten Rheinland-Pfalz.
Men konsekvenserne for banken stopper ikke her.
DR Nyheder erfarer, at der er indgået en aftale mellem blandt andre Skattestyrelsen og banken.
Aftalen indebærer, at banken nu sættes til salg med henblik på at hive tabte millioner tilbage til statskassen.
86-14 mellem Danmark og BelgienOg fordi udbyttesvindel gennem North Channel Bank også har ramt de belgiske skatteydere, har parterne aftalt en fordelingsnøgle, der sender 86 procent af provenuet til Danmark, mens 14 procent fra salget skal tilflyde den belgiske statskasse.
- Med dagens afgørelse er vi kommet et stort skridt videre i retning mod at sikre bankens overlevelse og dermed mere end 50 arbejdspladser for mennesker, som ikke har haft noget med de omtalte aktiviteter at gøre, siger direktør for North Channel Bank Gunnar Volker.
For nogle år siden blev North Channel Bank opkøbt af en investorgruppe i Nordamerika.
Bankens ejere er ifølge DR Nyheders oplysninger fedtet dybt ind i sagen om svindel med udbytteskat.
Derfor har Skattestyrelsen sagsøgt bankens ejerkreds, og dansk politi og Skattestyrelsen har samtidig fået bankens aktiver indefrosset.
Med dommen i hånden kan myndighederne nu konfiskere værdierne i banken ved at sætte en salgsproces i gang.
Svindel for 1,1 milliarder kronerPå dagens retsmøde i Glostrup kom det frem, at North Channel Bank har huset et lukket kredsløb af aktiehandler, som ikke havde hold i virkelige aktier, men som udløste bunkevis af refusionsblanketter, der har kostet den danske statskasse 1,1 milliarder kroner.
På handlerne i banken tjente North Channel Bank 55 millioner kroner i gebyrer, fremgik det på dagens retsmøde.
Det er grunden til, at North Channel Bank nu har accepteret bøden på 110 millioner kroner, som er udmålt ved, at tabet på 55 millioner kroner er blevet ganget med en faktor to.
DR Nyheder var til stede på retsmødet, hvor bankens direktør erkendte, at banken havde gjort sig skyldig i groft bedrageri.
Ifølge bankens senest offentliggjorte regnskabstal havde North Channel Bank ved udgangen af 2017 en balance på 2,2 milliarder kroner, som er en opgørelse over de samlede værdier i banken.
North Channel Bank, der har 50 ansatte og en næsten 100 år gammel historie, har banklicens i Frankfurt.
Og sådan en licens kan vise sig særligt attraktiv på et tidspunkt, hvor et muligt britisk exit fra EU kan gå hårdt ud over Europas finanscentrum, City of London.
Det er uvist, hvad et salg af North Channel Bank vil indbringe til Danmark.
DR Nyheder besøgte i efteråret 2017 den tyske bank North Channel Bank, som har til hjemme i et højhus i byen Mainz.
Om North Channel Bank•North Channel Bank blev grundlagt i 1924 som en privat bank og har sit hovedkvarter i dag i den tyske by Mainz, som er hovedstad og den største by i delstaten Rheinland-Pfalz.
•I 2009 erhvervede en nordamerikansk investorgruppe banken og omdøbte den til North Channel Bank.
I de følgende år udviklede banken sig til en markant spiller inden for finansiering af amerikansk livsforsikring.
•Fra 2010 gik banken over til at være en global spiller i det internationale investeringsmiljø.
•I 2012 blev aktionærkredsen udvidet.
•Kilde: North Channel BankFacebookTwitterKopier linkEmner:Tyskland|Skattestyrelsen|Økonomi|Pengeinstitutter|Belgien




https://www.dr.dk/nyheder/kultur/film/floppede-faelt-i-biografen-i-dag-regnes-ikonisk-faengselsfilm-en-af-verdens

Film og serierFloppede fælt i biografen: I dag regnes ikonisk fængselsfilm for en af verdens bedsteAlle kender 'En verden udenfor' i dag.
Men filmen havde en hård start, da den havde premiere for 25 år siden.
© Getty ImagesAf Marie Ravn Nielsen23.
sep.
2019 kl.
17.
01Læs opHar jeg ret, når jeg antager, at du helt sikkert har set 'En verden udenfor'?
Du ved nok, filmen om den uskyldige bankmand Andy Dufresne, der bliver dømt for at have myrdet sin hustru og hendes elsker, og som derfor må finde sig til rette blandt hårdkogte forbrydere i et fængsel i 40'ernes USA.
Måske har du endda set filmen flere gange enten på et af dine gamle VHS-bånd, på dvd eller når den er blevet sendt for gud ved hvilken gang på diverse tv-kanaler.
Det har jeg i hvert fald.
Denne mandag, den 23.
september, er det præcis 25 år siden, at 'En verden udenfor' havde premiere i USA, men selvom der er udkommet utallige store dramafilm siden, er fængselsfilmen stadig et hit hos mange.
© ScanpixKort om ’En verden udenfor’  Filmen, der havde den engelske titel 'The Shawshank Redemption', har Tim Robbins og Morgan Freeman i hovedrollerne.
Den er instrueret af Frank Darabont, der debuterede som instruktør med 'En verden udenfor'.
Den er en filmatisering af gyserforfatteren Stephen Kings novella (en kort roman) 'Rita Hayworth and Shawshank Redemption'.
Filmen var nomineret til syv Oscar-statuetter, men vandt ingen af dem.
Filmen er stadig den film, der har fået den højeste karakter inde på filmdatabasen IMDb's top 250, hvor den ligger nummer et foran filmene 'Godfather I og II'.
Faktisk er 'En verden udenfor' så elsket af mange filmfans, at den stadig her i 2019 formår at sidde tungt på førstepladsen på filmdatabasen IMDb's liste over de 250 film, som sidens millioner af brugere har givet højst karakter.
Serie- og filmekspert Frederik Dirks Gottlieb fra 'Binge' er også en af dem, der blev ramt af filmen tilbage i 90’erne, selvom han kun var 12-13 år gammel.
- Jeg har haft et kæmpe forhold til filmen og havde den på VHS, som jeg så igen og igen og igen.
Jeg kender hver eneste scene, og jeg elsker den, selvom den måske er lidt banal og det nok ikke er den mest realistiske skildring af forholdene i et fængsel dengang, siger han.
'Shit, det kunne være mig som voksen'Okay, så måske får Andy nogle fordele i spjældet, som virker lidt urealistiske, men 'En verden udenfor' er nu engang noget særligt, og det er der flere grunde til, mener Frederik Dirks Gottlieb.
Blandt andet er noget af det, der virkelig løfter filmen op i en helt anden liga end mange andre dramaer, at den indeholder så mange stærke enkeltscener.
- Scenen, hvor Andy ankommer til fængslet første gang, er virkelig én man husker.
Så sad man der som en lille hvid dreng og tænkte: 'Shit, det kunne være mig som voksen', mindes Frederik Dirks Gottlieb.
I Stephen Kings roman var 'Red' af irsk afstamning - deraf hentydningen til det røde hår.
Sådan blev det dog ikke i filmen, hvor Morgan Freeman fik rollen som filmens fortæller og vennen til Andy.
Derudover gjorde hele fortællingen om venskabet mellem den uskyldige Andy og hans afroamerikanske ven ’Red’, der har siddet bag tremmerne i mange år, et stort indtryk.
Og det er godt gået, for den slags fortællinger kan nemt blive lidt kvalmende, når de kommer igennem Hollywood-maskinen, mener Frederik Dirks Gottlieb.
- Hollywood har jo lidt en ting for de her venskaber, som man ikke lige så komme.
Du ved; 'Se, de er fra forskellige lag i samfundet og ligner ikke hinanden, men de lærer en masse af hinanden'.
Det så vi også i 'Green Book' i år, men venskabet er alligevel mindre søgt i 'En verden udenfor', siger serieeksperten.
Skuffede i biograferneMen selvom filmen både leverer rørende venskaber og masser af scener, der bliver siddende i seernes hoveder, så var det ikke noget, der fængede biografgængere ved første øjekast tilbage i 1994, da filmen udkom.
Da filmen udkom, klarede den sig ikke særlig godt i biograferne, hvilket var et enorm antiklimaks, og det skuffede mig dybt.
Frank Darabont, instruktør på 'En verden udenfor'.
Faktisk indtjente 'En verden udenfor' kun lidt over 28 millioner dollar i de amerikanske biografer, hvilket på ingen måde er imponerende.
I dag kan en populær film snildt indtjene et sådan beløb i løbet af en åbningsweekend.
- Da filmen udkom, klarede den sig ikke særlig godt i biograferne, hvilket var et enorm antiklimaks, og det skuffede mig dybt, fortæller filmens instruktør Frank Darabont til The Hollywood Reporter i anledningen af jubilæet.
Filmen havde nemlig scoret en vurdering på imponerende 97-98 procent under en række testvisninger inden premieren i 1994, så overraskelsen var stor, da folk ikke valfartede til biffen.
- Men vi kunne ikke overbevise folk om faktisk at gå ind og se filmen.
Måske fordi, tror jeg, at den virkede til at være en dyster film.
Folk troede, at den ville være nedtur at se, fortsætter Frank Darabont.
Holdet bag 'En verden udenfor' har også været samlet siden.
Her ses fra venstre skuespiller Morgan Freeman, instruktør Frank Darabont og skuespiller Tim Robbins i forbindelse med en jubilæumsvisning af filmen i 2014.
Sådan fandt filmen sit begejstrede publikumVidere imponerende var det heller ikke herhjemme.
Da filmen ramte de danske biografer i 1995, købte jeg som en af de få i min provinsby billet til 'En verden udenfor', der - naturligvis, får man lyst til at sige - blev vist i biografens mindste og halvtomme sal.
Til gengæld fik biograffilmen et efterliv, som de færreste havde forudset.
© ScanpixVidste du det?
Tom Cruise var oprindelig tiltænkt rollen som Andy Dufresne i 'En verden udenfor', men bakkede efter sigende ud fordi, at Frank Darabont var debuterende instruktør.
- Men han har måske været for stor en stjerne til den film, jeg ville lave, siger Frank Darabont til USA Today.
I andre og mindre roller kunne man have set både Brad Pitt som Tommy og James Gandolfini som Bogs, men de hoppede altså også fra.
Da 'En verden udenfor' blev sendt rundt til Oscar-akademiets medlemmer, var mange så vilde med historien, at filmen blev nomineret syv gange - heriblandt i kategorierne for bedste film og bedste filmatisering af en bog.
Og selvom 'En verden udenfor' ikke vandt de gyldne statuetter, satte nomineringerne alligevel filmen på verdenskortet.
Nogle af dem, der fik øjnene op for historien om den uskyldigt dømte Andy, var nemlig folkene hos filmkanalen Turner Classic Movies, der købte rettighederne og begyndte at vise filmen 'hvert femte minut', som Frank Darabont selv formulerer det.
- Så den her langsomme start skete netop, som filmen var begyndt at finde sit publikum og tiltrak en form for hengivenhed fra folk.
At gå fra at være et flop i biografen til at være den mest lejede video i 1995, var et rigtig godt resultat, siger instruktøren tilfreds.
Hvis du er en af de få, der aldrig har set 'En verden udenfor', findes den blandt andet hos Filmstriben og på Viaplay.
Læs også:VIDEO Nødsignaler markerer Batmans fødselsdagFacebookTwitterKopier linkEmner:Oplevelsesbranchen|Forlystelser|USA|Viaplay|Kriminalitet




https://www.dr.dk/nyheder/indland/thorbjoern-er-rockersoen-og-selv-tidligere-bandidos-medlem-jeg-vil-altid-vaere-en

IndlandThorbjørn er rockersøn og selv tidligere Bandidos-medlem: Jeg vil altid være en kriger33-årige Thorbjørn blev nærmest født ind i det vilde rockerliv, men han bebrejder ikke sin far.
Af Sola Kruchov Sørensen23.
sep.
2019 kl.
20.
00Læs opMotorcyklen er der stadig.
Den slipper 33-årige Thorbjørn Ohlsen Jensen aldrig.
Men i dag bliver den oftere brugt til at køre ned i Fakta efter bleer end til at køre ræs med gutterne.
Det er nemlig et noget andet liv, den i dag etablerede familiefar lever, end for 10 år siden.
Dengang blev al tid brugt på at ræse i farmands hjulspin.
Spin, der spandt unge Ohlsen ind i broderskabet hos Bandidos.
STIL SPØRGSMÅLHvordan var det at sige farvel til rockermiljøet?
Fortryder Thorbjørn, at han blev rocker?
Og hvordan var det at vokse op med en far, der ikke ligefrem havde et 8 til 16-job?
Det og meget mere kan du spørge Thorbjørn om, når han sidder klar til at svare på spørgsmål fra klokken 21 på DR.
dk.
Du kan allerede stille dit spørgsmål her.
Trængte til ordnede forholdSom 21-årig blev Thorbjørn en del af den lokale afdeling af rockerklubben i Køge.
En knap så eftertragtet form for 'ungdomsklub' blandt flertallet af forældre.
Men Thorbjørn mener selv, at det var godt for lige præcis ham.
- Det er ikke englebasser, der er i sådan en klub.
Det er der ingen tvivl om.
Men der er ordnede forhold, og det trængte jeg til.
Inden jeg startede i klubben, var jeg nok det, man kalder en slagsbror.
Jeg har bokset i mange år, så det var jeg ret god til.
Jeg gik meget i byen og drak mig fuld, og det udviklede sig tit til slagsmål, fortæller Thorbjørn.
Han er med i DR2-programmet 'Min far er rocker', hvor børn af rockere fortæller om deres opvækst med en far, der ikke har et 8 til 16-job.
Hør Thorbjørn fortælle om sin anderledes barndom:Ohlsen Jensen-efternavnet er måske ikke et navn, der umiddelbart får rocker-klokker til at ringe, som Jønke og Sandberg gør det.
Men hvis man siger Suzuki-Torben, vil flere nok huske det tidligere højtstående Bandidos-medlem med det borgerlige navn Torben Ohlsen Jensen.
Han var såkaldt krigsminister med ansvaret for at skaffe våben til rockerklubben, ligesom han har adskillige domme på samvittigheden.
Blandt andet er han dømt for vold mod sin ekskæreste, som han har en mindreårig søn med.
Dengang mistede Suzuki-Torben samværsretten med sin søn og fik tilhold mod at opsøge ekskæresten.
Det overtrådte han i 2011 og truede hende på livet.
Han forsøgte ifølge dommen samtidig at bortføre sin dengang otte-årige søn.
Han blev i 2012 desuden dømt for vold mod politiet.
Jeg er ikke stolt af det, men jeg kan ikke komme udenom, at kriminalitet var en del af min hverdag.
Thorbjørn Ohlsen Jensen om tiden i BandidosThorbjørn var involveret i både sagen om forsøg på bortførsel og om vold mod politiet.
Og den i dag 33-årige murerlærling og far til tre indrømmer da også, at der har været en del ballade i hans tidligere liv som Bandidosrocker.
- Jeg er ikke stolt af det, men jeg kan ikke komme udenom, at kriminalitet var en del af min hverdag.
Jeg var jo god til at slås, så det har nok altid været min rolle at være slagsbroderen.
Og der er da også ting, jeg fortryder fra dengang, men du får mig ikke til at fortælle hvilke ting, slår han fast.
Og alligevel er der dog en enkelt ting.
.
.
- Det var jo sådan set ved at koste mig livet, og det kan man da godt fortryde.
Her henviser Thorbjørn til en episode fra 2014, hvor han var i byen med en af sine venner.
Vennen startede et slagsmål, og Thorbjørn kom ham til undsætning.
Slagsmålet endte dog med, at overmagten var for stor for den muskuløse mand.
Ni personer tævede løs på ham med stole og flasker og stak ham ti gange med kniv.
Han røg i respirator og svævede mellem liv og død.
Hør Thorbjørn fortælle, hvordan det var at vågne op med ti stikhuller i kroppen:Et lille års tid forinden havde Thorbjørn forladt rockermiljøet, og derfor var det ikke direkte hans rockertilknytning, der bragte ham i livsfare - og så alligevel.
Vennen var nemlig Bandidosrocker.
Tiden efter overfaldet gjorde da også den dengang 28-årige mand mere sikker på, at han havde truffet det rette valg ved at sige farvel til det liv, hvor næverne i flere tilfælde var hans hårdeste argument.
Men helt blød bamsefar er Thorbjørn ikke blevet.
Jeg har et ordsprog, der siger, at en løve vil altid være en løve, du kan ikke lave en løve om til en kanin.
Thorbjørn Ohlsen Jensen om at ville forsvare sin familie- Jeg tænker mig mere om i dag, men er der nogen, der angriber min familie eller mine venner, vil jeg forsvare dem til hver en tid.
På den måde vil jeg altid være en kriger.
Du kan skrue ned for det, men du kan ikke fjerne det.
- Jeg har et ordsprog, der siger, at en løve vil altid være en løve, du kan ikke lave en løve om til en kanin.
Thorbjørns exit fra rockerverdenen skete ifølge ham selv helt udramatisk.
- Der er rigtig mange mennesker, som tror, det er umuligt at forlade en rockerklub.
Men hvis du ikke har gæld eller mellemværende med nogen, kan du til enhver tid sige, at du ikke ønsker at være med mere.
Hvis du derimod stopper og er uvenner med nogen eller skylder nogen noget, så er det, der kommer de historier, man hører om i medierne, forklarer han.
Se programmetHvordan er det at vokse op med en far, der er dybt kriminel og en del af en bandekrig?
DR har fulgt tre børn af rockere.
Som voksne fortæller de i dag deres historie om en usædvanlig opvækst med en far på kanten af loven og til tider i fængslet.
Se andet program på DR2 mandag d.
23.
september kl.
22.
Du kan også se programmet på DR TV.
Thorbjørn fortæller, at der var flere årsager til, at han stoppede.
Han siger - uden at ville gå i detaljer med det - at der var nogle ting i klubben, som efter hans mening ikke var, som de skulle være.
- Jeg har det sådan, at hvis der er flere dårlige ting end gode ting, så er det bedre, jeg ikke er der.
Det er dog vigtigt for den tidligere rocker at slå fast, at han ikke var ikke uvenner med nogen, da han forlod klubben.
Faktisk følte han, at han mistede en del rent socialt.
- Jeg kan godt savne køreturene og fællesskabet.
Der er rigtig meget struktur, der skal fungere i sådan en klub, og du har hele tiden mange aftaler, så du har nemt 50 opkald om dagen fra venner i klubben.
Så, når du stopper fra dag til dag, forsvinder det, og 50 opkald bliver måske til fem.
Og når det sker, føler man sig lidt Palle alene i verden.
Far til treEn anden årsag var ifølge Thorbjørn det rent økonomiske.
Han forklarer, at han ikke havde de fornødne penge til at følge med længere.
- Det kræver en god økonomi at være i klub.
Der er kontingent, der skal betales, og derudover har du din motorcykel, og du skal på ture og den slags.
Det løber op, og det kan ikke rigtig gøres for under 5.
000 kroner om måneden.
Et sidste parameter i overvejelserne omkring fremtiden var Thorbjørns familie.
Han havde på daværende tidspunkt kun sin datter Troja, som i dag er 11 år.
Og han syntes ikke, at han kunne få livet som familiefar til at gå op med livet som højtstående medlem i en rockerklub.
I dag er han far til tre.
Motorcykelturene til Fakta er efter bleer til sønnen Njord på halvandet og den lille ny datter, Saga Frigg på blot tre måneder.
De to yngste har han med sin kæreste igennem fem et halvt år.
Og selvom Thorbjørn på ingen måde bebrejder sin far for at have introduceret ham til rockermiljøet, så har han lidt andre grænser for, hvad han vil udsætte sine egne børn for.
Hør Thorbjørn fortælle, hvorfor han som barn syntes, at hans far var den sejeste i hele verden:Kun tre uger gammel var Thorbjørn med farmand på motorcykeltur ned gennem Tyskland, svøbt ind til sin fars ryg og med fuld fart på.
- Jeg skal aldrig køre ræs med mine børn, men jeg har tit min datter med ude at køre, og når min søn bliver gammel nok til at kunne sidde i et sæde, man kan få til at sætte bagpå motorcyklen, så skal han også med ud at køre på småture herude på landet, hvor vi bor.
- Jeg ved godt, at mange vil glo på mig, som om jeg er åndssvag.
Men jeg gør, hvad jeg føler er rigtigt og forsvarligt.
Selvfølgelig kan der komme en lastbil, men du kan altså også blive kørt over i et fodgængerfelt i København, lyder det fra faren til tre børn.
Thorbjørn fik under stor modstand fra sin far sin første tatovering som 18-årig.
Suzuki-Torben har som en af de få med rockerrelationer ikke en eneste tatovering.
(© (c) DR)FacebookTwitterKopier linkEmner:Torben Ohlsen-Jensen (rocker)|Bandidos|Organiseret kriminalitet|Vold|København




https://www.dr.dk/nyheder/indland/advokat-hjemlos-vil-kraeve-mindst-50000-kroner-i-erstatning

IndlandAdvokat: Hjemløs vil kræve mindst 50.
000 kroner i erstatningTo hjemløse blev i dag frikendt for at have overnattet i en lejr ved Rundetårn.
Både anklagere og forsvarere er enige om, at loven mod hjemløselejre er uklar.
23.
sep.
2019 kl.
17.
05Bemærk: artiklen er mere end 30 dage gammelLæs opNår politiet forviser borgere fra en kommune i tre måneder, blot fordi de har overnattet på gaden og sovet i en lejr, er der tale om en alt for hård sanktion.
Den strider imod menneskerettighederne, som blandt andet sikrer borgerne ret til at bevæge sig frit, mener advokat Mads Krøger Pramming, der er forsvarer for den ene af de to hjemløse mænd, der i dag blev frifundet af Københavns Byret.
Hans klient fik et såkaldt zoneforbud, fordi politiet mente, at han havde etableret en ulovlig lejr.
Forbuddet gjaldt i tre måneder, og i den periode måtte han ikke vise sig i Københavns Kommune.
- Indgrebet i bevægelsesfriheden er meget voldsomt og ude af proportioner i forhold til forseelsen, siger Mads Krøger Pramming.
Læs også:Dom i hjemløse-sag: To mænd frifindes for at sove i lejrPolitiet skal nu tage stilling til, om hans klient skal have erstatning - og på hvilket grundlag.
- Vi har ikke lagt os endelig fast på beløbet, men vi skal mindst op på 50.
000 kroner, når man ser på andre sager om krænkelse af menneskerettighederne, lyder det fra advokaten.
Hans klient overnattede sammen med en kammerat over for Rundetårn i København.
Advokat Knud Foldschack er forsvarer for kammeraten, og han kaldte i sit indlæg det dybt tragisk, at der skal føres sager mod danske statsborgere for at komme problemet med tilrejsende romaer til livs.
Efter den frifindende dom er der skabt lidt mere klarhed.
For eksempel at der ikke er tale om en lejr, hvis der er ti meter mellem to grupper af sovende.
/ritzau/FacebookTwitterKopier linkEmner:København|Københavns Kommune|Københavns Byret|Socialforhold




https://www.dr.dk/nyheder/regionale/fyn/doemt-laege-fortsaetter-med-vejlede-i-selvmord-noed-bryder-alle-love

FynDømt læge fortsætter med at vejlede i selvmord: 'Nød bryder alle love'Svend Lings mener, at det er vigtigere at hjælpe folk i nød end at overholde loven.
Svend Lings blev ved Højesteret i dag idømt 60 dages betinget fængsel.
Af Thomas Dinsen og Sine Skott23.
sep.
2019 kl.
16.
01 | opdateret 23.
sep.
2019 kl.
16.
06Bemærk: artiklen er mere end 30 dage gammelLæs op- Nød bryder alle love.
Sådan lyder det fra den fynske læge Svend Lings, umiddelbart efter han er blevet kendt skyldig af Højesteret i medvirken til selvmord.
- Jeg vil nu genoptage mit rådgivningsarbejde ulovligt, siger han og uddyber:- Det betyder, at jeg vil hjælpe de mennesker, der kontakter mig hver eneste dag.
Læs også:Læge bag selvmordsmanual dømt i Højesteret: 60 dages betinget fængselSvend Lings er kendt skyldig i overtrædelse af straffelovens paragraf 240, da han har medvirket til to selvmord og et selvmordsforsøg igennem rådgivning.
Det sker, efter han for mere end to år siden lavede en udførlig selvmordsmanual til personer med kroniske, psykiske eller livstruende sygdomme.
Han havde forventet, at Højesteret ville finde ham skyldig, men han mener ikke, at det vigtigste budskab er kommet igennem.
Han kalder 'hovedargumentet' for medfølelse.
- Det er ikke alle, der har forstået det, men det er mennesker i dyb nød.
Jeg kan ikke holde til at blive ved med at afvise dem, siger han.
'Det dur ikke i et retssamfund'Han blev idømt 60 dages betinget fængsel, men vil altså ikke stoppe med at vejlede terminale patienter i, hvilke medicinske redskaber de kan bruge til at begå selvmord.
De udtalelser finder Ulykkespatientforeningen meget upassende.
- Det dur ikke i et retssamfund som det danske, at han fortsætter med at rådgive, fortæller formand Janus Tarp.
- For os som forening er det vigtigt at få fastslået, at aktiv dødshjælp ikke er en del af den danske lovgivning på nogen som helst måde, siger han.
Hvorfor står du, Svend Lings, højere end loven?
- Det gør jeg heller ikke.
Men jeg fatter ikke, at modstanderen ikke forstår, at folk skal have lov til at bestemme selv.
Svend Lings fortæller, at han hører fra borgere to til fem gange dagligt, og at han altid vil se en dokumentation på, at de er alvorligt syge.
Hvis du har tanker om selvmord, kan du anonymt kontakte Livslinjens telefonrådgivning på telefon 70 201 201.
FacebookTwitterKopier linkEmner:Højesteret|UlykkesPatientForeningen|Patienter




https://www.dr.dk/nyheder/indland/terrortiltalt-haevede-dagpenge-basil-hassan-jeg-kan-godt-se-nu-det-ikke-var-smart

Drone-sagenSe temaIndlandTerrortiltalt hævede dagpenge for Basil Hassan: Jeg kan godt se nu, det ikke var smartDen terrortiltalte 'Cykelhandler' afgav mandag forklaring for første gang.
Cykelhandleren og forsvarer Gert Dyrn under dronesagen.
Af Mette Mayli Albæk23.
sep.
2019 kl.
16.
32Bemærk: artiklen er mere end 30 dage gammelLæs op- Jeg tænkte ikke så meget over konsekvensen.
I dag kan jeg godt sidde og tænke, at det ikke er særlig smart.
Sådan forklarede en 30-årig terrortiltalt mand, kaldet Cykelhandleren, mandag i Københavns Byret.
Her blev han af anklageren udspurgt til svindel med dagpenge, fordi han hos a-kassen i 2013 udgav sig for at være terroristen Basil Hassan.
- Jeg manglede penge, Basil manglede penge.
Det var en win-win.
Det virkede rimelig simpelt, sagde Cykelhandleren.
Første afhøringDet er første gang, siden Cykelhandleren blev anholdt i september 2018, at han lod sig afhøre.
Cykelhandleren fortalte, at han fik 5.
000 kroner af Basil Hassan for at udgive sig for at være ham.
I 2015 blev Cykelhandleren dømt for at have svindlet sig til 55.
000 kroner i dagpenge til Basil Hassan, men i dombogen fremgår Cykelhandlerens forklaring ikke.
Det er dermed første gang, at offentligheden hørte hans forklaring.
Cykelhandleren fortalte i retten, at svindelnummeret i a-kassen kom i stand, fordi en anden af de tiltalte i dronesagen, kaldet Underviseren, sagde til Cykelhandleren, at Basil Hassan havde nogle udfordringer.
Det fik Cykelhandleren til at melde sig på banen parat til at hjælpe.
Fik telefon udleveretVia en tredje person Rawand Taher, som ifølge efterretningstjenesten har været en del af Islamisk Stat og som i 2015 blev dræbt af en amerikansk drone, fik Cykelhandleren udleveret en telefon.
Den telefon blev fundet under en ransagning hos Cykelhandleren i april 2014.
Bag på mobilen var påklistret et stykke papir, hvor der stod 'kun til B'.
- Det var en telefon, jeg havde fået af Rawand til at tale med Basil, hvis jeg skulle have oplysninger med hensyn til dagpenge.
Jeg kan ikke bare dukke op til dagpengemøde, jeg ved sådan set ikke, hvad der foregår til et dagpengemøde, forklarede Cykelhandleren.
Senioranklager Sidsel Klixbüll spurgte Cykelhandleren, hvorfor han ikke bare kunne bruge sin egen telefon.
- Min egen telefon har jo et abonnementsnummer.
Det ville koste flere penge, hvis du ringede til udlandet.
Det er den logik, der har været.
Cykelhandleren og Underviseren er sammen med en tredje tiltalt, kaldet Taxachaufføren, anklaget i den såkaldte dronesag, hvor Anklagemyndigheden mener, at et dansk netværk har købt og leveret droner til Islamisk Stat i en periode fra 2013-2017.
Anklagemyndigheden mener, at Basil Hassan har været hovedbagmanden i netværket og at Basil Hassan har fået Cykelhandleren, Underviseren og Taxachaufføren til at indkøbe dronedele.
Læs også:Terrortiltalt i dronesagen: Usb-stik kom fra Basil Hassan18.
000 kroner i kontanterPå den telefon, som Cykelhandleren fik til at kommunikere med Basil, har politiet fundet en række sms'er.
I flere af dem har Basil Hassan skrevet til Cykelhandleren for at bede om hjælp til at svare på breve fra a-kassen.
Anklageren spurgte, om Cykelhandleren helt overtog korrespondancen for Basil Hassan med a-kassen.
- Det er meget sandsynligt, svarede Cykelhandleren.
I slutningen af december 2013 sendte Basil Hassan en sms til Cykelhandleren.
'Har vores ven givet dig 18.
000.
Du skal lægge pengene ind i din konto og overføre 16.
000, da vi har trukket 1963 fra din konto.
Tag tlf når jeg ringer', står der i sms'en.
Cykelhandleren kunne ikke konkret svare på, hvad denne sms handlede om.
- Han (Basil, red.
) fortæller, der er pakker, der skal bestilles, sagde Cykelhandleren.
Ifølge Cykelhandleren var det 'vores ven' Rawand Taher, som mødte op hos Cykelhandleren 18.
000 kroner i kontanter.
Hvor de mange kontanter endte, fremgik ikke af Cykelhandleren forklaring.
Læs også:Dronesagen er i gang: Hvornår kan man blive dømt for terror?
Gik i klasse med Basil HassanDen føromtalte Rawand Taher er interessant, fordi han gik i gymnasieklasse med Basil Hassan og af flere gamle klassekammerater beskrives som en, der gik meget op i islam.
Ifølge efterretningstjenester endte Rawand Taher ligesom Basil Hassan med at spille en central rolle hos Islamisk Stat, inden han i december 2015 blev dræbt i et droneangreb udført af amerikanske styrker.
Det har ikke tidligere været fremme, at Rawand Taher skulle have spillet en rolle i det formodede danske terrornetværk, som indgår i dronesagen.
Men både Underviseren og Cykelhandleren har nu omtalt Rawand Taher konkret som en hjælper for Basil Hassan i 2013, hvor Basil Hassan ifølge politiet havde tilsluttet sig Islamisk Stat og var på flugt efter drabsforsøget mod Lars Hedegaard.
I 2013 var Rawand Taher stadig i Danmark og havde endnu ikke tilsluttet sig Islamisk Stat.
Både Underviseren og Cykelhandleren fik ransaget deres adresser allerede i april 2014 i forbindelse med, at Basil Hassan var blevet anholdt i Tyrkiet.
Det var under disse ransagninger, at politiet fandt meget af det bevismateriale, der indgår i dronesagen.
Hos Underviseren blev der fundet et meget omtalt usb-stik, som Underviseren under sin afhøring forklarede tilhørte Basil Hassan og et usb-stik, som var tiltænkt Rawand Taher.
Og hos Cykelhandleren fandt politiet altså en mobiltelefon, som Rawand Taher havde givet Cykelhandleren til at kommunikere med Basil Hassan.
Da Underviseren og Cykelhandleren i 2014 blev afhørt i forbindelse med ransagningerne, nævnte ingen af dem Rawand Taher.
FacebookTwitterKopier linkEmner:Cykelhandlere|Islamisk Stat|Anklagemyndigheden|A-kasser|Tyrkiet




https://www.dr.dk/sporten/fodbold/superliga/minut-minut-randers-fortsaetter-sin-sejsstime-mod-horsens






https://www.dr.dk/sporten/fodbold/landsholdet/gode-nyheder-fra-hareide-melder-sig-klar-til-meget-vigtig-em

LandsholdetGode nyheder fra Hareide: Melder sig klar til meget vigtig EM-kvalifikationskamp mod SchweizHerrelandsholdets landstræner Åge Hareide er kommet sig over en sygdomsperiode og melder sig klar til at møde Schweiz.
Danmarks landstræner Åge Hareide er tilbage på kontoret hos DBU efter en lang sygdomsperiode.
Af Frederik Palle23.
sep.
2019 kl.
16.
30Bemærk: artiklen er mere end 30 dage gammelLæs opDet var uden landstræner Åge Hareide, at det danske fodboldlandshold i september hentede fire point samlet set i EM-kvalifikationskampene mod Gibraltar og Georgien.
Eksperter vil mene, at det var to point for lidt, og den uafgjorte kamp i Georgien var specielt ikke en kamp, der efterlod den bedste mavefornemmelse.
Det var på grund af en infektion i knæet, at landstræneren meldte afbud til de seneste kampe, og Jon Dahl Tomasson måtte derfor stå i spidsen for holdet.
Men nu er Åge Hareide tilbage.
- Det er første dag tilbage efter halvanden måned i sygesengen.
Så det føles rigtig godt, siger Åge Hareide i en video, som DBU har lagt på de sociale medier.
- Jeg har det fint nu.
Jeg har fået fantastisk forplejning i løbet af den seneste halvanden måned.
Professionel hjælp og dygtige folk omkring mig.
Det sætter jeg stor pris på.
Nu venter Schweiz i en meget vigtig kamp om at komme med til EM 2020, og det lyder på Åge Hareide som om, at han er klar til at stå på sidelinjen i Parken til den udsolgte kamp den 12.
oktober.
Den seneste kamp Åge Hareide trænede for Danmark var mod Georgien den 10.
juni, hvor Danmark vandt 5-1.
- Jeg havde det skidt undervejs, og specielt når der kommer to landskampe oven i det hele.
Det var hårdt.
Men nu er det lagt bag mig, og nu ser jeg fremad.
- Vi har haft møde i dag med scouts, der har kigget på Schweiz, og Jon er kommet op fra Holland og med Mounir, der laver analyser.
Vi har siddet hele dagen og talt om Schweiz, og hvem vi skal bruge.
Så det har været helt fantastisk, fortæller Åge Hareide.
Men han erkender, at det har været en rigtig hård periode for nordmanden, der bare gerne ville være sammen med drengene på landsholdet.
- Fodbold er mit liv, og pludselig bliver det taget fra mig og muligheden for at være sammen med drengene.
Jeg kunne kun nå dem over telefon.
Det var rigtig hårdt, fordi det er første gang for mig, at jeg oplever det, siger han.
FacebookTwitterKopier linkEmner:Åge Hareide (fodboldtræner)|Schweiz|Fodbold|Georgien|DBU




https://www.dr.dk/sporten/atletik/dopingskandale-lurer-foer-atletik-vm-skjulte-optagelser-viser-kenyanske-loebere-dope

AtletikDopingskandale lurer før atletik-VM: Skjulte optagelser viser kenyanske løbere dope sigEn reportage på den tyske tv-kanal ZDF afslører angiveligt to kenyanske VM-deltagere dope sig med epo.
Reportagen fra den tyske tv-kanal ZDF viser billeder af to kenyanske VM-løbere doper sig.
23.
sep.
2019 kl.
12.
59Bemærk: artiklen er mere end 30 dage gammelLæs opMed mindre end en uge til åbningen af VM i atletik lurer en dopingskandale blandt de kenyanske løbere.
Søndag viste den tyske tv-kanal ZDF et program, hvor to atleter fra den succesfulde afrikanske løbenation angiveligt bliver taget på fersk gerning i at sprøjte blod med epo i årerne.
Seancen er filmet med skjult kamera.
Der er ikke sat navne på de to kenyanere, men ifølge ZDF er der tale om to topatleter fra det kenyanske landshold.
En læge, der optræder anonymt i det tyske program, fortæller, at atleterne ikke bruger epo lige op til konkurrence, men i træningen.
Lægen tilføjer, at han har hjulpet otte løbere fra det nuværende kenyanske landshold med at tage doping.
Brett Clothier, formand for Det Internationale Atletikforbunds Integritetsenhed, understreger, at forbundet tager dopinganklagerne meget alvorligt.
Brett Clothier, formand for Det Internationale Atletikforbunds Integritetsenhed, ser med stor alvor på anklagerne.
- Det er nogle alvorlige beskyldninger.
Vi er ikke så naive, at vi siger, at den slags problemer og korruption ikke eksisterer i Kenya.
Vi vil altid åbne undersøgelserne af den slags anklager, siger Clothier.
Kenya er kategoriseret som en A-nation og er dermed under særligt opsyn, når det gælder doping, oplyses det i programmet.
Derfor kan Kenya blive udelukket som nation, hvis reglerne brydes.
Ifølge Barnabas Korir fra Kenyas atletikforbund får det store konsekvenser for en atletikudøver, hvis det bevises, at vedkommende har anvendt doping.
- Så bliver han smidt af holdet og kommer aldrig til at iklæde sig de kenyanske farver igen, siger Korir.
VM i atletik afholdes i Doha i Qatar.
Det begynder på fredag og slutter 6.
oktober.
/ritzau/dpaFacebookTwitterKopier linkEmner:Kenya|Atletik|Doping|International Association af Athletics Federation|Qatar




https://www.dr.dk/nyheder/indland/ulven-der-blev-skudt-ved-ulfborg-var-ikke-en-hybrid

Ulve i DanmarkSe temaIndlandUlven der blev skudt ved Ulfborg var ikke en hybridDen anklagede mand stiller spørgsmålstegn ved dna-undersøgelse.
Den mand, der anklages for at have skudt en ulv ved Ulfborg sidste år, fastholder, at der er tale om en blanding af en hund og en ulv (arkivfoto).
23.
sep.
2019 kl.
16.
34Bemærk: artiklen er mere end 30 dage gammelLæs opDet var ikke en blanding af en hund og en ulv, men en fredet ulv, der blev nedlagt på en mark uden for Ulfborg i april sidste år.
Det sagde specialanklager Ulrik Panduro, da Danmarks første retssag om et ulvedrab blev indledt i Vestre Landsret.
Den supplerende undersøgelse blev lavet efter dommen ved byretten i Herning for et år siden.
Her blev manden bag det dræbende skud idømt 40 dages betinget fængsel.
Manden gentog i landsretten sin forklaring om, at han antog dyret for at være en hund med ulveblod i årerne.
Da han hørte resultatet fra den nye dna-undersøgelse fra det tyske Senckenberg Research Institute stillede han spørgsmålstegn med instituttets objektivitet.
Han har bedt myndighederne om lov til at udtage en ny vævsprøve fra det dræbte dyr, som han for egen regning vil have det tyske institut ForGen i Hamburg til at se på.
Læs også:Ulveskytten vil frikendes: Det var slet ikke en ulvMen anmodningen om en ekstra vævsprøve er afvist.
Kent Olsen, videnskabelig chef på Naturhistorisk Museum Aarhus, var indkaldt som vidne for at udlægge resultatet af den supplerende undersøgelse.
- Deres resultat bekræfter den viden, vi allerede har - at der er tale om en ulv.
Det her udelukker, at der kan være tale om en hybrid.
Det er dog ikke det samme, som at der ikke er hunde-dna i det dræbte dyr, understregede han, for ulven og hunden er så nært beslægtet, at de i en vis udstrækning deler dna.
Sagen fortsætter onsdag med de afsluttende bemærkninger fra forsvarer og anklager og forventet dom.
/ritzau/FacebookTwitterKopier linkEmner:Dyr|Aarhus|Naturhistorisk Museum|Anklagemyndigheden|Jylland




https://www.dr.dk/sporten/rusland-har-faaet-tre-uger-til-forklare-uoverensstemmelser-i-dopingdata

SportRusland har fået tre uger til at forklare uoverensstemmelser i dopingdataPå grund af uoverensstemmelser i Ruslands udleverede dopingdata har Det Internationale Antidopingagentur (Wada) bedt om en forklaring.
Craig Reedie, præsident i Det Internationale Antidopingagentur, og forbundets eksekutivkomité afholdt mandag et møde, hvor man blandt andet drøftede Ruslands dopingdata.
23.
sep.
2019 kl.
13.
42 | opdateret 23.
sep.
2019 kl.
15.
21Bemærk: artiklen er mere end 30 dage gammelLæs opDet Internationale Antidopingagentur (Wada) har indledt en undersøgelse af "uoverensstemmelser" i udleverede dopingdata fra Rusland.
Det skriver nyhedsbureauet AFP.
Nu har Rusland tre uger til at forklare sig, lyder det i en udtalelse fra Wada efter et møde mandag i Wadas eksekutivkomité.
Nyheden kan være katastrofalt nyt for Rusland med tanke på OL i Tokyo, der afholdes om mindre end et år, da det potentielt kan føre til nye sanktioner.
Wada har advaret om "de strengest mulige" sanktioner, hvis det viser sig, at der er blevet manipuleret med de udleverede data.
Den russiske delegation ved vinter-OL i Pyeongchang i 2018, hvor atleterne stillede op under neutralt flag.
Ved vinter-OL i Pyeongchang i 2018 var Rusland udelukket som nation på grund af en stor dopingskandale.
Her stillede en række russiske atleter i stedet op under neutralt flag.
Wada har gennemgået store mængder data fra et laboratorie i Moskva, hvor statsstøttet doping angiveligt har fundet sted gennem en årrække.
Det afslørede en rapport i 2015.
Samme år blev Det Russiske Antidopingagentur (Rusada) udelukket af Wada.
Alligevel fik Rusland tilladelse til at deltage ved OL i Rio i 2016, men i atletikregi har nationen haft karantæne siden november 2015.
Efter planen skal Det Internationale Atletikforbund (IAAF) dog tage udelukkelsen af de russiske atleter op til revision forud for VM, der begynder på fredag.
Ifølge Ruslands sportsminister, Pavel Kolobkov, samarbejder landet fuldt og helt med Wada i undersøgelserne.
- Digitale eksperter fra begge sider (Rusada og Wada, red.
), som allerede er i kontakt, undersøger, hvad det er for nogle uoverensstemmelser.
- Fra vores side vil vi fortsætte med at samarbejde fuldt ud, siger sportsministeren ifølge AFP.
/ritzau/AFPFacebookTwitterKopier linkEmner:Rusland|WADA|International Association af Athletics Federation|De Olympiske Lege|Doping




https://www.dr.dk/nyheder/udland/rasende-thunberg-i-fn-i-har-stjalet-min-barndom

UdlandRasende Thunberg i FN: I har stjålet min barndomDen svenske teenager holdt en følelsesladet tale ved åbningen af FN's klimatopmøde.
23.
sep.
2019 kl.
17.
42Bemærk: artiklen er mere end 30 dage gammelLæs opGreta Thunberg, svensk klimaaktivist, anklager i hårde vendinger verdens politikere for at svigte deres ansvar og lade stå til, når det gælder bekæmpelsen af den globale opvarmning.
Greta Thunbergs blå bogGreta Thunberg startede sin personlige kamp for klimaet med en skolestrejke for et år siden, da hun var blot 15 år.
Den svenske teenager startede "Fridays for Future", hvor elever over hele verden blev hjemme fra skole hver fredag, for at få politikerne til at tage klimaforandringerne seriøst.
I marts blev Greta Thunberg nomineret til Nobels Fredspris.
Og i sidste uge tildelte Amnesty International organisationens fornemmeste menneskerettighedspris til Thunberg.
Det skete i en følelsesladet tale ved åbningen af FN's klimatopmøde i New York.
- Jeg burde slet ikke stå heroppe.
Jeg burde være i skole.
I ser håb i os unge mennesker - hvordan vover I?
I har stjålet mine drømme og min barndom med jeres tomme ord, sagde hun med tårer i øjnene.
Læs også:Unge på gaden: Vi vil have en klimalovDen svenske teenager står i spidsen for en voksende klimabevægelse, der fredag demonstrerede i byer verden over.
- Hvis I vælger at svigte os, vil vi aldrig tilgive jer.
Vi vil ikke lade jer slippe afsted med det her.
Verden er ved at vågne, og der kommer til at ske forandringer, om I vil det eller ej, lød det fra Greta Thunberg.
Greta Thunberg stod i weekenden i spidsen for kæmpestore klimademonstrationer verden over.
(Foto: TIMOTHY A.
Clary © AFP or licensors)- Vi har snakket nokThunberg var inviteret af FN's generalsekretær, António Guterres, til at tale.
Generalsekretæren selv indledte topmødet med at kalde de globale klimaforandringer for en 'nødsituation'.
Formålet med topmødet er at få verdens ledere til at skærpe deres klimaplaner, fordi de nuværende ikke er tilstrækkelige til at bremse den globale opvarmning.
- Dette er ikke et klimatopmøde med snak.
Vi har snakket nok.
Det er ikke et klimatopmøde med forhandlinger, for vi kan ikke forhandle med naturen.
Dette er et handlingens klimatopmøde, sagde han.
Senest næste år skal verdens lande ifølge Parisaftalen indsende nye klimamål.
59 nationer har givet udtrytk for, at de vil lave mere ambitiøse mål, og 66 regeringer har givet tilsagn om at være CO2-neutrale senest i 2050.
Det gælder også Danmark.
/ritzau/FacebookTwitterKopier linkEmner:António Guterres (politiker)|Forenede Nationer|Miljøpolitik|Klimaændringer|New York




https://www.dr.dk/nyheder/penge/gennembrud-i-sag-om-milliardsvindel-bank-erkender-groft-bedrageri-mod-danmark

Afsløring af skatteskandaleSe temaPengeGennembrud i sag om milliardsvindel: Bank erkender groft bedrageri mod DanmarkDen tyske bank North Channel Bank får bøde på 110 millioner kroner for groft bedrageri i sag om svindel med udbytteskat.
Den tyske bank, North Channel Bank, har accepteret en bøde på 110 millioner kroner for sin rolle i udbyttesagen.
Af Mathias Sommer og Niels Fastrup 23.
sep.
2019 kl.
14.
50 | opdateret 23.
sep.
2019 kl.
15.
23Bemærk: artiklen er mere end 30 dage gammelLæs opFor første gang er det lykkedes dansk politi ved en domstol at stille nogen til ansvar i danmarkshistoriens største svindelsag, udbyttesagen, som har kostet skatteyderne mindst 12,7 milliarder kroner.
Gennembruddet er sket ved middagstid ved Retten i Glostrup, hvor den tyske bank North Channel Bank har indrømmet 'groft bedrageri' mod Danmark.
Ifølge dommen skal North Channel Bank betale en bøde til den danske stat på 110 millioner kroner.
- North Channel Bank erkendte i retten at have begået groft bedrageri mod Danmark, siger undersøgende journalist hos DR Nyheder Niels Fastrup, som har fulgt dagens retsmøde i Glostrup.
Skatterefusioner for 1,1 milliarder kronerDansk politi har efterforsket udbyttesagen, siden Skat i august 2015 opdagede, at pengene væltede ud af statskassen.
Siden har Søik, bedre kendt som Bagmandspolitiet, været sparsomme med oplysninger om efterforskningen, hvorfra beskeden har været, at der har været foretaget beslaglæggelser i udlandet, og at et antal personer er sigtede i sagen.
Men for første gang accepterer en involveret part nu, at udbyttefidusen var i strid med dansk lovgivning.
Direktøren for North Channel Bank, Gunnar Volkers, erkendte i retten, at banken havde tjent 55 millioner kroner på at facilitere handler i banken, som samlet set har drænet statskassen for 1,1 milliarder kroner.
Og ifølge reglerne skal udmålingen af bødestraffen være dobbelt så stor som det samlede omfang af skatteunddragelsen.
Derfor er bøden blevet udmålt til 110 millioner kroner.
North Channel Bank argumenterede for en bødestraf på 100 millioner kroner på retsmødet, der varede to timer.
- Som repræsentant for bankens nye ledelse er jeg tilfreds med, at vi med domstolens afgørelse kan sætte punktum for sagen, siger Gunnar Volkers i en pressemeddelelse fra North Channel Banks danske advokater Lund, Elmer og Sandager.
- Vi har i de sidste 2,5 år brugt al vores energi på at rydde op i banken, at give den en ny og vedholdende forretningsmodel, samtidig med at vi har arbejdet tæt sammen med myndighederne i Danmark, Belgien og Tyskland for så langt som muligt at få opklaret bankens og visse personers roller i forbindelse med bankens aktiviteter.
Det resterende beløb, som staten har tabt på handlerne i banken, forfølger Skattestyrelsen flere steder i verden, hvor der er anlagt i alt 476 sager mod parter involveret i udbyttesvindlen.
Lukket kredsløbIfølge DR Nyheders oplysninger faciliterede den tyske bank North Channel Bank store handler med danske aktier omkring tidspunktet, hvor danske selskaber betalte udbytte.
De enorme transaktioner foregik i et lukket kredsløb og var ikke baseret på reelle aktier, men på 'intentioner' om at købe aktierne.
Ifølge en ransagningskendelse fra 2017 udløste handlerne i North Channel Bank 1,1 milliarder kroner i tilbagebetaling af udbytteskat fra Skats afdeling i Høje Taastrup.
Et tilsvarende beløb har i dag været fremme under retssagen mod North Channel Bank.
DR Nyheder er i besiddelse af en undersøgelse af handlerne i North Channel Bank, som revisionsfirmaet KPMG har foretaget for det tyske finanstilsyn.
Undersøgelsen viser, at aktiehandlerne blev foretaget i et lukket rum, som ikke havde hold i virkelige aktier.
- Aftalen er et resultat af, at bankens nuværende ledelse, der ikke deltog i de transaktioner, der har påført blandt andre den danske stat tab, i en længere periode har forhandlet om en samlet løsning på bankens situation med skattemyndighederne i en række lande.
En sådan aftale er nu opnået, står der videre i pressemeddelelsen fra advokatfirmaet Lund, Elmer og Sandager.
Af kommentaren fremgår det, at North Channel Bank også har indgået en aftale med sine resterende kreditorer, så banken kan fortsætte sine aktiviteter og "over tid blive solgt til nye ejere.
"Sagen om North Channel Bank og formodet svindel for 1,1 milliarder kroner er et parallelt spor til hovedsporet i udbyttesagen, hvor den britiske rigmand Sanjay Shah fortsat betragtes som hovedmistænkt.
Rådgivet af dansk advokatfirmaTil handlerne med aktier i de danske selskaber indhentede North Channel Bank af flere omgange rådgivning fra det danske advokatfirma Bech-Bruun.
I tre omgange fra august 2014 til april 2017 rådgav det velrenommerede advokatfirma via et tysk advokatfirma den tyske bank om de strafferetlige risici ved at være depotbank for de aggressive handler i banken.
Rådgivningen var dog helt efter bogen, har Bech-Bruun tidligere slået fast over for DR Nyheder:- Vi mener sådan set, at notatet er fuldstændig korrekt, ordentligt og redeligt og udarbejdet fornuftigt, sagde Simon Evers Kalsmose-Hjelmborg, managing partner i Bech-Bruun, sidste år.
Baseret på den 'samfundsnorm, som gør sig gældende i dag,' ville Bech-Bruun dog ikke have påtaget sig den rådgivning, som advokathuset gjorde i 2014, og som senere blev bekræftet igen, lød det fra Bech-Bruun:- Vi har jo netop heller ikke udviklet modellen, men der er, når man ser på det i dag, tale om noget, der vel bedst kan kaldes lovligt, men måske for aggressiv skatteplanlægning.
Hvis det ligefrem måtte vise sig, at den tyske advokatvirksomheds klient, banken, har været involveret i svindel, gør dette sig så meget desto mere gældende også i henhold til den samfundsnorm, der var fremherskende i 2014.
Det er hævet over enhver tvivl.
Om North Channel Bank•North Channel Bank blev grundlagt i 1924 som en privat bank og har sit hovedkvarter i dag i den Rheinland-Pfalz statshovedstad Mainz.
•I 2009 erhvervede en nordamerikansk investorgruppe banken og omdøbte den til North Channel Bank.
I de følgende år udviklede banken sig til en markant spiller inden for finansiering af amerikansk livsforsikring.
•Fra 2010 gik banken over til at være en global spiller i det internationale investeringsmiljø.
•I dag er den ejet af tre personer fra New York City, som betragtes som centrale i svindelkomplekset.
•Kilde: North Channel BankFacebookTwitterKopier linkEmner:Bech-Bruun|Sanjay Shah (erhvervsleder)|Advokatvirksomhed|Tyskland|Skatter og afgifter




https://www.dr.dk/nyheder/penge/groent-milliardloefte-preller-af-paa-ngo-chef-pensionskasser-har-stadig-sort

PengeGrønt milliardløfte preller af på ngo-chef: Pensionskasser har stadig sort samvittighedDrop alle investeringer i kul, olie og tjæresand med det samme, lyder opfordringen.
Danske unge i 19 byer var blandt de omkring fire millioner, der verden over gik på gaden i forbindelse med den svenske klimaaktivist Gretha Thunbergs initiativ 'Fridays for Future'.
Af Oliver Batchelor23.
sep.
2019 kl.
12.
39Bemærk: artiklen er mere end 30 dage gammelLæs opNyheden om, at den danske pensionssektor frem mod 2030 vil investere 350 milliarder kroner i den grønne omstilling, vækker ikke udelt begejstring hos alle.
Hos bistandsorganisationen Mellemfolkeligt Samvirke påpeger politisk chef Lars Koch, at det kun svarer til omkring ti procent af den samlede pensionsformue.
- Hvis man skal tage pensionsselskabernes omstillingsvilje alvorligt, når de siger, at de vil bidrage til at nå klimamålene, så må de trække sig helt ud af investeringer i fossile brændstoffer.
Og hellere i dag end i morgen.
Læs også:Pensionskasser klar med 350 milliarder til grøn omstillingLars Koch er ligesom statsminister Mette Frederiksen (S) lige nu i New York, hvor Danmark i dag har ansvaret for at præsentere grønne ideer inden for energisektoren ved FN's klimatopmøde.
Selvfølgelig skal vi sikre, at vi får en god pension.
Men de unge, der begynder at spare op til pension nu, er altså mere interesseret i, at jorden ikke er brændt sammen, end at de får et aktieafkast på seks, syv eller otte procent.
Lars Koch, politisk chef, Mellemfolkeligt SamvirkeOg her går det generelt for langsomt med at sætte turbo på den grønne omstilling, mener han.
- Det bliver meget tydeligt, når man er med til topmødet, at det ikke går stærkt nok.
Mette Frederiksen: Ret vildtDen danske statsminister har til gengæld svært ved at få armene ned efter udmeldingen fra pensionsbranchen.
- Det er en fantastisk nyhed.
Jeg ved ikke, om man må sige sådan som statsminister, men det er ret vildt.
Det er virkelig en god nyhed for klimaet, lyder det fra Mette Frederiksen.
Hun er rejst til New York med bred opbakning i Folketinget til regeringens ambition om at reducere udledningen af drivhusgasser med 70 procent i 2030 i forhold til niveauet i 1990.
Det sker, efter Konservative og Dansk Folkeparti for nylig meldte ud, at de er klar til at skrive under på en bindende klimalov sammen med regeringen og de røde støttepartier.
Statsminister Mette Frederiksen (S) var på talerstolen ved Dansk Industris topmøde i sidste uge i København.
Fra erhvervslivet er der også grønne toner.
I sidste uge meldte erhvervsorganisationen Dansk Industri sig på banen med 150 forslag til, hvordan de 11.
000 medlemsvirksomheder kan bidrage til at nå klimamålene sammen med regeringen.
- Jeg kan godt mærke, at mange i verden har lagt mærke til, at der er kommet en regering med bindende klimamål.
Og når det understøttes af privat kapital, så betyder det, at vi i Danmark nu kan tage det grønne lederskab på os, siger Mette Frederiksen.
Koch: Drop "solnedgangsindustrien"Der skal mere til at få armene op hos Mellemfolkeligt Samvirkes politiske chef.
Ifølge hans kugleramme er 30 milliarder kroner - omtrent fem procent af pensionssektorens midler - investeret i selskaber, der bidrager negativt til klimaregnskabet.
Det, som Lars Koch kalder for "solnedgangsindustrien".
- Det er investeringer i kul og olie.
Og det er altså risikofyldt, for hvis vi skal tage den grønne omstilling alvorligt, så skal vi stoppe med at udvinde olie og kul, siger Lars Koch.
Danske pensionsselskaber har stadig store aktieposter i selskaber inden for olieindustrien.
Han er enig i, at pensionsselskaberne er sat i verden for at sikre deres medlemmer et godt afkast på deres indbetalinger, men han mener, at tiden er inde til, at branchen tager et endnu større ansvar på sig.
Lyt til de tusindvis af danske unge, der gik på gaden i fredags i forbindelse med de globale klimademonstrationer 'Fridays for Future', lyder Lars Kochs opfordring.
- Selvfølgelig skal vi sikre, at vi får en god pension.
Men de unge, der begynder at spare op til pension nu, er altså mere interesseret i, at jorden ikke er brændt sammen, end at de får et aktieafkast på seks, syv eller otte procent.
Pensionsselskab: Vi er i gangHos pensionsselskabet PenSam er adm.
direktør Torsten Fels enig med Lars Koch i, at fossile brændstoffer ikke er fremtiden.
Han forklarer, at den grønne omstilling derfor ikke er det eneste område, som pensionsselskabet arbejder med inden for bæredygtighed.
De to andre områder er dialog med de største globale CO2-udledere og et frasalg af aktier investeringer i fossile brændstoffer.
- Når det gælder olie, vil vi gerne bakke op om de virksomheder, der tager aktivt del i omstillingen.
Omvendt frasælger vi virksomheder, der ikke understøtter dette.
Derfor frasolgte vi før sommeren aktierne i 12 olieselskaber og satte i alt 26 olieselskaber på eksklusionslisten, siger Torsten Fels.
Han nævner samtidig, at PenSam sammen med 350 andre investorer deltager i initiativet Climate Action 100+, som er i dialog med 161 af verdens største CO2-udledere.
FacebookTwitterKopier linkEmner:Mette Frederiksen (politiker)|Socialdemokraterne|Pensionsselskaber|Mellemfolkeligt Samvirke|New York




https://www.dr.dk/nyheder/indland/luftfartsanalytiker-derfor-maatte-thomas-cook-kaste-haandklaedet-i-ringen

IndlandLuftfartsanalytiker: Derfor måtte Thomas Cook kaste håndklædet i ringenFlyselskab var for dårlig til at tilpasse sig en ny virkelighed, mener luftfartsanalytiker.
Thomas Cooks konkurs er gået ud over hundredtusinde af rejsende.
Her venter passagerer i Split Lufthavn i Kroatien.
Af Anne Øllgaard og Sally Frydenlund Larsen23.
sep.
2019 kl.
18.
02Bemærk: artiklen er mere end 30 dage gammelLæs opEfter 178 år måtte verdens ældste rejseselskab, Thomas Cook, i nat dreje nøglen om.
Det skete efter lang tid med økonomiske problemer.
Og så det faktum, at rejsebranchens gamle traver ikke var god nok til at forny sig, lyder det fra luftfartsanalytiker i Sydbank, Jacob Pedersen:- Man var simpelthen for dårlig til at omstille sig og tilpasse sig en ny virkelighed, hvor den del af rejsemarkedet, der var vækst i, det var der, hvor mennesker selv går ind og booker deres lavprisflybillet på en bookingportal og bagefter selv finder et hotel, de vil bo på.
Det mest logiske vil være, at man vil forsøge at finde en ny ejer til Spies.
Og den eneste måde, man kan gøre det på, det er ved at videreføre Spies, så det egentligt bare bliver 'business as usual' for Spies.
Jacob Pedersen, luftfartsanalytikerI stedet for at bygge en god hjemmeside op og flytte handlen ind på internettet har Thomas Cook insisteret på at bevare en masse fysiske butikker i Storbritannien, fortæller Jacob Pedersen.
- Dem, der er vokset op med internettet i hånden, det er dem, der kommer ud på markedet selv.
De er vant til internettet og til at kunne vælge selv.
Læs også:Største plan for hjemtransport i fredstid: 150.
000 britiske statsborgere er strandetBrexit gav bøvlDet britiske rejseselskab måtte natten til mandag kaste håndklædet i ringen, da det ikke lykkedes at forhandle sig frem til de 200 millioner pund, svarende til 1,6 milliarder danske kroner, det krævede for at holde selskabet i live.
Inden da havde man forsøgt at få en økonomisk indsprøjtning fra den britiske regering, men uden held.
- Vi frygtede, at det kun ville holde dem oven vande i en kort periode, lød bekymringen fra den britiske transportminister Grant Shapps ifølge BBC.
Thomas Cooks ledelse har ellers givet brexit en del af skylden for konkursen, og det kan der være noget om, mener Jacob Pedersen.
- Brexit har været med til at ændre briternes bookingmønstre.
De har booket rejser senere og ikke rejst så meget, som de plejer.
De har også haft ekstremt godt vejr, og der er ingen tvivl om, at det har også haft en betydning.
Thomas Cook har insisteret på at bevare fysiske butikker i hele Storbritannien - en praksis, som danske rejseselskaber skar ned på for længe siden, siger luftfartsanalytiker Jacob Pedersen.
Ville for megetJacob Pedersen tilføjer, at rejseselskabet samtidig har haft svært ved at vurdere, hvor meget man var i stand til at gabe over.
- Thomas Cook er også et selskab, der har villet favne alt for meget.
Man har haft sit eget flyselskab for eksempel, siger analytikeren.
Og selvom det kan virke smart at satse på flere produkter i et marked i rivende udvikling, så er det sjældent de selskaber, der gør det, der klarer sig bedst, lyder det fra Jacob Pedersen.
- De aktører, der får succes, får det, fordi de har luret, hvor man tjener penge - og så gør de kun det, siger han og fremhæver Spies, som har haft succes med at udvikle rejsekoncepter, som kunderne har lyst til at vende tilbage til.
Brexit har været med til at ændre briternes bookingmønstre.
De har booket rejser senere og ikke rejst så meget, som de plejer.
Jacob Pedersen, luftfartsanalytiker, Sydbank.
Spies kan blive 'business as usual'Og netop Thomas Cooks danske datterselskab, Spies, går i kølvandet på konkursen en usikker tid i møde, lyder det fra kommunikationschef, Lisbeth Nedergaard.
Af samme årsag har man midlertidigt stoppet al salg af rejser.
Det er dog vigtigt at understrege, at Spies jo ikke er gået konkurs, lyder det fra luftfartsanalytiker Jacob Pedersen.
- At man er stoppet med at sælge rejser, er der egentligt ikke noget at sige til, fordi der er en masse usikkerhed nu i forhold til det konkursbo, der er i Thomas Cook Group.
Spørgsmålet er ifølge Jacob Pedersen, hvad det næste skridt bliver.
- Det mest logiske vil være, at man vil forsøge at finde en ny ejer til Spies.
Og den eneste måde, man kan gøre det på, det er ved at videreføre Spies, så det egentligt bare bliver 'business as usual' for Spies, når vi kigger lidt frem.
Først har det danske datterselskab dog en del andre, mere lavpraktiske ting, der skal klares.
Lige nu har rejseselskabet cirka 6.
000 danskere, der sidder strandet rundt omkring i verden.
De skal flyves hjem.
Spies kan dog ikke sætte et præcis antal på, da ikke alle, der har booket en rejse gennem rejseselskabet, vil blive berørt.
FacebookTwitterKopier linkEmner:Storbritannien|Thomas Cook Group|Rejse- og turistbranchen|Sydbank|Flyselskaber




https://www.dr.dk/nyheder/indland/dom-i-hjemloese-sag-maend-frifindes-sove-i-lejr

IndlandDom i hjemløse-sag: To mænd frifindes for at sove i lejrDe to mænd overnattede på gaden nær Rundetårn i København.
To mænd er frifundet for at sove på gaden ved Rundetår i København.
(Arkivfoto).
23.
sep.
2019 kl.
14.
15Bemærk: artiklen er mere end 30 dage gammelLæs opTo hjemløse mænd overtrådte ikke loven, da de overnattede på gaden nær Rundetårn i København.
Det har Københavns Byret slået fast i en dom.
I buegangen ved Regensen indrettede mændene sig jævnligt med pap, liggeunderlag og soveposer, og politiet greb ind tidligt om morgenen 30.
oktober sidste år.
Begge var tiltalt for at etablere en lejr, hvilket er forbudt ifølge ordensbekendtgørelsen.
Imidlertid fastslår dommer Johann Herzog og de to domsmænd, at mændene ikke havde etableret en lejr i lovens forstand.
Ryddede pænt op efter sigDet skyldes blandt andet, at de ikke spiste i buegangen, ikke forrettede deres nødtørft på gaden og ryddede pænt op efter sig om morgenen.
Byretten frifandt de to mænd, selv om de jævnligt sov på stedet.
Resultatet var netop det, som mændenes forsvarere havde bedt om.
- Hvis det er en lejr, så har man kriminaliseret hjemløshed, har den ene, advokat Mads Krøger Pramming, sagt.
Kollegaen Knud Foldschack har blandt andet hæftet sig ved, at mændene opførte sig pænt.
/ritzau/FacebookTwitterKopier linkEmner:København|Københavns Byret|Socialforhold




https://www.dr.dk/nyheder/udland/stoerste-plan-hjemtransport-i-fredstid-150000-britiske-statsborgere-er-strandet

UdlandStørste plan for hjemtransport i fredstid: 150.
000 britiske statsborgere er strandetDet britiske rejseselskab Thomas Cooks kollaps rammer alt fra græske øer til fodboldklubben Liverpool.
Passagerer i Son Sant Joan lufthavn i Palma på den spanske ø Mallorca måtte i dag se deres fly aflyst, efter Thomas Cook har indgivet konkursbegæring.
Af Louise Brodthagen Jensen23.
sep.
2019 kl.
12.
40Bemærk: artiklen er mere end 30 dage gammelLæs opI alverdens lufthavne og feriedestinationer er rejsende ved at finde ud af, hvordan de kommer hjem.
For efter 178 år har det britiske rejseselskab Thomas Cook måttet dreje nøglen om, og det efterlader både gæster på vej på ferie og ikke mindst dem på vej hjem i en uvis situation.
Alene i Storbritannien er der ifølge luftfartsmyndigheden CAA tale om, at 150.
000 briter på en eller anden måde skal fragtes hjem, og der er derfor tale om den mest omfattende plan for hjemtransport i fredstid, skriver myndigheden på sin hjemmeside.
Hjemtransporten vil foregå frem til den 6.
oktober og ved, at passagerer verden over bliver placeret hos andre flyselskaber, samtidig med at den britiske regering har hyret 45 fly til at sikre, at gæster over hele verden på 64 forskellige ruter kan blive fløjet hjem i det, der ifølge BBC har fået navnet "Operation Matterhorn".
Vi afventer en tsunami når som helst.
Det vil efterlade uudslettelige mærker på den græske turismeMichalis Vlatikis, formand for turistorganisationen på KretaDet britiske rejseselskab indgav mandag en endelig konkursbegæring efter et sidste forsøg på at forhandle sig frem til de 200 millioner pund, svarende til 1,6 milliarder danske kroner, det krævede for at holde sig oven vande.
Selskabet har længe været i økonomiske vanskeligheder og har blandt andet anmodet den britiske regering om midler til at holde selskabet kørende.
- Vi frygtede, at det kun ville holde dem oven vande i en kort periode, og at vi under alle omstændigheder ville ende med at skulle sikre hjemtransport til de rejsende, lyder det fra transportminister Grant Shapps ifølge BBC.
Store konsekvenser for græsk ferieøKonsekvenserne af rejseselskabets økonomiske kollaps rammer mange traditionelle feriedestinationer som eksempelvis Mallorca og Grækenland, hvor omkring 50.
000 turister er strandet.
I Heraklion lufthavn på ferieøen Kreta måtte folk også gå forgæves i forsøget på at komme hjem.
Særligt hårdt ramt bliver nogle af de græske øer som Korfu, Kos og Kreta.
Formanden for turistorganisationen på Kreta, Michalis Vlatakis, kalder virkningerne for "jordskælvslignende".
- Vi afventer en tsunami når som helst.
Det vil efterlade uudslettelige mærker på den græske turisme, siger han ifølge nyhedsbureauet Reuters.
Ifølge organisationen har omkring 70 procent af turistindustrien på øen kontrakter med Thomas Cook.
Uvished om fodboldpakkerMen det er ikke kun de mere traditionelle charterdestinationer, der bliver ramt.
Også Premier League-klubben Liverpool, der lige nu topper den bedste liga i England, har kontrakter med Thomas Cook, som tegner sig for en andel af de såkaldte "hospitality-pakker", der inkluderer rejser og ophold, til klubbens hjemmekampe.
- Vi er i øjeblikket ved at vurdere konsekvenserne af konkursbegæringen fra Thomas Cook, og hvad det betyder for de fans, der har købt pakkerne fra Thomas Cook, skriver klubben på sin hjemmeside og tilføjer, at flere detaljer vil følge.
Thomas Cook står blandt andet for at arrangere rejser og ophold til fodboldbyen Liverpool, skriver klubben på dens hjemmeside.
I alt har Thomas Cook 600.
000 gæster over hele verden.
I Danmark ejer Thomas Cook rejsesleskabet Spies, og de danskere, som har booket med afgang i dag, har fået aflyst deres rejser.
Selskabet ved endnu ikke, hvordan det ser ud for de Spies-kunder, der forventer at rejse de kommende dage, siger selskabets direktør Lisbeth Nedergaard.
Direktøren tilføjer dog, at der "vil blive taget hånd" om alle gæster.
FacebookTwitterKopier linkEmner:Storbritannien|Thomas Cook Group|Turisme|Rejse- og turistbranchen|BBC




https://www.dr.dk/nyheder/kultur/film/johan-staar-bag-en-af-verdens-bedste-tv-serier-skulle-lige-have-lov-af-konen

Emmy Awards 2019Se temaFilm og serierJohan står bag en af verdens bedste tv-serier: Skulle lige have lov af konen først- Det perfekte projekt, siger den nykårede Emmy-vinder Johan Renck om successerien 'Chernobyl'.
© HBO NordicAf Kasper Madsbøll Christensen23.
sep.
2019 kl.
15.
03Læs opHvad er løgnens pris?
Det er det helt centrale spørgsmål, der bliver undersøgt i HBO-miniserien 'Chernobyl', som omhandler en de største menneskeskabte katastrofer i nyere tid – nemlig atomulykken i Tjernobyl i april 1986.
Men selv om den fem afsnit lange miniserie aldrig tilbyder noget entydigt svar på sit eget spørgsmål, så var Emmy-akademiet ikke i tvivl, da tv-verdenens svar på Oscar-statuetterne blev uddelt natten til mandag, dansk tid.
Her vandt serien, der var sommerens helt store samtaleemne i serieland, både prisen for bedste miniserie, en pris for sit manuskript samt prisen for bedste instruktion af en miniserie.
Dermed blev 'Chernobyl' en af aftenens mest vindende serier – kun overgået af komedieserien 'Fleabag', der vandt fire priser.
© ScanpixOm 'Chernobyl'Miniserie skabt og skrevet af Craig Mazin og instrueret af Johan Renck.
Var nomineret til i alt seks Emmy-priser og vandt tre - for bedste miniserie, bedste manuskript til en miniserie og bedste instruktion af en miniserie.
Kan streames på HBO Nordic.
Har en bedømmelse på 9,4 ud af 10 på filmsitet IMDB.
Den er dermed - sammen med 'Band of Brothers' og 'Breaking Bad' - bedømt som den bedste fiktionsserie nogensinde.
Hustru skulle give grønt lysInstruktøren bag 'Chernobyl' er svenske Johan Renck, som jeg mødte for en måneds tid siden ved Copenhagen TV Festival.
Der fortalte han, at serien faktisk var lige ved slet ikke at blive til noget.
- Jeg var nødt til at få nogle gode sætninger, jeg kunne sige til min kone om, hvorfor vi skulle til Østeuropa igen.
Så jeg blev forsikret om, at der ville blive taget sig godt af os, forklarer svenskeren med det viltre skæg og bohemeagtige fremstråling, da vi sidder over for hinanden i et lyst lokale på Tivoli Hotel i København.
Han skynder sig at understrege, at hustruen Elin Renck 'er cool', men at det er sin sag at få logistikken til at gå op med rejser, filmsets – og ikke mindst parrets fire børn på et, tre, fem og seks år, som han fortæller, han skal i Tivoli med, når vi er færdige med vores interview.
- Vi var lige kommet fra en god, men hård oplevelse (med lave miniserien 'The Last Panthers').
Jeg gik på arbejde hver dag og mødte mine kollegaer og venner, mens min kone så skulle få tiden til at gå i Beograd eller Podgorica.
- Det er ikke det letteste, og hendes glæde er vigtigere min.
Og vores børn skal også være glade.
Den yngste blev født, mens vi filmede i Litauen.
- Når jeg kommer hjem på weekend fredag eftermiddag, så er det min tur til at tage mig af børnene, som min kone har taget sig af hele ugen, fortæller Johan Renck, der her ses med sin hustru Elin til Emmy-prisuddelingen.
Folk skal tænke: 'Fuck, det var ligesom at være der selv'Historien til 'Chernobyl', der er skabt og skrevet af Craig Mazin (som vandt manuskriptprisen ved Emmy-uddelingen) var dog så god, at Renck endte med at takke ja til at være instruktør på projektet.
- Der findes ikke så mange projekter om dybe, dystre tragedier med rystende billeder, så jeg tænkte: 'Det her er jo det perfekte projekt for mig!
'Jeg tror, film handler om at få folk til at føle frem for at tænke.
Det emotionelle aspekt er altid det vigtigste for mig.
Johan Renck, instruktørOg de rystende billeder løber da også som en klaustrofobisk, uhyggelig rød tråd gennem seriens fem timelange afsnit.
Da reaktor fire i atomkraftværket ved Tjernobyl nedsmeltede, førte det nemlig et radioaktivt udslip og frygtelige konsekvenser med sig.
Flere af de intetanende brandmænd, man havde sat til at slukke ilden i det brændende atomkraftværk, begyndte at kaste op og fik, hvad der lignede brandsår på hænderne og i ansigtet, efter de havde været helt tæt på den livsfarlige, radioaktive stråling.
Læs også:Tv-hit har åbnet 19-årige Emmas øjne: Unge mennesker skal se den, så de ikke bliver forført af propagandaMange mennesker omkom i ulykken, og det formodes, at tusindvis af menneskers liv blev betydeligt forkortet, efter de havde befundet sig i området – i serien blandt andet foreviget i en på én gang poetisk og frygtelig scene, hvor lokale indbyggere betragter den lysende, radioaktive stråling fra kraftværket oppe fra en bro få kilometer borte.
De anede intet om, at den radioaktive stråling gennemborede deres kød, blod og knogler.
- Det vigtigste for mig er at få folk til at føle: 'Fuck, det var ligesom at være der selv', fortæller Johan Renck.
- Jeg tror, film handler om at få folk til at føle frem for at tænke.
Det emotionelle aspekt er altid det vigtigste for mig.
'Chernobyl' er ikke en drama-dokumentar, men en dramaserie.
Jeg vil gerne have folk til at fordybe sig i dens verden og føle ting på baggrund af karakterernes oplevelser og psykologi.
- Overordnet set ved vi, hvad der skete, men det debatteres stadig, hvad der forårsagede selve eksplosionen, forklarer Johan Renck om 'Chernobyl'.
Her ses en scene fra serien med det brændende kraftværk.
(© HBO Nordic)Kritiseret af RuslandSelv om 'Chernobyl' lægger sig tæt op ad virkeligheden, er den blevet kritiseret af russisk stats-tv for at dække over de sovjetiske heltegerninger, der fandt sted efter ulykken.
Nu barsler man fra russisk side med en serie, der vil vise, 'hvad der i virkeligheden skete' for 33 år siden.
- Russerne er kritiske (over for serien), fordi de ikke kan lide at vise fejl, mener Johan Renck.
Læs også:Russisk stats-tv på vej med 'den sande' historie om TjernobylHan medgiver, at der er ting i serien, der med vilje ikke er hundrede procent korrekte.
- Sådan er det, når man koger tre-fire års historier ned til fem en halv times tv-serie.
Jeg mener, serien har styr på sine fakta, men selvfølgelig er der nogle af karaktererne, vi for eksempel har fundet på selv for at kondensere historien.
© Type 2Om Tjernobyl-ulykkenOmkring 300.
000 mennesker blev tvunget væk fra deres hjem i kølvandet på ulykken, og millioner af mennesker blev udsat for radioaktiv stråling.
Hvor mange der døde, bliver stadig diskuteret heftigt.
Tidligere i år blev en kæmpemæssig metalkuppel, der indkapsler resterne af reaktor nummer 4, indviet.
Området har været åbent for turister siden 1990'erne, men har ifølge flere tour-operatører mærket en markant større interesse fra turister siden 2018.
Kilde: DREn af dem er atomfysikeren Ulana Khomyuk, der bliver spillet af Emily Watson og er et sammenkog af de forskere, der arbejdede på at løse situationen.
To af seriens absolutte hovedroller er dog baseret på rigtige personer og indtages af skuespillerne Jared Harris og Stellan Skarsgård.
Harris spiller rollen som kemikeren Valery Legasov, der som den første person forsøger at gøre politikerne opmærksomme på ulykkens skræmmende omfang, mens Skarsgård spiller rollen som politikeren Boris Scherbina, der leder efterforskningen og langsomt må lægge sig fladt ned for Legasovs enorme viden.
- Mange skuespillere siger til mig, at det er let at arbejde med mig, fordi jeg ved præcis, hvad jeg vil.
Jeg ved, hvad jeg vil med en scene eller et billede.
Det handler om at få andre til at føle det, jeg selv føler, forklarer Johan Renck, der blandt andet lavede musikvideoer for Madonna, Kylie Mingoue og Robyn, inden han kastede sig over film og tv.
- Det var aldrig meningen, at jeg ville lave musikvideoer; jeg ville finde en måde at komme til at lave film på, siger Renck, der tror, 'man er et andet menneske', når man har set 'Chernobyl'.
- Jeg vil altid gerne skabe ting, hvor det føles, som om man tager del i oplevelsen, frem for at man sidder og ser noget på en skærm.
Og man kan ikke se 'Chernobyl' uden at blive påvirket.
Stellan Skarsgård (til venstre) og Jared Harris i en scene fra 'Chernobyl'.
De var begge nomineret til en Emmy-pris for deres præstationer i serien.
(© HBO Nordic)'Der er skønhed i tragedien'Og hvad er så løgnens pris?
Måske vil Johan Renck give mig et mere håndfast svar på det spørgsmål, hans serie nøjes med at kredse poetisk omkring.
- I dag lever vi i en tid, hvor man ikke behøver forholde sig til sandheden, og det er serien en kommentar til.
Sandheden sejrer altid; men den tid, vi lever i i dag, er et bevis på, at man kan komme ganske langt på løgne og falske påstande.
Midt i alle de frygtelige konsekvenser og løgne, der kommer i kølvandet på Tjernobyls nedsmeltning, findes der dog også en slags skønhed, mener Johan Renck.
- På en eller anden mærkelig måde handler serien også om skønhed; tragediens skønhed.
Der er skønhed i tragedien, fordi der er en skønhed i den selvopofrelse, nogle af de her mennesker viser.
- Jeg ved godt, at det lyder kontroversielt, men jeg siger det ikke i letsindighed.
Jeg mener det oprigtigt: Der er noget smukt i, hvordan menneskeheden håndterer og reagerer på sådan en katastrofe, når den rammer.
Læs også:Historisk sejr i nat: Her er alle årets Emmy-vindereJohan Renck med én af seriens i alt tre Emmy-priser.
Han skal med egne ord bruge den kommende tid på at slappe helt af.
FacebookTwitterKopier linkEmner:Emily Watson (skuespiller)|Stellan Skarsgård (skuespiller)|København|Ulykker|HBO




https://www.dr.dk/nyheder/penge/nets-datterselskab-bliver-meldt-til-bagmandspolitiet-misbrug

PengeNets' datterselskab bliver meldt til bagmandspolitiet for misbrugKonkurrenceankenævnet stadfæster, at Nets' datterselskab Teller i fire år misbrugte sin dominerende stilling.
Teller var tidligere Nets' datterselskab, men virksomhederne er nu fusioneret.
23.
sep.
2019 kl.
12.
18Bemærk: artiklen er mere end 30 dage gammelLæs opKonkurrenceankenævnet stadfæster en afgørelse om misbrug i sag mod Nets' datterselskab Teller.
Det skriver Konkurrence- og Forbrugerstyrelsen i en pressemeddelelse.
Konkurrencerådet har desuden besluttet, at sagen skal anmeldes til Statsadvokaten for Særlig Økonomisk og International Kriminalitet (SØIK).
Teller misbrugte ifølge afgørelsen sin dominerende stilling fra 2012 til 2016.
Teller var i de pågældende år et datterselskab til Nets, men er siden blevet fusioneret ind i det børsnoterede selskab.
Rabatter til store kunderIfølge Konkurrencerådet indeholdt datterselskabets kontrakter med nogle af de største kunder rabatter og kontraktvilkår, som havde en loyalitetsskabende effekt og kunne afskærme markedet for konkurrenter.
- Teller gav betydelige rabatter, mod at kunderne skulle dække hele eller en betydelig del af deres indløsning af internationale betalingskort hos Teller.
- Det kunne gøre det svært for Tellers konkurrenter at komme ind på markedet, udtaler vicedirektør i Konkurrence- og Forbrugerstyrelsen Bitten Thorgaard Sørensen.
Nets skriver i en skriftlig kommentar, at det har besluttet at anke sagen til Sø- og Handelsretten.
- Vi er helt uenige i afgørelsen fra Konkurrencenævnet – både den juridiske præmis og det faktuelle grundlag, afgørelsen er truffet på.
Markedet for betalinger har i en årrække været kendetegnet ved internationalisering, stigende konkurrence og faldende priser.
- Så at definere markedet så snævert og statisk, som det er tilfældet her, harmonerer ikke med den faktiske markedsudvikling, siger Søren Winge, presseansvarlig i Nets.
/ritzau/FacebookTwitterKopier linkEmner:Konkurrence- og Forbrugerstyrelsen|Nets|Sø- og Handelsretten|Virksomhedsdrift|Erhverv




https://www.dr.dk/nyheder/udland/fn-rapport-aarene-mellem-2015-og-2019-er-de-varmeste-nogensinde

UdlandFN-rapport: Årene mellem 2015 og 2019 er de varmeste nogensindeFN's generalsekretær, Antonio Guterres, kræver handling på dagens klimatopmøde.
60 statsledere vil tale ved dagens topmøde i FN.
Af Catharina Maria Skov Lassen23.
sep.
2019 kl.
15.
10 | opdateret 03.
okt.
2019 kl.
14.
26Bemærk: artiklen er mere end 30 dage gammelLæs opVerdens statsledere er siden fredagens verdensomspændende klimademonstration blevet mødt af slagsange og bannere med budskaber såsom "There is no planet b" - Der er ikke nogen planet b.
Protesterne ledte op til det klimatopmøde, som i dag afholdes af FN i New York, og nu har FN's generalsekretær, Antonio Guterres, støttet op om de unges budskaber.
- Vi taber kapløbet med klimaet.
Det bliver værre for hver dag, der går, fordi vi ikke gør nok, udtalte han ifølge Reuters.
Opråbet fra Antonio Guterres kommer i forbindelse med en rapport, som i går blev udgivet af en underorganisation af FN, Den meteorologiske verdensorganisation (WMO).
Rapporten er udgivet for at informere statslederne, som skal forsøge at komme med konkrete handlingsplaner for klimaet på topmødet i New York, der starter i dag.
I forbindelse med FNs klimatopmøde mødte repræsentanter for forskellige stammer fra Sydamerika og Amazonas op på Times Square.
 Repræsentanterne krævede handling fra statslederne, som i dag samles i New York.
 Demonstrationerne kommer i forbindelse med de mange skovbrænde, som har hærget verdens største regnskov, Amazonas.
1 / 3I forbindelse med FNs klimatopmøde mødte repræsentanter for forskellige stammer fra Sydamerika og Amazonas op på Times Square.
1 / 3Repræsentanterne krævede handling fra statslederne, som i dag samles i New York.
2 / 3Demonstrationerne kommer i forbindelse med de mange skovbrænde, som har hærget verdens største regnskov, Amazonas.
3 / 3Ni fokusområderFN har udpeget ni fokusområder og givet en række lande til opgave at komme med idéer inden for de ni områder:- Finanssektoren (Frankrig og Jamaica)- Energisektoren (Danmark)- Omlægning af industrisektoren (Indien)- Naturbaserede løsninger (Kina)- Infrastruktur, transport og lokale initiativer (Kenya og Tyrkiet)- Omstilling og tilpasning til klimaforandringer (Storbritannien)- Strategi for yderligere reduktion af udledninger (Japan og Chile)- Folkelig mobilisering – særligt af de unge (Marshalløerne)- Sociale og politiske aspekter (Peru)Kilde: FNEt klimatopmøde med konsekvenserRapporten viser, at årene mellem 2015 og 2019 er de varmeste, der nogensinde er blevet målt.
Varmen har ifølge rapporten ledt flere klimaforandringer med sig, herunder vandstandsstigninger.
- Vandstanden i havene er steget, og vi er bange for, at smelteisen fra Antarktis og Grønland vil skabe en endnu mere drastisk stigning, fortalte generalsekretær for WMO Petteri Taalas til BBC.
Vandet i havene opvarmes af solen, hvilket medfører, at temperaturen i havene stiger.
Det medvirker til, at isen ved polerne smelter, og derved stiger vandstanden i havene.
Vandstanden er i den femårige periode (2015-2019) hvert år steget med 5 millimeter.
Til sammenligning var den gennemsnitlige stigning i vandstanden i havene på 3,2 millimeter i 1993.
- I år har vandstandsstigninger og voldsomme tropiske storme haft tragiske effekter på befolkningen i Bahamas og Mozambique, sagde Petteri Taalas til BBC.
Rapporten understreger, at mere end 90 procent af den overskydende varme ender i havene, hvilket er en af grundene til, at WMO-analytikere har udtalt, at 2018 var det år med de varmeste vandtemperaturer.
- For at nå målet om et maksimum på to graders temperaturstigning skal indsatsen fra politikerne tredobles, og hvis målet på halvanden grad skal nås, skal ambitionsniveauet femdobles, sagde Petteri Taalas til BBC.
To graders målsætningPå klimatopmødet COP21 i Paris i 2015 blev verdens lande enige om en global klimaaftale.
Klimaaftalen er juridisk bindende for landene, men det er landenes egne klimamål ikke.
Målet er, at den globale middeltemperatur maksimalt må stige med to grader i år 2100 sammenlignet med år 1850, hvor industrialiseringen gik i gang - og gerne under 1,5 grader.
Den er allerede steget med mere end én grad celsius.
Guterres kræver en planÅret 2016 er det varmeste nogensinde målt, og perioden 2015-2019 var 0,2 grader varmere end de forrige fem år.
Rapporten fra WMO viser, at der i den femårige periode var 8.
900 dødsfald på grund af varme.
Udover dette ledte varmen til forskellige typer af ekstremt vejr, hvilket resulterede i økonomiske konsekvenser for mange privatpersoner i de påvirkede områder - herunder ved stormen Harvey i 2017 og ved skovbrandene i Californien i 2016.
FN's generalsekretær har tænkt sig at følge rapportens råd og kræve, at statslederne skal komme med en reel plan i stedet for en fin tale, har han udtalt til Reuters.
- Det bliver værre dag for dag.
Vi gør ikke nok.
Naturen er sur.
Folket er mere villige til at gøre noget for klimaet, end politikerne er.
Antonio Guterres' udtalelser bakkes op af professor i meteorologi ved Reading Universitet Brian Hoskins, som mener, at der skal ske meget fra politikernes side, hvis befolkningen skal kunne tilpasse sig den nye klimadagsorden.
- De klimaforandringer, som er skabt af os, udvikler sig i en meget farlig retning.
Vi burde lytte til de klimaopråb, som kommer fra børnene.
Den unge, svenske klimaaktivist Greta Thunberg, som stod i spidsen for de klimademonstrationer, der ledte op til dagens klimatopmøde, er blevet inviteret sammen med andre unge klimaaktivister til at tale foran de 60 statsledere, som deltager ved dagens møde i FN.
FacebookTwitterKopier linkEmner:António Guterres (politiker)|Forenede Nationer|World Meteorological Organization|Vejret|New York




https://www.dr.dk/nyheder/kultur/dansk-designsucces-indfoerer-nyt-koncept-lej-et-saet-toej-og-send-det-beskidt-retur

KulturDansk designsucces indfører nyt koncept: Lej et sæt tøj og send det beskidt returDet danske firma Ganni er det seneste til at dyrke genbrug i bæredygtighedens tegn.
Ville du leje din næste kjole frem for at købe den?
Den mulighed tilbyder blandt andre det danske tøjfirma Ganni nu.
Her ses en flok Ganni-modeller under et modeshow i 2017.
Af Marie Ravn Nielsen23.
sep.
2019 kl.
11.
01Bemærk: artiklen er mere end 30 dage gammelLæs opDu har forelsket dig i en ny bluse, der er helt perfekt til næste uges fest.
Men kommer du nogensinde til at gå med den igen, og har du i virkeligheden ikke rigeligt med tøj i dit skab allerede?
De fleste af os kender godt det dilemma, og det gør man tydeligvis også hos tøjmærket Ganni.
Nu har det kendte, danske mærke nemlig åbnet Ganni Repeat – en ny udlejningsservice, hvor tøjglade forbrugere kan leje ting som bluser, kjoler, jakker eller tasker i en, to eller tre uger alt efter behov.
Når du har haft det på til din fest eller måske en jobsamtale, sender du tøjet retur til Ganni, der renser tøjet for dig, så det kan blive sendt ud til en anden, der kan få gavn af kjolen i nogle uger.
Kort om GanniKøbenhavnske Ganni, der laver dametøj og tasker, er en af Danmarks største modesucceser.
Gannis tøj sælges i 400 butikker verden over.
I 2017 blev over halvdelen af Gannis aktier solgt til den amerikanske kapitalfond L Catterton, der også har penge i Lagkagehuset.
Ganni ejes dog stadig delvist af parret Nicolaj og Ditte Reffstrup, der også er henholdsvis administrerende direktør og kreativ direktør.
Kilder: Ganni og Finans.
dk.
'Mange har nået en kvalmegrænse'Og sådan en ordning giver rigtig god mening, siger modeekspert Chris Pedersen, der har arbejdet med mode i mange år – senest som tilrettelægger på DR K.
- De seneste år er tøj begyndt at blive hurtigere umoderne.
På grund af de sociale medier har vi vænnet os til, at mange mennesker går i tøj på samme måde som berømtheder.
Man vil ikke ses i det samme sæt flere gange, siger han.
Resultatet er overfyldte tøjskabe og fuld knald på brug-og-smid-væk-kulturen, men noget er ved at ændre sig nu, hvor bæredygtighed fylder mere i vores hoveder, vurderer Chris Pedersen – og det er den tendens, som Ganni nu hopper med på.
- Mange forbrugere har nået en kvalmegrænse – folk har lyst til at få nyt tøj på, men de har samtidig ikke lyst til at eje mere, siger Chris Pedersen.
Ganni-direktørerne Ditte og Nikolaj Redstrup vil med Ganni Repeat gerne skabe en mere ansvarlig og bæredygtig måde at drive forretning på.
Da Ganni for nogle uger siden delte nyheden om deres nye udlejningsordning, stod ønsket om mere bæredygtighed og en reducering af firmaets CO2-udledning da også øverst på ønskelisten.
- I denne første fase af Ganni Repeat er vores mål at teste, lære og raffinere.
Slutmålet er at skabe mere ansvarlige måder at drive forretning på i modeindustrien, udtalte Nicolaj Reffstrup i den forbindelse.
Trend startede hos de rigeOg Ganni er ikke alene med ønsket om en grønnere forretningsmodel.
Tidligere i år introducerede tøjmærket By Malene Birger også mulighed for at leje tøj fra deres kollektioner, og siden 2014 har børnemærket Vigga drevet en genbrugstøj-abonnementsordning, hvor forældre får tilsendt større tøj, når den lille er vokset fra det gamle.
Vigga gik tidligere i år konkurs, men siden blevet del af en ny tjeneste ved navn Circos.
co.
I USA har man allerede for 15 år siden kunnet leje for eksempel en Chanel-taske, men det var mest for de kvinder, der i forvejen havde mange penge og meget tøj.
Chris Pedersen, modeekspert.
Tidligere var den slags udlejninger ellers primært forbeholdt de rige og kendte på de røde løbere, fortæller Chris Pedersen.
- I USA har man allerede for 15 år siden kunnet leje for eksempel en Chanel-taske, men det var mest for de kvinder, der i forvejen havde mange penge og meget tøj.
Men nu er det altså også blevet moderne for almindelige forbrugere at leje en ny designerjakke på ugebasis, og det pynter jo alt sammen på et modefirmas bæredygtigheds-image, siger Chris Pedersen:- Den kapitalistiske forretningsmodel hænger grundlæggende ikke sammen med bæredygtighed.
Det er en kæmpe udfordring, for vi vil jo alle gerne have nyt, smart tøj, men derfor er det her også en del af løsningen, siger han.
Til gengæld vil der jo stadig blive produceret en del nyt tøj, der skal cirkulere mellem lejerne, pointerer Chris Pedersen, og derfor tror han ikke, at Ganni fremover bliver et helt igennem bæredygtigt mærke.
Læs også:Skal du ud og shoppe?
Sådan gør du din garderobe miljøvenligFacebookTwitterKopier linkEmner:Mode- og designbranchen|Tøj|Chanel|DR K|USA




https://www.dr.dk/nyheder/indland/saadan-er-du-stillet-efter-thomas-cooks-konkurs

IndlandSådan er du stillet efter Thomas Cooks konkurs Spies opfordrer til, at man ikke tager i lufthavnen i dag.
Du kan få afslag i prisen, ekstra overnatning og i bestemte tilfælde hele rejsen refunderet ved konkurs.
Af Sophie Bavnhøj23.
sep.
2019 kl.
11.
32Bemærk: artiklen er mere end 30 dage gammelLæs opSpies refunderer hele beløbet på deres pakkerejser, hvis du har købt en og nu ikke kan komme afsted på grund af moderselskabet Thomas Cooks konkurs.
Sådan skriver Spies på sin hjemmeside.
Her opfordrer selskabet også til, at du ikke tager ud i lufthavnen, hvis du har billet til en flyafgang med Thomas Cook i dag.
- Thomas Cook Groups konkursansøgning har den effekt, at alle flyvninger med Thomas Cook Airlines Scandinavia aflyses i dag.
Du bør derfor ikke tage i lufthavnen, skriver de.
Pakkerejse?
En pakkerejse består af minimum to elementer fra listenTransport - bus, færge, fly, tog mm.
Indkvartering - på hotel, vandrehjem, sommerhus mm.
Turistmæssig ydelse - kursus, liftkort, dykning mm.
BillejeRejsen skal være solgt sammen* Den turistmæssige ydelse skal hænge sammen med en af de tre andre og være væsentlig for det samlede produkt.
Kilde: Forbrugerrådet Tænk og RejsegarantifondenRejseselskabets ejer, Thomas Cook Group Plc.
, har i nat indgivet en konkursbegæring.
Det sker, efter at selskabet i 178 år har sendt feriegæster og nysgerrige turister ud i verden.
Fra i dag er selskabet dog gået i betalingsstandsning med omgående virkning, og det betyder, at ingen fly kommer til at lette.
Derfor risikerer 1.
400 Spies-rejsende i dag at blive berørt.
Og det har også konsekvenser for danskere, der har booket en uge sydpå med danske Spies.
Men er du strandet på sofaen med en ugyldig billet - eller på et hotel med en færdigpakket kuffert - har du rettigheder, der sikrer, at du får dine penge retur.
PakkerejseRejseudbyderen skal stå for at få dig frem til din destination, hvis du har købt en pakkerejse, men ikke er kommet afsted, inden flyselskabet gik konkurs.
Kommer du frem senere end planlagt, har du ret til at få afslag i prisen.
Kan rejseudbyderen ikke få dig frem, har du ret til at få hele beløbet refunderet.
Netop det har Spies allerede været ude at sige:- Da vi ikke kan nå at tilbyde alternative løsninger, betyder det ifølge pakkerejseloven, at vi refunderer hele rejsen.
Alle pakkerejser med Spies er omfattet af pakkerejseloven, skriver rejseselskabet i en pressemeddelelse.
Hvis du er afsted på en pakkerejse, skal rejseudbyderen sørge for at få dig hjem.
De står også for at betale en ekstra overnatning, hvis det ikke er muligt at skaffe et fly på din planlagte rejsedag.
FlybilletterDu er automatisk dækket af Rejsegarantifonden, hvis du er på ferie, mens selskabet er gået konkurs, og opfylder tre krav:•Din flybillet er med udrejse fra og hjemrejse til en dansk lufthavn.
•Du kan dokumentere, at du har købt og betalt flybilletten.
•Flyselskabet, du skulle have fløjet med, er gået konkurs.
Rejsegarantifonden fokuserer først på at få udrejste feriegæster hjem.
Hvis du derfor ikke er rejst, inden selskabet er gået konkurs, er det ikke sikkert, at du kan få hjælp hos fonden.
Men de dækker udgifter til en ny billet på nær de 1.
000 kroner i selvrisiko, du selv skal betale per person.
Fondens formue bestemmer dog, hvor meget du kan få i erstatning.
Har du bestilt en rejse med Spies med afrejsedato i dag, anbefaler selskabet, at du holder dig opdateret på deres hjemmeside.
Kilder: Forbrugerrådet Tænk og Rejsegarantifonden.
FacebookTwitterKopier linkEmner:Rejsegarantifonden|Turisme|Rejse- og turistbranchen|Thomas Cook Group|Flyselskaber




https://www.dr.dk/nyheder/regionale/fyn/laege-bag-selvmordsmanual-doemt-i-hoejesteret-60-dages-betinget-faengsel

FynLæge bag selvmordsmanual dømt i Højesteret: 60 dages betinget fængselTo år efter at have stået frem med en manual til selvmord, har den fynske læge fået sin dom.
Af Sine Skott og Sofie Lodahl Ørts23.
sep.
2019 kl.
12.
07 | opdateret 23.
sep.
2019 kl.
12.
17Bemærk: artiklen er mere end 30 dage gammelLæs opHvor går grænsen for, hvor langt vi må hjælpe en anden person til at dø?
Svaret på dét spørgsmål er vi i dag kommet en smule tættere på.
Den fynske pensionerede læge Svend Lings er netop blevet kendt skyldig i medvirken til to selvmord og forsøg på et.
Højesteret stadfæster dommen fra landsretten på 60 dages betinget fængsel.
Dommen har han klokken 12 modtaget i sin e-boks.
- Så er det jo sådan, at loven skal forstås.
Men det kan jeg ikke leve med.
Jeg vil nu genoptage mit rådgivningsarbejde ulovligt, siger Svend Lings.
Selvmordsmanual er omdrejningspunktetSagen om Svend Lings begyndte for mere end to år siden, da han under et interview i Radio24Syv fortalte, at han stod bag en udførlig selvmordsmanual til personer med kroniske, psykiske eller livstruende sygdomme.
Det var Styrelsen for Patientsikkerhed, der anmeldte ham på baggrund af udtalelserne.
Han fortalte nemlig, at han havde hjulpet flere end ti patienter til at dø.
Svend Lings er formand for netværket 'Læger for aktiv Dødshjælp,' der kæmper for aktiv dødshjælp i Danmark.
På deres hjemmeside udgav han manualen, som fortæller læseren, hvilke medicinske redskaber de kan bruge til at begå selvmord.
Sagen sætter grænserne for aktiv dødshjælp i DanmarkInden Højesteret sendte dommen ud, forklarede juraprofessor ved Syddansk Universitet Sten Schaumburg-Müller, at denne sag ikke kun handler om Svend Lings.
Aktiv dødshjælpAktiv dødshjælp er tilladt i Holland, Belgien, Luxembourg, Schweiz og nogle steder i USA.
Kilde: Etisk Råd- Hvis der bliver en straf, er det en markering af, at det her var over grænsen, siger han og tilføjer:- Der er store ting på spil.
Hvad er det, læger må?
Hvor langt må en læge gå, når der er et udpræget ønske om at dø fra en patient?
, forklarer Sten Schaumburg-Müller.
Hvis du har tanker om selvmord, kan du anonymt kontakte Livslinjens telefonrådgivning på telefon 70 201 201.
FacebookTwitterKopier linkEmner:Højesteret|Radio24syv|e-Boks|Sten Schaumburg-Müller (professor)|Dødshjælp




https://www.dr.dk/nyheder/politik/mette-frederiksen-brug-private-milliarder-til-indfri-klimamaal

PolitikMette Frederiksen: Brug for private milliarder til at indfri klimamålStatsministeren ser private investorer som afgørende for, at Danmark når sine klimamål.
Mette Frederiksen er i dag til klimatopmøde i New York.
Af Anders Byskov Svendsen23.
sep.
2019 kl.
08.
57Bemærk: artiklen er mere end 30 dage gammelLæs opRegeringen når kun sine målsætninger om en markant reduktion af drivhusgasser, hvis private investorer hjælper til med milliarder af kroner.
Sådan lyder det fra statsminister Mette Frederiksen (S), efter de danske pensionskasser har fremlagt deres planer om investeringer i grønne aktiviteter.
Frem mod 2030 planlægger de danske pensionskasser tilsammen at investere 350 milliarder kroner af danskernes pensionsopsparinger i grønne tiltag.
- Jeg er af den overbevisning, at hvis vi politisk skal kunne levere på de ambitiøse mål, vi har sat os, så bliver vi nødt til i høj grad at basere det på privat kapital, siger Mette Frederiksen i et interview med DR Nyheder.
350 grønne milliarderDe danske pensionskasser har i dag investeret i 126 milliarder kroner i grøn omstilling.
Investeringer for yderligere 36 milliarder kroner er planlagt.
Frem mod 2030 vil pensionskasserne bruge 350 milliarder kroner mere.
Der er tale om investeringer i energiinfrastruktur og andre grønne aktiviteter som grønne aktier, grønne obligationer og investeringer i energieffektivt byggeri.
Kilde: Forsikring & PensionOpbakning til reduktion på 70 procentPå kort tid er der opnået stor tilslutning til, at Danmark skal sænke sin udledning af drivhusgasser med 70 procent målt i forhold til udledningen i 1990.
Socialdemokraterne ændrede selv kurs under regeringsforhandlingerne efter valget.
Senest har De Konservative og Dansk Folkparti også bakket op, ligesom Dansk Industri på erhvervslivets vegne i sidste uge meldte ud, at de også er med på målet.
Det glæder Mette Frederiksen.
- Det ser ud, at vi kan få et bredt flertal i Folketinget, og nu kommer de private investeringer og dermed den kapital, der skal til, for at det kan realiseres.
Hvis vi skal nå i mål med de her klimamålsætninger, så skal vi ikke have mange barrierer mellem os.
Så jo mere privat kapital, jo bedre.
Tæt samarbejde mellem erhvervsliv og statEr du ikke bekymret for, at det private erhvervsliv skal levere så stor en del.
For du må stille sig selv spørgsmålet: Hvem kommer så til at bestemme?
- Det er jeg ikke bekymret for, for jeg er ikke i tvivl om, at hvis vi skal nå i mål med det, vi gerne vil på klimaområdet, så skal det være i et offentligt og privat partnerskab.
Vi kan noget, men skatteyderne i Danmark kommer aldrig til at kunne finansiere investeringer af den her kaliber, for der er mange andre opgaver, der også er vigtige.
- Så jeg ser i virkeligheden gerne, og det kan måske undre, når jeg er socialdemokrat, et endnu tættere samarbejde mellem både erhvervslivet og os som stat, men også meget, meget gerne et endnu tættere samarbejde mellem offentlig og privat forskning, siger Mette Frederiksen.
FacebookTwitterKopier linkEmner:Mette Frederiksen (politiker)|Socialdemokraterne|Det Konservative Folkeparti|Erhverv|Økonomi




https://www.dr.dk/nyheder/indland/efter-tre-aars-faengsel-skal-torben-loeslades-vi-indsatte-bliver-overladt-til-os

IndlandEfter tre års fængsel skal Torben løslades: Vi indsatte bliver overladt til os selvTorben Skyt mener, at indsatte får for lidt hjælp til at komme ud af kriminalitet.
Af Mette Mayli Albæk og Kasper Duncan Gram (video)23.
sep.
2019 kl.
08.
30Bemærk: artiklen er mere end 30 dage gammelLæs op34-årige Torben Skyt drømmer ikke om noget.
Han håber og forestiller sig ikke ting om fremtiden.
For drømme kan briste, det er bedre at lægge korte, opnåelige planer.
- En plan udfører man og den er realistisk.
Hvis jeg går og drømmer om noget, så er det måske ikke noget, jeg opnår, siger Torben Skyt.
Planen lige nu er, at Torben Skyt til november skal løslades fra fængslet, og så skal han holde sig fra kriminalitet.
Efter en dom for våbenbesiddelse og biltyveri og senest en dom for at sprænge hæveautomater i luften, har Torben Skyt siden 2015 tilbragt tre et halvt år bag tremmer.
I sommerferien lå han på sengen i sin celle og læste på tekst-tv, at fængselsbetjente landet over beklagede sig over at være for få medarbejdere.
Det fik Torben Skyt til at henvende sig til DR, der har besøgt ham i Kragskovhede Fængsel og været med ham på udgang.
- I forhold til indsatte, der skal løslades og ud af kriminalitet, så synes jeg ikke, det er noget, der kører optimalt.
Hvis du ikke har nogen, der kan støtte dig, når du bliver løsladt, så er det meget svært at komme ud på den anden side, siger Torben Skyt.
Han er talsmand for de indsatte i Kragskovhede Fængsel, og det ærgrer ham, at Kriminalforsorgen de seneste 10 år har haft 200 millioner kroner liggende ubrugt, som politikerne havde afsat til tiltag, der skulle få kriminelle på ret køl igen.
Ubrugte midler, som en aktindsigt til DR Nyheder dokumenterer.
- De penge ville falde på et meget tørt sted.
Jeg tror, at både de indsatte og ansatte her er enige om, at alle er så pressede, at de ting, der skal hjælpe os fanger, bliver valgt fra, siger Torben Skyt.
Læs også:200 millioner skulle få indsatte ud af kriminalitet - men pengene er aldrig blevet brugtTerapi eller nogen at snakke medI 2015 fik Torben Skyt sin første dom for våbenbesiddelse og biltyveri og røg 11 måneder i fængsel.
Det var her, han med egne ord 'blev mere kriminel, end da han blev anholdt'.
- Jeg havde fået nogle bekendtskaber inde i arresten.
Vi snakkede ikke om andet end kriminalitet og der var en spænding i at få fikse ideer til, hvad vi skulle ud og lave, siger Torben Skyt.
Han blev løsladt direkte fra varetægtsfængsel og sprang i med begge ben, så snart chancen bød sig.
Sammen med en gruppe nye venner sprængte han hæveautomater i luften og stjal dermed penge fra bankerne.
Hvilken slags hjælp i varetægtsfængslet tror du kunne have hjulpet dig til ikke at lave det næste?
- Jeg skulle nok have haft en form for terapi eller nogle mennesker, der snakkede med mig om, hvordan det ville være at komme ud igen.
Jeg havde faktisk et job at komme ud til, men mit hoved var bare ikke med.
Jeg skulle have haft hjælp til at ændre mine tankemønstre, siger Torben Skyt.
Familien hjælper TorbenDe seneste to år har Torben Skyt afsonet i Kragskovhede Fængsel blandt andet på en behandlingsafdeling, hvor fællesskabet er i fokus.
Især enkeltmandssamtaler med en dygtig behandler i Kragskovhede fremhæver Torben Skyt som noget af det, der har hjulpet ham i den rigtige retning.
Men hvis Torben Skyt denne gang lykkes med at leve kriminalitetsfrit, så er det familiens skyld, siger han.
- Hvis jeg ikke havde støtten derfra, så kunne du lige så godt lade være med at lukke mig ud igen.
Så ville det være bedre bare at smide nøglen væk.
Når Torben Skyt er på udgang, bor han hos lillesøsteren Tina Skyt, hendes mand og parrets to små børn.
Det er også her, Torben Skyt skal bo i starten, når han om to måneder skal prøveløslades.
- Det er helt naturligt og ikke noget, vi har tænkt over.
For os som familie er det vigtigt at være en del af Torbens liv og hjælpe ham med at finde en base og få styr på alting, når han bliver løsladt.
Jeg tænker tit, at når jeg er bekymret for Torben og hans situation, hvordan er det så ikke for de indsatte, der ikke har en familie, som er villig til at engagere sig, siger Tina Skyt.
Direktør: Vi har fokus på resocialiseringDe 200 millioner kroner, som Kriminalforsorgen har fået tildelt til resocialiserende tiltag, kommer fra satspuljen, som et politisk flertal hvert år fordeler.
I Kriminalforsorgen siger direktør Thorkild Fogde, at der ikke findes én samlet forklaring på de 200 millioner ubrugte kroner.
Thorkild Fogde påpeger, at nogle puljer ikke er brugt op, fordi behovet ikke har været til det, eller at Kriminalforsorgen har fået en ydelse billigere, end man havde budgetteret med.
Han mener, at Kriminalforsorgen har tilstrækkeligt fokus på resocialisering:- Vi har mere fokus på resocialisering, end folk generelt tror.
Fordi der er så meget blæst om Kriminalforsorgen i øjeblikket med overbelæg og personalemangel, så er der mange der tror, at resocialisering helt har mistet fokus.
Men rigtig mange mennesker arbejder hver eneste dag med resocialisering.
FacebookTwitterKopier linkEmner:Kriminalforsorgen|Kriminalitet|Socialforhold|Fængsler|Tyverier




https://www.dr.dk/sporten/haandbold/det-er-alvor-man-repraesenterer-altsaa-et-land-danske-nicole-andersen-bomber-maal

Håndbold'Det er alvor.
Man repræsenterer altså et land': Danske Nicole Andersen bomber mål ind for USA's landsholdHun føler sig mere dansk end amerikansk, men spiller alligevel på USA's håndboldlandshold.
Nicole Andersen har spillet på USA's kvindelandshold i håndbold siden 2014.
Af Emil Halkier23.
sep.
2019 kl.
11.
48Bemærk: artiklen er mere end 30 dage gammelLæs op'The Star-Spangled Banner', den amerikanske nationalhymne, brager ud af højtalerne i en håndboldhal i millionbyen Lima, Perus hovedstad.
USA's kvindelandshold spiller bronzekamp mod Cuba ved de panamerikanske mesterskaber.
I sandhed et opgør for håndboldfeinschmeckerne.
De synger med, amerikanerne.
Nogle med større selvfølgelighed i stemmerne end andre.
22-årige Nicole Andersen er blandt dem, som ikke bruser over af nationalfølelse, når hun står der på række med holdkammeraterne.
Jo, hun er stolt, men teksten til 'Der er et yndigt land' ligger mere naturligt på rygraden.
Nicole AndersenHåndboldspiller22 årDansk-amerikanerVenstrebackSpiller 2.
division i Hellerup Idræts Klub (HIK)Har repræsenteret USA's kvindelandshold siden 2014USA ender med at tabe bronzekampen 23-24.
Nicole Andersen noterer sig for otte mål og bliver kampens topscorer.
- Det er lidt pinligt at indrømme, men efter så mange år har jeg stadigvæk udfordringer med teksten til USA's nationalsang, griner Nicole Andersen.
Forklaring følger.
Hvis man i USA kan sige, at man spiller på landsholdet, så er man virkelig en stor kanon.
Det er en stor ting.
Nicole Andersen, håndboldspiller på USA's kvindelandsholdFor hun er dansk-amerikaner, dog med tykkest streg under dansk.
Nicole Andersen er nemlig født i det store land på den anden side at Atlanten.
Faderen var udstationeret, og hun boede derfor de første syv år af hendes liv i delstaten North Carolina, før hun med resten af familien Andersen rejste til Frankrig og siden hjem til Danmark.
Det har resulteret i et dobbelt statsborgerskab, som gør hende i stand til at repræsentere USA.
Og det har hun faktisk gjort i fem år.
- Jeg startede med at spille håndbold i USA og fortsatte, da jeg kom hjem til Danmark.
Som årene gik, begyndte jeg at komme med til talenttræninger i Danmark, siger Nicole Andersen.
Nicole Andersen i aktion under de panamerikanske mesterskaber.
Håndboldspilleren har også boet i Frankrig, hvor hun i 2016 spillede for den franske klub OGC Nice Handball i den bedste franske damerække.
- Det var dansk håndbold, jeg gerne ville satse på, og dengang var jeg egentlig ikke interesseret i USA.
Jeg var inde omkring det danske U-landshold, men kunne allerede som U16-spiller godt se, at min fremtid nok ikke var så stor på den danske scene.
Heldigvis for dansk-amerikaneren havde hendes fødeland stadig snor i hende, og i 2014 tilbød USA hende at komme med på en træningslejr på stillehavsøen Guadalupe.
- Jeg tog med og syntes, at det var vildt sjovt.
Det var meget anderledes end det, jeg ellers var vant til.
De synes også, at jeg var meget interessant, fordi jeg var den eneste af spillerne, som havde spillet håndbold hele livet, siger Nicole Andersen, der på klubplan spiller 2.
division i den sjællandske klub HIK.
En stor ting at repræsentere USADe har ingen konge, men Gud og fædreland fylder en del ovre i staterne, de forenede af slagsen.
Derfor stritter det også en smule, erkender Nicole Andersen, når hun - pæredansk af sind - trækker den blå-hvide trøje over hovedet og repræsenterer USA's kvindelandshold i håndbold.
Jeg vil vildt gerne med til OL i USA.
Så jeg håber på, at jeg kan blive ved.
Det er planen.
Nicole Andersen, håndboldspiller på USA's kvindelandshold- Amerikanerne er meget, jeg ved ikke, om jeg vil kalde det nationalistiske, men de sætter en stor ære i en repræsentere USA.
Det har jeg også skullet vænne mig til.
At jeg ikke har samme forhold til landet, som mange af de andre har, siger hun.
Halvdelen af landsholdet er det, de selv kalder 'U.
S.
citizens', fuldblodsamerikanere, mens resten, som Nicole Andersen, er europæere.
Tyskere, nordmænd, en enkelt fra Frankrig og så faktisk også en anden dansker, Sif Skov Christensen.
Nicole Andersen blev topscorer for USA ved de panamerikanske mesterskaber i juli.
Dansk-amerikaneren scorede 22 mål i holdets fem kampe.
En blandet flok, som man, størst tilhørsforhold til Danmark eller ej, skal tage alvorligt at være en del af, understreger Nicole Andersen.
- Det følger med opgaven.
Der er jo mange, der har lagt mange timer i at kunne være med på landsholdet, hvor nogle af os europæere er opflasket med håndbold og også er med, fordi vi synes, det er sjovt, siger hun.
- Det skal man være klar over.
At der rent faktisk er noget alvor i det.
Man repræsenterer altså et land.
Hvis man i USA kan sige, at man spiller på landsholdet, så er man virkelig en stor kanon.
Det er en stor ting.
Lurer på OL i 2028USA kan man, uden overhovedet at fornærme nogen, sagtens kalde et uland i håndboldsammenhænge.
For mens Danmark har tonstunge harpikstraditioner, aner langt størstedelen af amerikanerne ikke engang, hvad håndbold er for en fisk.
- Når vi står i vores USA-tøj i en amerikansk lufthavn, kommer der tit folk hen og spørger, hvad vi dyrker, og det kræver ofte en dybere forklaring.
At det er en slags blanding mellem vandpolo og basketball, griner Nicole Andersen.
Sporten flyver så lavt under radaren, at landsholdet også har været nødt til at rekruttere spillere fra andre sportsgrene.
Flere af Nicole Andersens holdkammerater har en fortid i basketball, softball eller fodbold.
- Der er virkelig mange dygtige atleter i USA.
Og de har skiftet sport, fordi de har set en chance for at repræsentere USA.
Tiden med USA's kvindelandshold har budt på mange rejser.
Nicole Andersen har blandt andet været i Canada, Argentina, Puerto Rico, Uruguay, Mexico og flere steder i Europa med holdet.
Holdets fjerdeplads ved de panamerikanske mesterskaber var en stor præstation af håndboldminiputten, fortæller Nicole Andersen.
Et sundhedstegn og vidnesbyrd om, at parløbet mellem håndbold og USA stille, men sikkert bevæger sig i den rigtige retning.
Alene de fem år, hun har repræsenteret sit fødeland, er der sket en stor udvikling.
- Det er svært at promovere en sport, som ingen kender til, men den er ved at komme på dagsordenen flere og flere steder.
Giv det ti år, og så tror jeg også, at det begynder at være noget, som folk kender til, siger Nicole Andersen.
USA missede kvalifikationen til den kommende VM-slutrunde, ligesom OL i 2024 i Paris, som det ser ud nu, heller ikke bliver med amerikansk nationalmelodi i håndboldhallen.
Til gengæld er USA værter for de olympiske lege i 2028 og dermed automatisk kvalificeret.
Til den tid vil Nicole Andersen være 31 år.
- Jeg vil vildt gerne med til OL i USA.
Så jeg håber på, at jeg kan blive ved.
Det er planen, siger hun.
FacebookTwitterKopier linkEmner:USA|Håndbold|Frankrig|De Olympiske Lege|Peru




https://www.dr.dk/nyheder/penge/thomas-cooks-konkurs-rammer-flere-danske-rejseselskaber

PengeThomas Cooks konkurs rammer flere danske rejseselskaberFlere hundrede gæster skal ombookes til nye afgange.
Rejsebureauer kan dog tjene på Thomas Cooks konkurs.
(Arkivfoto).
- Vi har solgt ligeså mange rejser her fra morgenen, som vi gjorde hele mandag i sidste uge, fortæller pressechef i Tui Danmark, Mikkel Hansen.
Af Signe Mai Vilsbøll og Mikkel Jensen23.
sep.
2019 kl.
09.
28Bemærk: artiklen er mere end 30 dage gammelLæs opThomas Cooks konkurs sender bølger igennem hele rejsebranchen, hvor flere europæiske selskaber kæmper med at finde nye afgange til de gæster, som skulle have fløjet med på datterselskabet Spies' afgange.
Indtil videre står det klart for den danske afdeling af rejseselskabet Tui, at mindst 400 gæster, der skulle have været på ferie til Tenerife i løbet af september og oktober, skal ombookes til andre fly.
Det oplyser pressechef i Tui Danmark Mikkel Hansen.
Så stor en andel af charterrejserne stod de for:Spies - 24,3%Apollo - 15,3%Tui - 15%BravoTours - 14,9%Sunweb - 8,9%Kilde: rejsearrangorer.
dk.
Tallene er for det danske marked 2018.
- Vi har en ugentlig afgang til Tenerife, som er ramt af konkursen.
Foreløbig ved vi, at det drejer sig om 400 pladser, og der vil være flere af vores danske rejsende, der har købt rejser henover vinteren, som skal ombookes.
- De har sæder på delte fly med Spies lige nu.
Kunder, der er ramt, får besked, tilføjer han.
Apollo må ombooke 100Som Nordens største rejsearrangør - og Danmarks tredjestørste rejsebureau - har Tui egne ruter, som de fleste af selskabets gæster flyver på, men det sker indimellem, at rejsebureauerne køber sæder af hinanden.
Således er gæster rejsende med Apollo til Gran Canaria og Madeira også ramt.
På enkelte afgange hen over efteråret og vinteren har Apollo nemlig købt pladser på Thomas Cook-fly, oplyser kommunikationchef hos Apollo Glenn Bisgaard.
- Mit bud er, at det drejer sig om 100 af vores kunder, men vi har ikke et præcist tal endnu.
Tip osEr du ramt af Thomas Cooks konkurs, så hører vi gerne fra dig.
Skriv til os på 1212@dr.
dk.
Apollo er lige nu i gang med at finde alternativer.
Gæster på afgange, der aflyses som følge af Thomas Cooks konkurs, vil blive kontaktet af Apollo, når der er fundet en løsning.
Bravo Tours tjener på konkursApollo er Danmarks næststørste rejsebureau.
Dernæst kommer Spies, der er datterselskab til den konkursramte, britiske rejsegigant Thomas Cook, og på fjerdepladsen har rejsebureauet Bravo Tours indfundet sig.
Bravo Tours oplyser til DR Nyheder, at de ikke har kunder, som rammes af konkursen.
Vi har solgt ligeså mange rejser her fra morgenen, som vi gjorde hele mandag i sidste uge.
Mikkel Hansen, pressechef, Tui DanmarkDerimod har rejsebureauet siden i går aftes, hvor nyheden om Thomas Cooks konkurs nåede frem til offentligheden, solgt 150 rejser.
- Det er jo tydeligt, at det er nogle, som skulle have været ude og rejse med Spies.
Vi vil gerne hjælpe danskerne med at komme på ferie, men der er selvfølgeligt mange, som kommer til at gå forgæves her inden for de næste dage her, siger administrerende direktør hos Bravo Tours Peder Hornshøj og tilføjer:- Det er en svær situation.
Der er mangel på fly lige for øjeblikket, så der bliver pres på.
Fordoblet aktivitet hos TuiAktiviteten på Tuis hjemmeside er også fordoblet.
Typisk bookes der ikke mange rejser i tidsrummet søndag aften til mandag morgen, men det blev der lavet om på i går, fortæller pressechef Mikkel Hansen:- Vi har solgt lige så mange rejser her fra morgenen, som vi gjorde hele mandag i sidste uge.
- Udover at finde ud af, hvad vi gør med kommende afgange, prøver vi også at finde ud af, hvordan vi kan støtte andre gæster, der er påvirket af den her situation, siger Mikkel Hansen og understreger, at det trods alt er en trist dag for rejsebranchen, når en stor spiller drejer nøglen om.
Thomas Cook har aktuelt omkring 600.
000 rejsende på udenlandske destinationer.
Selskabet har gennem længere tid været i økonomiske problemer og havde et akut behov for at få tilført 200 millioner pund (1,7 milliarder danske kroner), men forhandlinger mellem ledelsen, selskabets kreditorer og private investorer endte søndag uden resultat.
FacebookTwitterKopier linkEmner:Apollo Rejser|Bravo Tours|Rejse- og turistbranchen|Tenerife|Peder Hornshøj (erhvervsleder)




https://www.dr.dk/sporten/tennis/bjorn-borgs-europaeiske-tennisslaeng-slaar-igen-verdensholdet

TennisBjörn Borgs europæiske tennisslæng slår igen verdensholdetEuropa besejrede verdensholdet 13-11 i den tredje udgave af tennisturneringen Laver Cup.
Europa med Björn Borg som holdkaptajn vandt søndag aften tredje udgave af Laver Cup.
23.
sep.
2019 kl.
08.
12Bemærk: artiklen er mere end 30 dage gammelLæs opFor tredje år i træk viste de europæiske tennisstjerner sig stærkere, end dem resten af verden kunne mønstre i holdturneringen Laver Cup.
Tyskeren Alexander Zverev sikrede søndag aften sejren med at slå canadieren Milos Raonic 6-4, 3-6 10-4.
Det satte punktum for tre dages tennis i den schweiziske by Geneve.
Europas hold var anført af den svenske tennislegende Björn Borg, mens verdensholdet havde amerikaneren John McEnroe som kaptajn.
De to stod også i spidsen for holdene i de to foregående udgaver i 2017 og 2018.
- Verdensholdet var igen virkelig tæt på, men vi sikrede os de rigtige point og havde måske en anelse held, siger Borg ifølge nyhedsbureauet Reuters.
- Jeg er virkelig stolt af mit hold, spillerne gjorde det virkelig godt.
Jeg er en rigtig glad kaptajn.
Team Europe's Alexander Zverev vandt den afgørende kamp for europæerne, da han besejrede canadieren Milos Raonic.
 Rafael Nadal løfter Laver Cup-trofæet efter Europas sejr over verdensholdet.
 Kaptajnen på verdensholdet, tennislegenden John McEnroe, var en smule slukøret efter nederlaget.
1 / 3Team Europe's Alexander Zverev vandt den afgørende kamp for europæerne, da han besejrede canadieren Milos Raonic.
1 / 3Rafael Nadal løfter Laver Cup-trofæet efter Europas sejr over verdensholdet.
2 / 3Kaptajnen på verdensholdet, tennislegenden John McEnroe, var en smule slukøret efter nederlaget.
3 / 3Selv om turneringen fortsat er ny i tenniskalenderen, havde en række af verdens bedste spillere valgt at svinge forbi Schweiz for at deltage, heriblandt Rafael Nadal og Roger Federer.
Tidligere søndag var verdensholdet foran 11-7 og kunne dermed øjne sin første sejr i turneringens treårige historie.
Det skyldtes blandt andet, at Federer havde tabt en double sammen den græske komet Stefanos Tsitsipas til amerikanerne John Isner og Jack Sock.
Schweizeren tog revanche senere ved at slå Isner i en singlekamp, og så var Europa kun bagud med et enkelt point før den sidste kamp mellem Zverev og Raonic, hvor tre point var på højkant.
Spillerne tog et sæt hver, og opgøret skulle så afgøres i en udvidet tiebreak, som Zverev trak sig sejrrigt ud af.
- Jeg er så stolt af at være kaptajn for det her hold.
De kæmpede med alt, hvad de havde.
Verdenshold, I er fantastiske, siger John McEnroe.
Næste år afholdes Laver Cup i Boston i USA.
/ritzau/FacebookTwitterKopier link




https://www.dr.dk/nyheder/indland/rasmus-har-vaeret-elev-fem-steder-jeg-faar-aldrig-ro

IndlandRasmus har været elev fem steder: ’Jeg får aldrig ro’Kritik af stor stigning i antallet af korte praktikaftaler inden for traditionelle håndværksfag.
Rasmus Jensen er uddannet bygningsmaler om et år.
Derefter drømmer han om at starte egen virksomhed som selvstændig maler.
Af Mickey Kruse og Jesper Bo Pedersen23.
sep.
2019 kl.
07.
00Bemærk: artiklen er mere end 30 dage gammelLæs opPå bare ti år er andelen af korte uddannelsesaftaler steget fra 5 til 43 procent inden for bygge- og anlægsbranchen.
Det viser tal fra Undervisningsministeriet.
Og det er en skidt udvikling, mener Malerforbundet i Danmark.
- Det stresser eleverne med de her korte praktikaftaler.
Det har taget overhånd, og det er blandt andet derfor, at cirka hver femte falder fra på de korte uddannelsesaftaler, siger formanden for Malerforbundet, Martin Hansen.
I starten syntes jeg, at det var fedt bare at få en læreplads, men nu synes jeg ikke, det er særligt fedt, fordi man aldrig har ro.
Man tænker hele tiden på, hvor man skal hen næste gang.
Rasmus Jensen, malerelev.
I et almindeligt praktikforløb er eleverne typisk hos den samme virksomhed gennem hele uddannelsen, mens de korte uddannelsesaftaler kan vare helt ned til tre måneder.
Rasmus Jensen fra Tech College i Nørresundby er en af de studerende, som er træt af, at virksomhederne kan indgå korte praktikaftaler.
Han har indtil nu haft en kort uddannelsesaftale og fire korte delaftaler.
Delaftaler er helt korte aftaler, der kan vare mindre end en praktikperiode, da man indgår delaftaler med elever, som ellers ville være i skolepraktik.
- I starten syntes jeg, at det var fedt bare at få en læreplads, men nu synes jeg ikke, det er særligt fedt, fordi man aldrig har ro.
Man tænker hele tiden på, hvor man skal hen næste gang, siger han.
Dansk Byggeri: Giv virksomheder en økonomisk gulerodIfølge underdirektøren fra Dansk Byggeri, Louise Pihl, giver de korte aftaler som udgangspunkt god mening.
- De gør, at vi får mange flere elever ud i praktik.
Hvis ikke de var der, ville fire ud af 10 virksomheder ikke tage elever, siger hun.
Alligevel anerkender hun, at der kan være problemer med de mange korte uddannelsesaftaler.
- Vi tror, man kan stramme op, hvis skolerne hjælper med at foreslå ordinære praktikforløb til virksomhederne.
Det kan man eventuelt tilskynde ved at gøre det økonomisk attraktivt for uddannelsesstederne, siger Louise Pihl.
Praktikcenterchef: Unge har også ændret sigNørresundby Tech College er et af de uddannelsesteder, som står for at lave de mange korte aftaler.
Her er man dog ikke så bekymret.
- De unge har ændret sig.
Vi mener, at der er mange unge, der ikke ønsker at binde sig i tre til fire år fra starten, siger praktikcenterchef på Tech College i Aalborg, Per Kristensen.
Fra regeringens side er der ingen planer om at ændre på muligheden for at lave korte uddannelsesaftaler.
- Vi har tiltro til, at parterne finder en løsning, der tilgodeser alle bedst muligt, siger Jens Joel, energi- og klimaordfører for Socialdemokratiet.
FacebookTwitterKopier linkEmner:Jens Joel (politiker)|Uddannelse|Erhvervsuddannelser|Dansk Byggeri|Nørresundby




https://www.dr.dk/nyheder/politik/kristian-jensen-stifter-eget-firma-nu-vil-han-holde-foredrag

PolitikKristian Jensen stifter eget firma: Nu vil han holde foredragVenstres tidligere næstformand stifter enkeltmandsvirksomhed.
Han vil holde foredrag om politik og FN's verdensmål.
Kristian Jensen er ikke længere Venstres næstformand, men han sidder stadig i Folketinget.
23.
sep.
2019 kl.
07.
06 | opdateret 23.
sep.
2019 kl.
08.
51Bemærk: artiklen er mere end 30 dage gammelLæs opI weekenden takkede Kristian Jensen (V) officielt af som topfigur i Venstre ved partiets ekstraordinære landsmøde.
Mandag er det kommet frem, at han stifter eget enkeltmandsfirma.
Jeg har stor lyst til at fortælle om forskellige ting.
Kristian Jensen, VenstreDet skriver finans.
dk.
Firmaet hedder Kr.
Jensen foredrag mv.
Det er registreret i cvr-registeret 9.
september.
- Jeg har stor lyst til at fortælle om forskellige ting.
Mit virksomhedsprojekt skal køre parallelt med mit arbejde i Folketinget og de opgaver, som jeg bliver sat til at løse af Venstres ledelse.
- Virksomheden skal drives i det omfang, der er tid og plads til, siger Kristian Jensen til finans.
dk.
For nylig meldte han også ud, at han påbegynder en uddannelse på Niels Brock i bestyrelsesarbejde.
Politik og verdensmålSom foredragsholder vil han fokusere på tre emner til at begynde med.
Det første tema er politik, som han beskriver som både fantastisk og brutalt.
- Jeg tror, at der er nogen, som efter de seneste måneders begivenheder gerne vil høre om, hvad det skønne og positive ved politik er, siger Kristian Jensen til Ritzau.
Desuden vil Kristian Jensen holde foredrag om verdens brændpunkter.
Her kommer hans tid som udenrigsminister ham til gode.
Og så vil han hjælpe danske virksomheder med at imødekomme FN's 17 verdensmål for bæredygtig udvikling.
- Jeg ved, at der er stor interesse for disse emner.
Mange danskere kigger med stor bekymring på brexit, Donald Trump, handelskrige og gule veste i Frankrig.
- Hvilke opbrud er der i verden?
Det har jeg arbejdet en del med som udenrigsminister og også efterfølgende, siger Kristian Jensen, som indtil folketingsvalget inden sommerferien var finansminister.
Uroen i VenstreEn tumultarisk august med intern uro i partiet førte til, at Lars Løkke Rasmussen (V) valgte at gå af som formand for Venstre.
På samme tid meddelte Kristian Jensen, at han også ville trække sig som næstformand.
At holde foredrag og passe mit arbejde som folketingsmedlem, hvilket er min førsteprioritet, ligger godt i tråd med hinanden.
Kristian Jensen, VenstreEn bevæget Kristian Jensen havde svært ved at holde tårerne tilbage, da han af pressen blev spurgt ind til det faktum, at hans drøm om at blive formand for Venstre ikke blev til noget.
Kristian Jensen fastslår, at virksomheden ikke skal ses som et farvel til dansk politik.
- Det har jeg ingen planer om.
At holde foredrag og passe mit arbejde som folketingsmedlem, hvilket er min førsteprioritet, ligger godt i tråd med hinanden, siger hanLøkke og Kristian Jensen sad på deres respektive topposter i Venstre i ti år.
Løkke blev i weekenden afløst af Jakob Ellemann-Jensen (V), mens Inger Støjberg (V) er ny næstformand i Venstre.
Og hvad koster det så at få Kristian Jensen ud til et foredrag?
Det vides ikke endnu.
Det har Kristian Jensen og bookingbureauet ikke aftalt endnu, siger han.
- Men det er ikke noget, jeg skal leve af, være rig af, siger Kristian Jensen.
/ritzau/FacebookTwitterKopier linkEmner:Donald Trump (politiker)|Inger Støjberg (politiker)|Venstre|Erhverv|Frankrig




https://www.dr.dk/sporten/tennis/wozniacki-falder-sammen-og-ryger-ud-af-wuhan-open

TennisWozniacki falder sammen og ryger ud af Wuhan OpenCaroline Wozniacki gik i stå mod Su-Wei Hsieh, der slog danskeren ud i første runde i Kina.
Caroline Wozniacki røg mandag morgen ud i første runde ved Wuhan Open i Kina.
23.
sep.
2019 kl.
09.
39Bemærk: artiklen er mere end 30 dage gammelLæs opDet startede med dansk opvisning, men sluttede i stor skuffelse for Caroline Wozniacki, der mandag morgen dansk tid blev sendt ud af den stjernebesatte WTA-turnering Wuhan Open i første runde.
Wozniacki spillede blændende i begyndelsen af kampen mod Su-Wei Hsieh, men niveauet dalede langsomt, i takt med at modstanderen fra Taiwan hævede sit gevaldigt og vandt 6-7, 6-1, 6-2.
13.
-seedede Wozniacki gik ellers ind til kampen med en god indbyrdes statistik mod Su-Wei Hsieh.
De to havde mødtes fem gange med fire danske sejre til følge.
Wozniacki åbnede da også med stor selvtillid, og særligt i danskerens servepartier havde taiwaneren svært ved at følge med.
Første parti vandt Wozniacki rent, og på breakbold nummer tre bragte hun sig efterfølgende foran 2-0.
Det har været et resultatmæssigt svingende 2019 for Caroline Wozniacki.
For en måned siden røg danskeren ud i tredje runde ved US Open til Bianca Andreescu, som senere gik hen og vandt grandslam-turneringen.
(Arkivfoto) Det lignede en ekspeditionssag, da Wozniacki lidt senere bragte sig foran 5-1 i overlegen stil, men så stemplede Su-Wei Hsieh ind.
Foran 5-1 og 40-15 stod Wozniacki med to sætbolde i eget serveparti, men så løftede Su-Wei Hsieh ellers sit niveau.
Hvor Wozniacki i begyndelsen af kampen sendte vindere afsted med forhånden, kom der primært fejl fra den 29-årige danskers hånd, og hun blev brudt to gange.
Ved 5-5 lykkedes det den tidligere verdensetter fra Danmark at sende et par server afsted, som Su-Wei Hsieh ikke kunne håndtere, og Wozniacki vandt et parti for første gang siden sin store føring.
Sættet blev sendt i tiebreak, hvor modstanderen fra Taiwan kom på 1-0, men derefter måtte se Wozniacki tage seks point i streg.
På danskerens sætbold nummer to slog Su-Wei Hsieh i nettet, og ad omveje endte sættet alligevel i Wozniackis favn.
Gik kold til sidstWozniacki fik to chancer for et servegennembrud tidligt i andet sæt, men misbrugte begge.
Omvendt greb Su-Wei Hsieh chancen, første gang hun fik muligheden, og bragte sig på 3-1.
De 21 uprovokerede fejl, som Su-Wei Hsieh blev noteret for i første sæt, var reduceret til fire, og hun sendte uden problemer kampen ud i et tredje og afgørende sæt.
Her afværgede Wozniacki for første gang i kampen en breakbold, men i den efterfølgende duel lykkedes det alligevel Su-Wei Hsieh at bryde danskeren til 1-0.
Der var nul muligheder for at bryde tilbage for Wozniacki.
Hver gang hun nærmede sig en breakbold, strammede Su-Wei Hsieh grebet.
Bagud 0-4 tog Wozniacki sit første parti i sættet, men det var for sent for den 13.
-seedede dansker, som ikke kom i nærheden af at hente taiwanerens forspring.
/ritzau/FacebookTwitterKopier link




https://www.dr.dk/nyheder/udland/faa-svarene-her-derfor-vil-fire-lande-loese-eus-tilbagevendende-hovedpine

UdlandFå svarene her: Derfor vil fire lande løse EU's tilbagevendende hovedpineI årevis har migranter og asylansøgere skabt diplomatiske stridigheder i EU.
Det skal være slut nu, mener flere lande.
I juli forsøgte 65 migranter og asylansøgere at sejle fra Libyen til Europa over Middelhavet.
Nu vil fire EU-lande forsøge at finde en løsning på det, der i årevis har skabt diplomatiske udfordringer i unionen.
Af Niels Kvale23.
sep.
2019 kl.
07.
56Bemærk: artiklen er mere end 30 dage gammelLæs opI aftes fik en båd med 182 afrikanere besked på, at de nu kan sejle i havn i den italienske by Messina.
Det sker, efter at båden fra Læger uden Grænser, der havde migranterne ombord, i fem dage har cirkuleret mellem Malta og den italienske ø Lampedusa uden tilladelse til at sejle i havn i hverken Malta eller Italien.
Dermed føjede båden sig til en lang række af episoder, hvor både med afrikanske migranter, særligt fra hjælpeorganisationer, først efter flere dages politisk og diplomatisk tovtrækkeri får lov til at anløbe en havn.
Men måske er er en løsning på vej.
Læs også:EU-lande vil gå solo med migrationsaftaleHer til morgen mødes indenrigsministrene fra Italien, Tyskland, Frankrig og Malta på netop Malta for at diskutere en omfordelingsordning for dem, som reddes fra havsnød ud for Libyen af enten hjælpeorganisationer, militærfartøjer eller handelsskibe.
Men hvad går aftalen ud på, er den overhovedet nødvendig, og hvorfor ønsker Frankrig og Tyskland at hjælpe Italien nu?
Få svarene her:1Hvad er det for en aftale, der forhandles om?
Antallet af migranter og asylansøgere, der forsøger at kommer til Europa, er lavere end for blot to år siden.
De sidste detaljer forhandles til det sidste, men vi ved, at man diskuterer en ordning, der omfordeler alle asylansøgere og migranter, der reddes på havet.
Tre spørgsmål, der skal findes svar på:Skal asylansøgere reddet nord for Libyen automatisk fordeles, eller skal de først sejles til Malta og Italien og screenes der?
Skal alle fordeles eller kun dem, der ventes at have begrundet håb om at få asyl?
Er det kun Italien og Malta, der skal lægge havn til, eller skal eksempelvis franske havne også være en mulighed?
Flere gange har det været fremme, at Tyskland og Frankrig hver især vil forpligte sig på at tage en fjerdedel, mens resten så skal fordeles mellem lande, der melder sig frivilligt.
Det vil være en markant udvikling, hvis Tyskland og Frankrig siger ja til at tage imod det, der betegnes som økonomiske migranter - altså folk uden krav på asyl, der skal sendes tilbage til deres hjemlande.
Langt hovedparten af dem, som reddes i Middelhavet, udgør nemlig denne kategori.
Og hidtil har princippet været, at flygtninge - i ekstreme tilfælde som i 2015 - kan omfordeles, mens økonomiske migranter skal sendes hjem fra det EU-land, de er ankommet til.
Et af de spørgsmål, der ikke er afklaret, er, om de skal omfordeles med det samme, eller først sættes i havn i Italien og Malta og tilbringe flere måneder her, før de omfordeles.
2Vi har før haft EU-aftaler om omfordeling syriske og eritreiske flygtninge.
Hvordan adskiller den aftale, der forhandles i dag, sig?
Den kommende formand for Europa-Kommissionen, Ursula von der Leyen, har lovet en reform af migrationspolitikken.
Tanken er derfor, at den nye aftale skal være midlertidig.
For det første er det her fire EU-lande, der går solo.
Man kan ikke holde til, at det skaber en diplomatisk krise, hver gang et dusin migranter reddes i Middelhavet, hvor der skal ringes på kryds og tværs af de europæiske hovedstæder for at finde en løsning.
De fire lande er klar over, at på EU-plan er enhver reform af asyl- og flygtningepolitikken enten umulig eller et så langsigtet projekt, at der er brug for andre tiltag.
Når modellen kaldes midlertidig, er det i håb om, at den på sigt kan afløses af den reform af migrationspolitikken, som den nye formand for Europa-Kommissionen, Ursula von der Leyen, har lovet.
Antallet af migranter, der ankommer fra Libyen og til særligt Italien, er styrtdykket to år i træk.
3Er der overhovedet behov for nogen omfordeling?
Libyen er det primære land, migranterne og asylansøgerne rejser fra, når de vil til Europa.
Det lave antal er en hovedårsagerne til, at en aftale er mulig.
Hvis eksempelvis Tyskland ender med at forpligte sig på at tage en fjerdedel af de reddede, ville det indtil videre i 2019 dreje sig om cirka 250 personer, der skulle omfordeles.
Det tal er politisk acceptabelt.
I 2017 havde det tilsvarende tal været 30.
000, og det er stærkt tvivlsomt, at den nye aftale vil overleve, hvis antallet pludseligt stiger kraftigt.
4Hvorfor kommer der en aftale nu?
Lega-lederen Matteo Salvini var indtil for nylig Italiens magtfulde indenrigsminister.
Nu er magten skiftet i Italien, og den indvandrings- og EU-kritiske politiker sidder ikke længere i regeringen.
Udover det lave antal skyldes timingen, at Italien har fået en ny og meget mere EU-venlig regering.
Den nye regering står dog med det praktiske problem, at den tidligere indenrigsminister og nuværende oppositionsleder, Matteo Salvini, har ført en uhyre populær politik, hvor han har lukket de italienske havne for skibe med migranter ombord.
Hvis den italienske regering skal bløde op for den hårde linje - hvilket er påkrævet, hvis man skal undgå det politiske sorteper-spil om fordeling, hver gang en båd reddes - skal den italienske regering have noget til gengæld.
En fælles aftale om omfordeling kan være præcis det, der kræves, da Italien siden 2013 har kæmpet for en omfordeling, der gjaldt alle, både økonomiske migranter og flygtninge.
Både Tyskland og Frankrig har klart en interesse i at hjælpe den nye italienske regering, da man ikke ønsker at se Salvini ved magten.
Og man ved, at migrationspolitikken er afgørende i Italien, selvom antallet af ankomster er historisk lav.
5Men det er altså i første omgang kun fire lande.
Hvorfor vil flere ikke være med?
Både den tyske kansler, Angela Merkel, og den franske præsident, Emmanuel Macron, ønsker at give den nye italienske regering en god start.
En del lande menes at være klar til at tage imod nogle af dem, der er tilbage, når Frankrig og Tyskland har taget halvdelen.
Meldinger fra både Frankrigs præsident, Emmanuel Macron, og den tyske indenrigsminister, Horst Seehofer, viser, at de har et ønske om, at de lande, der ikke vil være med, til gengæld skal forpligte sig på at betale.
Hvis aftalen lander, vil den blive præsenteret for de øvrige EU-lande i oktober.
Her vil der helt sikkert også følge en klar opfordring om enten at deltage i omfordeling eller betale.
Men da der er tale om en frivillig, mellemstatslig aftale og ikke en aftale gennem EU-systemet, er der ingen tvang.
Udover Frankrig, Italien, Tyskland og Malta deltager det finske EU-formandsskab og EU-kommissionen ved dagens møde på Malta.
Rettelse: Tallene i grafen over antallet af migranter og asylansøgere, der er ankommet siden 2017, dækker udelukkende dem, der er kommet til Italien.
FacebookTwitterKopier linkEmner:Emmanuel Macron (politiker)|EU|Flygtninge og asylansøgere|Frankrig|Horst Seehofer (politiker)




https://www.dr.dk/nyheder/kultur/film/se-billederne-guldjakker-glaedesrus-og-gyldne-statuetter-dominerede

Emmy Awards 2019Se temaFilm og serierSe billederne: Guldjakker, glædesrus og gyldne statuetter dominerede stjernespækket tv-prisfestHollywoods stjerner var hoppet i deres fineste outfits, da Emmy-statuetterne blev uddelt.
Af Kasper Madsbøll Christensen23.
sep.
2019 kl.
08.
36Bemærk: artiklen er mere end 30 dage gammelLæs opNikolaj Coster-Waldau var hoppet i en knivskarp guldblazer.
RuPaul Charles var iført et laksefarvet jakkesæt.
Og stjernerne fra serien 'Pose' overstrålede næsten de gyldne statuetter, der blev uddelt natten til mandag, dansk tid.
Serien 'Fleabag' hev fire priser hjem ved prisuddelingen, mens 'Chernobyl' snuppede tre statuetter.
Desuden vandt Billy Porter prisen for bedste skuespiller i en dramaserie - hvilket han er den første åbent homoseksuelle sorte mand nogensinde til at gøre.
Læs også:Historisk sejr i nat: Her er alle årets Emmy-vindereSe de bedste billeder fra den røde løber herunder.
Nikolaj Coster-Waldau med sin hustru Nukaka.
1 / 15Billy Porter vandt prisen for bedste mandlige hovedrolle i en dramaserie for sin indsats i 'Pose'.
Han havde iført sig en tårnhøj hat og plateausko til lejligheden.
2 / 15En anden af stjernerne fra 'Pose', MJ Rodriguez, i en storslået, skrigpink kjole.
3 / 15Indya Moore fra 'Pose' poserer for fotograferne inden prisuddlingen.
4 / 15Patricia Arquette ankommer her med sin kæreste Eric White.
Hun vandt prisen for bedste kvindelige birolle i en miniserie eller tv-film for sin rolle i 'The Act'.
5 / 15Laverne Cox, kendt fra 'Orange Is the New Black', havde iført sig metervis af tyl.
6 / 15RuPaul Charles (til højre) med sin mand Georges LeBar.
Tv-værten hev prisen for bedste konkurrencedrevne program hjem for 'RuPaul's Drag Race', der - indtil videre - har kørt i elleve sæsoner.
7 / 15Stjernen fra 'Killing Eve', Sandra Oh, poserer på den røde løber inden uddelingen.
8 / 15Robin Weingert, der blandt andet er kendt for 'Deadwood', imponerede også i sit skrud af en kjole.
9 / 15Oscar-vinder Viola Davis havde iført sig sort og hvidt til aftenens Emmy-uddeling.
10 / 15Endnu en Oscar-vinder, Regina King, indtager den røde Emmy-løber, der egentlig var auberginefarvet.
Det gjorde hun i en storslået, mintgrøn kjole.
11 / 15Patricia Clarkson var nomineret for sin rolle i 'Sharp Objects'.
Hun måtte dog se sig slået af Patricia Arquette.
12 / 15Niecy Nash var nomineret for sin rolle i miniserien 'When They See Us', men tabte til Michelle Williams.
13 / 15Chrissy Metz (til venstre) fra serien 'This Is Us' med ledsager ankommer til tv-prisuddelingen.
14 / 15James Van Der Beek havde iført sig en gammelrosa velourblazer til den glamourøse prisuddeling.
15 / 15FacebookTwitterKopier linkEmner:Nikolaj Coster-Waldau (skuespiller)




https://www.dr.dk/nyheder/regionale/hovedstadsomraadet/hoej-musik-og-faa-toiletter-politikere-loefter-pegefingeren

KøbenhavnFor høj musik og for få toiletter: Politikere løfter pegefingeren over for DistortionPå flere punkter overholdt årets gadefestival ikke aftalen med Københavns Kommune, viser evaluering.
Politikerne i København har tidligere indskærpet over for Distortion, at kommunens lydniveauer skal overholdes.
Af Ida Nathan23.
sep.
2019 kl.
09.
37Bemærk: artiklen er mere end 30 dage gammelLæs opHøj musik, alkohol og masser af mennesker.
Det er opskriften, når gadefestivalen Distortion finder sted i København i slutningen af maj og begyndelsen af juni.
Men selvom politikerne i København sidste år indskærpede over for organisationen bag Distortion, at kommunens støjgrænser skulle overholdes, var der igen i år problemer med for højt lydniveau.
Det fremgår af evalueringen fra kommunen af årets festival.
Læs også:Distortion larmer for meget, men får lov til at fortsætteDesuden var der på Nørrebro opstillet færre toiletter end aftalt med kommunen.
Blandt beboerne på Nørrebro er man efterhånden træt af Distortion.
Rikke Steensig bor på en sidegade til Nørrebrogade og tog tidligere i år initiativ til en underskriftindsamling for at få rykket begivenheden væk fra brokvarterne.
Rikke Steensig er træt af gadefestivalen Distortion.
- Jeg håber det bliver holdt et andet sted.
 DR)- Det var engang en sjov folkefest, men det er det ikke mere.
Nu er det rigtig mange unge, fulde mennesker, der hærger og tisser, hvor de vil.
Vi vil gerne have fest og larm, men jeg synes det er blevet for meget med de mange mennesker, der ødelægger og sviner, siger hun.
Distortion har endnu ikke søgt om tilladelse til næste års festival, men sker det, håber Rikke Steensig, at politikerne overvejer placeringen.
- Jeg håber, at de siger nej til at holde det her på Nørrebro, og at det i stedet må afholdes et andet sted.
I år begyndte den fem dage lange festival på Nørrebro og rykkede efterfølgende videre til Vesterbro, Rådhuspladsen og Refshaleøen.
Politikere: Distortion skal stramme opBlandt politikerne på Københavns Rådhus vækker evalueringen af årets festival kritik.
Selvom årets festival har affødt langt færre klager end tidligere år, er det uacceptabelt, at aftalen med kommunen ikke overholdes, siger teknik- og miljøborgmester Ninna Hedeager Olsen (EL).
- Hvis Distortion søger om en festival til næste år, forventer jeg, at de fremlægger en plan for, hvordan de overholder aftalen med os og løser de problemer, som de stadigvæk har.
Konservatives gruppeformand Jakob Næsager synes ikke, det er rimeligt, at beboerne på Nørrebro og Vesterbro skal lægge gade til for høj musik.
Han er parat til at rykke festivalen væk fra brokvarterne.
- Hvis ikke Distortion kan overholde støjgrænserne, skal de ikke have lov at spille der, hvor københavnerne bor og skal putte deres børn.
Vilkårene blev ikke overholdt i år, og det bør få konsekvenser, når vi skal fastsætte vilkårene næste gang, vi skal give tilladelse, siger han.
Distortion lover bedringHos Distortion er man opmærksom på at overholde kommunens støjgrænser, og hvis musikken på de enkelte scener er for høj, griber man ind, skriver organisationen i en mail.
- Nogle scener blev slukket på dagen, andre har fået trukket depositum.
Og når vi kigger fremad, tager vi det med i betragtning, om vi fortsat kan lave festival med dem, skriver Distortion.
I forhold til de manglende toiletter på Nørrebro, lyder forklaringen, at der flere steder var opstillet containere og stilladser på de steder, hvor man havde planlagt at opstille urinaler.
- Vi var desværre ikke hurtige nok til at finde alternative placeringer til de 50 urinaler inden festen var gået i gang.
Næste dag foregik alt som planlagt.
Københavns Kommune modtog sidste år 110 klager over Distortion.
I år er tallet 51.
FacebookTwitterKopier linkEmner:Distortion|Enhedslisten|Jakob Næsager (politiker)|København|Lokalpolitik




https://www.dr.dk/nyheder/penge/spies-ingen-kommer-afsted-i-dag-men-alle-gaester-med-pakkerejse-skal-nok-komme-hjem

PengeSpies: Ingen kommer afsted i dag - men alle gæster med pakkerejse skal nok komme hjemRejsegiganten Thomas Cooks konkursbegæring får konsekvenser for rejsende med det danske datterselskab Spies.
Rejseselskabet Thomas Cooks konkurs rammer også danske rejsende, der har bestilt en ferie med datterselskabet Spies.
Af Anne Øllgaard23.
sep.
2019 kl.
07.
11Bemærk: artiklen er mere end 30 dage gammelLæs opDe rejsende, der her til morgen skulle med Spies' afgange til Madeira fra Københavns Lufthavn eller til Cypern fra Billunds Lufthavn, kommer ikke afsted.
Det sker som konsekvens af rejseselskabet Thomas Cooks konkursbegæring, lyder det fra Spies' kommunikationschef, Lisbeth Nedergaard.
Thomas Cook indgiver konkursbegæringEfter 178 år på farten har den britiske rejsegigant og det, der betegnes som verdens ældste rejseselskab, indgivet konkursbegæring med en gæld på 14,4 milliarder kroner.
Thomas Cook, der blandt andet ejer Spies, er gået i betalingsstandsning med omgående virkning og efterlader sig omkring 600.
000 rejsende fordelt på destinationer over hele kloden.
Thomas Cook har næsten 22.
000 medarbejdere.
Heraf 9.
000 i Storbritannien.
Spies er datterselskab til den britiske rejsegigant, og nattens konkursbegæring vil derfor få konsekvenser for de danskere, der har bestilt en rejse med Spies med afgang i dag.
Hvilke konsekvenser det vil få for Spies-kunder de kommende dage, ved det danske rejseselskab endnu ikke, siger Lisbeth Nedergaard.
- Der er en masse ting, der skal falde på plads, før jeg med sikkerhed kan sige, hvad konsekvenserne bliver.
Men dem, der skal afsted med et Thomas Cook Scandinavia Airlines-fly må desværre forvente, at de ikke kommer afsted her til formiddag.
De bliver kontaktet af deres rejseselskab og får besked om, hvad der så skal ske i stedet for.
Tip osEr du ramt af Thomas Cooks konkurs, så hører vi gerne fra dig.
Skriv til os på 1212@dr.
dk.
Alle med en pakkerejse er sikretÉn ting er dog sikkert, understreger Lisbeth Nedergaard.
- Dem, der er på rejse med Spies i øjeblikket, skal selvfølgelig vente på, at de får besked om, hvad der skal ske.
Men alle pakkerejser, der er solgt gennem Spies, er omfattet af Rejsegarantifonden, og det vil sige, at alle kommer hjem igen.
Det vil, ifølge Lisbeth Nedergaard, sige, at der "bliver taget hånd om dem".
- Dem, der er ude, de kommer hjem, og dem, der har fået aflyst en afgang, der kommer man med et alternativ eller en anden løsning.
For eksempel kompensation.
1400 rejsende kan blive ramt i dagSpies oplyser til DR, at aflysningerne kan ramme cirka 1400 passagerer, der enten skulle være rejst ud af Danmark eller til Danmark med Spies i dag.
Ifølge DR's reporter i Købehavns Lufthavn, Camilla Faurholdt-Löfvall, fik de passagerer, der her til morgen skulle rejse fra København til Madeira, først besked, da de allerede var i lufthavnen.
- De passagerer, der allerede var checket ind, de blev hentet ud og sendt hjem.
Spies oplyser på sin hjemmeside, at man "regner med at have mere information i løbet af dagen, men har ikke alle svar på, hvordan Thomas Cook Groups konkurs vil påvirke vores kunder.
"- Vi har måttet vente på besked til det sidste, om hvorvidt vores fly kunne komme i luften, men måtte indse, at dette ikke ville være muligt i dag, og vi har derfor valgt at indstille alle mandagens afgange, siger Magnus Wikner, koncernchef i Norden.
FacebookTwitterKopier linkEmner:Rejse- og turistbranchen|Thomas Cook Group|Lufthavne|København|Københavns Lufthavne




https://www.dr.dk/nyheder/indland/spies-rejsende-efter-aflyst-ferie-jeg-er-doedhamrende-frustreret

IndlandSpies-rejsende efter aflyst ferie: Jeg er dødhamrende frustreretThomas Cooks konkurs rammer 1.
400 Spies-kunder.
Rejsende klager over mangel på information.
Inge Kristiansen er en af de heldige Spies-kunder, der kan komme på ferie i dag.
Af Anne Øllgaard23.
sep.
2019 kl.
11.
10Bemærk: artiklen er mere end 30 dage gammelLæs opThor Frederiksen og hans kæreste havde det på fornemmelsen.
At de rygter, de havde hørt om rejsegigantens Thomas Cooks økonomi, kunne få konsekvenser for den pakkerejse til Cypern, de havde bestilt med rejsebureauet Spies.
Læs også:Spies: Ingen kommer afsted i dag - men alle gæster med pakkerejse skal nok komme hjemSpies benytter sig nemlig af Thomas Cooks fly, og netop derfor har Thor Frederiksen de sidste par dage fulgt godt med i mediernes historier om udviklingen, og han ringede sågar til Spies i nat for at få en opdatering.
- Selv der blev vi faktisk næsten lovet, at det ikke ville påvirke den nordiske afdeling, så vi trygt kunne tage i lufthavnen, fortæller han.
Thor Frederiksen og hans kæreste var nået i lufthavnen, før de fik at vide, at deres ferie til Cypern var aflyst.
Med kæresten under armen kørte Thor Frederiksen mod Billund, de to fik checket sig ind og kom igennem security.
- Og så stod det bare lige pludseligt på skærmen, at flyet var aflyst.
Jeg vidste næsten den var gal – normalt så står der jo, hvornår gaten åbner, men her stod der ”afventer yderligere information 6.
30”.
Thor Frederiksen fortæller, at de rejsende, der skulle med Spies, derefter fik besked på at hente deres bagage ved et bagagebånd.
Sådan er du stillet efter konkursEr du allerede taget afsted:- Har du bestilt en rejse med både ud- og hjemrejse med Thomas Cook Airlines Scandinavia, er din hjemrejse aflyst.
Spies kontakter de ramte kunder, der er i udlandet.
- Hvis du har købt flybillet direkte hos Thomas Cook Airlines Scandinavia, er du dækket.
Det eneste krav er, at billetterne er til flyvninger mellem en dansk og en udenlandsk lufthavn.
Rejsegarantifonden dækker udgifterne til en ny billet på nær en selvrisiko på 1.
000 kroner.
Hvis konkursen sker den dag, du skal afsted:- Bliv hjemme.
Hvis du har bestilt en rejse med Spies og skal flyve med et fly fra Thomas Cook Airlines Scandinavia, vil dit fly i dag være aflyst.
- Hvis du har købt flybilletten direkte hos Thomas Cook Airlines Scandinavia, skal du betale en selvrisiko på 1000 kroner, og Rejsegarantifondens formue er afgørende for, hvor meget du kan få i erstatning.
Flybilletten skal være til flyvning mellem en dansk og en udenlandsk lufthavn.
Hvis du bestilt din rejse gennem Spies, men med et andet flyselskab end Thomas Cook:- Afsted mod lufthavnen - rejser med rutefly som for eksempel British Airways, SAS og Thai Airways påvirkes ikke.
Hvis du skal afsted efter den 23.
september:- Spies vil melde ud i løbet af mandagen, hvordan rejsekunder vil blive påvirket de kommende dage.
Kilder: Ritzau, Spies, Forbrugerrådet Tænk.
1.
400 rejsende risikerer at blive ramtThor Frederiksen og kæresten er langt fra de eneste Spies-kunder, der i dag må tage skuffede hjem fra lufthavnen.
Spies forventer, at de aflysninger, der følger i kølvandet på moderselskabet Thomas Cooks konkursbegæring, vil gå ud over cirka 1.
400 rejsende, der har booket ferie med Spies med afgang eller hjemrejse i dag.
Inge Kristiansen og hendes veninde er blandt de heldige Spies-kunder.
De skal med Spies til Prag, men da flyturen ikke er med Thomas Cook, men med et andet flyselskab, står ugen stadig på en efterårstur til Tjekkiet.
De ved dog ikke, om de kan bo på det planlagte hotel, da det også er booket gennem Spies.
- Vi tager da bare afsted, og vi skal nok komme hjem igen, lyder det fra de to veninder.
Tip osEr du ramt af Thomas Cooks konkurs, så hører vi gerne fra dig.
Skriv til os på 1212@dr.
dk.
Spies-kunde: Kommunikationen har været så mangelfuldTilbage i Billund har Thor Frederiksen og hans kæreste nu for længst forladt lufthavnen.
De ved endnu ikke, hvad der kommer til at ske, og Thor Frederiksen ærgrer sig over kommunikationen fra Spies' side.
- Jeg har forsøgt at få fat i Spies i morges for at få at vide, hvordan vi var stillet, og om vi kunne finde en anden rejse.
Vi har ikke fået nogen som helst information fra Spies endnu, ingen mails, intet.
Han er især træt af, at de i det mindste ikke kunne få besked om aflysningen noget før.
- Jeg er dødhamrende frustreret mest af alt.
Jeg ved godt, det er en situation, der ikke er nem at forudse, men andre har kommunikeret ud klokken tre i nat – blandt andre Ving i Norge.
Det mener jeg også godt, Spies kunne have gjort, så havde vi en realistisk chance for at finde noget andet.
FacebookTwitterKopier linkEmner:Spies|Billund|Erhverv|Rejse- og turistbranchen|Thomas Cook Group




https://www.dr.dk/nyheder/indland/kriminalforsorgen-dumper-paa-egne-maal-om-resocialisering

IndlandKriminalforsorgen dumper på egne mål om resocialiseringJustitsminister Nick Hækkerup (S) håber, at et flertal vil sikre mere fokus på resocialisering.
Fængselsstraffe fører ikke til mindre kriminalitet, siger kriminolog, der efterlyser mere fokus på resocialisering.
I Kriminalforsorgens egne årsrapporter er mange mål om netop resocialisering ikke opfyldt.
Af Mette Mayli Albæk23.
sep.
2019 kl.
06.
30Bemærk: artiklen er mere end 30 dage gammelLæs opKriminalforsorgen har groft sagt to opgaver: Folk skal afsone den straf, de bliver tilkendt, og derudover skal Kriminalforsorgen gøre, hvad de kan for at forhindre kriminelle i at lave kriminalitet igen.
Men Kriminalforsorgens indsats for at få indsatte på ret køl igen halter, hvis man ser på dens egne mål for såkaldt resocialisering.
DR Nyheder har gennemgået de seneste fire års årsrapporter fra Kriminalforsorgen, hvor der hvert år bliver sat en række mål, som Kriminalforsorgen gerne vil måles på.
Fra 2015-2018 har Kriminalforsorgen sat sig selv 13 delmål om resocialiserende fokuspunkter, og heraf er otte ikke opfyldt.
Delmålene handler eksempelvis om exitforløb og planer for den enkeltes afsoningsforløb.
Det ærgrer professor i kriminologi Anette Storgaard fra Aarhus Universitet.
- Det er ikke indespærring, der fører til mindre kriminalitet.
Faktisk skal der gøres noget for at afbøde de negative virkninger, der er ved et fængselsophold.
Derfor er det ærgerligt, at der ikke er mere fokus på at understøtte og hjælpe kriminelle tilbage i samfundet, siger hun.
Læs også:200 millioner skulle få indsatte ud af kriminalitet - men pengene er aldrig blevet brugtDiskussionen om blød eller hårdDen nytiltrådte justitsminister, Nick Hækkerup (S), erkender, at det ikke er godt nok.
- Det er ikke tilfredsstillende.
Vi har en Kriminalforsorg, som er under pres.
Der er mangel på personale og folk løber enormt stærkt.
Vi bliver nødt til politisk at forholde os til, om det er den måde, vi vil have samfundet til at være på, siger Nick Hækkerup.
Når halvdelen af Kriminalforsorgens opgave er det resocialiserende, hvad vil du så gøre for at sikre, at man som minimum lever op til egne mål ?
- Mit håb er, at vi bredt på Christiansborg kan finde sammen og sige, 'at den anden del er altså også vigtig'.
Det er vigtigt, at vi straffer folk, men det er også vigtigt, at indsatte kommer ud i samfundet igen, hvor de kan fungere, siger Nick Hækkerup.
Han mener, at der de seneste år har været en lidt underlige diskussion om, hvorvidt man er hård eller blød i forhold til kriminalitet og fængsler.
- Tryghed kommer af at straffe og være hård, men også af at sikre, at man efter straffen kommer ud og lever et liv, så både ofre og familien omkring den tidligere indsatte kan være trygge.
Jeg vil øge trygheden, og det handler også om at sikre folk, der skal ud efter en fængselsstraf, siger Nick Hækkerup.
Direktør: Vi er ikke en fiaskoI Kriminalforsorgen siger direktør Thorkild Fogde, at flere af de mål, der ikke er opfyldt, har været tæt på at være opfyldt.
- Nogle af de her delmål er meget tæt på at være opfyldt.
Det kan være ganske få procenter, der skiller målet fra at være opfyldt og ikke-opfyldt.
Sådan er det jo desværre med mål- og resultatstyring, det er jo lidt en regnearkslogik.
Omvendt kan der jo være nogle mål, der er opfyldt, men som var rigtig tæt på ikke at være opfyldt?
- Det har du fuldstændig ret i, altså det er jo en logik.
Det lyder som om, at du ikke køber præmissen.
Det er jo en anerkendt målemetode i det offentlige.
Med otte ud af 13 punkter er det vel ikke optimalt?
- Jeg mener godt, man kan måles på det.
Jeg gør bare opmærksom på, at ikke-opfyldte mål ikke betyder, at aktiviteten står i 0.
Det er jo sådan, at man sætter barren højt, når man sætter mål.
Hvis man sætter målene, så man kan indfri dem mere eller mindre af sig selv, så er det jo ikke et mål, der rigtig driver noget.
Men hvis du vil løbe et maraton i morgen, og dit mål er under tre timer, men du løber det på seks timer, så er du jo heller ikke tilfreds.
Kan du svare på, om det er tilfredsstillende for dig at opfylde otte af 13 delmål?
- Hvis jeg sætter mig et mål på et maraton på tre timer og løber det på seks timer, så er jeg meget lidt tilfreds.
Men løber jeg den på tre timer og to minutter, så er jeg mere tilfreds.
Men otte ud af 13 mål er vel heller ikke to minutter ekstra?
- Nej, men man kan ikke tage det her som udtryk for, at resocialiseringsindsatsen i Kriminalforsorgen generelt er bagefter.
Jeg skal ikke sidde og forklejne, at vi ikke kommer i mål på alle punkter, jeg siger bare, at otte ud af 13 lyder lidt som om, at vi er en fiasko.
Det mener jeg ikke, vi er, siger Thorkild Fogde.
FacebookTwitterKopier linkEmner:Kriminalforsorgen|Nick Hækkerup (politiker)|Socialdemokraterne|Kriminalitet|Socialforhold




https://www.dr.dk/nyheder/viden/kroppen/influenzavaccine-under-graviditet-beskytter-barnet-i-et-halvt-aar

KroppenInfluenzavaccine under graviditet beskytter barnet i et halvt årEn nyfødt kan være beskyttet af mors vaccine i de første seks måneder.
Spædbørn til mødre, der var blevet vaccineret under graviditeten, havde 57 procent lavere risiko for at få influenza.
Af Pernille Kjeldgaard Kristensen23.
sep.
2019 kl.
06.
37Bemærk: artiklen er mere end 30 dage gammelLæs opØmme led, feber og snotnæse.
Influenza er ikke sjovt - og slet ikke, hvis det er et lille spædbarn, der rammes af virussen.
Men det kan der være råd for.
Forskere fra Statens Serum Institut har nemlig fundet ud af, at hvis kvinder får en influenzavaccine under graviditeten, så kan den også beskytte barnet, til det er seks måneder gammelt.
Det viser en ny undersøgelse, som postdoc ved Statens Serum Institut, Ditte Mølgaard-Nielsen, har været med til at lave.
- Spædbørn, hvis mor er vaccineret under graviditeten, har 57 procent lavere risiko for at få influenza.
Det er et positivt resultat, da der i dag ikke findes influenzavacciner til spædbørn under seks måneder, siger hun.
Derfor dækker influenzavaccine ikke 100 procentNår du får vaccine mod for eksempel mæslinger, så sørger vaccinen for, at du ikke bliver syg, selvom du er smittet.
Men når du får en influenzavaccine, kan der stadig være en risiko for at få influenza.
Hvert år må forskerne nemlig lave en ny vaccine, da der er forskellige typer af influenzavirus.
Samtidig kan influenzavirus ændre sig.
Det er altså ikke sikkert, at du er vaccineret mod netop den virus, som er i omløb.
Når forskerne skal lave årets influenzavaccine prøver de at forudse hvilken virus, der kommer i omløb.
Det anbefales, at du vaccineres hvert år, hvis du er i risikogruppen.
Vaccinen dækker kun i cirka et halvt år.
Kilde: SundhedsstyrelsenDet er altså to fluer med et smæk, hvis du er gravid og tager imod den gratis influenzavaccine, som du kan få, hvis du er mere end 12 uger henne.
Hvis du bliver ramt af influenza som gravid, kan det give alvorlige komplikationer, der kan øge risikoen for abort, for tidlig fødsel og lav fødselsvægt.
Mor 'overfører' vaccinenForskerne har undersøgt data fra danske sundhedsregistre fra 2010-2016, hvor 7.
674 børn under seks måneder blev testet for influenza.
Cirka 1.
000 gravide blev i samme periode testet for virussen.
Og forskerne kunne se, at vaccinen virkede på både gravide og deres børn.
- Hos gravide havde dem, der var vaccineret, 64 procent lavere risiko for at få influenza end dem, der ikke var, siger Ditte Mølgaard-Nielsen.
Og for spædbørnene var risikoen altså 57 procent lavere.
Ifølge Ditte Mølgaard-Nielsen mener forskerne, at effekten hos spædbørn kan skyldes, at vaccinen ‘overføres’ fra mor til barn gennem antistoffer.
- Men også, at der muligvis er mindre risiko for, at moren bliver syg og smitter barnet, efter barnet er født, siger hun.
Første danske undersøgelseForskerne havde før undersøgelsen en mistanke om, at vaccinen også kunne dække spædbarnet, men det er ikke før blevet testet i Danmark.
Gravide anbefales at blive vaccineretInfluenzavaccinen tilbydes gratis til personer i risikogruppen.
Det inkluderer blandt andet gravide i 2.
og 3.
trimester, fordi det kan give alvorlige komplikationer, hvis de får influenza.
Du kan her læse, om du er i risikogruppen, og hvornår den gratis vaccine tilbydes.
- Vi ved, at influenzavaccinen virker i befolkningen generelt.
Effekten hos gravide og deres nyfødte er dog ikke blevet undersøgt før i europæiske lande som Danmark, der har et tempereret klima, siger Ditte Mølgaard-Nielsen.
En del af den nyere forskning, der i forvejen er på området, er lavet i lande med lavere indkomst og subtropisk klima.
Der er risiko for influenza hele året rundt, mens influenzasæsonen i Danmark typisk er fra november til marts.
- Omstændighederne er så forskellige, at det er svært at overføre resultaterne til Danmark.
Vi ved, at influenzavaccinen beskytter gravide og deres spædbørn, men vi ved ikke, hvor effektivt den egentlig beskytter dem.
Så det er meget relevant, at det også er blevet undersøgt i Danmark, siger Ditte Mølgaard-Nielsen.
Forskningen er udgivet i det videnskabelige tidsskrift Journal of Internal Medicine.
FacebookTwitterKopier linkEmner:Graviditet og fødsel|Sygdomme og lidelser|Vaccinationer|Videnskab|Statens Serum Institut




https://www.dr.dk/nyheder/udland/den-britiske-rejsegigant-thomas-cook-indgiver-konkursbegaering

UdlandDen britiske rejsegigant Thomas Cook indgiver konkursbegæringThomas Cook, som blandt andet ejer Spies, er gået i betalingsstandsning med omkring 600.
000 gæster på ferie.
Stranden i Hammamet, Tunesien, 2.
juli i år.
23.
sep.
2019 kl.
04.
25 | opdateret 23.
sep.
2019 kl.
05.
28Bemærk: artiklen er mere end 30 dage gammelLæs opDet store britiske rejseselskab Thomas Cooks 178 år lange historie er natten til i dag kommet til en afslutning.
Selskabet oplyser ifølge nyhedsbureauet Reuters og andre medier, at det er gået i betalingsstandsning.
Thomas Cook har aktuelt omkring 600.
000 rejsende på udenlandske destinationer.
Selskabet, der i Danmark ejer Spies, har gennem længere tid været i økonomiske problemer, og havde et akut behov for at få tilført 200 millioner pund (1,4 milliarder danske kroner), hvis det skulle fortsætte driften.
Men forhandlinger mellem ledelsen og selskabets kreditorer og private investorer endte søndag uden resultat.
Søgte hjælp hos regeringenIfølge Financial Times havde Thomas Cook også henvendt sig til den britiske regering i håb om at få økonomisk hjælp.
Men det ville regeringen ifølge udenrigsminister Dominic Raab ikke forpligte sig til.
- Medmindre det er af strategisk national interesse, går vi ikke systematisk ind med skatteborgernes penge, når virksomheder går ned, sagde udenrigsminister Dominic Raab søndag til BBC.
Han tilføjede, at der er lavet planer for at sørge for hjemtransport til de tusindvis af rejsende i tilfælde af, at Thomas Cook, som det nu er sket, indstiller driften.
Spies har sagt, at Thomas Cooks økonomiske problemer ikke skal vække bekymring hos deres rejsende.
Kommunikationschef hos Spies, Lisbeth Nedergaard, sagde søndag, at "man skal vide som rejsende, at Spies er et sundt selskab, og man er dækket af en rejseforsikring" i tilfælde af en konkurs.
Thomas Cook har næsten 22.
000 medarbejdere.
Heraf 9000 i Storbritannien.
/ritzau/FacebookTwitterKopier linkEmner:Thomas Cook Group|Storbritannien|Økonomi|Financial Times|Rejse- og turistbranchen




https://www.dr.dk/sporten/fodbold/overblik-danskernes-weekend-i-fodboldeuropa-dobbelt-succes-i-frankrig

FodboldOVERBLIK Danskernes weekend i fodboldeuropa: Dobbelt succes i FrankrigSærligt i Frankrig markerede de danske landsholdsspillere sig i denne weekend.
Kasper Dolberg er denne sommer skiftet til Nice i Frankrig.
Af Malte Nørgaard23.
sep.
2019 kl.
06.
55 | opdateret 23.
sep.
2019 kl.
10.
56Bemærk: artiklen er mere end 30 dage gammelLæs opBolden har også i denne weekend trillet rundt omkring på fodboldbanerne i Europa.
Og særligt i Frankrig tog danskerne sig kærligt af kuglen.
Herunder giver DR Sporten dig et overblik over de mest bemærkelsesværdige danske præstationer.
1Nadim scorede for Paris i finaleEn jublende Nadia Nadim efter målet mod Lyon.
Nadia Nadim kom på tavlen i den franske Super Cup, da hun udlignede til 1-1 i opgøret mod Lyon.
Kampen endte også 1-1, men Paris Saint-Germain tabte efter straffesparkskonkurrence.
På det tidspunkt var Nadia Nadim dog blevet skiftet ud igen.
2Elegante Dolberg kom på tavlen for NiceKasper Dolberg jubler efter sit første mål i Frankrig.
Den danske landsholdsangriber Kasper Dolberg åbnede lørdag sin målkonto for sin nye klub, franske Nice.
Det skete i hjemmekampen mod Dijon, hvor danskeren stod for udligningen i sejren på 2-1.
- Det er godt, at han scorede.
Det vil gavne ham rigtig meget, siger Nice-træner Patrick Vieira om Dolbergs scoring ifølge det franske nyhedsbureau AFP.
Dolberg blev flot spillet fri i feltet, og med et elegant chip løftede han bolden over den fremadstormende målmand.
3Skidt dag for Harder i WolfsburgHoldkammeraterne klarede sagerne for Pernille Harder i Potsdam.
Pernille Harder havde ikke den bedste weekend i Tyskland, da hun brændte et straffespark i kampen mod Turbine Potsdam.
Det fik dog ikke den store betydning, da Wolfsburg alligevel vandt kampen med 3-0.
Harders klub fører derfor den tyske Bundesliga, da de har vundet sæsonens fire første kampe.
4Delaney lavede selvmål for DortmundThomas Delaney scorede i den forkerte ende.
Thomas Delaney var uheldig, da Dortmund-spilleren kort før tid lavede selvmål mod Frankfurt.
En flad bold blev sparket på tværs, og Delaney ramte kuglen, så den gik i mål til kampens resultat, 2-2.
5Schmeichel vinder danskerduelKasper Schmeichel stod en fin kamp for Leicester.
Kasper Schmeichel kunne løfte armene i jubel efter opgøret mod Christian Eriksens Tottenham lørdag.
Leicester vandt nemlig kampen med 2-1 efter et flot langsskudsmål af James Maddison sidst i kampen.
Andreas Christensen startede inde for Chelsea, men udgik skadet i nederlaget til Liverpool.
6Mæhle lagde op til Onuachu i Genk-sejrPaul Onuachu har fået en fin start i Belgien.
Her ses han juble for FC Midtjylland.
I Belgien indtog den danske back Joakim Mæhle en hovedrolle, da han i opgøret mod Oostende leverede et flot oplæg til den tidligere FC Midtjylland-angriber Paul Onuachu.
Onuachu satte bolden ind til 2-1.
Genk endte med at vinde kampen 3-1.
7Zanka på tavlen i TyrkietMathias ''Zanka'' Jørgensen, her i aktion under en træning med det danske landshold, scorede for sin tyrkiske klub Fenerbahce i weekenden.
I sommer skiftede den danske landsholdsspiller Mathias 'Zanka' Jørgensen Premier League-tilværelsen ud med tyrkisk fodbold.
Den tidligere FCK'er er nu at finde i storklubben Fenerbahce, og her scorede danskeren i weekenden sit første mål for klubben.
Efter et hjørnespark midtvejs i første halvleg opsnappede 'Zanka' en løs bold i feltet, som han sparkede i nettet til stillingen 1-1.
Fenerbache vandt kampen 2-1 over Ankaragucu og ligger efter fem runder på andenpladsen i den tyrkiske liga.
FacebookTwitterKopier linkEmner:Mathias Zanka Jørgensen (fodboldspiller)|Thomas Delaney (fodboldspiller)|Fodbold|England|VfL Wolfsburg




https://www.dr.dk/nyheder/indland/thomas-cook-fly-i-skandinavien-er-aflyst-efter-kollaps

IndlandThomas Cook-fly i Skandinavien er aflyst efter kollapsThomas Cook Airlines Scandinavia indstiller flytrafikken indtil videre efter konkursbegæringen.
Thomas Cooks skandinaviske fly kommer ikke på vingerne, indtil en konkursbegæring er færdigbehandlet.
23.
sep.
2019 kl.
05.
38Bemærk: artiklen er mere end 30 dage gammelLæs opAdministrerende direktør i Thomas Cook Airlines Scandinavia Per Knudsen beklager dybt, efter moderselskabet Thomas Cook natten til mandag indgav en konkursbegæring.
- Jeg beklager dybt den opståede situation og de konsekvenser, den får for vores mange tilfredse kunder og trofaste medarbejdere i Thomas Cook Airlines Scandinavia, siger Per Knudsen i en pressemeddelelse.
- Vi har opnået mange priser for vores gode kundeservice, men desværre er perspektiverne for fortsat drift ikke til stede.
Thomas Cook Airlines Scandinavia er grundet konkursbegæringen tvunget til at indstille flytrafikken indtil videre, skriver selskabet i pressemeddelelsen.
Manglede 1,4 milliarder kronerModerselskabet oplyste i en pressemeddelelse tidligere på natten, at det er gået i betalingsstandsning med "omgående virkning".
Selskabet, der i Danmark ejer Spies, har gennem længere tid været i økonomiske problemer.
Det havde et akut behov for at få tilført et beløb svarende til cirka 1,4 milliarder danske kroner, hvis det skulle fortsætte driften.
Inden betalingsstandsningen var en kendsgerning, sagde kommunikationschef hos Spies Lisbeth Nedergaard, at "man skal vide som rejsende, at Spies er et sundt selskab, og man er dækket af en rejseforsikring" i tilfælde af en konkurs.
/ritzau/FacebookTwitterKopier linkEmner:Thomas Cook Airlines|Thomas Cook Group|Flytrafik|Konkurser|Økonomi




https://www.dr.dk/nyheder/indland/olafur-eliasson-skal-sla-et-slag-klimaet-fn

IndlandOlafur Eliasson skal slå et slag for klimaet for FNDen dansk-islandske kunstner Olafur Eliasson er udnævnt til goodwill-ambassadør for en FN-organisation.
Kunstneren Olafur Eliasson skal være goodwill-ambassadør for FN's Udviklingsprogram.
23.
sep.
2019 kl.
02.
19Bemærk: artiklen er mere end 30 dage gammelLæs opDen dansk-islandske kunstner og klimaaktivist Olafur Eliasson er udnævnt til goodwill-ambassadør på klimaområdet for FN's Udviklingsprogram (UNDP).
Eliasson beskrives af UNDP som "højt velanskrevet for sit kunstneriske virke og sine bestræbelser på at fremme bæredygtig udvikling med fokus på vedvarende energi og klimatiltag".
- Som goodwill-ambassadør vil Eliasson hjælpe UNDP med at skærpe opmærksomheden og mobilisere støtte til kampen mod virkninger af klimaændringer gennem projekter, der fremmer vedvarende energi, reducerer CO2-udledninger og beskytter vores planet i generationer fremover, skriver UNDP i en pressemeddelelse.
Kunstværker og solcellelampeEliasson, der bor og arbejder i Berlin i Tyskland, er blevet berømt for en række store installationer som eksempelvis "The Weather Project" på Tate Modern-museet i London og "The New York City Waterfalls".
En tegning af Olafur Eliassons vandfald i New York.
Han står sammen med ingeniøren Frederik Ottesen også bag solcellelampen Little Sun, der kan bruges som lyskilde i områder uden elektricitetsforsyning.
Senest har Eliasson taget en række landskabsfotografier i Island, som han også fotograferede i 1999.
Han vil senere i år præsentere de nye sammen med de gamle fotografier som dokumentation for de seneste 20 års "dramatiske ændringer" i landskabet som følge af klimaforandringer, skriver UNDP.
Blandt FN-organisationens øvrige goodwill-ambassadører er den danske skuespiller Nikolaj Coster-Waldau, Norges kronprins Haakon og den tidligere fodboldstjerne Didier Drogba.
Nikolaj Coster-Waldau er også blandt ambassadørerne på klimaområdet for FN's Udviklingsprogram (UNDP).
/ritzau/FacebookTwitterKopier linkEmner:Nikolaj Coster-Waldau (skuespiller)|Olafur Eliasson (billedkunstner)|Forenede Nationer|Island|Udenrigspolitik




https://www.dr.dk/nyheder/udland/trump-bekraefter-omstridt-samtale-med-ukraine-om-biden

Mulig rigsretssag mod Donald TrumpSe temaUdlandTrump bekræfter omstridt samtale med Ukraine om BidenDonald Trump benægter, at en snak med Ukraines præsident handlede om at få ram på præsidentkandidat Joe Biden.
Trump diskuterede den tidligere vicepræsident Joe Biden med Ukraines præsident.
23.
sep.
2019 kl.
02.
19Bemærk: artiklen er mere end 30 dage gammelLæs opUSA's præsident, Donald Trump, erkender, at et telefonopkald med Ukraines præsident i juli omhandlede den demokratiske præsidentkandidat Joe Biden.
Det siger Trump søndag ude foran Det Hvide Hus ifølge flere amerikanske medier.
Han benægter dog beskyldningerne om, at han skulle have brugt sin magt som præsident til at forsøge at skade Bidens kandidatur.
I weekenden citerede flere amerikanske medier, herunder The Washington Post, anonyme kilder for at sige, at Trump i otte opkald med Ukraines præsident, Volodymyr Zelenskyj, skulle have forsøgt at få Ukraine til at undersøge Joe Bidens søn, Hunter Biden, som for år tilbage samarbejdede med et ukrainsk energikonsortium.
Kontroversielt samarbejdeSønnens virke i Ukraine har været kontroversielt, da Joe Biden som vicepræsident mellem 2009 og 2017 forhandlede med Ukraines regering om blandt andet energiproduktion.
Afsløringen af telefonopkaldet har rejst bekymringer om mulig udenlandsk indblanding i det amerikanske præsidentvalg i 2020.
På samme måde, som der var russisk indblanding i præsidentvalget i 2016, hvor Hillary Clinton tabte til Trump.
Det fejer Trump af bordet og siger, at han ikke forsøgte at skade Biden.
- Vi havde en god og ærlig snak.
Den handlede mest om lykønskninger, men også meget om korruption.
- Vi ville ikke have, at vores folk - som Joe Biden og hans søn - laver korruption, som allerede eksisterer i Ukraine, siger Trump ifølge nyhedsbureauet AFP.
Donald Trump tilføjer, at han håber, at en transskribering af telefonsamtalen bliver lagt frem.
/ritzau/FacebookTwitterKopier linkEmner:Donald Trump (politiker)|Hillary Clinton (politiker)|Ukraine|Valg og folkeafstemninger|Washington Post




https://www.dr.dk/nyheder/kultur/film/historisk-sejr-i-nat-her-er-alle-aarets-emmy-vindere

Emmy Awards 2019Se temaFilm og serierHistorisk sejr i nat: Her er alle årets Emmy-vindereSerieverdenen har kronet en ny konge og dronning.
'Game of Thrones' blev derimod snydt ved nattens Emmy-uddeling.
Billy Porter har med sin hovedrolle i 'Pose' fået sit helt store gennembrud.
Han kan i øvrigt også spottes i musikvideoen til Taylor Swifts hit 'You Need to Calm Down'.
Af Jens Grønbech23.
sep.
2019 kl.
06.
42Bemærk: artiklen er mere end 30 dage gammelLæs opDer blev skrevet popkulturel historie ved årets Emmy Awards, der blev afholdt i Los Angeles natten til mandag dansk tid.
For første gang nogensinde løb en åbent homoseksuel sort mand nemlig med en pris i en af hovedkategorierne for skuespil.
Således kunne den 50-årige Billy Porter modtage et stående bifald fra salen, da han tog imod prisen for 'Bedste mandlige skuespiller i en dramaserie' for sin rolle som Pray Tell i hitserien 'Pose', der handler om ballroom-scenen i New York i slutfirserne.
Læs også:Banebrydende og totalt original: Derfor er frygtløs hitserie en af de allervigtigste lige nuOg det var en tydeligt rørt Billy Porter, der tog imod prisen.
- Jeg er så overlykkelig for at have levet længe nok til at opleve denne dag, sagde Billy Porter og citerede den afdøde amerikanske forfatter og aktivist James Baldwin:- Jeg brugte mange år på at kaste alt det skidt op, jeg havde lært om mig selv, og som jeg til dels troede på, inden jeg kunne færdes her på jorden, som om jeg har retten til at være her.
- Jeg har retten til det.
I har retten til det, lød fra skuespilleren, som tidligere også har vundet teaterbranchens største pris, en Tony-statuette.
Også i den mundrette kategori 'Bedste mandlige birolle i en miniserie eller tv-film' kunne en homoseksuel skuespiller lade sig hylde som vinder, nemlig den britiske skuespiller Ben Whishaw, der spiller over for Hugh Grant i serien 'A Very English Scandal'.
Ben Whishaw med prisen for 'Bedste mandlige birolle i en miniserie eller tv-film' for sin rolle i serien 'A Very English Scandal'.
Rollen indbragte ham også en Golden Globe og en Bafta tidligere i år.
 Patricia Arquette, der i 2015 vandt en Oscar for sin hovedrolle i 'Boyhood', var nomineret i to forskellige kategorier.
Hun vandt 'kun' den ene - nemlig prisen for 'Bedste kvindelige birolle i en miniserie eller tv-film' for sin rolle i 'The Act'.
Den anden pris tabte hun til.
.
.
 .
.
.
Michelle Williams.
Den firdobbelte Oscar-nominerede skuespiller snuppede prisen for 'Bedste kvindelige hovedrolle i en miniserie eller tv-film' for sin rolle i serien 'Fosse/Verdon'.
Ud over Patricia Arquette slog Williams også blandt andre Amy Adams.
 Tony Shalhoub og Alex Borstein vandt begge birolle-priser for deres roller i komedieserien 'The Marvelous Mrs.
Maisel'.
Rachel Brosnahan, der spiller seriens hovedkarakter, måtte til gengæld gå tomhændet hjem.
 Jodie Comer slog blandt andre sin medskuespiller Sandra Oh, da hun modtog prisen for 'Bedste kvindelige hovedrolle i en dramaserie' for sin rolle i 'Killing Eve' - en serie der i øvrigt også har danske Kim Bodnia på rollelisten.
 Jharrel Jerome havde sin første store rolle i filmen 'Moonlight'.
I år har han været aktuel i den omdiskuterede Netflix-serie 'When They See Us', som han altså nu har vundet en Emmy-statuette for.
 25-årige Julia Garner vandt sit livs hidtil største pris, da hun modtog prisen 'Bedste kvindelige birolle i en dramaserie' for sin rolle i Netflix-serien 'Ozark'.
Jason Bateman vandt ikke for sin hovedrolle i serien, men vandt til gengæld en pris for sin instruktion.
 For andet år i træk vandt Bill Hader prisen for 'Bedste mandlige skuespiller i en komedieserie' for sin hovedrolle i serien 'Barry'.
1 / 8Ben Whishaw med prisen for 'Bedste mandlige birolle i en miniserie eller tv-film' for sin rolle i serien 'A Very English Scandal'.
Rollen indbragte ham også en Golden Globe og en Bafta tidligere i år.
1 / 8Patricia Arquette, der i 2015 vandt en Oscar for sin hovedrolle i 'Boyhood', var nomineret i to forskellige kategorier.
Hun vandt 'kun' den ene - nemlig prisen for 'Bedste kvindelige birolle i en miniserie eller tv-film' for sin rolle i 'The Act'.
Den anden pris tabte hun til.
.
.
2 / 8.
.
.
Michelle Williams.
Den firdobbelte Oscar-nominerede skuespiller snuppede prisen for 'Bedste kvindelige hovedrolle i en miniserie eller tv-film' for sin rolle i serien 'Fosse/Verdon'.
Ud over Patricia Arquette slog Williams også blandt andre Amy Adams.
3 / 8Tony Shalhoub og Alex Borstein vandt begge birolle-priser for deres roller i komedieserien 'The Marvelous Mrs.
Maisel'.
Rachel Brosnahan, der spiller seriens hovedkarakter, måtte til gengæld gå tomhændet hjem.
4 / 8Jodie Comer slog blandt andre sin medskuespiller Sandra Oh, da hun modtog prisen for 'Bedste kvindelige hovedrolle i en dramaserie' for sin rolle i 'Killing Eve' - en serie der i øvrigt også har danske Kim Bodnia på rollelisten.
5 / 8Jharrel Jerome havde sin første store rolle i filmen 'Moonlight'.
I år har han været aktuel i den omdiskuterede Netflix-serie 'When They See Us', som han altså nu har vundet en Emmy-statuette for.
6 / 825-årige Julia Garner vandt sit livs hidtil største pris, da hun modtog prisen 'Bedste kvindelige birolle i en dramaserie' for sin rolle i Netflix-serien 'Ozark'.
Jason Bateman vandt ikke for sin hovedrolle i serien, men vandt til gengæld en pris for sin instruktion.
7 / 8For andet år i træk vandt Bill Hader prisen for 'Bedste mandlige skuespiller i en komedieserie' for sin hovedrolle i serien 'Barry'.
8 / 8Waller-Bridge blev nattens dronningNattens helt store vinder blev dog den britiske skuespillerinde og manuskriptforfatter Phoebe Waller-Bridge og serien 'Fleabag', som hun selv står bag.
Serien, der foreløbig består af to sæsoner og i alt 12 afsnit, vandt nemlig hele fire priser - for 'Bedste komedieserie', 'Bedste manuskript for en komedieserie', 'Bedste instruktion for en komedieserie' og 'Bedste kvindelige hovedrolle i en komedieserie' til Phoebe Waller-Bridge selv.
- Jeg synes, det er virkelig, virkelig hårdt og smertefuldt at skrive.
Jeg vil gerne sige fra bunden af mit hjerte, at det her er grunden til, at jeg gør det, sagde Phoebe Waller-Bridge med et grin fra scenen.
Phoebe Waller-Bridge med favnen fuld af de gyldne Emmy-statuetter.
Hele tre styk vandt hun for serien 'Fleabag', som hun selv har skrevet, og hvor hun selv spiller hovedrollen.
Ud over de tre priser til Waller-Bridge selv vandt serien også prisen for 'Bedste instruktion for en komedieserie'.
Serieekspert Frederik Dirks Gottlieb har tidligere fremhævet 'Fleabag' her på siden og kaldt den 'et mesterstykke'.
- Det er både et tungt og ægte drama, som man kender fra teaterverdenen, og genial humoristisk komedieserie-timing i et fantastisk mix, som jeg ikke mindes at have set serveret så vellykket før, skrev han om serien i sommer.
Læs også:Har vundet flere priser: Hun står bag to af tidens sjoveste - og mest groteske - tv-serierCoster-Waldau 'snydt' af kollegaI alt fire Emmy-statuetter er det blevet til for Peter Dinklage og hans rolle som Tyrion Lannister i 'Game of Thrones'.
Flest nomineringer, hele 14, forud for nattens prisuddeling havde den ottende og sidste sæson af 'Game of Thrones'.
Men det blev blot til to statuetter til den ellers så populære serie - nemlig en for 'Bedste dramaserie' og en for 'Bedste mandlige birolle i en dramaserie' til skuespilleren Peter Dinklage, der spiller Tyrion Lannister.
Dinklage slog dermed sin danske kollega Nikolaj Coster-Waldau, der var nomineret i samme kategori.
'Chernobyl' løb med i alt tre priser, heriblandt prisen for 'Bedste miniserie', mens der var to priser til både 'The Marvelous Mrs.
Maisel' og 'Ozark'.
Læs også:SE BILLEDERNE Guldjakker, glædesrus og gyldne statuetter dominerede stjernespækket tv-prisfestSe alle vinderne her:Emmy-vinderne 2019•Bedste komedieserie: 'Fleabag'•Bedste dramaserie: 'Game of Thrones'•Bedste miniserie: 'Chernobyl'•Bedste tv-film: 'Bandersnatch' (Black Mirror)•Bedste talkshow: 'Last Week Tonight with John Oliver'•Bedste sketchshow: 'Saturday Night Live'•Bedste konkurrencedrevne program: 'Rupaul's Drag Race'•Bedste mandlige hovedrolle i en komedieserie: Bill Hader, 'Barry'•Bedste kvindelige hovedrolle i en komedieserie: Phoebe Waller-Bridge, 'Fleabag'•Bedste mandlige hovedrolle i en dramaserie: Billy Porter, 'Pose'•Bedste kvindelige hovedrolle i en dramaserie: Jodie Comer, 'Killing Eve'•Bedste mandlige hovedrolle i en miniserie eller tv-film: Jharrel Jerome, 'When They See Us'•Bedste kvindelige hovedrolle i en miniserie eller tv-film: Michelle Williams, 'Fosse/Verdon'•Bedste mandlige birolle i en komedieserie: Tony Shalhoub, 'The Marvelous Mrs.
Maisel'•Bedste kvindelige birolle i en komedieserie: Alex Borstein, 'The Marvelous Mrs.
Maisel'•Bedste mandlige birolle i en dramaserie: Peter Dinklage, 'Game of Thrones'•Bedste kvindelige birolle i en dramaserie: Julia Garner, 'Ozark'•Bedste mandlige birolle i en miniserie eller tv-film: Ben Whishaw, 'A Very English Scandal'•Bedste kvindelige birolle i en miniserie eller tv-film: Patricia Arquette, 'The Act'•Bedste instruktion af en komedieserie: 'Fleabag', Harry Bradbeer•Bedste instruktion af en dramaserie: 'Ozark', Jason Bateman•Bedste instruktion af en miniserie eller tv-film: 'Chernobyl', Johan Renck•Bedste instruktion af et sketchshow: 'Saturday Night Live', Don Roy King•Bedste manuskript for en komedieserie: 'Fleabag', Phoebe Waller-Bridge•Bedste manuskript for en dramaserie: 'Succesion', Jesse Armstrong•Bedste manuskript for en miniserie eller tv-film: 'Chernobyl', Craig Mazin•Bedste manuskript for et sketchshow: 'Last Week Tonight with John Oliver'FacebookTwitterKopier linkEmner:Nikolaj Coster-Waldau (skuespiller)|Peter Dinklage (skuespiller)|Teater|Bridge|Storbritannien




https://www.dr.dk/nyheder/udland/danmark-leder-energisporet-ved-fns-klimatopmoede

UdlandDanmark leder energisporet ved FN's klimatopmødeKulkraft skal skiftes ud med vind- og solenergi.
Danmark har fået til opgave at vise vejen.
Hvordan får men skiftet kulkraft ud med vedvarende energiformer?
Til FN's Klimatopmøde skal Danmark komme med idéer til, hvordan energisektoren bliver mere grøn.
(Arkivfoto) Af Lasse Frisesdahl Andersen23.
sep.
2019 kl.
08.
01Bemærk: artiklen er mere end 30 dage gammelLæs opVerdens ledere vender i disse dage snuden mod New York.
I morgen begynder FN’s Generalforsamling.
I dag løber FN’s klimatopmøde af stablen, og allerede i weekenden tyvstartede de i New York med konferencer om grønne klimatiltag.
Sent i går aftes dansk tid var Danmark vært for et møde med fokus på, hvordan man gør energisektoren grønnere.
Hovedudfordringen er at få verdens pengetanke til at investere i sol og vind i stedet for kul.
Det siger Danmarks særlige udsending for klima og energi, Ditlev Engel:- Med det pres, vi har for at nå 1,5 graders-målsætningen (i den internationale klimaaftale fra Paris, red.
), haster det voldsomt med at få frigjort penge fra de private investorer.
Men Ditlev Engel er positiv.
Ifølge ham er de private investorer meget interesserede i at investere i grøn energi.
Det, de private investorer siger, er: Hjælp os med at få lavet nogle rammebetingelser, og så skal vi nok komme med pengeneDitlev Engel, Danmarks særlige udsending for klima og energiAllerede i går kunne Statsministeriet oplyse, at den danske pensionssektor frem mod 2030 er klar til at investere 350 milliarder kroner i den grønne omstilling.
Og ifølge statsminister Mette Frederiksen (S) skal pengene gå til blandt andet grøn infrastruktur og vedvarende energi.
En så stor privat investering er med til at understøtte Danmarks ry som grønt foregangsland, påpeger hun.
- Vi har bindende klimamål, og ambitionerne er højere end før.
Når det så understøttes af privat kapital fra et land, som mange har tiltro til, så gør det, at det globale grønne lederskab, som jeg mener, Danmark skal tage på sig, det begynder vi at kunne tage på os nu, siger Mette Frederiksen.
Investorer kræver forudsigelighedDitlev Engel har været udpeget som Danmarks særlige udsending for klima og energi siden december sidste år.
Han har brugt tiden på at finde ud af, hvad der holder investorerne tilbage.
Svaret er mangel på forudsigelighed.
Ifølge ham vil investorerne have sikkerhed for, at reglerne ikke pludselig ændres i det land, man investerer.
- Det, de private investorer siger, er: Hjælp os med at få lavet nogle rammebetingelser, og så skal vi nok komme med pengene.
Samtidig er vedvarende energi ved at vinde indpas som investeringsobjekt, mener Ditlev Engel:- En af de helt store udfordringer er for eksempel, at der er bygget nye kulanlæg, hvor folk siger til hinanden, at dem skal vi ikke bruge alligevel, og så står man pludselig med nogle store investeringer, der skal nedskrives.
- Den udfordring har man ikke, når man investerer i vind og sol.
Der behøver man ikke blive bekymret for, om teknologien lige pludselig mister sin sociale accept, siger han.
Ni fokusområderFN har udpeget ni fokusområder og givet en række lande til opgave at komme med idéer inden for de ni områder:- Finanssektoren (Frankrig og Jamaica)- Energisektoren (Danmark)- Omlægning af industrisektoren (Indien)- Naturbaserede løsninger (Kina)- Infrastruktur, transport og lokale initiativer (Kenya og Tyrkiet)- Omstilling og tilpasning til klimaforandringer (Storbritannien)- Strategi for yderligere reduktion af udledninger (Japan og Chile)- Folkelig mobilisering – særligt af de unge (Marshalløerne)- Sociale og politiske aspekter (Peru)Kilde: FNGeneralsekretær forventer konkrete planerForud for klimatopmødet har FN’s generalsekretær, António Guterres, udpeget ni fokusområder.
Samtidig har en række lande fået ansvar for at komme med idéer inden for de ni områder.
Danmark står i spidsen for energisektoren.
Det betyder, at vi har fokus på skiftet fra fossile brændsler til vedvarende energi - og ikke mindst energioptimering.
Generalsekretæren har flere gange understreget, at han forventer, at verdens ledere kommer til New York med konkrete og realistiske planer for at reducere deres udledning af drivhusgasser.
Læs også:Danmark får central rolle ved klimatopmøde i FN-regiFacebookTwitterKopier linkEmner:António Guterres (politiker)|Ditlev Engel (erhvervsleder)|Socialdemokraterne|Virksomhedsøkonomi|New York




https://www.dr.dk/nyheder/udland/eu-lande-vil-gaa-solo-med-migrationsaftale

UdlandEU-lande vil gå solo med migrationsaftaleFire lande er på vej med en aftale, der automatisk skal fordele asylansøgere og migranter reddet i Middelhavet.
Antallet af migranter og flygtninge, der kommer til Europa via Middelhavet, er faldet drastisk i de seneste år.
Nu vil fire EU-lande lave en aftale om, hvem der skal tage imod de personer, der bliver reddet på vandet.
Af Niels Kvale og Per Bang Thomsen - Bruxelles23.
sep.
2019 kl.
06.
00Bemærk: artiklen er mere end 30 dage gammelLæs opMålet er klart, når indenrigsministrene fra Malta, Tyskland, Frankrig og Italien i dag mødes på Malta:Der skal findes en aftale, der klargør, hvad der skal ske med de migranter og asylansøgere, der reddes på åbent hav nord for den libyske kyst af enten hjælpeorganisationer, handelsskibe eller militærfartøjer.
Der arbejdes blandt andet på en model, der vil betyde, at Tyskland og Frankrig hver især skal tage 25 procent af de personer, som bliver reddet.
Forhandlinger sker, efter at det i årevis har været omdiskuteret, hvem der har ansvaret for de asylansøgere og migranter, der kommer sejlende fra Libyen.
Hidtil er langt hovedparten blevet sejlet til Italien og Malta, hvorefter landene i tråd med EU's regler for asyl har skullet stå for asylbehandling.
Og da langt hovedparten af de personer, som kommer fra Libyen, ikke har krav på asyl, har det bagefter påhvilet Italien og Malta at sende dem retur til oprindelseslandene.
82 personer fik den 14.
september lov til gå fra borde på den italienske ø Lampedusa, efter at de var blevet reddet af Ocean King, mens de var ved at krydse Middelhavet.
Mangler svar på to spørgsmålDe seneste 15 måneder har det dog været endnu mere tilspidset.
Den nu tidligere italienske indenrigsminister, Matteo Salvini, valgte at lukke de italienske havne for alle skibe fra hjælpeorganisationer og tvang dermed flere EU-lande ud i et besværligt telefondiplomati, hvor der skulle forhandles om fordeling, hver gang en båd skulle i havn.
Tre spørgsmål, der skal findes svar på:Skal asylansøgere reddet nord for Libyen automatisk fordeles, eller skal de først sejles til Malta og Italien og screenes der?
Skal alle fordeles eller kun dem, der ventes at have begrundet håb om at få asyl?
Er det kun Italien og Malta, der skal lægge havn til, eller skal eksempelvis franske havne også være en mulighed?
Det er den situation, som indenrigsministrene fra de fire lande har sat sig for at løse i dag, da alle ved, at nye fælles EU-regler for asyl- og flygtninge kommer til at tage lang tid, selvom den nye Europa-Kommission har gjort det til én af sine vigtigste prioriteter.
Der er til det sidste forhandlinger om de to væsentligste spørgsmål:Skal omfordeling gælde alle, altså ikke bare dem, som menes at have et krav på asyl?
Og skal det fortsat være de italienske og maltesiske havne, der tager imod, hvorefter en egentlig omfordeling finder sted?
Tyskland er klar til at tage imodTyskland har dog meldt sig villig til at tage 25 procent af personerne.
- Som aftalen ser ud nu, så er vi villig til at tage imod en fjerdedel af de mennesker, som reddes til havs og som i dag ender i Italien.
Dette vil ikke overvælde vores migrationspolitik, sagde den tyske indenrigsminister, Horst Seehofer, i sidste uge.
Også den franske præsident, Emmanuel Macron, har antydet, at der kan være et gennembrud på vej, da han i sidste uge besøgte den italienske premierminister, Giuseppe Conte, i Rom.
- Jeg undervurderer ikke, hvad Italien har været igennem siden 2015.
Det har været udsat for mange misforståelser og urimeligheder.
Jeg er overbevist om, at vi har brug for en europæisk mekanisme til at fordele modtagelsen af migranter.
Den franske præsident, Emmanuel Macron, besøgte i sidste uge sin italienske kollega, Giuseppe Conte, i Rom.
Antallet er styrtdykketDiskussionerne om en fælles omfordelingsmekanisme finder sted, mens antallet af asylansøgere, der ankommer med båd fra Libyen, er det laveste i mange år.
Siden den italienske regering i 2017 indgik en aftale med det libyske styre om støtte til landets kystvagt, er antallet af migranter styrtdykket.
Og mange af de både, der alligevel sejler, samles op af den libyske kystvagt og sejles derefter til Libyen.
En praksis, der er blevet heftigt kritiseret på grund af de kummerlige forhold, der er i libyske flygtningecentre.
Lidt flere end 1.
000 migranter er ankommet til Italien med båd fra Libyen i år.
Det vides endnu ikke, om aftalen indeholder en øvre grænse eller forsat vil gælde, hvis antallet stiger til de mere end de hundredetusinde, der ankom for få år siden.
De fire lande har dog gjort det klart, at aftalen er midlertidig, da de håber, at den nye EU-Kommission kan sætte skub i forhandlingerne om en reform af EU's nuværende, men dysfunktionelle asylregler.
Når man frem til en aftale, forventes den at blive fremlagt for de øvrige EU-lande ved et justits- og indenrigsministermøde 7.
oktober.
Her kan de lande, der har lyst, tilslutte sig, og de lande, der ikke ønsker at tage imod omfordelte asylansøgere, vil blive opfordret til at bidrage økonomisk.
Frankrig, Tyskland, Italien, Malta deltager sammen med EU's finske formandsskab og EU-kommissæren med ansvar for migration i dagens møde.
Rettelse: Tallene i grafen over antallet af migranter og asylansøgere, der er ankommet siden 2017, dækker udelukkende dem, der er kommet til Italien.
FacebookTwitterKopier linkEmner:Emmanuel Macron (politiker)|EU|Europa-Kommissionen|Flygtninge og asylansøgere|Italien




