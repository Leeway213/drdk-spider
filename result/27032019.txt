https://www.dr.dk/sporten/golf/dansk-droemmestart-i-usa-olesen-og-bjerregaard-leverer-overraskelser

GolfDansk drømmestart i USA: Olesen og Bjerregaard leverer overraskelserWGC Matchplay i Austin i Texas blev indledt med flotte sejre til Thorbjørn Olesen og Lucas Bjerregaard.
Thorbjørn Olesen fik en fantastisk start på turneringen i Austin, og det samme gjorde landsmanden Lucas Bjerregaard.
27.
mar.
2019 kl.
23.
08Bemærk: artiklen er mere end 30 dage gammelLæs opLucas Bjerregaard og Thorbjørn Olesen kunne næppe have drømt om en bedre start på WGC Matchplay.
Onsdag spillede de to danske golfspillere deres første af tre indledende gruppekampe i den amerikanske turnering, og både Bjerregaard og Olesen kunne gå i klubhuset med imponerende sejre over henholdsvis Justin Thomas og Webb Simpson.
De to amerikanere indtager henholdsvis verdensranglistens 5.
- og 22.
-plads, mens Bjerregaard og Olesen er nummer 52 og 47.
Læs også:Dansk Golf Union får ny formand: Flere skal prøve 'golf-fornemmelsen'Thorbjørn Olesens sejr over Webb Simpson var en kendsgerning efter 17 ud af 18 huller på golfbanerne uden for byen Austin i delstaten Texas.
Her førte danskeren med to, og så kunne han ikke indhentes af amerikaneren.
Dermed lød sejrscifrene på 2 & 1.
Lucas Bjerregaard slog Justin Thomas med cifrene 3 & 2, da danskeren var tre foran efter 16.
hul.
Dermed er de to danskere kommet godt fra land i hver deres gruppe.
Torsdag skal Thorbjørn Olesen op imod verdensranglistens nummer syv, italienske Francesco Molinari.
Lucas Bjerregaard skal i sin gruppe møde amerikanske Keegan Bradley.
Han indtager nummer 33 på verdensranglisten.
Læs også:Dansk golfspiller nærmer sig toppen i KenyaNår der spilles matchplay, er det ikke det samlede antal slag på en runde af 18 huller, der afgør, hvem der vinder.
I stedet spilles der hulspil, hvor det gælder om at bruge færrest slag på hvert hul.
WGC Matchplay skiller sig også ud, fordi de deltagende spillere i første omgang er opdelt i 16 grupper af fire spillere.
Efter at alle har spillet mod hinanden inden for de respektive grupper, går de 16 gruppevindere videre til en knockoutfase.
Den samlede præmiepulje i turneringen er på 10,25 millioner dollar, der svarer til lidt over 68 millioner danske kroner.
/ritzau/FacebookTwitterKopier linkEmner:Texas|Golf|Thorbjørn Olesen (golfspiller)|USA|Lucas Bjerregaard (golfspiller)




https://www.dr.dk/sporten/haandbold/kvindeligaen/odense-stormer-mod-semifinale-med-sikker-sejr

KvindeligaenOdense stormer mod semifinale med sikker sejrJan Pytlicks tropper kom godt fra start, da slutspillet i kvindernes håndboldliga onsdag blev indledt mod TTH.
Jan Pytlick guider sine spillere til den ene sejr efter den anden.
Her til aften slog de TTH Holstebro i slutspillet.
(ARKIV) 27.
mar.
2019 kl.
20.
37 | opdateret 27.
mar.
2019 kl.
22.
30Bemærk: artiklen er mere end 30 dage gammelLæs opDe var ligaens bedste hold i grundspillet, og onsdag fik Odense Håndbold også en optimal start på slutspillet.
Her blev TTH Holstebros håndboldkvinder på udebane besejret med cifrene 27-23 i begge holds første kamp i slutspillet.
Resultatet betyder, at Jan Pytlicks hold har fire point i slutspilspulje 1.
Onsdagens sejr giver ganske vist kun to point, men fynboerne havde på grund af deres placering i grundspillet i forvejen to point på kontoen.
TTH havde ikke point med sig fra grundspillet og har derfor stadig nul.
Allerede midtvejs i første halvleg var Odense fem mål foran TTH ved stillingen 9-4.
Odenseanerne dominerede i begge ender, og ved pausen var føringen udbygget til 17-10.
Læs også:Danske håndboldkvinder slår de franske verdensmestre ved Golden LeagueLidt bedre gik det i starten af anden halvleg for hjemmeholdet, der fik bedre styr på angrebet og så småt begyndte at nærme sig Odense.
Efter ti minutter var forskellen nede på tre mål ved stillingen 19-16 i fynsk favør.
Men det lykkedes ikke TTH at komme tættere på, og den fynske sejr var aldrig for alvor i fare, selv om hjemmeholdet til sidst havde gode muligheder for at lægge pres på Odense, der i slutfasen blev mere og mere sløset.
Tættere var det i kampen mellem NFH og København Håndbold.
Hovedstadsklubben lagde bedst ud og var i flere omgange foran med fire mål i første halvleg, inden NFH kørt for pausen fik bragt forskellen ned på 13-14.
Fem minutter efter pausen fik hjemmeholdet så for første gang bragt lighed på måltavlen, siden der stod 4-4 i starten af første halvleg, da Mathilde Nielsen gjorde det til 15-15.
Men der gik ikke længe, før København igen var i kontrol og foran med tre mål ved stillingen 22-19.
NFH holdt dog fast og kæmpede sig tilbage.
Med halvandet minut tilbage var der kun ét mål mellem de to hold, men de forsvarende mestre viste klassen, da det gjaldt, og tog sejren.
/ritzau/FacebookTwitterKopier linkEmner:TTH Holstebro|Odense|Nykøbing Falster Håndboldklub|Holstebro|Håndbold




https://www.dr.dk/sporten/fodbold/championsleague/harder-kasser-var-ikke-nok-dansk-verdensstjerne-er-ude-af-champions

Champions LeagueTo Harder-kasser var ikke nok: Dansk verdensstjerne er ude af Champions LeaguePernille Harder var på pletten to gange for Wolfsburg, men det var ikke nok til at komme forbi franske Lyon.
Pernille Harder scorede to gange for Wolfsburg, men det var i sidste ende ikke nok.
Af Frederik Palle27.
mar.
2019 kl.
20.
23 | opdateret 27.
mar.
2019 kl.
22.
32Bemærk: artiklen er mere end 30 dage gammelLæs opDet lyder vildt, at to mål ikke er nok til at få sit hold videre i Champions League, men det var faktisk ikke engang tæt på for Pernille Harder og hendes tyske hold Wolfsburg.
Her til aften røg de nemlig ud af kvartfinalen efter et samlet nederlag til franske Lyon på 6-3.
Aftenens kamp sluttede 4-2, hvor Harder altså scorede begge de tyske mål.
Læs også:Harder mod Hegerberg: Europas to fodboldmastodonter mødes i Champions LeagueFranskmændene har vundet Champions League de seneste tre år i træk, og det mærkede Wolfsburg også fra start af i dag.
Allerede efter otte minutter scorede tyske Dzsenifer Marozsan til 1-0 for Lyon, og da Wendie Renard gjorde det til 2-0 på straffe efter godt en halv time, så var opgaven tæt på umulig for Wolfsburg.
De havde nemlig tabt 2-1 i den første kamp.
Men danske Pernille Harder viste sin klasse i nogle fantastiske minutter, hvor hun scorede to gange i starten af anden halvleg.
Pernille Harder tog duellerne, men det var i sidste ende ikke nok for Wolfsburg.
Blot fire minutter senere slukkede Lyons Eugenie Le Sommer dog alt håb, og med ti minutter scorede hun ligeledes til kampens resultat 4-2.
De to hold mødtes i Champions League-finalen både sidste år og i 2016.
Der var ikke meget mere succes for danskerholdet Paris Saint-Germain med Signe Bruun på bænken det meste af kampen.
De røg ud efter at have tabt samlet 3-2 til Chelsea.
Det lignede ellers længe, at kampen ville gå i forlænget spilletid, men Chelseas overtidsmål sendte danskerholdet ud.
Nadia Nadim var ikke med for Paris Saint-Germain.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Paris Saint-Germain|Lyon|Fodbold




https://www.dr.dk/nyheder/regionale/syd/naboer-opfordrer-landmand-til-aabne-spaerret-vej-vi-er-gidsler-i-vores-egen

Syd- og SønderjyllandNaboer opfordrer landmand til at åbne spærret vej: ’Vi er gidsler i vores egen by’ Spærret omfartsvej skaber trafikkaos i nærliggende landsby, lyder det fra beboerne.
I oktober sidste år spærrede storbonden Martin Lund Madsen Skovgårdsvej ved Vejen.
(© (c) DR)Af Louise Mandrup (interview) og Niklas Møller Jørgensen27.
mar.
2019 kl.
20.
15 | opdateret 28.
mar.
2019 kl.
11.
20Bemærk: artiklen er mere end 30 dage gammelLæs op- Vi føler os som gidsler i vores egen by.
Sådan lyder det fra beboerne i landsbyen Askov ved Vejen, fortæller Else Flansmose, der er formand for Askov Bylaug.
Sagen kortVejen Kommune har ulovligt anlagt en vej på landmand Martin Lund Madsens jord.
Det har Højesteret afgjort.
Siden oktober har landmanden derfor spærret vejen for trafik og venter på, at kommunen finder en løsning på vejstriden.
I næsten et halvt år har beboerne i Askov følt sig i klemme, efter at svineavleren og storbonden Martin Lund Madsen spærrede Skovgårdsvej ved Vejen med halmballer og sandbunker i protest mod Vejen Kommune.
Ifølge beboerne i Askov har lukningen betydet et dagligt trafikkaos igennem Askov, og nu har Askov Bylaug fået nok.
- Der er voldsom trængsel i gaderne, og vi er alvorligt bange for, at børn eller andre snart bliver kørt ned, siger Else Flansmose.
Normalt leder Skovgårdsvej ved Vejen trafikken uden om Askov.
Men siden storbonden Martin Lund Madsen i oktober sidste år spærrede vejen i protest mod Vejen Kommune, er trafikken ledt gennem den lille nærliggende landsby, siger Else Flansmose, der er formand for Askov Bylaug,  DR)Opfordrer landmand til at åbne vejMartin Lund Madsen mener dog, at bylaugets snak om gidsler i egen by er en kende voldsomt.
- Jeg synes, det er en overreaktion med sådan et udtryk.
Selvfølgelig gør det indtryk, men det er altså ikke mig, der har lavet en fejl – det er det offentlige, der ikke har styr på sine ting.
Der er voldsom trængsel i gaderne, og vi er alvorligt bange for, at børn eller andre snart bliver kørt ned.
Else Flansmose, formand for Askov BylaugMartin Lund Madsen har ved Højesteret fået medhold i, at Skovgårdsvej, der går ind over hans mark, er anlagt ulovligt.
Mange i lokalområdet har forståelse for, at landmanden holder på sin ret til at spærre vejen, men naboerne i Askov har alligevel en klar opfordring til landmanden.
- Fjern halmballer og sandbunker og få åbnet vejen for trafik, mens vejstriden med Vejen Kommune bliver løst, siger Else Flansmose.
Før Skovgårdsvej blev bygget blev trafikken ledt over jernbanen og uden om Askov via Estrupvej.
Den overskærring er i dag lukket.
Læs også:Vejdirektoratet sætter strid på pause: Kommune skal holde sig fra spærret vejNægter at fjerne vejspærringDet kan ikke hjælpe noget, siger Martin Lund Madsen.
Han fjerner ikke vejspærringen, før sagen med Vejen Kommune er afsluttet.
- Jeg har stået med åbne arme og gør det stadigvæk.
Bolden ligger ved Vejen Kommune.
Så man må henvende sig der, siger landmanden.
Hos kommunen kaster formand for teknikudvalget, Vagn Sørensen (V), dog bolden tilbage til svinebonden.
- Nøglen til at åbne vejen ligger hos Martin Lund Madsen.
Det er hans afgørelse, om vejen er lukket eller åben.
Det er ikke kommunens afgørelse.
Gårdejer Martin Lund Madsen har stævnet både Vejen Kommune og Banedanmark i sagen.
Artiklen er opdateret med information om, at en anden vej ledte trafikken uden om Askov, før Skovgårdsvej blev bygget.
Tidslinje - seks års strid om Skovgårdsvej2012•Der bliver indgået en politisk aftale om en elektrificering af det danske jernbanenet.
Strækningen mellem Esbjerg og Lunderskov er den første, der skal elektrificeres.
Vejen Kommune og Banedanmark laver en løsning, hvor der anlægges en ny 1,4 km lang vej, Skovgårdsvej, i forbindelse med en nye jernbanebro.
•Vejen skal gå over landmand Martin Lund Madsen marker ved Estrup vest for Vejen.
Derfor beslutter Ekspropriationskommissionen en delvis ekspropriation af Martin Lund Madsens ejendom.
2015•Ekspropriationskommissionen træffer i maj beslutning om delvis ekspropriation af Martin Lund Madsens ejendom og tilkender samtidig erstatning for ekspropriationen med i alt 2.
137.
792 kr.
samt yderligere 100.
000 kr.
for sagkyndig bistand under sagens behandling.
•I september får Martin Lund Madsen byrettens ord for, at ekspropriationen er ugyldig, og han kræver, at Banedanmark fjerner både bro og vej.
Men Banedanmark anker afgørelsen til landsretten.
2017•I juni vinder Banedanmark sagen i landsretten, men Martin Lund Madsen er ikke tilfreds.
•Han søger Procesbevillingsnævnet om tilladelse til at få sagen afgjort ved Højesteret, og det får han lov til kort før jul.
2018•I Højesteret får Martin Lund Madsen medhold: Vejen Kommune og Banedanmark handlede ulovligt, da de anlagde vejen over hans mark.
•Landmanden har tilbudt kommunen at købe hans ejendom, men han siger, at kommunen har afvist at forhandle med ham.
Så nu forventer han, at kommunen fjerner vejen.
•Borgmester Egon Fræhr (V) bekræfter, at man ikke ønsker at købe hele hans mark, men kun dele af grunden.
Det skyldes ifølge kommunen, at loven om ekspropriation ikke giver mulighed for at erhverve hele Martin Lund Madsens ejendom på 190 hektar.
FacebookTwitterKopier linkEmner:Banedanmark|Egon Fræhr (politiker)|Vejen Kommune|Vejen|Landbrug




https://www.dr.dk/sporten/basketball/saa-gik-den-ikke-laengere-bakken-bears-faerdig-i-europa

BasketballSå gik den ikke længere: Bakken Bears færdig i EuropaDet danske basketballhold er færdig i Fiba Europe Cup efter et samlet nederlag til tyske s.
Oliver Würzburg.
Bakken Bears er færdig i Europa efter et nederlag i Tyskland.
27.
mar.
2019 kl.
21.
21Bemærk: artiklen er mere end 30 dage gammelLæs opDet danske basketballhold Bakken Bears er færdig i Fiba Europe Cup.
Onsdag blev det i den anden af to kvartfinaler til et nederlag på udebane til tyske s.
Oliver Würzburg med cifrene 70-86.
Det aarhusianske hold vandt ellers den første kamp 76-75, men er altså ude nu med et samlet nederlag på 146-161.
Læs også:Bakkens europæiske skæbne bliver afgjort i NBA-legendes fødebyBakken Bears kom ellers godt fra start onsdag og så ud til at være på vej mod semifinalerne, da første periode sluttede med en dansk føring på 27-23.
Men i anden periode gik det galt.
Den vandt Würzburg 24-9, og så var Bakken Bears bagud med 36-47 ved pausen.
Efter turen i omklædningsrummet trak tyskerne yderligere fra i tredje periode, og så hjalp det ikke så meget, at Bakken Bears egentlig vandt fjerde og sidste periode 15-14.
I sidste sæson nåede Bakken Bears frem til semifinalen i Europe Cup, hvor det dog endte med et samlet nederlag til italienske Avellino.
/ritzau/FacebookTwitterKopier linkEmner:Bakken Bears|Basketball




https://www.dr.dk/nyheder/indland/kommune-har-fundet-plejefamilie-til-nyfoedt-pige-efterladt-i-netto-pose

IndlandKommune har fundet plejefamilie til nyfødt pige efterladt i Netto-poseDen nul til fem dage gamle pige blev fundet i en indkøbspose fra Netto mandag aften.
Den lille pige var blandt andet iklædt en hvid hue af mærket Joha, da hun blev fundet sent mandag aften.
(© Københavns politi)Af Anna Sol Jørgensen27.
mar.
2019 kl.
20.
19Bemærk: artiklen er mere end 30 dage gammelLæs opDer er blevet fundet en plejefamilie til det spædbarn, der mandag aften blev efterladt i en Netto-pose i København.
Det oplyser Socialforvaltningen i Københavns Kommune.
Socialforvaltningen oplyser derudover, at den lille pige er blevet udskrevet fra hospitalet, men kan ikke udtale sig om, hvornår barnet bliver anbragt i plejefamilien.
Det efterladte barn blev fundet ved en cykelsti ved Grøndals Parkvej og Gudenåvej i Vanløse.
Barnet blev fundet af en forbipasserende ved en cykelsti på Grøndals Parkvej i Vanløse i mandags, og politiet fik anmeldelse om fundet klokken 23.
14.
Den lille pige var et sted mellem nul og fem dage gammel, da hun blev fundet.
Ved cykelstien var hun blevet anbragt i en kraftig indkøbspose og var svøbt i en hættetrøje fra H&M og et gråt uldtæppe og iklædt en hvid hue af mærket Joha.
Har det godt efter omstændighederneIfølge politiet var spædbarnet efterladt på en måde, så der var høj sandsynlighed for, at det ville blive fundet.
Københavns Politi vil gerne høre fra vidner, der har set posen ved cykelstien mandag aften mellem klokken 19 og 23.
14.
Derudover vil de gerne høre fra personer, som har set beklædningen i forbindelse med en gravid kvinde eller en kvinde, som har født for ganske nylig.
Pigen blev fundet i en kraftig indkøbspose fra Netto.
(© Københavns politi) Posen var blevet placeret ved cykelstien omkring klokken 19, og politiet modtog anmeldelse om fundet af spædbarnet 23.
14.
(© Københavns politi) Den nul til fem dage gamle pige havde en hvid hue på af mærket Joha i str.
0-1 måneder.
(© Københavns politi) Hun var svøbt i en hættetrøje i str.
S af mærket 'Divided' fra H&M.
(© Københavns politi) Barnet var også pakket ind i et gråt uldtæppe.
(© Københavns politi)1 / 5Pigen blev fundet i en kraftig indkøbspose fra Netto.
(© Københavns politi)1 / 5Posen var blevet placeret ved cykelstien omkring klokken 19, og politiet modtog anmeldelse om fundet af spædbarnet 23.
14.
(© Københavns politi)2 / 5Den nul til fem dage gamle pige havde en hvid hue på af mærket Joha i str.
0-1 måneder.
(© Københavns politi)3 / 5Hun var svøbt i en hættetrøje i str.
S af mærket 'Divided' fra H&M.
(© Københavns politi)4 / 5Barnet var også pakket ind i et gråt uldtæppe.
(© Københavns politi)5 / 5Eventuelle vidner eller moren til barnet kan henvende til Københavns Politi på telefonnummer 114.
Pigen blev efter fundet tilset på et hospital.
Ifølge politiet havde hun det godt efter omstændighederne.
Moderen har tre måneders fortrydelsesretDet skal du gøre, hvis du finder et efterladt spædbarnRing 112 og tilkald hjælp.
Sørg for, at beredskabet også sender en ambulance, for tiden er afgørende.
Undersøg barnets kropstemperatur.
Tag tøj af, hvis det er en hed sommerdag, og barnet er varmt.
Er barnet koldt, kan du svøbe det i din jakke.
Tag barnet op og hold det tæt ind til dig for at give en følelse af tryghed, mens du venter på redningspersonalet.
Du skal ikke give det mad eller drikke - vent i stedet på redningspersonalet.
Kilde: Sundhedsplejerske Dorthe FischerUlykkelige sager med efterladte spædbørn ender i Danmark som regel med en adoption, hvis det ikke lykkes at finde frem til barnets moder, eller hvis moderen ikke vil beholde barnet.
I første omgang vil kommunen forsøge at anbringe barnet i en plejefamilie.
I Danmark bliver der cirka fundet et efterladt barn én gang om året.
Den første plejefamilie er dog kun midlertidig.
- Plejefamilien tager på hospitalet, hvor de typisk bliver indlagt sammen med barnet, indtil barnet kan udskrives.
Når barnet er klar, tager de hjem til sig selv, forklarer Anne Melchior Hansen, Center for Familiepleje i Københavns Kommune, der ikke forholder sig til den konkrete sag.
- Er det muligt, får moderen hjælp, og man prøver at bringe mor og barn sammen.
Ønsker moderen at adoptere barnet væk, har hun tre måneders fortrydelsesret.
I den tid er barnet hos plejefamilien.
FacebookTwitterKopier linkEmner:Socialforhold|Forældre og børn|København|Københavns Kommune|Københavns Politi




https://www.dr.dk/nyheder/indland/chef-soeges-hvem-kan-lede-landets-mest-omdiskuterede-oe

IndlandChef søges: Hvem kan lede landets mest omdiskuterede ø?
Kriminalforsorgen søger en, der kan tage nogle politiske tæsk, vurderer rekrutteringsekspert.
Den nye leder skal både gøre Lindholm klar til indflytning og sikre driften, når de udviste kriminelle flytter ind på udrejsecentret.
Af Sally Frydenlund Larsen27.
mar.
2019 kl.
20.
12Bemærk: artiklen er mere end 30 dage gammelLæs opGår du og leder efter udfordringer i dit arbejdsliv?
Endda rigtig store udfordringer?
Så er du måske den rette kandidat til en stilling, som Kriminalforsorgen for tiden prøver at få besat.
De er nemlig på jagt efter en chef til det kommende udrejsecenter på øen Lindholm.
Og sådan en chef skal kunne en hel masse, fremgår det af jobannoncen, hvor forsorgen både efterspørger "ledererfaring, solide driftsmæssige kvalifikationer og særdeles gode evner for samarbejde og kommunikation.
"DR har spurgt en rekrutteringsekspert, hvem Kriminalforsorgen mon egentlig leder efter.
Man bliver sat op på en scene, hvor man vil blive skudt på, ligegyldigt hvad man gør.
Morten Ballisager, direktør i rekrutteringsfirmaet 'Konsulenthuset ballisager'Brik i et spilMorten Ballisager er ejer og direktør i rekrutteringsvirksomheden 'Konsulenthuset ballisager'.
Han bider især mærke i en særlig formulering i jobopslaget.
Her skriver Kriminalforsorgen nemlig, at den kommende chef skal "kunne lede opad og nedad.
" Og der ligger en hel masse forventninger i den linje.
- Når de skriver "opad", vil det sige, at du skal kunne begå dig i noget, der er politisk sprængfarligt.
Hvis man kender lidt til konteksten, så ved man godt, at det her vil være et krævende job, fordi der er så mange holdninger til den her ø.
LindholmØen Lindholm i Stege Bugt skal ifølge finanslovsaftalen fremover huse udlændinge på tålt ophold og udvisningsdømte kriminelle.
Øen er syv hektar og ligger mellem Sydsjælland og Møn.
Den hører under Vordingborg Kommune.
Lindholm blev i 1925 købt af den danske stat, og den blev hjemsted for Statens Veterinære Institut for Virusforskning.
Der blev blandt andet indrettet forsøgsstation for mund- og klovsyge.
I 2019 forventes Danmarks Tekniske Universitet at flytte fra de eksisterende bygninger, og i løbet af 2021 vil de første beboere blive overflyttet til øen.
Der er daglig færgefart til Lindholm.
Kilder: Finanslovsaftalen, Møn Kulturarvsatlas og denstoredanske.
dk.
Man skal altså være klar til at stå i den politiske krydsild, vurderer Morten Ballisager.
- Nogle vil have, at det lykkes, nogle vil have, at det ikke gør.
Man bliver sat op på en scene, hvor man vil blive skudt på, ligegyldigt hvad man gør.
Man må ikke lade sig slå ud af, at man bliver en brik i et politisk spil – for det bliver man her, siger han.
Robust i et hårdt miljøSom i mange andre jobopslag nævner Kriminalforsorgen, at chefen for Lindholm skal være "robust".
Ifølge Morten Ballisager er det arbejdsgiversprog for, at man skal kunne holde til hårde arbejdsvilkår.
- De skriver i virkeligheden, at man kommer til at stå i et hårdt miljø.
Lindholm bliver jo en form for fængsel.
Så ud over at du skal håndtere et fængsel med fanger og personale, så kommer der et politisk pres udefra, som man ikke ser i andre sammenhænge.
Den kommende chefs allervigtigste rolle bliver dog en anden, spår Morten Ballisager, når han nærlæser jobopslaget.
- Når jeg læser det med mine briller, er den vigtigste del den, der handler om pressehåndtering.
Det er der, man må forvente, at man kan vinde eller tabe den her på gulvet, siger han.
Chefen for Udrejsecenter Lindholm skal både være med til at opstarte centret, ansætte 50 medarbejdere og være daglig driftsleder på centret, når det åbner i 2021.
Ansøgningsfristen er den 1.
april.
Der er allerede stor folkelig modstand mod Lindholm.
Her er det beboere i Kalvehave, der protesterer mod flygtninge-øen Lindholm.
FacebookTwitterKopier linkEmner:Kriminalforsorgen|Vikar- og rekrutteringsbureauer|Fængsler|Arbejdsmarked




https://www.dr.dk/nyheder/viden/teknologi/enorme-floder-dominerede-mars-planeten-toerrede-ud-i-en-sen-alder

TeknologiEnorme floder dominerede Mars: Planeten tørrede ud i en sen alder Mars' mægtige floder tørrede først ud for en milliard år siden, viser ny undersøgelse.
En illustration af Valles Marineris-området på Mars.
Området er dækket af dybe, lange kløfter.
(© Nasa)Af Maria Lise Behrendt27.
mar.
2019 kl.
20.
03Bemærk: artiklen er mere end 30 dage gammelLæs opI dag er Mars en gold og vindblæst ørken med rødt sand, så langt øjet rækker.
Men sådan har det ikke altid været.
Engang var planeten spækket med vand i form af floder, søer og måske endda et kæmpehav på den nordlige halvkugle.
Læs også:Grundvand på Mars: Kratere bekræfter teori om kæmpehavDer er stadig vand på Mars Mars har en atmosfære, men den er meget tynd.
Derfor kan vand ikke eksistere på planeten i flydende form i dag.
Til gengæld optræder vand flere steder på Mars i form af is, og der kan være både is og vand i planetens undergrund.
Tidligere har Nasa-roveren Curiosity fundet beviser på, at der kan være flydende vand i jorden tæt på Mars' overflade.
Det skyldes, at jorden indeholder stoffet perklorat, som reducerer vandets frysepunkt.
Vandet vil dog være meget salt - nærmest som saltlage.
Kilder: KU, DTU Space.
Hvorfor og hvornår vandet forsvandt fra Mars' overflade, er stadig lidt af en gåde for forskerne.
Men hvorfor hænger formentlig sammen med, at solstorme i tidernes morgen blæste planetens atmosfære (næsten) bort, så trykket på overfalden i dag er al for lavt til, at vand kan eksistere i flydende form.
Spørgsmålet om, hvornår vandet forsvandt, er straks mere usikkert.
Men nu er forskere fra University of Chicago kommet op med et bud.
Ifølge deres undersøgelse, som er udgivet i tidsskriftet Science Advances, er vandet - og dermed også atmosfæren - forduftet fra Mars sent i planetens historie.
Ifølge deres beregninger kan Mars' floder nemlig have bruset på overfladen helt frem til for en milliard år siden.
I forhold til planetens alder på 4,6 mia.
er det relativt for nylig.
Et billede af et flodleje på Mars taget af en satellit i kredsløb om planeten.
Billedet er farvelagt for at illustrere højdeforskelle.
Blå er lav, gul er høj.
(© NASA/JPL/Univ.
Arizona/UChicago)Mars' mystiske klimaUd fra billeder, som blandt andet er taget af Nasas Mars-robot Curiosity, og højdemodeller har forskerne også analyseret sig frem til, at enorme floder har domineret Mars' overflade.
Floderne har været dobbelt så brede som dem, der i dag findes på Jorden, og der har været flere hunderede af dem.
Alene til denne undersøgelse har forskerne analyseret data fra mere end 200 flodlejer.
De håber nu, at andre forskere kan bruge deres analyser til at blive klogere på, hvordan Mars' klima har formet sig siden planetens fødsel.
For eksempel hvad der har gjort floderne i stand til at strømme med samme kraft konstant, selvom Mars også i fortiden har haft et koldt klima.
Planeten får nemlig kun en tredjedel af den stråling, som Jorden får fra Solen.
Der må altså have været en kraftig drivhuseffekt for at holde på varme nok til, at floderne ikke frøs til.
Samtidig ser det ud til, at afstrømningen af vand fra floderne har været kraftig lige til det sidste.
Noget kan altså tyde på, at ændrignerne i Mars' atmosfære har været pludselige.
FacebookTwitterKopier linkEmner:Videnskab|Chicago




https://www.dr.dk/mitliv/traet-traet-traet-naar-livet-som-enlig-mor-saetter-sine-spor

Mit LivTræt, træt, træt!
Når livet som enlig mor sætter sine sporEn altomsluttende træthed følger med, men der er også plusser ved livet som alenemor.
© drAf Mark Lindved Norup27.
mar.
2019 kl.
20.
00Læs opKristine og Kristina er begge enlige mødre, og det har de været i syv år.
En tjans, som i visse øjeblikke har skubbet dem helt ud på kanten.
- Jeg har stået nogle gange og vrælet ude på altanen og tænkt, at nu kan jeg ikke klare det mere, siger Kristina W.
Andersen.
Se 'Født på TV - 7 år efter'For 7 år siden var DR med, da en række børn kom til verden i serien "Hjælp, vi skal føde".
Men hvordan er det gået med de drømme, der blev født sammen med det lille barn?
I det tredje program af fem, kan du møde Kristine og Kristina, der fik Memira og Mikkel, som de har været alenemødre for.
Du kan se 'Født på tv - 7 år efter' her på DR TV eller på DR1 i aften kl.
21.
00.
De to kvinder var begge med i programmet ’Hjælp, vi skal føde’, der blev sendt for syv år siden, og nu vender de tilbage på skærmen i ’Født på tv – 7 år efter’, hvor de fortæller om deres glæder og sorger i tilværelsen som enlige mødre, siden deres børn kom til verden under fødsler overvåget af tv-kameraer i 2012.
Kristine insisterede på at få det barn, der var resultatet af en affære efter en aften i byen.
- Hovedparten af graviditeten har jeg forholdt mig til, at jeg stod alene med det her valg og ansvar, men jeg gik med mit lille håb om, at han nok ville være med, sagde hun dengang.
Håbet forblev håb, og faderen var de første år ikke en del af datteren Memiras liv.
Kristine og datteren Memira.
Drømmen om far, mor og børn brastKristina var gravid i ottende måned, da forholdet til kæresten gik i stykker.
Hun stod tilbage med den nyfødte søn Mikkel og storesøsteren Katharina.
Midt i lykken over at have fået endnu et barn meldte en tyngende tvivl sig.
- Det var hårdt, fordi jeg tænkte "kan jeg overhovedet klare det og blive en god nok mor?
" og det var en tid med mange følelser og knuste drømme om far, mor og børn, mindes hun i tv-programmet.
I dag er Kristina stadig alene med sine to børn, men hun glæder sig over, at forholdet til faderen har ændret sig, så han ser dem hver 14.
dag, og at det nu ”har kørt godt i mange år”.
Farvel til nattesøvnenSådan var det ikke i de første år, og med to små børn født med 18 måneders mellemrum var nattesøvnen noget af det første, rollen som enlig mor lagde beslag på.
- Så finder man ud af, hvad træt betyder, som hun siger.
Meget af tiden har jeg været træt, og det eneste, jeg gad, når jeg havde fri, var at lægge mig ned og sove.
KristineEn udmattelse, som Kristine kan genkende, og som for hende fik det til at føles, som om tiden og dagene sivede ud mellem fingrene på hende.
- Nu er der trods alt gået syv år, og man tænker, hvad fanden har du lavet?
Meget af tiden har jeg været træt, og det eneste, jeg gad, når jeg havde fri, var at lægge mig ned og sove, siger hun.
Udfordringer - men også plusserSelvom både Kristine og Kristina hele vejen igennem har fået stor støtte af deres familier til hverdagens små strabadser, så melder der sig en række udfordringer, når man står alene med sine børn.
Hvad gør man, når man selv går ned med influenza, men madpakkerne stadig skal smøres?
Når skole-hjem-samtalerne falder oven i hinanden?
Det ene barn midt om natten skal til vagtlægen med mellemørebetændelse?
Bare har brug for en lille smule tid til at være sig selv?
Bekymringer har der altså været rigeligt af, men helt uden plusser er livet som enlig mor alligevel ikke.
En ting er det praktiske.
At der ikke er to, der skal blive enige om opdragelsesmetoder, ferieplanlægning og hverdagen.
- Det, jeg har lyst til at gøre med børnene, det gør jeg.
Så der er noget frihed i at være alene.
Kristina W.
Andersen fortæller om træthed og at genfinde kærligheden.
"Man bliver deres klippe"Og så er der det bånd, som treenigheden bestående af Kristina, Katharina og Mikkel har skabt.
- Man får en anden relation til dem, når der kun er dig.
Du bliver deres klippe.
Mikkel spurgte engang, om jeg kom til en forestilling på hans skole, og så afbrød Katharina ham og sagde, at mor kommer altid!
De er aldrig tvivl, og det varmer.
Så jeg er ked af, at jeg ikke kunne give mine børn en kernefamilie, men den relation, det har givet os, den ville jeg ikke være foruden.
Kristina- Så jeg er ked af, at jeg ikke kunne give mine børn en kernefamilie, men den relation, det har givet os, den ville jeg ikke være foruden.
Heller ikke selvom man nogle gange var så træt, at man er ved at knække halsen, siger hun.
Med et grin.
Det er ikke så lige til at finde kærligheden, når der hele tiden bliver råbt "Moar!
Moar!
", fortæller Kristine.
En træthed, som også Kristine så småt føler, hun er klar til at lægge bag sig.
- Jeg tror, tiden nærmer sig, hvor jeg kan gå en aften uden at lægge mig ned og sove, inden klokken bliver 10, siger hun.
Du kan se mere til Kristina og Kristine i ’Født på TV – 7 år efter’ onsdag klokken 21.
00 på DR1 eller på DR TV.
FacebookTwitterKopier linkEmner:DR1|Søvn|Graviditet og fødsel




https://www.dr.dk/nyheder/regionale/midtvest/vestjyske-laks-giver-de-andre-baghjul-formerer-sig-som-aldrig-foer

Midt- og VestjyllandVestjyske laks giver de andre baghjul: Formerer sig som aldrig førLaks i Råsted Lilleå har gode gydemuligheder, og det giver masser af yngel.
Af Frederik Gatzwiller, Asta Pil Heltborg og Anders Davidsen (video)27.
mar.
2019 kl.
20.
00Bemærk: artiklen er mere end 30 dage gammelLæs opLakseynglen står som sild i en tønde i Råsted Lilleå vest for Holstebro.
Man har nemlig aldrig før observeret så tæt en yngel i noget vandløb i Danmark.
Det har DTU Aqua slået fast i en ny undersøgelse, hvor forskere har talt, hvor mange babylaks der står mellem sivene i åen.
Det vækker virkelig opsigt, at vi er nået hertil i Danmark.
At laksen går fremad, ser man stort set ikke andre steder.
Torben Thinggaard, Sammenslutningen ved StoråDet betyder, at man ikke længere behøver sætte laks ud i åen, fortæller Torben Thinggaard, der er medlem af forretningsudvalget i foreningen Sammenslutningen ved Storå.
- Man formoder nu, at laksen kan klare sig selv.
Og det er virkelig en milepæl, siger han.
Årsagen til den store lakseyngel er, at der i 2015 blev lavet et nyt stryg i åen, hvor fiskene kan gyde.
Man har hævet en grusbund, hvilket giver en stor variation i vandløbet.
Det sikrer, at der er mange insekter og masser af mad til lakseynglen.
- Stryget fungerer som en slags børnehave for laks, ørred og andre fiskearter.
De gemmer sig i vandplanterne i det lave vand, siger Torben Thinggaard.
Han er dog overrasket over, at så mange laks har valgt at slå sig ned i åen.
- Det er noget, der får folk til at spærre øjnene op, siger han.
Trækplaster for lystfiskereIfølge Torben Thinggaard er det unikt, at ynglen i Råsted Lilleå er så stor, da laksens forhold andre steder i verden ikke er gode.
Og derfor kan de positive resultater også være til inspiration for andre.
- Det vækker virkelig opsigt, at vi er nået hertil i Danmark.
At laksen går fremad, ser man stort set ikke andre steder i laksens udbredelsesområde, siger han og uddyber:- Det har givet meget genlyd.
Det lyder som den omvendte verden, at der kommer fiskere til åen fra Norge og Sverige, men det er faktisk tilfældet.
Læs også:Vestjysk å stortrives: 300.
000 laks i StoråenMen det er ikke kun lystfiskerne og laksen selv, der kan glæde sig over, at stryget virker efter hensigten.
Det er også gode nyheder for resten af livet i og omkring åen, siger Henrik Dalby Ravn, der er biolog ved DTU Aqua.
- De krav, laksen har til sine levesteder, har mange andre dyr også.
Så når laksen har det godt, vil der naturligt være en lang række andre arter også, siger han.
Han håber derfor, at man også vil lave lignende stryg i andre åer og vandløb i landet.
- Vi ved, hvordan vi kan genskabe de gode forhold for laks, og jeg håber, man vil videreføre det til andre vandløb.
FacebookTwitterKopier linkEmner:Institut for Akvatiske Ressourcer|Søer og vandløb|Lystfiskeri|Jylland|Holstebro




https://www.dr.dk/sporten/fodbold/tyskland/verdens-naestdyreste-forsvarsspiller-bayern-kaster-600-millioner-efter

TysklandVerdens næstdyreste forsvarsspiller: Bayern kaster 600 millioner efter franskmandLucas Hernández skifter til sommer Atlético Madrid ud med Bayern München, der betaler 80 millioner euro for ham.
Fra den kommende sæsonstart vil Lucas Hernandez være at finde i Bayern-trøjen.
27.
mar.
2019 kl.
20.
08Bemærk: artiklen er mere end 30 dage gammelLæs opDen tyske storklub Bayern München har haft den store tegnebog med til Spaniens hovedstad.
Her er den franske forsvarsspiller Lucas Hernández fra Atlético Madrid blevet købt for 80 millioner euro, der svarer til lige under 600 millioner danske kroner.
Det oplyser klubben på sin hjemmeside.
© ScanpixVerdens dyreste fodboldspillere1.
Neymar fra FC Barcelona til Paris Saint-Germain – 1,657 milliarder kroner2.
Kylian Mbappé fra Monaco til Paris Saint-Germain – 1,344 milliarder kroner3.
Philippe Coutinho fra Liverpool til FC Barcelona – 896 millioner kroner4.
Ousmane Dembélé fra Dortmund til FC Barcelona – 784 millioner kroner4.
Paul Pogba fra Juventus til Manchester United – 784 millioner kroner6.
Cristiano Ronaldo fra Real Madrid til Juventus – 746 millioner kroner6.
Gareth Bale fra Tottenham til Real Madrid – 746 millioner kronerI løbet af franskmandens lægetjek i Bayern München kom det frem, at Hernández havde en skade i sit ene knæ, der kræver, at han bliver opereret.
Forsvarsspilleren er derfor kommet under kniven allerede onsdag, oplyser Bayern.
Skaden forhindrer ikke Lucas Hernández i at være klar, til når 2019/2020-sæsonen indledes, siger tyskernes holdlæge, Hans-Wilhelm Müller-Wohlfahrt, på klubbens hjemmeside.
Hernández har fået en femårig kontrakt og tiltræder i den bayerske klub til sommer, hvor han får selskab af sin landsmand Benjamin Pavard, der ligesom Atlético-forsvareren også skifter til Bayern München forud for næste sæson.
Verdens dyreste forsvarsspillere1.
Virgil van Dijk fra Southampton til Liverpool – 631 millioner kroner2.
Lucas Hernandez fra Atletico Madrid til Bayern – 597 millioner kroner3.
Aymeric Laporte fra Atletic Bilbao til Manchester City – 487 millioner kroner4.
Benjamin Mendy fra Monaco til Manchester City – 433 millioner kroner5.
Kyle Walker fra Tottenham til Manchester City – 425 millioner kronerBåde Lucas Hernández og Benjamin Pavard, der siden 2016 har spillet for Stuttgart, var med til at vinde VM i fodbold for Frankrig i sommer.
23-årige Hernández har trods sit franske pas aldrig spillet professionel fodbold på klubniveau i sit hjemland.
I 2007 ankom han til Atlético Madrid som ungdomsspiller, otte år senere blev han rykket op på førsteholdet.
/ritzau/FacebookTwitterKopier linkEmner:FC Bayern München|Atlético Madrid|Tyskland|Fodbold|Frankrig




https://www.dr.dk/nyheder/regionale/trekanten/5000-foraeldre-til-boern-med-handicap-foeler-sig-ikke-hoert-opretter

Trekantområdet5.
000 forældre til børn med handicap føler sig ikke hørt: Opretter protestgruppe på FacebookFlere af forældrene oplever, at det er svært at råbe myndighederne op.
Katja Blirup føler ikke, at der bliver lyttet til hendes erfaringer, når det handler om hendes søn, der blev skadet ved fødslen.
Af Rasmus Poulsen Larsen og Peter Frandsen Siggaard27.
mar.
2019 kl.
19.
45 | opdateret 28.
mar.
2019 kl.
08.
47Bemærk: artiklen er mere end 30 dage gammelLæs opHjælpen til familier med handicappede børn eller børn med psykiske diagnoser er ikke god nok.
Ofte føler familierne sig ikke hørt af myndigheder og sundhedsvæsen, og hjælpen er for langsom, for dårlig eller for svær at finde rundt i.
Det mener blandt andre flere forældre og andre pårørende, der nu er gået sammen i facebookgruppen 'Bak op om de pårørende til handicap og psykisk sårbarhed'.
Gruppen blev oprettet for en måned siden og rundede i går 5.
000 medlemmer.
I gruppen mener man, at folketingspolitikerne har ansvaret for, at de rammer, som kommunerne arbejder under, ikke er gode nok.
Derfor retter gruppen kritikken mod folketingspolitikerne og forsøger at råbe dem op, så der kan ske ændringer på området.
De siger 'han ser jo meget normal ud udefra'.
Og så kigger de på det.
Katja Blirup, mor til MiloEt af medlemmerne er Katja Blirup fra Gadbjerg i Vejle Kommune.
Hun er mor til Milo på to år.
Han blev født for tidligt og har derfor en funktionsnedsættelse, der gør, at han nemt bliver overstimuleret.
- Han begynder at sparke, slå og kaste med ting.
Han kan også finde på at bide, fortæller hun om sønnens udfordringer.
Hun har meldt sig ind i protestgruppen, fordi hun oplever, at det er svært at blive hørt som forælder.
- De (myndighederne, red.
) siger 'han ser jo meget normal ud udefra'.
Og så kigger de på det og lytter ikke til det, som forældrene siger, fortæller hun.
For eksempel måtte Katja Blirup kæmpe længe, før hun fik kompensation for tabt arbejdsfortjeneste, så hun kunne tage sig af sønnen hjemme i Gadbjerg.
Derudover forsøger hun nu at undgå, at sønnen skal tilbringe flere timer om dagen i den specialbørnehave, han går i nu, fortæller hun.
Store bogstaver var nødvendigeIfølge en af de to initiativtagere til facebookgruppen, Monica Lylloff fra Kokkedal, er oplevelsen af ikke at blive hørt typisk hos medlemmerne af gruppen.
Hun oplevede det selv, da hun havde brug for hjælp.
Monica Lylloff med sine børn.
- Der skulle virkelig tales med store bogstaver fra hospitalspersonale og støttepersoner, for at det, vi sagde, blev taget alvorligt.
Det er faktisk en af de mest skræmmende ting, at vi som forældre - som kender vores børn bedst - ikke bliver hørt, siger hun.
Hun og de øvrige stiftere bag gruppen har lavet en række forslag til, hvordan hjælpen til familier med handicap kan forbedres.
Blandt andet ønsker de sig en fast koordinator i kommunen.
Minister: Opråb er hørtSocialminister Mai Mercado (K) siger, at man fra politisk side er opmærksom på, at nogle forældre oplever mødet med systemet som både uoverskueligt og belastende.
Men der skulle være hjælp på vej, siger hun og henviser til sidste års aftale om satspuljemidlerne.
Hun håber, at flere kommuner kan komme til at tilbyde en koordinerende sagsbehandler, der kan samle trådene.
- Målet er at udbrede erfaringerne med en koordineret indsats til flere kommuner, så forældrene ikke selv skal kæmpe for at få en samlet vejledning og en sammenhængende indsats, siger hun.
Præcisering: Gruppen henvender sig generelt til pårørende til handicappede og psykisk sårbare personer i alle aldre.
Ikke kun til forældre til handicappede børn, som artiklen kan give indtryk af.
Artiklen er opdateret klokken 08.
45.
Gruppens formål•Gruppen har lavet en liste over ønsker specifikt rettet mod folketingspolitikerne:•Familierne får tilknyttet en koordinator.
•Der udvikles ”handlingspakker” for familier med nydiagnosticerede børn samt børn med tegn på angst og/eller skolevægring.
•Finansiering og sagsbehandling adskilles for at sikre faglige og saglige vurderinger og for at komme økonomisk motiverede afgørelser til livs.
•Sikre grundig viden hos sagsbehandlerne både i forhold til loven, hjælpemidler og diagnoser.
•Sagsbehandler skal tage på hjemmebesøg og møde de mennesker, som skal have hjælpen.
•Der skal sikres lige adgang til bedst egnede special- og behandlingstilbud over hele landet.
•Vi ønsker, at politikerne i Folketinget tager stilling til, om de 98 kommuner besidder de rette kompetencer til at kunne løfte ansvaret for handicap- og specialområdet.
•Vi ønsker, at politikerne tager stilling til, hvordan de vil sikre, at afgørelser ikke er økonomisk begrundede.
•Vi ønsker at åbne politikernes øjne for, at kommunernes uensartede behandling af reglerne på handicap- og specialområdet er et nationalt problem, som de har ansvaret for at finde en løsning på.
FacebookTwitterKopier linkEmner:Det Konservative Folkeparti|Mai Mercado (politiker)|Folketinget|Handicaps|Kokkedal




https://www.dr.dk/nyheder/udland/doedelig-diarre-spreder-sig-efter-cyklon-folk-drikker-af-beskidte-vandpytter

UdlandDødelig diarré spreder sig efter cyklon: Folk drikker af beskidte vandpytterEn stigning i kolera-tilfælde sætter pres på nødhjælpsorganisationer i Mozambique.
Af Oliver Fruergaard27.
mar.
2019 kl.
19.
01Bemærk: artiklen er mere end 30 dage gammelLæs opTo uger efter den dødelige cyklon Idai ramte sydøstafrikanske Mozambique, begynder omfanget af konsekvenserne nu at stå klar.
Cirka 1,85 millioner mennesker er på den ene eller anden måde påvirket af ødelæggelserne alene i Mozambique, og mindst 750 er døde på tværs af Mozambique, Zimbabwe og Malawi, oplyser FN's kontor for humanitære katastrofer.
Vi så folk drikke af beskidte vandpytter på vejene, fordi de ikke havde andre mulighederGert Verndock, medicinsk koordinator i Læger uden GrænserInternationale nødhjælpsorganisationer er massivt til stede i Mozambique, hvor oversvømmelser har lagt hele byer under vand og kostet tusindvis af mennesker deres hus og ejendele.
Og nu står landet overfor en helt ny katastrofe: manglen på rent drikkevand.
Det er et resultat af de store ødelæggelser og har ført til en stigning i andelen af mennesker smittet med blandt andet den dødelige, vandbårne sygdom kolera.
Hvad er kolera?
Kolera er en smitsom tarmsygdom, som inden for få dage kan give voldsom diarré.
Det farlige ved kolera er det meget store væsketab, som kan opstå inden for kort tid.
Specielt hos børn i tredjeverdenslande er det farligt.
Ubehandlet kan væsketabet være dødeligt inden for et døgn efter sygdommens udbrud.
Bakterien udskilles med afføringen, og kommer afføringen på en eller anden måde i kontakt med drikkevand, har bakterien mulighed for at sprede sig.
Kilde: Netdoktor.
dkDet fortæller den humanitære nødhjælpsorganisation Læger uden Grænser, der er til stede i de hårdest ramte områder, til DR Nyheder.
- Alene i Beira, en by på en halv million indbyggere, behandler vi lige nu over 300 mennesker om dagen, og tallet stiger, fortæller katastrofekoordinator Gert Verndock.
Han varsler om, at en decideret kolera-epidemi vil bryde ud indenfor de næste par uger.
'Vi må improvisere for at hjælpe folk'Nødhjælpsorganisationen Unicef melder onsdag, at drikkevandssystemerne i store dele af Beira nu er genoprettet, hvilket kan bremse udbredelsen af kolera.
Men skaden er sket, vurderer Gert Verndock fra Læger uden Grænser, der oplever, at befolkningen i Beira flere steder stadig må bruge forurenede vandkilder.
- Vandsystemerne i byen er ikke hundrede procent funktionelle endnu, og i starten virkede de slet ikke, fortæller han.
Vandbårne sygdomme har allerede kostet menneskeliv i Beira.
Onsdag døde et etårigt barn på en hospitalsklinik i byen.
- Vi så folk drikke af beskidte vandpytter på vejene, fordi de ikke havde andre muligheder.
I dag står mange stadig i kø til brønde, der er blevet inficeret med urent vand og skal renses.
Folk ved godt, at det giver kolera, men de er desperate.
Den voksende andel af kolera-tilfælde sætter pres på organisationens hospitalsklinikker i området, hvor der er mangel på læger, sengepladser og medicinske redskaber.
Kolera er stærkt smitsomt, og de trænge kår bringer de øvrige patienter i fare for at pådrage sig sygdommen.
Ansatte blander en klorinopløsning, der bliver brugt på de hospitalsklinikker i Beira, der håndterer vandbårne sygdomme.
Gert Verndock estimerer, at Læger uden Grænser i det næste stykke tid dagligt vil tilse 500-600 patienter med alvorlige diarré-symptomer.
I øjeblikket har organisationen 150 senge til rådighed.
- Da sygdommen lige brød ud, havde vi 160 diarré-patienter på én gang, der havde brug for behandling.
Skadestuen var i forvejen totalt fyldt, så vi var nødt til at stille dem udenfor hospitalet langs en væg, som vi bankede søm i og hang deres IV-drop på, fortæller Gert Verndock.
Han understreger, at der i øjeblikket også er en stigning i patienter med andre, mindre alvorlige infektioner i forbindelse med oversvømmelserne.
Blandt andet har oversvømmelserne skabt små søer med stillestående vand, hvilket er fremragende ynglegrund for malariamyg.
Beira er ved at blive genopbyggetDer er dog håb forude, lyder det fra Læger uden Grænser.
For i takt med at oversvømmelserne trækker sig tilbage, og flere byer bliver genoprettet, har befolkningen i Mozambique bedre overskud til at tage kolera-udbruddet alvorligt, forklarer Gert Vendock.
Det har ikke været tilfældet i de seneste dage.
Manglen på mad har været en af de største bekymringer i Mozambique, efter cyklonen ramte.
 Lejre for folk, der er blevet fordrevet fra deres byer, er blevet oprettet i kølvandet på cyklonens hærgen.
 Blandt andet skoler er omdannet til evakueringscentre, efter mange er efterladt uden tag over hovedet.
1 / 3Manglen på mad har været en af de største bekymringer i Mozambique, efter cyklonen ramte.
1 / 3Lejre for folk, der er blevet fordrevet fra deres byer, er blevet oprettet i kølvandet på cyklonens hærgen.
2 / 3Blandt andet skoler er omdannet til evakueringscentre, efter mange er efterladt uden tag over hovedet.
3 / 3- Folk har mistet hus, ejendele og måske familiemedlemmer.
Hvis man har mistet sine børn, tænker man måske ikke over, at man har diarré.
- Én patient kom til os og havde desperat brug for mad, lige efter cyklonen havde ramt.
Et par dage senere kom han og fortalte, at hans far var død af diarré - han var ikke blevet behandlet, for diarré var ikke en prioritet på det tidspunkt, siger han.
Beboere i Mozambique bruger meget tid på at stå i kø til vand eller mad.
Unicef har i de seneste døgn også arbejdet på at stable kolerabehandlingscentre på benene, fortæller organisationen.
De er nu fuldt funktionsdygtige.
- Vores erfaring er, at vandbårne sygdomme er en af de største børnedræbere i katastrofer som denne, siger generalsekretær i Unicef Danmark, Steen M.
Andersen.
Organisationen bruger nu "alt fra droner til gåben" til at få kolera-vacciner ud til befolkningen, siger han.
Hos Læger uden Grænser arbejder man med lokale sundhedsmyndigheder om at åbne flere kolerabehandlingscentre i Beira-området.
FacebookTwitterKopier linkEmner:Læger Uden Grænser|Mozambique|Unicef|Sygdomme og lidelser|Steen M.
Andersen (organisationsleder)




https://www.dr.dk/nyheder/udland/kim-bildsoee-theresa-may-ofrer-sig-stemmer-til-sin-aftale-men-det-virker-ikke

BrexitSe temaUdlandKim Bildsøe: Theresa May ofrer sig for stemmer til sin aftale - men det virker ikkeIndtil videre har May ikke de nødvendige stemmer for sin brexitplan.
Theresa May erklærede sig i dag klar til at overlade de videre forhandlinger til en anden, hvis hendes parlamentskolleger til gengæld lover at stemme for hendes aftale.
Af Sally Frydenlund Larsen27.
mar.
2019 kl.
23.
08 | opdateret 27.
mar.
2019 kl.
23.
12Bemærk: artiklen er mere end 30 dage gammelLæs opStorbritanniens premierminister, Theresa May, præsenterede tidligere på dagen et forslag til en byttehandel.
Hun lover at træde tilbage, hvis hendes parlamentskolleger til gengæld lover at stemme for hendes brexitplan.
Når Theresa Mays afgang potentielt kan overtale flere ellers store modstandere af hendes plan, så er det fordi, det giver dem en mulighed for at få en anden i hendes stol.
Læs også:Tæsket, ydmyget og latterliggjort - men Theresa May danser endnuDet fortæller DR's korrespondent i Storbritannien, Kim Bildsøe Lassen.
- Det er for at sikre, at det bliver en mere hårdkogt brexittilhænger i front.
Folkene her siger, at hvis vi kan få sådan en på plads til at forhandle fremtiden for os, så kan vi måske godt leve med Mays aftale, selv om vi synes, den er dårlig.
DUP's formand Arlene Foster og viceformand Nigel Dodds.
Theresa May er dybt afhængig af netop de tos støtte.
Støttepartiet, der ikke støtterOg noget kunne tyde på, at Theresa Mays løfte kan udløse en ny og hidtil uset støtte til hendes plan.
Et stort antal partifæller til premierministeren har nemlig erklæret sig klar til at skifte mening og stemme for aftalen for første gang efter premierministerens løfte om at træde tilbage.
Blandt andet tidligere udenrigsminister Boris Johnson har erklæret, at han nu er klar til at stemme for aftalen.
Men, for der er vanen tro et men, May-regeringens nordirske støtteparti, Democratic Unionist Party, har derimod afvist at stemme for i en officiel udtalelse.
Partiet har kun 10 ud af 650 mandater i Underhuset, men alligevel kan DUP's manglende støtte ende med at spænde endegyldigt ben for Mays brexitplan.
Hele matematikken ser bare rigtig vanskelig ud, også selvom hun har tilbudt at forlade sin post, hvis det skal være prisen.
Kim Bildsøe Lassen - DR's korrespondent i Storbritannien.
Det fortæller Kim Bildsøe Lassen.
- Hele matematikken ser bare rigtig vanskelig ud, også selvom hun har tilbudt at forlade sin post, hvis det skal være prisen.
Det ser vanskeligt ud at få den her aftale igennem.
DUP begrunder sin manglende støtte med, at aftalen stadig rummer det såkaldte 'backstop', som partiet fra starten har erklæret, at man ikke kan acceptere.
Kan være hurtigt udeTheresa Mays udmelding kom som en stor overraskelse, for selv om det britiske underhus havde planlagt en travl dag, var det ikke premierministerens tilbagetræden, der var på dagsordenen.
- Jeg er forberedt på at forlade dette job tidligere end planlagt for at gøre, hvad der er rigtigt for vores land og vores parti, lød det fra Theresa May.
- Men før at jeg kan gøre det, så skal vi afslutte opgaven.
Premierministeren nævnte ingen dato for, hvornår hun vil træde tilbage, men ifølge Kim Bildsøe Lassen kan det gå stærkt.
- Hvis det går, som hun håber, så vedtager man hendes aftale på fredag og så træder Storbritannien ud af EU den 22.
maj, hvor hun så også vil gå af, siger han.
Det kan være oplagt at se Theresa Mays tilbud om at træde tilbage som en stor ofring i brexits navn, men sådan er det ikke helt, fortæller Kim Bildsøe Lassen.
Der er en voksende brexitmodstand i Storbritannien.
Alligevel stemte Underhuset imod et forslag om at lade briterne stemme om en eventuel brexitaftale.
- Hendes position i partiet er i forvejen så svag, at det er et spørgsmål, om hun ikke alligevel var blevet fjernet på en eller måde, når det hele var overstået.
Alle forslag nedstemtTheresa May håber alligevel, at hun kan få overtalt Underhuset til at stemme for sin aftale ved at træde tilbage.
Og hun har travlt.
Skilsmisseaftalen skal nemlig være vedtaget i denne uge, hvis Storbritannien skal kvalificere sig til at træde ud af EU den 22.
maj.
Hvis ikke de britiske parlamentarikere bliver enige i denne uge, forlader Storbritannien EU allerede den 12.
april.
Men mens Theresa Mays tid er ved at rinde ud, har Underhuset her til aften stemt om otte forskellige alternativer til netop Mays plan.
Underhuset stemte nej til samtlige otte forslag.
Det gjaldt både forslaget om at aflyse brexit, forslaget om at lade briterne stemme igen og forslagene om forskellige modeller for brexit.
Afstemningen er ikke juridisk bindende, men skulle give et indtryk af, hvilken retning Underhuset gerne vil tage brexitforhandlingen i.
Underhuset tager stilling til Theresa Mays plan - endnu en gang - på fredag.
Sådan ser de næste uger ud i brexitland:FacebookTwitterKopier linkEmner:Boris Johnson (politiker)|Storbritannien|Theresa May (politiker)|EU|EU-forhold




https://www.dr.dk/nyheder/udland/8-brexit-alternativer-nedstemt-af-parlamentet

BrexitSe temaUdland8 brexit-alternativer nedstemt af parlamentetDet britiske parlament har onsdag aften stemt alle forslag om alternative løsninger på brexit ned.
Det britiske parlament har nedstemt alle alternativer til  premierminister Theresa Mays brexit.
27.
mar.
2019 kl.
22.
54Bemærk: artiklen er mere end 30 dage gammelLæs opDet lykkedes onsdag aften ikke for det britiske parlament at finde flertal for et eneste af de otte forslag, der var til afstemning som alternativer til premierminister Theresa Mays brexitaftale.
Alle forslag blev således stemt ned.
Blandt dem var et forslag om at forlade EU uden aftale og et forslag om at aflyse brexit, dagen før det sker, hvis der ikke er indgået en aftale med EU.
Der blev også stemt om en række alternative bud på aftaler med EU.
Onsdagens afstemning var usædvanlig, idet den blev gennemført uden om den britiske regering.
Ingen tvangFormålet var at afprøve parlamentets støtte til en række alternative forslag til Mays aftale.
Det er den aftale, som premierministeren har handlet på plads med EU, og som udstikker briternes fremtidige forhold til EU.
Den er to gange blev stemt ned i det britiske Underhus.
Der var onsdag tale om en såkaldt vejledende afstemning.
Det betyder, at selv hvis et eller flere af forslagene havde fået flertal, så var May ikke tvunget til at følge dem.
Det forslag, der var tættest på at få flertal, var forslag J.
Det var et forslag om, at briterne skal lave en aftale med EU om en toldunion.
/ritzau/FacebookTwitterKopier linkEmner:EU|Storbritannien|Theresa May (politiker)|EU-forhold




https://www.dr.dk/nyheder/udland/minut-minut-parlamentet-forsoeger-forgaeves-finde-ny-brexit-kurs






https://www.dr.dk/mitliv/middag-paa-iransk-og-vietnamesisk-fem-groentsager-bliver-til-vidt-forskellige-retter

Maden mellem osSe temaMadMiddag på iransk og vietnamesisk: Fem grøntsager bliver til to vidt forskellige retterEn vietnamesisk og en iransk familie får de samme fem basisråvarer.
Hvordan laver de hver deres hverdagsret?
Af Astrid Ildor og Sophia Juliane Lydolph27.
mar.
2019 kl.
20.
11 | opdateret 11.
apr.
2019 kl.
08.
16Læs opBroccoli, porre, gulerødder, peberfrugt og tomat indgår i de fleste aftensmåltider i Danmark.
Faktisk er råvarerne på listen over de ti mest handlede grøntsager, men måden vi bruger dem på, hvem i familien, der tilbereder dem, og hvordan vi spiser dem, varierer fra familie til familie.
Dr.
dk har besøgt en række familier for at få inspiration til at bruge de fem ingredienser på en ny måde og for at blive klogere på maden imellem os.
I denne artikel kigger vi indenfor hos en vietnamesisk og en iransk familie.
Familien Roshani er fra Iran, men bor til daglig i Viby uden for Aarhus.
Familie to består af Loan, der er opvokset i Skotland, og Lien, som kom til Danmark som 10-årig i 1991, de stammer begge fra Vietnam.
(Foto: Sophia Juliane Lydolph © .
/ Foto: Sophia Juliane Lydolph © .
)Fra røgelse til en tung duft af hvidløgDe to familier har hver fået fem grøntsager, som er udvalgt fra listen over de grøntsager, som danskerne selv svarer, at de oftest køber.
Ni ud af ti danskere spiser mindst én gang om måneden alle ingredienserne på listen:GulerødderAgurkLøgTomaterPeberfrugtÆrterBroccoliPorreSvampeIceberg-salatKilde: Madkulturen 2018 og Kantar gallup for Landbrug & Fødevarer, 2017En helt særlig energi sitrede, da 37-årige Lien Le og 33-årige Luan Tran for fire år siden genså hinanden i et tempel i Sverige.
De to havde tidligere i livet mødt hinanden på en sommerlejr for vietnamesiske unge, men siden da havde Luan afgivet løfte som buddhistisk munk, og Lien levede sit liv som buddhistisk nonne.
- Jeg har rejst alene i bjergene og levet som munk i Tibet, men da jeg kom tilbage til Europa, kunne jeg mærke, at der var en særlig forbindelse til Lien, siger Luan.
- Vi ville ikke forurene stemningen i templet, så vi stak af sammen, tilføjer Lien og smiler til Luan.
Siden har de boet sammen i en lejlighed i Brabrand lidt uden for Aarhus.
Stuen har de indrettet som bederum, og hele lejligheden hviler i en duft af røgelse og sagte klokkespil.
- Vi er blevet dovne med vores meditation, men vi praktiserer vores buddhisme med større livsglæde, siger Luan og rejser sig fra de små yogablokke, der gør det ud for stole i køkkenet.
Med rolige bevægelser går han i gang med at tilberede de medbragte ingredienser til en grøntsagssuppe med risnudler.
Ud over de fem grøntsager, som vi har med, må hver familie bruge så mange krydderier, de har lyst til, og tilføje op til fem yderligere ingredienser.
Familien Roshani har valgt at tilføje gule flækærter, ris, hele tørrede lime og kartofler til deres ret.
De krydrer med safran, hvidløg og citron.
Lien og Loan tilføjer bønnespirer og risnudler til deres ret.
De krydrer med soja, lime og koriander.
(Foto: Sophia Juliane Lydolph © .
/ Foto: Sophia Juliane Lydolph © .
)Hos familien Roshani i Viby ved Aarhus er det ikke røgelse, men en duft af hvidløg, der byder én velkommen.
- Iransk mad dufter mega godt.
Det er ikke altid, det ser så godt ud, men det dufter altid vildt godt, siger 22-årige Sara Roshani og samler sit store krøllede hår med en elastik.
- Vi bruger meget hvidløg og gurkemeje.
Det giver en flot farve og er sundt for kroppen, tilføjer hendes mor, Simin Bakhitiari.
Læs også:Kunne du bo med din svigerfamilie?
Hele familien Toft bor under ét tagMed temaet ’Maden mellem os’ fokuserer DR på al det samvær, vi har omkring mad.
Hvilken rolle spiller mad mellem os mennesker – i familier, i parforholdet, blandt forskellige kulturer og ude i de danske landskaber?
Følg temaet på DR's flader i marts og april måned og på DRTV, hvor tv-programmerne samles.
Det er de to kvinder, der står for madlavningen i huset, som også er hjem for 62-årige Saeed Roshani, der til daglig er chauffør for Aarhus' bybusser.
Mens hvidløg og porre steger i olie, hakker, blender og skurer de to kvinder de resterende grøntsager.
Khoresht ghreymeh hedder den færdige ret, som er en gryderet med gule flækærter og tørrede lime.
At kunne lave god mad er en gaveTilbage i Brabrand lægger Lien og Luan pænt vores medbragte porre tilbage i posen.
Ifølge buddhistisk tro sløver løg, hvidløg og porre sanserne, forklarer Lien, der også kan fornemme på besøgende, om de har spist stærk mad eller drukket alkohol dagen før.
Som smagsgiver bruger parret i stedet soya, sukker, chili, lime, koriander og bønnespirer, som de selv har dyrket i en salatslynge under køkkenvasken.
Det er en særlig opsætning, som Luan har forfinet - normalt tager han penge for at vise den frem, joker han, mens han viser, hvordan vandet samles i bunden af slyngen, og et vådt klæde holder frøene fugtige, hvis man vander dem jævnligt.
Sara har delt en af sine persiske opskrifter i Facebook-gruppen Smag a la Gellerup, og Lien og Luan afholder nogle dage kurser i vietnamesisk madlavning i bydelen Gellerup uden for Aarhus.
(Foto: Sophia Juliane Lydolph © .
/ Foto: Sophia Juliane Lydolph © .
)I Brabrand gør det ikke noget, at tingene tager tid.
Luan bruger også gerne en halv dag på at lave tofu - til det formål har han fundet ud af, at en almindelig slow-juicer kan bruges til at omdanne sojabønner til hjemmelavet tofu.
Det vigtigste for Lien og Luan er deres fysiske og mentale sundhed, af samme grund spiser de ikke efter frokost.
- Kroppen føles meget lettere om morgenen, når man ikke spiser aftensmad.
Kroppen kan ikke nå at fordøje, når man spiser sent, siger Lien.
Hun vimser omkring i køkkenet, mens det er Luan, der står for madlavningen.
Han har lært at lave mad af sin bror, som er uddannet kok, og ved at kigge nonnerne over skuldrene i de templer, han har boet i.
- Madlavning er en gave.
Alle kan synge, men hvis man vil være en god sanger, bliver man nødt til at have en vis portion talent, siger han og tilføjer:- Lien kan godt lave mad, men hun gør det meget på sin egen måde.
De griner begge to.
Hos familien Roshani er det kvinderne, der laver mad.
Sara har lært at lave mad af sin mor, mens Simin har måtte lære sig selv madlavningens kunst.
Hos Lien og Luan er det oftest ham, der laver mad.
Det passer Lien fint - hun er helst fri.
(Foto: Sophia Juliane Lydolph © .
/ Foto: Sophia Juliane Lydolph © .
)Mad kan genskabes - det kan familie ikke- Åh, jeg har fastet hele dagen.
Jeg har ingen kræfter i hænderne, siger Sara, mens hun forsøger at åbne et glas med krydderier.
Familien Roshani er bahaier og faster derfor 19 dage i marts.
Fra solopgang til solnedgang hverken spiser eller drikker familien.
Fasten handler om at flytte fokus fra fysiske behov til åndelige kvaliteter, forklarer Sara, der må gå ind og bede om hjælp til at åbne glasset hos sin far, der overværer madlavningen fra stuen.
Simin har gigt i hænderne, så Saeed kaldes til, hver gang der skal løftes eller skæres hårde ting.
Lien arbejder som produktionsarbejder hos Hilton Food.
Sammen med Loan drømmer hun om at starte et meditationscenter.
(Foto: Sophia Juliane Lydolph © .
/ Foto: Sophia Juliane Lydolph © .
)Bahai er en verdensreligion, som stammer fra Iran, men de sidste 40 år har religionen været anset som kætterisk af den sidende iranske regering.
Det er også derfor familie Roshani nu bor i Viby uden for Aarhus.
Simin og Saeeds vej til Danmark er gået over Pakistan, hvor de som helt unge mødte hinanden i en flygtningelejr.
- Det er en lang historie.
Jeg flyttede egentligt fra Pakistan til Canada, og Saeed flyttede til Danmark.
Efter nogle år blev vi gift, og jeg flyttede med til Danmark i 1993, fortæller Simin.
Læs også:Da pizzaen kom til Danmark: Sådan ændrede italiensk mad vores madvaner for altidFamilien har ikke været tilbage i Iran, siden de flygtede.
Det er for risikabelt.
I stedet mødtes Simin og resten af familien i 2014 med hendes familie i Tyrkiet.
Dengang var det 27 år siden, hun sidst havde set sine forældre og søskende.
- Min lillebror var 13 år, dengang jeg flyttede.
Da jeg så ham igen, havde han en datter på den alder.
Et helt liv var gået, siger Simin.
Hun bliver tænksom og kigger ned i gryden, der bobler under emhætten.
Simin bruger safran blandet op i kogende vand til at krydre maden.
Sukker, soja og fiskesauce er de vigtigste smagsgivere hos Lien og Loan.
(Foto: Sophia Juliane Lydolph © .
/ Foto: Sophia Juliane Lydolph © .
)Hos Lien og Luan er alle grøntsagerne snittet i fine strimler.
Luan varmer smør på panden og tilsætter gulerødder og tomat.
Som praktiserende buddhister holder Lien og Luan sig fra al slags kød, og smør er egentligt heller ikke helt i orden at bruge.
Men de gør det alligevel for smagens skyld.
- Nogle gange craver vi også at spise på Burger King – faktisk hver gang vi tager ind til byen, siger Luan.
- Vi falder også i nogle gange, men kun med pomfritter, tilføjer Lien og griner.
En god halv time efter Luan gik i gang med at snitte grøntsagerne, serverer han retten dampende varm på det lille bakkebord.
Han og Lien sætter sig i skrædderstilling, samler hænderne og messer sammen i bøn, før de begynder at spise.
Lien og Luan beder altid, inden de spiser - de forstår måltidet som en ofring til de buddhistiske guder.
Familien Roshani beder en særlig bordbøn i fastemåneden.
(Foto: Sophia Juliane Lydolph © .
/ Foto: Sophia Juliane Lydolph © .
)Så snart solen er gået ned lidt efter klokken 18, samles familien Roshani også i bøn, før maden serveres.
I anledning af fasteperioden er Simin og Saeeds søn Nushan og hans hustru Didde også kommet på besøg.
Familien er samlet om et stort bord i stuen, og Sara læser bønner højt på dansk fra en lille blå bog.
Hun slutter med et velbekommen.
- Åh, de første mundfulde er fantastiske – man kan mærke det hele vejen ned gennem kroppen, udbryder Sara.
Læs også:Tre generationer af familien Christmann stammer: 'Vi føler os skyldige over at tage folks tid'Bordet bugner af forskellige fade og skåle med gryderet, ris, stegte grøntsager og salat.
Det har taget næsten to timer at forberede måltidet.
- I større familiesammenhænge spiser vi god mad, men vi serverer ikke fem retter efter hinanden for at få folk til at blive siddende ved bordet, som man gør her, siger Simin.
- Nej, vi serverer bare en hel masse på en gang, og så larmer vi rigtig meget, tilføjer Sara.
Det er meget rarere at spise kl.
18 end kl.
21.
30, siger Simin, der har indført danske spisetider hos familien Roshani.
Hos Lien og Luan spiser de slet ikke aftensmad for fordøjelsens skyld.
For dem er dagens store måltid frokost.
(Foto: Sophia Juliane Lydolph © .
/ Foto: Sophia Juliane Lydolph © .
)Efter maden samles hele familien i én stor sofa.
De gennemgår ferieminder fra den seneste tur til Tyrkiet, som Sara har samlet i en fotobog og givet til sin mor.
- Jeg er heldig, jeg har så gode børn, siger Simin på vej ud i køkkenet, hvor hun igen smøger ærmerne op - denne gang for at samle en bakke med små glaskopper og rød te.
Som barn var Sara ofte flov over, at hendes familie spiste anderledes mad, og at hun fik arabisk brød rullet i lange sølvpapirsruller med på madpakke.
- Jeg åbnede altid sølvpapiret bare en lille smule og skyndte mig at spise det, så folk ikke kunne se, hvad det var.
Det lignede jo ikke de rugbrødsmadder, som alle de andre havde med.
Men nu er jeg rigtig glad for det og vil hellere end gerne invitere venner hjem til min mors gode mad, siger hun.
Iransk familiemiddag og grøntsagssuppe med risnudler - begge dele tilberedt med mange af de samme basisingredienser.
(Foto: Sophia Juliane Lydolph © .
/ Foto: Sophia Juliane Lydolph © .
)Find opskriften på Luans grøntssagssuppe med risnudler her:Find opskriften op Sara og Simins persiske grøntsagsgryde med tilbehør her:FacebookTwitterKopier linkEmner:Fødevarer|Madlavning|Aarhus|Iran|Burger King




https://www.dr.dk/nyheder/kultur/film/dumbo-aladdin-loevernes-konge-og-disneys-stoerste-klassikere-vender-tilbage-paa

TroldspejletSe temaFilm og serierDumbo, Aladdin, Løvernes konge og.
.
.
: Disneys største klassikere vender tilbage på helt ny mådeMed håbet om at forny de originale film er Disney kommet i skarp konkurrence - med sig selv.
Will Smith spiller lampeånden Genie i den nye udgave af 'Aladdin', der har premiere i maj.
(© Disney)Af Jakob Stegelmann / Troldspejlet27.
mar.
2019 kl.
18.
31Bemærk: artiklen er mere end 30 dage gammelLæs opHvem skulle have troet, at de største konkurrenter til de store Disney-klassikere ville komme fra Disney selv?
Men det er ikke desto mindre, hvad der sker lige nu.
For med moderne computeranimation kan man efterhånden gøre alt, og de eventyr, der engang var forbeholdt klassisk tegnefilm, kan i dag gøres virkelige på en meget overbevisende måde.
I denne uge er det klassikeren 'Dumbo', der får en ny version.
I 1941, da den oprindelige tegnefilm blev lavet, kunne man ikke få levende elefanter til at flyve.
Det kan man nu, med computeranimation, og det er også en af grundene til, at Disney er dykket ned i deres enorme lager for se, hvad der kunne hives frem igen.
'Skønheden & Udyret' og 'Junglebogen' er allerede blevet genindspillet som live action-film.
I denne uge gælder det så en ny version af 'Dumbo'.
(© Disney)Og der er flere på vej: Vi har allerede set glimt af selveste Will Smith i rollen som lampens ånd fra 'Aladdin' - det fik han en del røg for på sociale medier, for lampeånden er jo blå, og den farve havde Smith også fået.
Mange mente, det så helt forkert ud.
'Aladdin' kommer til maj måned, og til sommer bliver det Simba, Scar og Mufasa vi skal se i computeranimerede udgaver, når en af de mest succesrige Disney-film nogensinde, 'Løvernes konge', kommer i en ny udgave.
Næste år kommer 'Mulan', og lige nu er Disney i gang med at opgradere en hel stribe af de evergreens, som generationer af børn og voksne har elsket;'Pinocchio', 'Den lille havfrue' og 'Klokkeren fra Notre Dame' er lige nu i produktion.
I juli får vi et gensyn med Simba, Scar og Mufasa, når en ny version af 'Løvernes konge' får premiere.
(© Disney)Eviggyldige historierNogle kommentatorer har ment, at denne genindspilnings-dille skyldtes manglende fantasi.
Men spørgsmålet er, om det ikke i højere grad skyldes, at netop de historier, Walt Disney valgte at omsætte til tegnefilm, er så eviggyldige, at de sagtens kan tåle en ny fortolkning.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Problemet kan bare være, at de fleste har set de oprindelige film.
Og mange fans har store følelser for dem: De vil føle, at de nye udgaver ødelægger de gamle, fordi de fortæller historien på en helt anden måde.
Hvis man studerer Walt Disneys egen historie, vil man opdage, at han altid søgte efter nye historier og hadede at genfortælle dem, han allerede havde fortalt.
Men han lavede dog enkelte genindspilninger - som eksempelvis af 'Den Grimme Ælling', som han lavede i to udgaver.
Årsagen var, at hans folk var blevet dygtigere, og at de nu kunne animere så godt, at filmen ville blive meget bedre.
Den animerede udgave af 'Aladdin' udkom i 1992.
Til maj får vi så en live action-udgave af filmen, hvor Mena Massoud spiller hovedrollen.
Faktisk var Disneys mest berømte film, 'Snehvide og de syv dværge', som kom i 1937, og som var den første tegnefilm i spillefilmlængde, også en genindspilning.
Disney så den første filmudgave af eventyret, da han var 14 år gammel - og den gjorde så stort indtryk på ham, at han som voksen tegnefilmmand valgte… at genindspille den.
Og så var Disney altid helt vild med ny teknik.
Han døde i 1966, men var allerede godt i gang med at udforske computer-relateret teknik, som han brugte i Disneyland - og han ville helt sikkert have været forrest, når det gjaldt computeranimation.
Læs også:Glem Netflix!
Disney vil overtage verdensherredømmet efter historisk opkøb til 466 milliarderFacebookTwitterKopier linkEmner:Will Smith (skuespiller)|Walt Disney (tegner)




https://www.dr.dk/nyheder/penge/udenlandske-advokater-kan-koste-staten-24-milliarder-kroner-i-sag-om-udbyttesvindel

Skat i kriseSe temaPengeUdenlandske advokater kan koste staten 2,4 milliarder kroner i sag om udbyttesvindelAlene sidste år kostede udenlandske advokater 189 millioner kroner i udbytteoprydning.
I USA er det amerikanske advokatfirma Hughes Hubbard & Reed udpeget til at repræsentere den danske stat ved Southern District of New York, hvor de amerikanske sager er samlet.
Langt den største del af svindlen er gået via små amerikanske pensionskasser.
De er nu stævnet af Danmark.
Af Mathias Sommer27.
mar.
2019 kl.
17.
44Bemærk: artiklen er mere end 30 dage gammelLæs opDet juridiske slagsmål om de 12,7 milliarder kroner, som det daværende Skat fra 2012 til 2015 fejlagtigt udbetalte til udenlandske finansfolk, bliver en dyr affære.
Siden den formodede svindel med udbytteskat blev opdaget i sommeren 2015, har Søik - også kendt som Bagmandspolitiet - efterforsket sagen.
Men sidste år igangsatte Skattestyrelsen et omfattende civilt opgør og har siden anlagt sager mod 470 personer og selskaber i fem lande.
Og det er ikke gratis.
I et aktstykke til Folketingets Finansudvalg sætter skatteminister Karsten Lauritzen (V) en streg under den samlede regning til udenlandske advokater, der repræsenterer Danmark i udbyttesagen.
I alt ventes sagerne at løbe op i 2,4 milliarder kroner i honorarudgifter til advokater i USA, Canada, Storbritannien, Tyskland og Luxembourg.
- Det er cirka et år siden, at vi begyndte at anlægge de civilretlige sager.
Det arbejde skrider løbende fremad, og vi har stævnet et stort antal personer og selskaber.
Skal vi lykkes med at hente pengene hjem, er det imidlertid en forudsætning, at vi kan få den nødvendige juridiske bistand i både Danmark og udlandet, siger Steen Bechmann, der er faglig direktør i Skattestyrelsen.
Det er hans vurdering, at der er identificeret omkring seks milliarder kroner i udlandet, som ventes at kunne blive halet hjem, når der begynder at falde afgørelser i de mange sager, som kører ved udenlandske domstole.
Læs også:Skatteminister: Vi kan hente seks milliarder fra udbyttesvindel189 millioner kroner sidste årAlene sidste år overførte Skattestyrelsen 189 millioner kroner til udenlandske advokater, og i år regner Skattestyrelsen med at bruge knap en halv milliard kroner på at føre sager mod bagmændene i danmarkshistoriens største svindelnummer.
For Steen Bechmann er det et udtryk for, at sagerne bevæger sig i den rigtige retning, hvis regningerne bliver ved med at strømme ind fra de udenlandske advokatkontorer.
- Det siger sig selv, at hvis vi kommer i en situation, hvor vi i starten taber en stor del af de første sager, ja, så kommer vi ikke op i så højt et beløb i sagsomkostninger og juridisk bistand.
Men netop fordi vi har noget at stå på, tror vi, at vi kan få en stor del af pengene hjem.
- Jeg har derfor en forventning om, at vi vil se, at de reelle sagsomkostninger i de kommende år bliver betydelige.
Og jeg vil gerne sætte tyk streg under, at vi fortsat går efter at få alle pengene hjem, siger Steen Bechmann i en pressemeddelelse.
Et aktstykke er en ministers ansøgning til Finansudvalget om en ekstra bevilling.
Af aktstykket fremgår det, at Finansudvalget har tilsluttet sig de ekstra advokatudgifter, der altså kan løbe op i 2,4 milliarder kroner over de næste otte år.
Ifølge aktstykket blev pengene til de udenlandske advokater sidste år fundet ved blandt andet at udskyde de nye ejendomsvurderinger, hvilket gav en større besparelse for Skatteministeriet.
Det er Kammeradvokaten, som har fået til opgave at finde udenlandske advokater til at repræsentere Danmark i det omfattende opgør efter udbyttesagen.
Sidste år kostede det 25 millioner kroner at bruge Kammeradvokatens bistand i udbyttesagen.
FacebookTwitterKopier linkEmner:Karsten Lauritzen (politiker)|Venstre|Skattestyrelsen|Økonomi|Storbritannien




https://www.dr.dk/nyheder/politik/danmark-stoetter-svensk-oenske-om-tribunal-syrienkrigere

PolitikDanmark støtter svensk ønske om tribunal for syrienkrigereSverige kæmper for, at IS-krigere skal retsforfølges af international domstolslignende instans i nærområdet.
Den svenske statsminister, Stefan Löfven, og Danmarks statsminister, Lars Løkke Rasmussen, 27.
mar.
2019 kl.
17.
42Bemærk: artiklen er mere end 30 dage gammelLæs opDanmark støtter op om svenske bestræbelser på at etablere en form for tribunal, der kan retsforfølge personer mistænkt for krigsforbrydelser i Syrien.
Det fastslår statsminister Lars Løkke Rasmussen (V) efter et møde med den svenske statsminister, Stefan Löfven, onsdag.
- Ingen af os ønsker dem tilbage.
Men vi ønsker heller ikke, at det bliver vilkårligt, om de retsforfølges, siger Lars Løkke Rasmussen.
- Jeg er meget inspireret af svenske tanker om et internationalt samarbejde, tilføjer Lars Løkke Rasmussen og understreger, at det ikke bliver enkelt at stable en domstolslignende instans på benene.
Stefan Löfven, hvis regering blandt andet har taget spørgsmålet op i FN, forklarer, at arbejdet kun er i sin begyndelse.
- Det bliver ikke let, siger han.
- Men vi har ikke tænkt os, at de, der har begået så grusomme forbrydelser mod menneskeheden, bare skal gå fri.
Dansk pas, forkert værdisætIfølge PET er mindst 150 personer siden 2012 rejst fra Danmark til Syrien og Irak.
Omkring en tredjedel er kommet hjem til Danmark.
Indtil et internationalt tribunal engang måtte være en realitet, er den danske linje ifølge statsministeren følgende:- Vi gør ikke noget aktivt for at få fremmedkrigere hjem.
Men vender de hjem, skal vi gribe hårdt ind og retsforfølge.
- Det værste, der kan ske, er, at vi ikke får greb om de her mennesker, siger Lars Løkke Rasmussen.
- Så vil vi have mennesker med dansk pas, men med et helt andet værdisæt, der udgør en trussel.
/ritzau/FacebookTwitterKopier linkEmner:Lars Løkke Rasmussen (politiker)|Venstre|Kriminalitet|Islamisk Stat|Syrien




https://www.dr.dk/nyheder/politik/unge-indtager-ministerkontoret-her-er-vores-loesninger-paa-stress

PolitikUnge indtager ministerkontoret: Her er vores løsninger på stressDe her unge har taget fire forslag med til uddannelsesministeren.
Se, hvad han siger til dem.
Micky Winter Ronnenberg, Ida Mogensen, Magnus Gundersen-Lihn og Simone Dam-Wille har taget deres idéer med ind til uddannelses- og forskningsminister Tommy Ahlers.
Af Laura Aller Jónasdóttir27.
mar.
2019 kl.
17.
28Bemærk: artiklen er mere end 30 dage gammelLæs opFrafald, frygt for at vælge forkert, frustration over at skulle være god til alt.
Mange unge lever med stress, og over 100 brugere på dr.
dk og DR Nyheders profiler på Snapchat, Facebook og Instagram har fortalt os, hvad det er, der stresser dem.
Derfor har vi samlet fire unge, der har forslag til, hvordan uddannelserne bliver mindre stressende, og taget dem med ind til den ansvarlige minister.
Her er deres forslag og uddannelses- og forskningsminister Tommy Ahlers' svar.
Idas forslag: Fokus på de relevante karaktererIda Mogensen (th.
) på 18 år går til daglig på Virum Gymnasium.
Hun er en af de fire unge, vi tog med ind til uddannelses- og forskningsminister Tommy Ahlers.
18-årige Ida Mogensen er allermest presset af de høje adgangskrav på de videregående uddannelser, hun gerne vil ind på.
Hun har selv været indlagt og gået til psykolog på grund af stress.
Derfor er Idas forslag at ændre optagelsessystemet, så man bliver optaget på karakterer i de fag, der er relevante for de enkelte studier, frem for et karaktergennemsnit.
- Fysik er ikke med til at afgøre, om man er en god psykolog, siger Ida.
Stressede ungeOver 40 procent af unge kvinder i aldersgruppen 16 til 24 år og over 23 procent af mænd i samme aldersgruppe oplever et højt niveau af stress, ifølge Sundhedsstyrelsen.
På Christiansborg er politikerne enige om, at stress er et problem både for de unge og for samfundet.
Men indtil videre er det ikke lykkedes at vende udviklingen.
Derfor har vi i DR Nyheder gjort det til vores mission at finde løsninger sammen med jer.
Uddannelses- og forskningsminister Tommy Ahlers (V) er enig med hende i, at optagelsessystemet kan forbedres.
Men han er bange for, at Idas forslag rykker presset tidligere.
- Så skal du allerede som 15-årig finde ud af, om du skal gå i en naturvidenskabelig retning, hvor matematikken er vigtig eller en anden vej, siger ministeren.
Ida er ikke enig:- Jeg kan godt se, hvad du mener, men jeg synes, man allerede har taget det valg, når man begynder på gymnasiet.
Jeg har taget samfundsfag på A-niveau og engelsk på A-niveau, for det er mine interesser.
Og ellers må man supplere fag op efterfølgende.
Tommy Ahlers vil helst flytte valget til efter ungdomsuddannelsen.
Derfor er han i gang med at se på, om ansøgere eksempelvis kan få lov til at tage en prøve, hvis de ikke har fået de nødvendige karakterer.
Magnus' forslag: Afskaf uddannelsesloftet26-årige Magnus Gundersen-Lihn har taget en bachelor i arkitektur.
Nu underviser han som pædagogmedhjælper på en folkeskole.
Allerhelst vil Magnus Gundersen-Lihn have rullet uddannelsesloftet tilbage.
Han foreslår en dispensationsordning, hvor man kan søge om lov til at tage endnu en uddannelse på samme eller lavere niveau, hvis man har en plan for, hvordan man vil bruge sin første uddannelse.
For tre år siden sad han og skrev sin bacheloropgave på arkitektskolen.
Han havde allerede der en idé om, at han hellere ville undervise.
NyhedsNetværketHistorien er lavet i samarbejde med NyhedsNetværket.
I NyhedsNetværket er du med til at bestemme, hvad vi skal lave nyheder om.
Her får du adgang til DR Nyheder Unges journalister og over 1000 andre unge, og sammen udvikler vi nyhedshistorier til DR Nyheder på Instagram, Youtube og Snapchat, Messenger og til nyhedspodcasten Den Daglige Dosis, dr.
dk og DR P3.
Du kan selv blive medlem, hvis du er mellem 15-25 år.
Meld dig ind i Facebookgruppen her.
Men da han var færdig, gik der fire måneder, hvorefter Folketinget vedtog loven om begrænsning af dobbeltuddannelse - det, der kaldes uddannelsesloftet.
- Jeg vil gerne bruge meget af det, jeg har lært på arkitektskolen, som underviser, men det er svært at få lov til at kombinere det, siger Magnus til ministeren:- Jeg kan godt forstå, at det er en stor frustration for dig, men uanset hvor vi tegner stregen, er der nogen på den anden side, lyder svaret fra Tommy Ahlers.
Ministeren peger på, at der kun var omkring 1000 mennesker, der tog en ny uddannelse indenfor seks år, før begrænsningen blev indført.
- Men hvis du tæller dem med, der bliver berørt på et mere psykisk plan, så er tallet større, siger Magnus.
Og det er ministeren opmærksom på.
- Det er netop den her psykologiske effekt, som frustrerer mig.
Det handler også om finansiering, men hvis vi pludselig kan se en tendens til kæmpe frafald på tredje år, fordi folk ikke går til deres sidste eksamen, så må vi have en diskussion af det, siger ministeren.
Simones forslag: Lav et grundforløb, så man kan skifte sporSimone Dam-Wille er 24 år og studerer nu på VUC, efter hun droppede ud af gymnasiet på grund af stress.
Det tredje forslag har de fire udarbejdet i fællesskab med udgangspunkt i det frafald, der er på de videregående uddannelser.
Der skal være større mulighed for at skifte mellem uddannelser, når man først er kommet ind.
For eksempel ved at lave brede indgange, som de har på Roskilde Universitet, eller ved at tilrettelægge uddannelser med de samme startforløb, så man har mulighed for at skifte.
Læs også:Simone blev ramt af stress i 3.
g: 'Man føler sig helt alene, så man er nødt til at skrige højt'Formålet er at undgå frafald, at skulle vente et år med at begynde på noget nyt, fjerne noget af presset ved at skulle vælge rigtigt første gang og ikke mindst at fjerne fokus på at vælge de uddannelser, der er prestige i.
I stedet skal man have mulighed for at udforske, hvilken retning man synes er mest interessant.
Selvom der kan være nogle tekniske udfordringer med merit og supplering ved forslaget, er ministeren enig i princippet bag.
- Jeg vil gerne have, vi får ryddet op, så vi får færre bacheloruddannelser, som så forhåbentlig gør det nemmere at vælge.
Og i den proces kan det godt være, vi skal kigge på noget af det, du foreslår, så man kan skifte, hvis man har læst stort set det samme, siger Tommy Ahlers.
Mickys forslag: Vejledning - inden det går galtMicky Winter Ronnenberg (tv.
) studerer på Roskilde Universitet, der er kendt for meget gruppearbejde.
Det er en af de måder, man undgår at gå med sine problemer alene, forklarer han.
- Vejledningen i dag er god og konstruktiv, men man skal ofte selv opsøge den.
Og det gør mange først, når det er for sent, mener Micky Winther Ronnenberg på 24.
En mulighed er at indføre en fælles håndsudrækning i begyndelsen af studierne, hvor man ikke kun taler om studievalg, men også snakker stress og stresssymptomer, og hvordan man skal håndtere det at være studerende.
- Vejen frem er, at man blandt studerende får åbnet samtalen - for det kan være svært at sige, at man har det dårligt, siger Micky.
- Der er en grund til, at man investerer i mindfulness og teambuilding i virksomheder, fordi det virker, byder Simone ind, og ministeren er ikke afvisende:- Vi er ved at finde flere penge til Studenterrådgivningen og Studievalg Danmark, men det rammer ikke, medmindre der er ordentlig 'onboarding' og studiemiljøer, hvor man tager sig af hinanden, siger Tommy Ahlers.
Plakaten her er en samling af det, der stresser jer.
Den tog de fire unge med ind til ministeren.
Dyk ned i kommentarerne - det er lige til at blive stresset af at se på dem.
Plakaten her er en samling af det, der stresser jer.
Den tog de fire unge med ind til ministeren.
Dyk ned i kommentarerne her.
FacebookTwitterKopier linkEmner:Tommy Ahlers (politiker)|Venstre|Uddannelse|Videregående uddannelser|Folketinget




https://www.dr.dk/nyheder/politik/det-skal-vaere-slut-med-engangsplastik

Valg til Europa-ParlamentetSe temaPolitikDet skal være slut med engangsplastikEt forbud mod blandt andet tallerkener, bestik og sugerør af engangsplastik er på vej.
Det skal være slut med at spise med sådan nogle her.
27.
mar.
2019 kl.
18.
31Bemærk: artiklen er mere end 30 dage gammelLæs opEuropa-Parlamentet har onsdag eftermiddag stemt for at forbyde blandt andet tallerkener, bestik, sugerør og vatpinde af engangsplastik.
Det sker for at mindske forureningen af verdenshavene.
Aftalen om forbuddet, der blev vedtaget med et overvældende flertal, blev allerede uformelt indgået mellem medlemslandene, EU-Kommissionen og parlamentet sidste år.
Men med det samlede parlamentets godkendelse kan forbuddet nu træde i kraft.
Det ventes at blive implementeret fra 2021.
Det er ikke kun tallerkener, bestik, sugerør og vatpinde af plastik, der bliver forbudt.
Også ballonholdere af plastik er omfattet af forbuddet.
Slut med sjov og balladeI debatten inden afstemningen rokkede netop balloner ved nogle af parlamentarikernes følelser.
- Vi skal være innovative, men vi skal jo ikke tage det sjove fra folk.
Det er ude af proportioner.
Vi skal ikke sidde her i parlamentet og sige, at nu er det slut med sjov og ballade, lød det fra tyske Peter Liese.
Med loven har man også sat et mål om, at 90 procent af alle plastikflasker bliver indsamlet til genbrug inden 2029.
/ritzau/FacebookTwitterKopier linkEmner:Europa-Kommissionen|Europa-Parlamentet|Korruption|EU-forhold




https://www.dr.dk/nyheder/udland/moed-tre-briter-i-eu-land-det-er-meget-maerkeligt-befinde-sig-i-dette-limbo

BrexitSe temaUdlandMød tre briter i EU-land: 'Det er meget mærkeligt at befinde sig i dette limbo'De britiske europaparlamentarikere ved endnu ikke, hvornår de har sidste arbejdsdag.
Nigel Farage er klar til at stille op til europaparlaments- valget, hvis Storbritannien vælger at udskyde brexit i lang tid.
Af Per Bang Thomsen - Strasbourg27.
mar.
2019 kl.
19.
52Bemærk: artiklen er mere end 30 dage gammelLæs opNigel Farage ved allerede nu, hvor han vil befinde sig fredag aften.
Den britiske europaparlamentariker kommer til at sidde på en pub i London sammen med ligesindede, der alle har én ting for øje:At kappe alle båndene til EU og sige so long, farewell til det politiske samarbejde, som Storbritannien har være en del af siden 1973.
- Tanken var, at det skulle have været en festlig fejring, men nu bliver det i stedet en protest, siger han til DR Nyheder og bryder ud i et højlydt grin.
Fredag aften klokken 23.
00 skulle Storbritannien egentlig have forladt EU.
Og de 73 britiske europaparlamentarikere skulle have brugt denne uge på at tømme skuffer, makulere lovforslag og sige farvel til medarbejere og kollegaer.
Men sådan blev det ikke.
I sidste uge blev brexit-datoen - der ellers har været fastlagt i næste to år - udskudt, og nu er det uvist, hvornår briterne så skal forlade det fælleseuropæiske samarbejde.
Nigel Farage har med egne ord et godt forhold til EU's spidser, herunder kommissionsformand Jean-Claude Juncker.
Stor modvilje fra kollegaerIndtil der kommer en afklaring, fortsætter hverdagen i EU dog for Nigel Farage og hans britiske kollegaer.
Men ifølge den britiske politiker, der har været medlem af Europa-Parlamentet i 20 år, er det underligt fortsat at have sin gang i et hus, man egentlig bare gerne vil forlade.
- Det er meget mærkeligt at befinde sig i dette limbo, hvor man aldrig rigtig ved, hvad der kommer til at ske.
Men da jeg mødte ind i dag, tog jeg mig selv i at tænke, at det måske var sidste gang, at jeg skulle holde tale her, siger han.
Nigel Farage var i mange år medlem af det stærkt EU-kritiske parti Ukip, og han var en af de mest synlige bannerførere for det britiske EU-farvel i sommeren 2016.
Ifølge Nigel Farage selv er det ikke noget, der har gjort ham til en synderligt populær mand i Strasbourg, hvor parlamentarikerne i denne uge er samlet.
- Man fatter slet ikke, hvor stor modviljen fra de andre europaparlamentarikere er.
Det er helt ufatteligt, siger Nigel Farage.
Stor solidaritetLabour-politikeren Seb Dance ved en anti-brexitdemonstration i 2017.
En anden britisk europaparlamentariker, der egentlig skulle have haft sidste arbejdsdag i denne uge, er Seb Dance.
Han kommer fra Storbritanniens svar på Socialdemokratiet, Labour, og han har været medlem af Europa-Parlamentet siden 2014.
Og i modsætning til Nigel Farage er han ærgerlig over, at Storbritannien er på vej ud af EU.
- Der er så mange udfordringer, såsom klimaforandringerne, jeg egentlig hellere ville fokusere på.
Det er så tåbeligt, at vi i stedet skal tale om brexit, siger han og understreger, at det rent personligt "er udfordrende med al den usikkerhed", der præger processen.
- Men der er stor opbakning fra vores kollegaer i Europa-Parlamentet.
Det er meget rørende at opleve, siger Seb Dance.
Han er personligt glad for, at det ikke er nu på fredag, at han skal forlade sit parlamentskontor for sidste gang.
- Det havde jeg sådan set heller ikke regnet med, siger han med henvisning til den indenrigspolitiske strid, der lige nu præger det britiske underhus, og som har fået premierminister Theresa May til at udskyde datoen.
Brexit vækker fortsat store følelser i Storbritannien.
Brug for tid til at løse rodPremierministeren har to gange forgæves forsøgt at finde flertal i det hjemlige parlament til den skilsmisseaftale, hun sidste år indgik med de resterende EU-lande.
I sidste uge gav landene hende indtil slutningen af denne uge til at gøre et tredje forsøg.
Hvis det lykkes at få den vedtaget, skal briterne være ude af EU den 22.
maj.
Mislykkes det derimod, skal de forlade samarbejdet den 12.
april.
Og hvis briterne beslutter sig for at forfølge en helt ny brexit-strategi og udskyde brexit endnu længere, så skal der afholdes europaparlamentsvalg i Storbritannien i slutningen af maj.
Seb Dance håber på den sidste løsning.
- Storbritannien har brug for tid til at løse dette rod.
Omvendt kan vi ikke tillade, at EU bliver paralyseret af dette fornufts-sammenbrud, som har ramt os, siger han.
Skotske Alyn Smith er imod brexit.
Her ses han ved et EU-topmøde i 2016.
Tårer under taleAlyn Smith har repræsenteret det skotske uafhængighedsparti, SNP, i Europa-Parlamentet siden 2004.
Og han er ligesom Seb Dance modstander af brexit.
Selvom han betegner sig selv som en "forholdsvis robust mand," så har den seneste tid været en følelsesmæssig rutsjebanetur for ham.
Da han tidligere i dag talte i parlamentssalen i Strasbourg, fik han tårer i øjnene, og stemmen blev grødet.
Det kunne nemlig have været sidste gang, at han fik lov til det.
- Det er en ret stor ting for en mand som mig, der kommer fra Glasgow.
Normalt bliver vi først berørt efter flere fadøl, men det her betyder meget for mig, siger han.
- Jeg ønsker ikke, at Skotland skal forlade EU, og jeg vil blive ved med at kæmpe imod det.
Jeg er virkelig bange for, hvor Storbritannien nu skal bevæge sig hen.
Briterne blev medlem af det daværende EF i 1973 sammen med blandt andet Danmark.
Nu er landet på vej ud.
Hvis det ender med, at Storbritannien skal afholde europaparlamentsvalg igen, så er han klar til at stille op.
Det samme er Nigel Farage, der tidligere på året stiftede sit nye parti, The Brexit Party.
Han frygter nemlig, at brexit vil køre af sporet, og at resultatet bliver, at briterne aldrig forlader EU.
- Egentlig vil jeg helst bare i gang med det næste kapitel af mit liv.
Men jeg vil ikke stå at se på, at alle de ting, som jeg har kæmpet for de seneste 20 år, falder fra hinanden, så jeg er klar til at fortsætte kampen, siger Nigel Farage, der selv tror på en lang udsættelse.
- Briterne vil vende tilbage, og det skal nok blive sjovt.
FacebookTwitterKopier linkEmner:EU|Europa-Parlamentet|Storbritannien|Theresa May (politiker)|EU-forhold




https://www.dr.dk/nyheder/viden/teknologi/nyt-dansk-vindmoelleeventyr-forskere-tester-flydende-vindmoeller

TeknologiNyt dansk vindmølleeventyr: Forskere tester flydende vindmøllerI dag kan havvindmøller kun stilles på lavt vand, men det kan snart ændre sig.
Af Klaus Videbæk, Uffe Bregendahl, (Video) Kasper Duncan Gram og Reportage: Søren Reedtz og Casper Lyngby (foto)27.
mar.
2019 kl.
17.
30 | opdateret 29.
mar.
2019 kl.
10.
32Bemærk: artiklen er mere end 30 dage gammelLæs opFørst byggede man vindmøller på land, så byggede man dem på havbunden ud for kysterne – og inden for en overskuelig fremtid vil de også stå på store dybder langt ude på havet.
Det er ambitionen bag et nyt dansk vindmølleeventyr.
Her arbejder forskere, investorer og iderige folk på at lave flydende vindmøller, der kan forsyne verden med grøn energi.
Modsat de nuværende havvindmøller, der er placeret på stærke havbundskonstruktioner, skal de nye møller kunne holdes oven vande ved hjælp af en stor pyramide af rør.
Nedenunder vil en trekantet køl hjælpe med at holde balancen på møllen, og lange kæder eller wirer vil ankre den til havbunden, så den ikke vælter eller flytter sig ud af stedet.
I dag er en model i størrelse 1:35,5 blevet testet i et bølgebassin ved Force Technology i Lyngby.
Den danske vindmølleHer kan man selv uden en mølle ovenpå udsætte flydeplatformen for nogle af de påvirkninger, den vil møde på åbent hav.
- Vi kan ikke lave vind herinde, så der er ikke nogen fidus ved at have en vindmølle på.
Men sådan, som den er lavet her, får vi de rigtige bevægelser, konstaterer Henrik Stiesdal.
Henrik Stiesdal er CEO ved Stiesdal Offshore Technologies A/S og en af folkene bag den vindturbine, der var med til at skabe ”den danske vindmølle", som dominerede verdensmarkedet i 1980'erne.
Mange steder i verden, faktisk de fleste steder i verden, kan man ikke stille havvindmøller op, som vi kender dem.
Der er simpelthen alt for dybt.
Henrik Stiesdal, initiativtagerHan håber på en gentagelse med de flydende møller.
For dybt mange stederI dag kan havvindmøller nemlig kun stå på lavt vand, som vi har meget af i Danmark og Nordvesteuropa, men ikke på de store verdenshave.
- Mange steder i verden, faktisk de fleste steder i verden, kan man ikke stille havvindmøller op, som vi kender dem.
Der er simpelthen alt for dybt, siger Henrik Stiesdal.
- Derfor gælder det om at få lavet en løsning, så man også kan lave havmøller på dybder, der er større end de der 50 til 60 meter, som den kendte teknologi er begrænset til.
Skal klare bølger på 25 meterHenrik Stiesdal har allerede udset sig Japan og Californien som oplagte steder, hvor man fra større havdybder kan sende vindenergi ind mod byer og land med den nye mølletype.
Den testes også i Maine i USA og på Aalborg Universitet, inden en mølle i større skala skal prøves af under autentiske forhold ud for Stavanger i Norge - ti kilometer fra kysten og med en havdybde på 200 meter.
En model af møllens flydeplatform er i dag blevet testet i Lyngby.
Lige nu handler det om at få givet møllen nogle tæsk under kunstige forhold, så man kan finde ud af, om beregningerne holder, og om den kan klare mosten, når det virkelig gælder.
Det fortæller bølgeforsker ved Aalborg Universitet Morten Thøtt Andersen.
- For den her mølle og den placering, den skal have, er det næsten bølger på 25 meter, den skal kunne overleve på åbent hav, siger han.
Et Lego-samlesætDa den flydende mølle ikke står på en helt stabil platform, vil den komme til at tilte en smule, når det blæser op.
Men faktisk står bundfaste havvindmøller heller ikke i dag hundrede procent stille i vandet, og det betyder ikke så meget, at møllen bliver skubbet lidt til.
- Det er helt fint.
Den mister ikke alverdens produktion ved, at den bevæger sig tre grader bagover, siger Morten Thøtt Andersen.
(.
.
.
) hvis vi er heldige, laver vi en løsning, der gør det rigtig billigt at lave klimavenlig strøm mange flere steder i verden.
Henrik Stiesdal, initiativtagerMan prøver desuden at konstruere flydeplatformen, så bølgerne ledes uden om vindmøllen, og så skal den laves, så den kan let kan samles på nærmeste havn og sejles ud med slæbebåde.
Det er modsat i dag, hvor havvindmøller skal stilles op fra skibe på havet, hvilket koster mange penge.
- Det er meningen, at det skal være et Lego-samlesæt, men selvfølgelig af en vis skala, siger Morten Thøtt Andersen.
Danmark kan blive førendeOgså i andre lande undersøger man mulighederne for at lave flydende vindmøller.
Men Danmark har en god chance for at blive førende, spår direktør for brancheorganisationen Vindmølleindustrien Jan Hylleberg.
- Danmark har udviklet og opfundet vindmøllen, og vi har opfundet den måde, som vindmøller bliver installeret på i dag.
- Derfor forventer jeg klart, at nogle af de projekter og ideer, der kommer ud af Danmark på det her område, også er nogle af dem, der vil tage verdensmarkedet i de kommende år, siger han.
Billig vej til klimavenlig strømSelvom beregningerne på de flydende havvindmøller indtil nu ser ud til at holde, så må vi vente lidt endnu, inden vi kan begynde at sætte dem op i stor stil.
Dertil er der fortsat for mange usikkerheder, siger initiativtager Henrik Stiesdal.
- Nu skal jeg passe på, at jeg ikke begår hybris og skruer forventningerne for højt op.
Der er jo mange ting, der kan gå galt, når man laver noget nyt.
- Men hvis vi er heldige, laver vi en løsning, der gør det rigtig billigt at lave klimavenlig strøm mange flere steder i verden, end det kan lade sig gøre lige nu, og det kan jo blive helt vildt stort.
Læs også:Amerikanere bygger monster-vindmølle og slår dansk rekordMens Stiesdal Offshore Technologies selv ejer en procent af aktierne i Tetra Spar, som projektet kaldes, er britisk-hollandske Shell og det tyske energiselskab Innogy hovedinvestorer.
FacebookTwitterKopier linkEmner:Vindkraft|Vindmølleindustri|Aalborg Universitet|USA|Jan Hylleberg (erhvervsleder)




https://www.dr.dk/nyheder/viden/klima/godt-nyt-fra-groenland-kaempe-gletsjer-vokser-foerste-gang-i-20-aar-0

KlimaGodt nyt fra Grønland: Kæmpe-gletsjer vokser for første gang i 20 årAfsmeltningen fra Jakobshavn Isbræ har taget sig en pause.
Desværre vil den snart tage til igen.
Et luftfoto fra Diskobrugen, hvor Jakobshavn Isbræ - også kaldet Ilulissat Isbræ eller Sermeq Kujalleq - hver dag kælver millioner af ton is ud i havet.
Af Maria Lise Behrendt27.
mar.
2019 kl.
17.
01Bemærk: artiklen er mere end 30 dage gammelLæs opJakobshavn Isbræ er Grønlands største gletsjer.
Hvert år bidrager den gigantiske ismasse alene til tre procent af klodens havvandsstigninger, og forskere holder nøje øje med, hvordan afsmeltningen fra gletsjeren udvikler sig.
Jakobshavn Isbræ er størst og hurtigst  Jakobshavn Isbræ sender hver dag flere mio.
ton is ud i Diskobugten i det vestlige Grønland.
Den er verdens hurtigst afsmeltende gletsjer, og ismasserne flytter sig med op til +40 meter om dagen.
Fra 1850 til 2010 har gletsjeren trukket sig mere end 40 kilometer tilbage på grund af afsmeltning.
Jakobshavn Isbræ er ansvarlig for op til 10 procent af produktionen af isbjerge fra indlandsisen, og det menes, at det isbjerg, som var årsag til Titanics forlis i 1912, kom fra gletsjeren.
Kilder: NASA, GEUS, New York Times, Statens Naturhistoriske Museum.
Alligevel kommer de seneste års udvikling bag på Nasa-forskere, som netop har udgivet en undersøgelse i tidsskriftet Nature Geoscience.
Satellitmålinger viser nemlig, at Jakobshavn Isbræ siden 2016 har bevæget sig sig langsommere og er blevet tykkere, samtidig med at ismassen er rykket længere frem mod havet i stedet for at trække sig tilbage mod land, som den har gjort med stigende hast de seneste 20 år.
Skyldes to naturlige klima-fænomenerGletsjeren, der er på Unescos Verdensarvsliste, er kendt for at være verdens hurtigst afsmeltende gletsjer.
Den nordatlantiske oscillation (NAO) Med 5-20 års mellemrum skifter temperaturen i Nordatlanten langsomt fra høj til lav.
Dette skyldes den nordatlantiske oscillation, NAO.
NAO-fænomenet dækker over forskellen i lufttryk mellem Island, hvor der er et stort lavtryk, og et område med et stort højtryk, som ligger over den portugisiske øgruppe azorerne.
Afhængigt af hvordan tryksystemet opfører sig, kan det enten bringe varm og fugtig luft eller kold og tør luft med sig.
Kilder: Den Store Danske, polarportal.
dkDen hurtige afsmeltning de senere år skyldes blandt andet et naturligt fænomen kaldet den Atlantiske Multidekadiske Oscillation, AMO, som får varmere atlantisk havvand til at strømme til over en periode på nogle årtier.
Når gletsjer-isen nu bliver både tykkere og langsommere, er det takket være et andet naturligt fænomen: den Nordatlantiske Oscillation, NAO, som har bragt koldere tider til Nordatlanten.
Udover det koldere vejr er også koldere vand siden 2016 strømmet op langs Grønlands sydvestkyst og har ramt Ilulissat, hvor Jakobshavn Isbræ strømmer ud i Diskobugten.
Faktisk har vandet i de øverste 250 meter af Diskobugten ikke været koldere, end det er nu, siden midten af 1980’erne.
En illustration fra Nasa viser, hvor meget Jakobshavn Isbræ har trukket sig sig tilbage fra 1851 til 2009.
(© Nasa)Dårligt nyt for indlandsisenSelv om Jakobshavn Isbræ nu får sig en pause fra den voldsomme afsmeltning, betyder det ikke, at vi kan afblæse hverken de smeltende ismasser eller de menneskabte klimaforandringer.
- Pausen er midlertidig.
I det lange løb bliver havene varmere.
Og netop det, at vi med den her undersøgelse kan se, hvor stor betydning havene har for gletsjernes afsmeltning, er dårligt nyt for Grønlands indlandsis, siger Josh Willis, en af forskerne bag undersøgelsen, fra Nasas Jet Propulsion Lab i en pressemeddelelse.
Så snart en varmere periode gør sit indtog, vil afsmeltning af gletsjeren igen tage til.
Og selvom gletsjeren faktisk vokser ud mod havet på nuværende tidspunkt, er afsmeltningen længere inde på gletsjeren stadig større end tilførslen af ny sne.
Den bidrager altså trods sin gode periode stadig til stigende, globalt havniveau.
FacebookTwitterKopier linkEmner:Grønland|Ilulissat|Miljø og natur|UNESCO|Videnskab




https://www.dr.dk/nyheder/udland/theresa-may-klar-til-gaa-af-foer-tid

BrexitSe temaUdlandTheresa May klar til at gå af før tidDen britiske premierminister, Theresa May, agter at gå af før tid, hvis brexit-aftale kommer i hus, oplyser hun til sine partifæller.
Det er en dramatisk dag i Westminster i dag.
Af Sean Coogan27.
mar.
2019 kl.
18.
55Bemærk: artiklen er mere end 30 dage gammelLæs opTheresa May er klar til at gå af før tid, hvis brexit-aftalen kommer i hus.
Sådan lyder meldingen fra Downing Street, beretter blandt andre The Guardian, der har publiceret uddrag af en tale fra premierministeren.
- Jeg er forberedt på at forlade dette job tidligere end planlagt for at gøre, hvad der er rigtigt for vores land og vores parti, lyder det.
- Men før at jeg kan gøre det, så skal vi afslutte opgaven, står der endvidere i uddraget, hvor der ikke nævnes en specifik dato.
Derudover giver premierministeren udtryk for, at hun er klar over, at der er et ønske om en ny tilgang i næste fase af brexitforhandlingerne - og at hun ikke vil stå i vejen for det.
Stort fokus på dagens mødeManges øjne var rettet mod aftenens møde mellem den britiske premierminister, Theresa May, og hendes partifæller i den såkaldte 1922-komité, som er en magtfuld intern komité i Det Konservative Parti.
Der har nemlig været stor spekulation i pressen om, at partifællerne vil lægge pres på premierministeren til at love at gå af på en bestemt dato, hvis de skal bakke op om hendes upopulære skilsmisseaftale, der allerede to gange er blevet stemt kraftigt ned i det britiske underhus.
Blå bog - Theresa May62 år gammel - født den 1.
oktober 1956 i Sussex, EnglandStorbritanniens premierminister siden 11.
juli 2016Indenrigsminister fra 2010-2016Minister for kvinder og ligestilling fra 2010-2012Medlem af statsrådet fra 2002-2003Parlamentsmedlem for Maidenhead-valgkredsen siden 1997Uddannet fra St.
Hughs College og Oxford UniversityGift med Philip May siden 1980Læs også:Kim Bildsøe: 'May kan blive tvunget til at gå af, for at få sin aftale igennem'Her skulle håbet være, at en ny person kan overtage styringen, når det fremtidige forhold med EU skal forhandles på plads.
I den seneste tid har heftige kritikere i partiet - herunder Jacob Rees Mogg og den tidligere udenrigsminister Boris Johnson - lagt op til, at de allligevel er klar til at stemme for Mays aftale.
- Theresa Mays aftale er en dårlig en af slagsen.
Den lever ikke op til løfterne i De Konservatives manifest, lyder det fra Jacob Rees Mogg, der i Daily Mail kalder planen fra May ”en aftale til 39 milliarder pund for ingenting” - i et indlæg, hvor han forklarer, hvorfor han alligevel er klar til at stemme ja til Mays "dårlige aftale".
Formand har kastet grus i maskinerietTidligere i dag oplyste brexit-minister Stephen Barclay, at regeringen vil anmode om, at parlamentet - mod sædvane - samles på fredag, hvilket er et klart tegn på, at regeringen overvejer at sende Mays skilsmisseaftale til afstemning en tredje gang, skriver nyhedsbureauet AP.
Læs også:OVERBLIK Dramatisk brexit-dag i venteUnderhusets formand, John Bercow, smed ellers grus i maskineriet for Theresa May, da han i sidste uge gjorde det klart, at han ikke ville tillade May at sætte sin upopulære skilsmisseaftale til afstemning en tredje gang, hvis ikke den var fundamentalt ændret.
Det gentog han i dag.
- Jeg ønsker at gøre det klart, at jeg forventer, at regeringen lever op til forventningen om ændringer, sagde han og advarede regeringen mod at prøve at finde kreative veje udenom, rapporterer The Guardian.
Over 20 år i partietI 1997 lykkedes det May – efter flere fejltagne forsøg – at blive valgt ind i parlamentet for De Konservative i valgkredsen Maidenhead i Berkshire - en post hun har holdt lige siden.
I 1999 sluttede hun sig til skyggekabinettet i parlamentet.
Her blev hun først såkaldt skyggeuddannelsesminister, som er oppositionspartiets bud på en minister, skulle der komme et magtskifte - og indtog i 2002 posten som partiets første kvindelige organisatoriske leder.
May bestred yderlige skyggeministerposter i det britiske parlament, inden hun ved De Konservatives magtovertagelse i 2010 blev indsat som indenrigsminister under David Cameron.
I den post blev Theresa May den længst siddende britiske indenrigsminister i de seneste 60 år.
Efter David Camerons katastrofale nederlag ved brexit-afstemningen i slutningen af juni 2016 blev det Theresa May, der i juli tog tøjlerne i Det Konservative Parti.
Under et år senere gennemførte hun et tidligt valg, men det blev en fuser for hende: De Konservative mistede flertallet i parlamentet og blev afhængige af det nordirske parti, DUP, som siden har fået meget at skulle have sagt for deres 10 mandater.
FacebookTwitterKopier linkEmner:Boris Johnson (politiker)|David Cameron (politiker)|Det Konservative Folkeparti|Storbritannien|EU-forhold




https://www.dr.dk/sporten/fodbold/landsholdet/overblik-vi-har-gjort-det-foer-genoplev-landsholdets-vildeste-comebacks

LandsholdetOVERBLIK Vi har gjort det før: Genoplev landsholdets vildeste comebacksDet er ikke første gang, fodboldlandsholdet vender et truende nederlag til uafgjort eller sejr.
Preben Elkjær og Jon Dahl Tomasson er blandt målscorerne i de vildeste comebacks for fodboldlandsholdet.
Af Henrik Fallesen og Niklas Brandt Pedersen27.
mar.
2019 kl.
18.
01 | opdateret 27.
mar.
2019 kl.
18.
13Bemærk: artiklen er mere end 30 dage gammelLæs opDet lignede en forfærdelig begyndelse på den nye EM-kvalifikation for landsholdet.
Ja, rundt omkring i det ganske land har folk enten slukket fjernsynet eller udvandret fra barerne i ren frustration over det truende nederlag.
Men på utroligste vis fik de danske spillere vendt 3-0 stillingen i schweizernes favør til resultatet 3-3.
En forrygende genkomst, der kan måle sig med selv de største comebacks i landsholdets historie.
Vi har samlet en række af de mest nævneværdige kampe.
Portugal – Danmark 2-3, VM-kvalifikation 2008 Nicklas Bendtner jubler efter sin scoring til 1-1.
 Danskerne jubler efter Daniel Jensens scoring til 3-2 i overtiden.
 Daniel Jensen og Nicklas Bendtner jubler efter sejren mod Portugal.
 Martin Laursen kaster sin trøje ud til tilskuerne efter kampen.
1 / 4Nicklas Bendtner jubler efter sin scoring til 1-1.
1 / 4Danskerne jubler efter Daniel Jensens scoring til 3-2 i overtiden.
2 / 4Daniel Jensen og Nicklas Bendtner jubler efter sejren mod Portugal.
3 / 4Martin Laursen kaster sin trøje ud til tilskuerne efter kampen.
4 / 4Det lignede den forventede sejr til de portugisiske favoritter, da Nani sendte hjemmeholdet foran med 1-0 før pausen.
Men fra det 84.
minut eksploderede kampen med en så vanvittig spændingskurve, at et biografpublikum ville have udvandret, hvis det havde været fiktion på det store lærred.
Nicklas Bendtner udlignede ganske vist seks minutter før tid, og gav danskerne håb om point.
Men glæden varede kun et par minutter, før Deco atter sparkede Portugal i front på et straffespark.
I overtiden tog pokker ved danskerne.
Først blev det 2-2 ved Christian Poulsen og minsandten også 3-2, da Daniel Jensens langskud ramte en modstander og overrumplede den portugisiske målmand.
Dansk ekstase efter en kamp, som bagefter fik et mærkværdigt efterspil.
Anført af Jon Dahl Tomasson boykottede spillerne den danske presse, fordi spillerne havde følt sig uretfærdigt kritiseret for dårlige præstationer i VM-kvalifikationen.
Danmark – Sverige 0-3, EM-kvalifikation 2007 En dansk tilskuer overfalder dommer Herbert Fandel i kampen mellem Danmark og Sverige.
Kampen bliver afbrudt, og Danmark bliver taberdømt med 3-0.
 Dommer Herbert Fandel afbryder kampen og forlader banen.
 Christian Poulsen modtager rødt kort for at have slået Markus Rosenberg i maven.
Sverige får tilkendt straffespark ved stillingen 3-3, lidt inden tilskueren løber på banen.
1 / 3En dansk tilskuer overfalder dommer Herbert Fandel i kampen mellem Danmark og Sverige.
Kampen bliver afbrudt, og Danmark bliver taberdømt med 3-0.
1 / 3Dommer Herbert Fandel afbryder kampen og forlader banen.
2 / 3Christian Poulsen modtager rødt kort for at have slået Markus Rosenberg i maven.
Sverige får tilkendt straffespark ved stillingen 3-3, lidt inden tilskueren løber på banen.
3 / 3Den mest dramatiske landskamp, som havde alle ingredienserne til en stor aften i Parken, indtil den såkaldte ”fodboldtosse” overfaldt kampens dommer, Herbert Fandel.
Det punkterede et ellers mindeværdigt, dansk comeback, hvor arvefjenden Sverige allerede inden en halv time havde været foran 3-0.
Men danskerne kæmpede sig tilbage på 3-3, inden det gik helt galt.
Først begik Christian Poulsen straffespark ved at sende en knytnæve i maven på Markus Rosenberg.
Det kostede Poulsen et rødt kort, og det blev for meget for en tilskuer, som løb på banen og sendte et slag af sted mod dommeren.
Herefter blev kampen afbrudt og aldrig genoptaget.
Senere afgjorde Uefa, at Danmark skulle taberdømmes med 0-3.
I klippet kan du høre, hvordan den kaotiske afslutning lød i radioen.
Italien – Danmark 2-3, EM-kvalifikation 1999 Morten Wieghorst har udlignet til 2-2.
 Morten Wieghorst skriger sin glæde ud efter af have scoret til 2-2.
 Jon Dahl Tomasson jubler efter scoringen til 3-2 mod Italien.
 De danske spillere omfavner hinanden efter slutfløjtet i Napoli.
1 / 4Morten Wieghorst har udlignet til 2-2.
1 / 4Morten Wieghorst skriger sin glæde ud efter af have scoret til 2-2.
2 / 4Jon Dahl Tomasson jubler efter scoringen til 3-2 mod Italien.
3 / 4De danske spillere omfavner hinanden efter slutfløjtet i Napoli.
4 / 4Det var på papiret overmagten, som Danmark var oppe imod på udebane i Napoli.
Italien havde allerede vundet i Parken med 2-1 i EM-kvalifikationsgruppen, så ikke mange havde et håb om dansk point.
To scoringer af Diego Fuser og Christian Vieri inden for de første 35 minutter pegede i retning af italiensk sejr, men sådan gik det heldigvis ikke.
Martin Jørgensen og Morten Wieghorst bragte spænding tilbage i opgøret, inden Jon Dahl Tomasson afgjorde kampen.
Jon Dahl scorer til 3-2 mod ItalienPublikum på San Paolo-stadion holdt vejret, da Tomasson sendt et listigt forsøg af sted mod mål.
Bolden trillede langs græsset og ramte Christian Panucci, så den snød Gianluigi Buffon i målet.
Italienerne forblev tavse, mens de danske spillere faldt Tomasson om halsen i jubel.
En af de største udebanepræstationer for landsholdet var en kendsgerning.
Danmark – Belgien 3-2, EM-slutrunde 1984Fodboldfeberen var for alvor brudt ud i Danmark i begyndelsen af 1980’erne.
Holdet kvalificerede sig til EM 1984 i Frankrig, og i den sidste gruppekamp mod Belgien skulle Danmark bruge et point for at gå videre.
Det startede imidlertid dårligt, da Belgien bragte sig på 2-0 efter 39 minutter.
Status quo blev heldigvis igen etableret, da Kenneth Brylle udlignede til 2-2 efter en times spil, inden Preben Elkjær lavede et af sine mest mindeværdige mål på landsholdet.
Efter en fantastisk solotur i overtiden lobbede han til slut bolden over den fremadstormende Jean-Marie Pfaff i Belgiens mål og sikrede sejren på 3-2.
Danmark var videre.
Danmark – England 2-2, EM-kvalifikation 1982I den gamle Idrætsparken var England foran to gange, men Danmark kæmpede sig hver gang tilbage.
Igen var det i overtiden, at resultatet blev fundet.
Jesper Olsen svævede igennem det engelske forsvar med bolden klistret til fødderne, inden han udplacerede Peter Shilton.
Uden det ene point var Danmark aldrig kommet til EM i 1984, og målet var givetvis medvirkende til, at Jesper Olsen to år senere blev solgt fra Ajax til Manchester United.
FacebookTwitterKopier linkEmner:Fodbold|Morten Wieghorst (fodboldtræner)|Nicklas Bendtner (fodboldspiller)|Belgien|Parken (stadion)




https://www.dr.dk/nyheder/kultur/film/freddie-mercury-er-ikke-boesse-i-kina

Film og serierFreddie Mercury er ikke bøsse i KinaScene i "Bohemian Rhapsody", hvor Freddie Mercury fortæller sin kone, at han er til mænd, er skrottet i Kina.
Filmen Bohemian Rhapsody er udkommet i en censureret udgave i Kina.
27.
mar.
2019 kl.
16.
34Bemærk: artiklen er mere end 30 dage gammelLæs opDen kinesiske udgave af den oscarvindende film "Bohemian Rhapsody", som går tæt på det britiske rockband Queen, skuffer det homoseksuelle miljø i Kina.
De dele af filmen, der handler om den ikoniske forsanger Freddie Mercurys homoseksualitet, er nemlig blevet censureret.
I den kinesiske udgave er den centrale scene, hvor Freddie Mercury fortæller sin kone om sin homoseksualitet, blandt andet blevet fjernet helt.
Læs også:Kina forsøgte at bremse film på dansk festival: Jeg har aldrig oplevet noget lignendeDerudover er romantiske scener mellem mænd, såsom et øjeblik hvor Mercury kysser sin personlige assistent, blevet slettet.
- Den kinesiske udgivelse er ikke anderledes end en opdigtet historie, siger Hua Zile, som er stifter af en platform, der støtter det homoseksuelle miljø i Kina.
- For homoseksuelle personer i dette land er det til stor ærgrelse.
Populær filmI Kina er det normalt, at film undergår en skrap godkendelsesprocedure, hvor scener bliver skåret fra, før filmen får lov til at blive vist.
Film med homoseksuelle temaer har ofte svært ved at blive godkendt til udgivelse.
Par af samme køn må ikke optræde i tv, mens homoseksuelt indhold er forbudt på online streamingtjenester.
I 1997 afkriminaliserede Kina homoseksualitet, mens det først blev fjernet fra listen over mentale sygdomme i 2001.
Ægteskab mellem to personer af samme køn er stadig ulovligt.
Trods censuren har de kinesiske biografgængere taget vel imod "Bohemian Rhapsody", som er i top-5, efter at den kom på plakaterne i sidste uge.
Det er imidlertid ikke alle, som lægger mærke til den udbredte censur i filmen.
- Jeg troede bare, at de havde filmet det på en meget subtil måde, siger Dian Dian, som så filmen i Beijing onsdag.
/ritzau/AFPFacebookTwitterKopier linkEmner:Kina|Homoseksualitet|Freddie Mercury (musiker)|Pop og rock|Queen




https://www.dr.dk/nyheder/indland/tre-maend-i-starten-af-20erne-anholdt-saelge-stoffer-paa-sociale-medier

IndlandTre mænd i starten af 20'erne anholdt for at sælge stoffer på sociale medierKøberne kan ifølge politiet se frem til et besøg, hvor de vil blive sigtet for køb af narkotika.
Udover de tre anholdelser har politiet beslaglagt en mængde hash, kokain, doping og større kontantbeløb.
Arkivfoto.
Af Anna Sol Jørgensen27.
mar.
2019 kl.
16.
46Bemærk: artiklen er mere end 30 dage gammelLæs opNordjyllands Politi har anholdt tre mænd mellem 20 og 21 år på forskellige adresser i Aalborg.
Alle tre mænd er sigtet for at handle med stoffer på sociale medier.
Politiet ønsker ikke at oplyse, på hvilke sociale medier handlen er fundet sted, men det er ikke foregået på Facebook.
- Der har været opgivet et telefonnummer, som man kan ringe eller skrive til.
Der har været en handelsliste med de forskellige varer og deres pris per gram, og så har man som køber fået varerne leveret, forklarer politikommissær Casper Jacobsen fra Operativ Efterforskning i Nordjyllands Politi.
Selve transporten og leveringen af stofferne er ifølge politiet blevet udført af forskellige personer, der står for at gennemføre salget, efter at der er blevet bestilt på det telefonnummer, der var slået op sammen med varelisten.
- Alle handlerne har været i forskellig størrelsesorden.
Helt fra små leverancer til lidt større.
Der er tale om besiddersager, hvor folk har købt til sig selv.
Der er altså ikke tale om for eksempel 10 kilo hash, siger Casper Jacobsen.
Købere vil blive sigtetSamtidig med anholdelserne foretog politiet ransagninger af syv forskellige adresser omkring Aalborg, hvor der blev beslaglagt en mængde hash, kokain, doping samt større kontantbeløb.
Præcis hvor meget, der er beslaglagt, har politiet endnu ikke gjort op.
- Der er tale om kilo hash og kokain i gram.
Politiet har fulgt pusherne på de sociale medier igennem fire uger, men er overbevist om, at handlen har stået på i længere tid.
Det er første gang, at afdelingen i Nordjyllands Politi kører en sag, der handler om salg af stoffer på sociale medier.
Det er derfor også første gang, at de operative efterforskere har brugt de metoder, der er blevet anvendt i efterforskningen.
Her har efterforskerne blandt andet siddet og fulgt med på forskellige sociale medier og brugt nettets åbne kilder og også foretaget teknisk efterforskning.
Men at det er afdelingens første sag af den type, betyder ikke, at det er den sidste.
- Man skal altså heller ikke online vide sig sikker, hvis man handler med stoffer, siger Casper Jacobsen.
Politiets efterforskning af sagen fortsætter ifølge politikommissæren på fuld styrke.
Det betyder også, at de mange købere kan vente besøg af politiet, der vil sigte dem for køb af narkotika.
FacebookTwitterKopier linkEmner:Nordjyllands Politi|Politi|Jylland|Aalborg|Facebook




https://www.dr.dk/nyheder/udland/lidt-fraekke-havfruer-har-faaet-toej-paa

UdlandLidt for frække havfruer har fået tøj påTo statuer i Indonesien blev først påklædt og siden fjernet for at leve op til 'østlige værdier'.
De to havfruer i forlystelsesparken har fået tildækket barmene.
Af Flemming Brandt27.
mar.
2019 kl.
16.
21Bemærk: artiklen er mere end 30 dage gammelLæs opMå havfruer have bar overkrop?
Nej, lyder det fra en indonesisk forlystelsespark, der i første omgang havde valgt at dække deres havfruestatuer til med klæder.
Senest er de to statuer blevet fjernet for 'at blive ordnet'.
Det skriver Jakarta Post.
Herhjemme har Den Lille Havfrue ved Langelinie i København både oplevet at blive overhældt med rød maling, få hugget hoved og arm af og blive beklædt med en burka.
Men hverken hun eller havfruerne i Tivolis H.
C.
Andersen-forlystelse 'Den Flyvende Kuffert', har måtte dække barmen for at holde på anstændigheden, sådan som det er tilfældet for deres fjerne søstre i Indonesien.
I Ancol Dreamland i hovedstaden Jakarta blev to havfruestatuers bryster pludselig beklædt med gyldent stof.
Og det selv om de to fantasivæsner havde stået i parken uden nogen form for tildækning de seneste 15 år.
En familievenlig parkDet var parkens egen beslutning, som hverken skyldtes tvang fra hverken religiøse ledere eller en folkestemning i Indonesien, der med anslået 255 millioner indbyggere regnes som verdens mest folkerige muslimske land, oplyser en talsmand ifølge BBC.
- Det har været ledelsens egen beslutning, og der har ikke været noget pres udefra.
Vi er i gang med at omforme os selv for at blive en familievenlig forlystelsespark, siger Rika Lestari til BBC.
Til den lokale avis Kompas har Lestari ifølge The Guardian uddybet forklaringen:- Vi er folk fra Østen, vi har en østlig kultur, så det, der var upassende, har vi nu gjort mere passende.
Det er et spørgsmål om opfattelse, for vi har gjort det, der er bedst for os.
Det er en god ting, så hvorfor ikke.
Mens folk i Jakarta er forundrede over påklædningen, er skaberen af havfruerne forarget.
Den kvindelige billedhugger Dolorosa Sinaga siger, at forlystelsesparken nu har taget 'kunstprodukternes skønhed' fra offentligheden.
- De har lukket for den offentlige mulighed for at nyde kunsten, siger hun til BBC.
Underligt at se tildækket kunstI forlystelsesparken undrer de besøgende sig over beslutningen.
- Statuerne forstyrrrede os.
Det er bare underligt at se kunst blive tildækket på den måde, siger en gæst, Nanda Julinda.
Hun bliver suppleret af en anden besøgende.
- Det er lige ved siden af stranden, og de er havfruer.
Man ville aldrig se havfruer med den slags tøj, siger M.
Taufik Ficky.
Men med den seneste udvikling er det spørgsmålet, om hvordan havfruerne ser ud, når de vender tilbage til parken.
- De er ved at blive ordnet.
De var kommet meget i fokus, så nu ordner vi dem for at forbedre dem, siger Rika Lestari til Jakarta Post - uden at ville gå i detaljer med, hvad der kommer til at ske med de to havfruer.
FacebookTwitterKopier linkEmner:BBC|Jakarta|Indonesien|Forlystelsesparker|Tøj




https://www.dr.dk/nyheder/udland/lavt-olietryk-var-aarsag-til-motorstop-paa-krydstogtskib

UdlandLavt olietryk var årsag til motorstop på krydstogtskibKrydstogtskibet "Viking Sky", der havde 1373 personer om bord, gik i stå på grund af lavt olietryk.
Krydstogtskibet Viking Sky havde for lavt olietryk.
27.
mar.
2019 kl.
16.
15 | opdateret 27.
mar.
2019 kl.
16.
42Bemærk: artiklen er mere end 30 dage gammelLæs opLavt olietryk var årsag til, at krydstogtskibet "Viking Sky" fik motorstop.
Det oplyser de norske søfartsmyndigheder, Sjøfartsdirektoratet, onsdag på et pressemøde og i en pressemeddelelse.
- Vi kan foreløbigt slå fast, at den direkte årsag, til at fartøjets motorer gik i stå, var lavt olietryk, lyder det fra Sjøfartsdirektoratet.
Læs også:VIDEO Sådan foregår en evakuering med helikopterKrydstogtskibet mistede lørdag motorkraft i et voldsomt uvejr med 1373 personer om bord.
Det var faretruende tæt på at støde mod grund.
- Niveauet af smøreolie var inden for de fastsatte grænser, men relativt lavt, da fartøjet mistede kraft, konstaterer Sjøfartsdirektoratet.
Søsterskibe undersøgtSelskabet bag "Viking Sky", Viking Cruises, sætter pris på de "hurtige og effektive undersøgelser" foretaget af Sjøfartsdirektoratet.
- Vi forstår og anerkender deres fund.
Vi har inspiceret niveauerne af smøreolie på alle vores søsterskibe, og vi gennemgår nu procedurerne for at sikre, at dette problem ikke vil opstå igen, udtaler Viking Cruises i pressemeddelelsen.
Sjøfartsdirektoratet har udarbejdet en generel sikkerhedsmelding om at sikre tilførsel af smøreolie til motorer og andre kritiske systemer.
Direktoratet fortsætter sit arbejde med at afdække bagvedliggende årsager til motorstoppet.
Dertil vil direktoratet udarbejde tiltag, på baggrund af hvad man finder ud af, fremgår det af pressemeddelelsen.
FacebookTwitterKopier linkEmner:Rederier|Skibstrafik|Rejse- og turistbranchen




https://www.dr.dk/nyheder/regionale/sjaelland/efter-familie-mistede-boern-undervisning-i-sundhedsdansk-skal-forhindre

SjællandEfter familie mistede to børn: Undervisning i 'sundhedsdansk' skal forhindre misforståelserNytilkomne borgere skal være bedre til at kommunikere med lægen gennem sprogundervisning.
Neshtman Mohammadi fra Kurdistan i Iran, Marie Elley fra Sprogcenter Nordvest og Abdullah Alshikh Ali fra Syrien.
Af Trine Warrer Juul og Julie Würtz27.
mar.
2019 kl.
16.
30Bemærk: artiklen er mere end 30 dage gammelLæs op- Kan I huske, hvad det hedder, hvis man ikke skal smitte andre?
Man skal vaske hænder eller bruge håndsprit, fortæller Marie Elley, mens alle tre om bordet vender blikket mod ipad'en.
- Håndsprit, gentager Abdullah Alshikh Ali fra Syrien koncentreret.
Sammen med kurdiske Neshtman Mohammadi lærer Abdullah Alshikh Ali fra Syrien danske ord gennem Region Sjællands nye undervisningskoncept 'Sundhedsdansk'.
Målet er klart.
Borgere af anden etnisk baggrund end dansk skal blive bedre til at begå sig i det danske sundhedsvæsen.
Om Sundhedsdansk I Region Sjællands materiale 'Sundhedsdansk' bliver kursister på sprogcentrene undervist i emnerne:KroppenHvis du bliver sygLyt til din kropInfektionMad og motionDine tænderRygning og alkoholAt have det godtKilde: Sundhedsdansk.
dk- Vi har længe hungret efter denne type undervisningsmateriale.
Det er et emne, de fleste kursister virkelig gerne vil lære noget om, fortæller Marie Elley, der er lærer på Sprogcenter Nordvest i Hvalsø.
Skal forebygge ny svampesagUndervisningsmaterialet skal forhindre, at der opstår tragiske misforståelser, som da en congolesisk familie fra Haslev mistede to børn i 2017 på grund af en svampeforgiftning.
Det siger formand for praksisplanudvalget i Region Sjælland Jens Ravn fra Venstre:- Det er jo et rigtigt godt eksempel, hvor det var svært at forstå, hvad der egentlig var sket.
Derudover skal man måske også lære de mennesker at forstå, hvordan det danske sundhedsvæsen er skruet sammen.
For det kan være en stor udfordring at kommunikere med patienter, der har svært ved sproget, forklarer Camilla Høeg-Guldberg, der er praktiserende læge i Præstø og næstformand i Praktiserende Lægers Organisation (PLO) Sjælland.
Vi håber selvfølgelig at undgå, at der sker misforståelser, som fører til fejlmedicinering eller ultimativt, at et kræftforløb bliver opdaget for sent.
Jens Ravn (V), formand for Praksisplanudvalget i Region Sjælland.
- Det kan være en mor, der ringer og er bekymret omkring et lille barn, hvor vi simpelthen ikke kan få de oplysninger, vi normalt skulle bruge for at kunne visitere til, om der skal ske noget akut, om de skal indlægges eller om det er helt fredeligt, og vi bare kan rådgive omkring det.
Så ender man med at se barnet, fordi man simpelthen ikke tør andet, fortæller hun.
Derfor er undervisningsmaterialet udviklet, så det kan bruges, som en del af sprogcentrenes obligatoriske dansktest.
- Vi håber selvfølgelig at undgå, at der sker misforståelser, som fører til fejlmedicinering eller ultimativt, at et kræftforløb bliver opdaget for sent, fordi man ikke får talt det godt nok igennem, fordi man har svært ved at forstå hinanden, fortæller Jens Ravn.
Lærer om det danske sundhedsvæsenUdover at skulle kunne kommunikere med lægen, skal undervisningsmaterialet også lære kursisterne, at det danske sundhedssystem godt kan være anderledes end det, de kommer fra.
- I Danmark, hvis du ikke har det så godt eller er syg, så ringer du til lægen.
Du har en bestemt læge, og du aftaler en tid med lægen.
Men i Syrien har vi ikke en bestemt læge.
Vi går hen til lægen i Syrien, og han tjekker mig, fortæller Abdullah Alshikh Ali.
Derfor er han også tilfreds med det nye undervisningsmateriale.
- Jeg synes, det er godt, fordi det giver dig oplysninger, om hvad du skal gøre, hvis du bliver syg.
Undervisningsmaterialet om sundhed bliver nu udbredt til sprogcentre både i og uden for Region Sjælland.
FacebookTwitterKopier linkEmner:Region Sjælland|Syrien|Sjælland|Uddannelse|Venstre




https://www.dr.dk/nyheder/penge/ny-hvidvasksag-afsloerer-gamle-kendinge

PengeNy hvidvasksag afslører gamle kendingeTre selskaber i ny hvidvasksag havde tilknytning til en kendt stråmand og en mand dømt for økonomisk kriminalitet.
Ifølge DR's oplysninger var det indberetninger fra Nykredit selv, der bragte myndighederne på sporet af den mulige svindel.
Af Emma Toft og Casper Schrøder27.
mar.
2019 kl.
15.
14Bemærk: artiklen er mere end 30 dage gammelLæs opEn ny sag om hvidvask førte sidste uge til fængsling af en 45-årig kvinde ved Retten på Frederiksberg.
Kvinden er mistænkt for hvidvask af 105 mio.
kroner.
Hvidvasken skete ifølge sigtelsen gennem tre selskaber, som hun står som direktør for, og den er foregået ved at sende store beløb gennem selskabernes konti i pengeinstituttet Nykredit.
Nu viser oplysninger, som DR har fået indsigt i, at flere af selskaberne har en fortid med tilknytning til flere navne, der er kendt for deres forbindelse til hvidvask.
Men selvom der i en lang årrække var synlige tegn på mistænkelige forhold i personkredsen omkring selskaberne, er der alligevel sendt store millionbeløb gennem Nykredit, før mistanken om hvidvask stoppede pengestrømmene.
Læs også:45-årig kvinde sigtet for hvidvask af 105 millionerHvidvaskekspert Jakob Dedenroth Bernhoft kender ikke til detaljerne i banken og myndighedernes håndtering af de tre selskaber, men han vurderer, at de beskrevne forhold peger på, at de mistænkelige transaktioner kunne være stoppet tidligere.
Ny lovstramning gennemført sidste årDen 45-årige kvinde er sigtet efter hvidvaskbestemmelsen i straffelovens §290a, stk.
2, der trådte i kraft den 1.
juli 2018.
Bestemmelsen kriminaliserer hvidvask af penge, både når det direkte udbytte af forbrydelsen er penge, og når et udbytte i andet end penge er blevet omsat til penge, som derefter hvidvaskes.
§290aFor hvidvask straffes med bøde eller fængsel indtil 1 år og 6 måneder den, der konverterer eller overfører penge, som direkte eller indirekte er udbytte af en strafbar lovovertrædelse, for at skjule eller tilsløre den ulovlige oprindelse.
Stk.
2.
Straffen kan stige til fængsel i 8 år, når hvidvasken er af særligt grov beskaffenhed navnlig på grund af forbrydelsens erhvervsmæssige eller professionelle karakter eller som følge af den opnåede eller tilsigtede vinding, eller når et større antal forbrydelser er begået.
- Som udgangspunkt vil jeg mene, at det ser ud som om, at Nykredit ikke har overvåget deres kunder godt nok, siger han.
Ud af de i alt 105 mio.
kr.
under mistanke er cirka 12 mio.
kr.
beslaglagt, fremgår det af sigtelsen.
Resten af pengene er sendt videre til udenlandske konti.
Nykredit efterforskes ikke af politiet i sagen, og ifølge DR's oplysninger var det indberetninger fra banken selv, der bragte myndighederne på sporet af den mulige svindel.
Den fængslede kvinde erklærer sig uskyldig.
Tvivlsom fortidSigtelsen drejer sig om pengeoverførsler i 2017 og 2018, men selskabernes historie går væsentligt længere tilbage, og et af dem er stiftet så langt tilbage som i 2007.
Nykredit kan ikke oplyse, hvornår selskaberne er blevet kunder i banken.
I personkredsen bag selskaberne viser der sig flere navne, som tidligere har været i offentlighedens søgelys og sat i forbindelse med skattely, bedrageri og hvidvask.
Et navneforbud i sagen afskærer dog DR fra at nævne detaljer, der kan identificere kvinden og selskaberne.
På direktørposten i det ene af selskaberne efterfulgte den 45-årige kvinde for eksempel en udenlandsk mand, der åbent er stået frem og har erkendt at have været stråmand i hundredvis af firmaer.
Han udtrådte af selskabet i 2015.
Dertil er et af selskaberne oprindeligt stiftet af en anden mand, der tidligere har fået en længere dansk fængselsdom for økonomisk kriminalitet i en sag, hvor hans navn fremgik offentligt i medierne.
I direktørkredsen i et af selskaberne indgik også i en årrække en tredje mand, der er offentligt kendt for sin rådgivning i skatteplanlægning i en form, der har været stærkt kritiseret i medierne.
Flere selskaber har desuden ejermæssige forbindelser til Baltikum og Rusland.
Nykredit kan ikke kommentere den konkrete sag.
DR har spurgt om, hvorfor så store beløb nåede at strømme gennem banken, før transaktionerne blev stoppet, og hvordan selskaber med en så tvivlsom fortid kunne være kunder i banken.
Vi er ligesom resten af sektoren ude i et kapløb med de kriminelle, der bliver stadig mere raffinerede i deres forsøg på at gennemføre hvidvask.
Jens Theil, pressechef, Nykredit- Vi må på grund af lovgivningen ikke oplyse om de forhold, som I spørger til, ligesom vi heller ikke må oplyse om de indberetninger af kunder, vi løbende laver til SØIK (Statsadvokaten For Særlig Økonomisk og International Kriminalitet.
red.
) Vi kan derfor desværre hverken be- eller afkræfte, om vi har indberettet i den konkrete sag.
Vi kan dog oplyse, at Nykredit er bekendte med sagen og ikke efterforskes i forbindelse med den, skriver Nykredits pressechef, Jens Theil, i en email.
Foretagsom kvindeDen 45-årige kvinde har øjensynligt også selv været bemærkelsesværdigt foretagsom.
Gennem de seneste ti år har hun siddet på direktionsposter i mere end 50 selskaber registreret i Danmark inden for så forskellige brancher som it, oliehandel, luftfart, agenturvirksomhed, handel med korn, rådgivende ingeniørvirksomhed og finansiel investering.
For Nykredit viser sagen, at der faktisk skrides ind over for mistænkelige transaktioner.
- Vi er ligesom resten af sektoren ude i et kapløb med de kriminelle, der bliver stadig mere raffinerede i deres forsøg på at gennemføre hvidvask.
Så snart vi opdager mistænkelige forhold, iværksætter vi en undersøgelse af dem, og vi indberetter selvsagt alle de mistænkelige transaktioner, vi identificerer.
Sagen vil formentligt vise sig at være et godt eksempel på, at der er effektive forsvarsværker mod hvidvask, skriver Jens Theil.
FacebookTwitterKopier linkEmner:Nykredit|Økonomisk kriminalitet|Kriminalitet|Bagmandspolitiet|Baltikum




https://www.dr.dk/nyheder/penge/milliardboeder-faengsel-og-kontrol-her-er-de-nye-vaaben-mod-kriminalitet-i

PengeMilliardbøder, fængsel og kontrol: Her er de nye våben mod kriminalitet i finanssektorenEt bredt flertal i Folketinget blev i dag enige om 16 tiltag, der skal forhindre finansiel kriminalitet.
For eksempel skal ledelsen i de største banker nu kunne få op til tre års fængsel, hvis de overtræder hvidvaskloven eller lyver over for Finanstilsynet.
Af Nis Kielgast27.
mar.
2019 kl.
14.
59Bemærk: artiklen er mere end 30 dage gammelLæs opDer er lagt op til øget overvågning, strammere krav og hårdere straffe i den brede aftale om finanssektoren, som blev indgået af et bredt flertal i Folketinget i dag.
Aftalen består af en lang række initiativer.
Her får du en oversigt over de vigtigste:Hurtigere kæmpebøder til bankerMed aftalen vil Finanstilsynet fremover kunne give kæmpebøder til banker, som for eksempel har overtrådt hvidvasklovgivningen.
Det har hidtil kun været Søik, også kendt som Bagmandspolitiet, der har kunnet tage initiativ til bøder.
Det kan potentielt være bøder i milliardstørrelsen, lød det i dag fra erhvervsminister Rasmus Jarlov (K), da han præsenterede aftalen.
Det skyldes, at bødernes størrelse udregnes efter, hvor stor bankens omsætning er, og hvor stor gevinsten ved lovovertrædelsen har været.
Med de nye beføjelser vil bødesager kunne rejses og afgøres langt hurtigere, fordi der ikke skal foretages en politiefterforskning.
Men kun hvis banken vælger at acceptere bøden.
Ellers bliver bøden til en sag, som skal afgøres ved domstolene.
Samtidig strammes reglerne også sådan, at finansielle virksomheder kan få bøder, hvis de ikke straks fortæller om det, når de opdager, at de tidligere har givet forkerte oplysninger til Finanstilsynet.
Hårdere straf til bankfolk og ledelseDet bliver mere risikabelt at være medvirkende til eller vidende om finansiel kriminalitet.
Straffen for at overtræde hvidvasklovgivningen eller give forkerte eller vildledende oplysninger hæves til to års fængsel.
I dag kan det kun give fire til seks måneder.
For ledelsen i de allerstørste banker og realkreditinstitutter bliver fængselsstraffen helt op til tre år.
Samtidig forlænges forældelsesfristen til 10 år.
Det kommer blandt andet, efter at man i skandalen om hvidvask i Danske Bank kunne konstatere, at dele af den potentielle hvidvask ikke kunne indgå i sagen på grund af forældelsesfrister.
Og så er der direktørernes personlige ansvar for, hvad der foregår.
I kølvandet på finanskrise og hvidvasksager har det bestemt ikke vrimlet med ledende bankfolk, der er blevet straffet personligt for de lovbrud, de har haft det ledelsesmæssige ansvar for i virksomhederne.
Men der er nu bred politisk enighed om, at reglerne skal strammes, så bankledelser i højere grad skal kunne straffes med bøder eller fængsel.
En arbejdsgruppe skal nu se på, hvordan lovgivningen skal skrues sammen.
3.
Flere muskler til FinanstilsynetDer kommer markant flere penge til Finanstilsynet, der holder øje med den finansielle sektor.
Tilsynet får 48 millioner kroner mere om året, og pengene er øremærket til indsatsen mod finansiel kriminalitet.
Der er også flere penge på vej til Justitsministeriet, hvor Søik skal have muskler til at efterforske flere sager.
28 millioner om året ekstra bliver det fra 2020.
Tilsynet får også en ordentlig hammer, det kan bruge, hvis der er konstateret hvidvask i en finansiel virksomhed.
Det bliver simpelthen muligt at udstede et påbud om, at for eksempel en bank ikke må tage nye kunder ind i butikken, før det er dokumenteret, at den har fået rettet op og overholder hvidvaskreglerne.
Samtidig skal Finanstilsynet generelt prioritere kampen mod finansiel kriminalitet højere.
Derfor bliver tilsynet ændret, så en særlig del af organisationen får ansvaret for det.
Det skal også være lettere for Finanstilsynet at få informationer fra andre myndigheder.
Derfor oprettes der faste grupper i det såkaldte Hvidvaskforum, hvor myndighederne kan dele oplysninger og koordinere indsatsen.
4 Tilsyn helt ind i bankerneOvervågningen af de finansielle virksomheder kan fremover komme til helt fysisk at ske på chefgangen og i bestyrelseslokalerne.
Hvis der er mistanke om økonomisk kriminalitet eller banken ikke har gode nok foranstaltninger mod kriminalitet, kan Finanstilsynet fremover udpege en person, som simpelthen flytter ind i virksomheden og overvåger den daglige drift i en periode.
Den sagkyndige får også mulighed for at sidde med ved bestyrelsesmøderne.
Bankerne selv er bekymrede over, hvordan det skal foregå.
Deres brancheorganisation, Finans Danmark, er bekymret for, at rollerne bliver blandet sammen, når tilsynet kommer helt ind og sidder med i mødelokalet.
5.
Slut med friske bankfolk i bestyrelsenEt af tiltagene er rettet mod Finanstilsynets ledelse, der fremover skal have mere armslængde til den branche, det kontrollerer.
Der indføres simpelthen en regel om, at man ikke kan sidde i bestyrelsen, hvis man inden for de seneste fem år har været i ledelsen eller bestyrelsen hos en finansiel virksomhed.
Tiltaget kommer, efter der blandt andet har været kritik af, at Henrik Ramlau-Hansen fik rollen som Finanstilsynets bestyrelsesformand i 2016.
Han kom direkte fra et direktørjob i Danske Bank, hvor han havde det øverste ansvar for, at banken overholdt gældende lovgivning.
For den daglige ledelse i Finanstilsynet bliver der indført en regel om, at de ikke må arbejde i den finansielle sektor de første seks måneder, efter de er stoppet i tilsynet.
FacebookTwitterKopier linkEmner:Det Konservative Folkeparti|Finanstilsynet|Henrik Ramlau-Hansen (erhvervsleder)|Kriminalitet|Rasmus Jarlov (politiker)




https://www.dr.dk/sporten/fodbold/superliga/superligaen-faar-nyt-navn-3f-superliga

SuperligaSuperligaen får nyt navn: 3F SuperligaFagforeningen 3F bliver ny hovedsponsor for Superligaen, som fremover kommer til at bære navnet 3F Superliga.
Claus Thomsen, direktør i Divisionsforeningen, og Per Christensen, formand i 3F, præsenterede den nye navne- og hovedsponsor på et pressemøde på Axeltorv i København.
27.
mar.
2019 kl.
14.
07 | opdateret 27.
mar.
2019 kl.
14.
42Bemærk: artiklen er mere end 30 dage gammelLæs opFagforeningen 3F bliver ny hovedsponsor for Superligaen, som fra næste sæson kommer til at bære navnet 3F Superliga.
Det meddeler parterne på et pressemøde onsdag.
Sponsoratet træder i kraft med det samme og løber frem til sommeren 2023.
Men først fra starten af den kommende sæson skifter Danmarks bedste fodboldrække altså navn.
Superligaens direktør, Claus Thomsen, ser store perspektiver i det nye samarbejde.
- Vi er stolte over at kunne præsentere 3F som ny hovedsponsor for Superligaen.
Danmarks største fagforening er en perfekt partner for Danmarks største sportsturnering.
- Det er et unikt samarbejde, vi tager hul på, hvor 3F bidrager til at øge stemningen på stadion ved at få endnu flere fans på lægterne, siger han i en pressemeddelelse.
Gennem årene har forskellige navne- og hovedsponsorer prydet ligaens navn.
Ligaen har således heddet både Coca-Cola Ligaen og Faxe Kondi Ligaen.
I en lang årrække fra 2001 til 2010 gik den under navnet SAS Ligaen.
Har manglet en sponsorSenest var forsikringsselskabet Alka fra 2015 til sommeren 2018 navne- og hovedsponsor for Superligaen, der officielt hed Alka Superliga.
Læs også:Mesterskabsprogrammet er lagt fast: Der venter guldkamp i Herning i tredjesidste rundeMen i denne sæson har der ikke været nogen navne- og sponsor.
Det bliver der nu ændret på, og som noget nyt kan medlemmer af fagforeningen komme gratis til fodbold.
Det fortæller 3F's forbundsformand, Per Christensen.
- Når vi i 3F indgår en stor sponsoraftale, så er det, fordi den kommer medlemmer til gode.
- Fra næste sæson kan alle medlemmer af 3F derfor hente en billet til alle de kampe, de har lyst til, samt købe en ledsagerbillet med rabat.
Det eneste, de selv skal betale for, er den varme pølse og drikkevarerne, siger han.
Fredag aften ruller bolden igen i den danske Superliga efter landskampspausen, når Brøndby og OB tager hul på mesterskabsspillet.
/ritzau/FacebookTwitterKopier linkEmner:3F|Fodbold|Coca-Cola|Brøndby|Per Christensen (fagforeningsleder)




https://www.dr.dk/nyheder/regionale/oestjylland/holder-oeje-med-din-konto-nordea-vil-tippe-kommune-ved-mistanke-om

ØstjyllandHolder øje med din konto: Nordea vil tippe kommune ved mistanke om snydAarhus Kommune vil lave forsøgsordning for at afsløre sociale bedragere.
Storbank vil samarbejde med Aarhus kommune om at stoppe socialt bedrageri.
Nordea har tilbudt at give kommunen direkte besked, når bankrådgiverne får mistanke om, at kunder snyder med sociale ydelser.
Af Tina Vestergaard og Flemming Nielsen27.
mar.
2019 kl.
14.
27Bemærk: artiklen er mere end 30 dage gammelLæs opNordea vil hjælpe Aarhus Kommune med at opdage sociale bedragere.
Banken har tilbudt at give kommunen direkte besked, når bankrådgiverne får mistanke om, at kunder snyder med sociale ydelser, siger chef for risikostyring i Nordea, Julie Galbo.
- Det kan for eksempel være en kunde, der modtager både uddannelseshjælp og barselstillæg fra sin kommune, men samtidigt har en betydelig indtægt på flere hundrede tusinde, som det ikke ser ud som om, at der bliver betalt skat af, forklarer hun.
Som det er nu, nøjes banken med at informere det såkaldte hvidvasksekretariat om mistanken, men nu vil banken og kommunens borgerservice udveksle informationen direkte som en forsøgsordning.
'Samfundsmæssig interesse'Det vil være en stor hjælp for Aarhus Kommune, mener de radikales rådmand for Kultur og Borgerservice, Rabih Azad-Ahmad.
- Skatteborgernes penge skal selvfølgeligt bruges på dem, der er berettigede til dem, og som har behov for hjælp - og ikke på dem, der prøver at snyde, siger han.
- At vi får oplysninger om, at nogen forsøger at begå socialt snyd, synes vi egentligt, der er en samfundsmæssig interesse i.
Rabih Azad-Ahmad vil derfor på Aarhus Kommunes vegne ansøge Økonomi- og Indenrigsministeriet om, at Nordea - som pilotprojekt - får lov til at give deres mistanke om socialt bedrageri direkte videre til kommunen i stedet for at vente på, at sagen bliver behandlet i hvidvasksekretariatet.
For der kan sagen ligge længe, inden kommunen får besked om snyderiet, siger Nordeas Julie Garbo.
- Hvidvasksekretariatet får rigtigt mange indberetninger – mere end 25.
000 sidste år, tror jeg.
Så tanken er, at hvis mistanken vedrører en social ydelse i Aarhus Kommune, så vil vi indberette det til kommunen samtidigt med hvidvasksekretariatet.
Indgreb i privatlivetMen selvom det kan lyde effektivt med en direkte linje mellem bank og kommune, så vil kommunens magistrat, der til dagligt leder kommunens forvaltning, ikke tage beslutningen, før byrådet har nikket ja til en ansøgning til ministeriet.
- Da det også er en stor indgriben i borgeres privatliv, så er det vigtigt, at det ikke kun er magistraten, der træffer en beslutning, men at det er selve byrådet, der beslutter det, siger 1.
viceborgmester og Socialdemokratiets medlem af magistraten, Camilla Fabricius (S).
Nordea er i dialog med andre kommuner, men Aarhus Kommune er den første kommune, hvor samarbejdet er ved at blive en realitet.
Læs også:Nordea om hvidvask i dansk afdeling: Vi er kede af detMen hvorfor går Nordea efter sociale bedragere blandt bankens aarhusianske kunder, når det er dokumenteret, at Nordea har haft svært ved at opdage hvidvask i milliard-klassen blandt sine storkunder?
- Det er rigtigt, at vi tidligere ikke har været dygtige nok.
Men vi fik faktisk lukket ned for de kedelige aktiviteter i International Branch (hvor blandt andet russiske kunder mistænkes for storstilet hvidvask, red.
) i 2014.
Vi har siden bestræbt os på at blive dygtigere og prøver at samarbejde for at løfte det samfundsansvar, vi har, siger Julie Galbo.
Hun anerkender, at Nordea skal arbejde for at blive taget alvorligt, når banken tilbyder at hjælpe myndighederne med at komme svindel til livs.
- Vi kan godt forstå, at nogen har den opfattelse, men det, vi har fokus på nu, er at gøre, hvad vi kan for at undgå misbrug af skatteborgernes penge.
Vi er godt klar over, at det er et langt sejt træk, men vi skal ikke lade være med at hjælpe, fordi vi historisk ikke har været så dygtige, siger hun.
Går efter store og små svindlereJagten på sociale bedragere og skattesnydere i Aarhus Kommune kommer ikke til at påvirke indsatsen over for storstilet økonomisk kriminalitet, forsikrer Julie Galbo.
- Vi spiller både i lille skala og stor skala.
Vi har 1.
500 mand, der ikke laver andet, og vi bliver dygtigere og dygtigere til at bruge blandt andet kunstig intelligens til at opdage mistænkelige sager.
Og når vi ser sager, der tyder på organiseret kriminalitet, så går vi til for eksempel SØIK (bagmandspolitiet, red).
Læs også:Kommuner vil gå endnu længere for at fange sociale bedragereFacebookTwitterKopier linkEmner:Aarhus Kommune|Camilla Fabricius (politiker)|Nordea|Rabih Azad-Ahmad (politiker)|Økonomisk kriminalitet




https://www.dr.dk/musik/rapstjerne-bedoevede-og-roevede-maend-jeg-gjorde-hvad-jeg-maatte-overleve

MusikRapstjerne bedøvede og røvede mænd: 'Jeg gjorde, hvad jeg måtte for at overleve'Rapperen Cardi B forsvarer nu sine kontroversielle udtalelser om sin fortid.
Cardi B brød igennem med singlen 'Bodak Yellow' i 2017, og er i dag en af rappens mest populære kvindelige artister.
Af Christian Ellegaard27.
mar.
2019 kl.
15.
00Bemærk: artiklen er mere end 30 dage gammelLæs opRapstjernen Cardi B er kommet i stormvejr, efter en kontroversiel video med sangerinden er begyndt at florere på nettet.
I den tre år gammel video fortæller rapperen, der har en fortid som stripper i New York, hvordan hun tidligere har bedøvet og bestjålet mænd, som ville have sex med hende.
Læs også:Efter kidnapning, tæsk og sexskandaler: Nu kommer vild stjernerapper til DanmarkI kølvandet af videoen har Cardi B mødt skarp kritik fra flere kanter, men nu forsvarer hun sine tidligere udtalelser.
Det siger Cardi B i videoenVideoen, der er begyndt at florere på nettet, er en såkaldt 'live', som Cardi B lavede på sin Instagram-profil.
I videoen svarer hun ifølge BBC på en kommentar fra en bruger, der skriver, at hun ikke fortjener succes, fordi hun ikke har arbejdet nok for det.
- I må have glemt det lort, jeg gjorde for at overleve.
Jeg måtte strippe.
Jeg var nødt til at sige: 'Uh ja, vil du kneppe mig?
Ja, lad os tage tilbage til det her hotel'.
Og jeg bedøvede dem og røvede dem.
Det var det, jeg plejede at gøre.
Intet blev fucking givet til mig, intet, siger hun blandt andet.
Det er dén kommentar, Cardi B nu får kritik for.
Du kan se videoen her.
- Uanset om det var dårlige valg, så gjorde jeg, hvad jeg måtte for at overleve.
Jeg har aldrig påstået, at jeg er perfekt eller kommer fra en perfekt verden med en perfekt fortid, skriver Cardi B blandt andet på sin Instagram.
- Jeg er en del af hiphop-miljøet, hvor du kan tale om, hvor du kommer fra og tale om de dårlige ting, du har været nødt til at gøre for at komme til, hvor du er i dag, skriver hun og påpeger, hvordan andre rappere, ifølge hende, glorificerer vold og drab gennem deres musik.
- Jeg har aldrig glorificeret de ting, jeg talte om i den video, jeg har aldrig nævnt de ting i min musik, fordi jeg er ikke er stolt af det og føler et ansvar for ikke at glorificere det.
(…) Jeg har en fortid, som jeg ikke kan ændre - det har vi alle sammen, skriver hun.
I opslaget skriver hun også, at de mænd, hun refererede til i videoen, angiveligt var mænd, hun datede, og at de var 'villige og ved bevidsthed'.
Hør nummeret 'Money' med Cardi B her:Cardi B - MoneySammenlignes med R.
Kelly og Bill CosbyTrods sit forsvar har Cardi B, der tidligere i år vandt en Grammy for sit album 'Invasion of Privacy', alligevel fået kritik på de sociale medier for sine tre år gamle udtalelser.
Ifølge BBC trendede hashtagget 'SurvivingCardiB' på Twitter tidligere på ugen - en reference til den omdiskuterede dokumentar 'Surviving R.
Kelly', der omhandlede en lang række beskyldninger mod musikeren R.
Kelly omkring seksuelt misbrug.
Læs også:R.
Kelly står frem efter pædofilianklager: Jeg kæmper for mit fucking livNogle internetbrugere har også sammenlignet Card B med komikeren Bill Cosby, der sidste år blev dømt for at have bedøvet kvinder og udsat dem for overgreb.
- Bill Cosby og Cardi B er begge kriminelle i mine øjne.
Den eneste forskel er, at den ene er kvinde og populær i medierne lige nu.
Hun fortjener samme behandling og straf som ham, skriver Twitter-brugeren AmbitiousHaedyn.
Andre forsvarer Cardi B og mener, at hun bliver forskelsbehandlet i forhold til sine mandlige rapkolleger.
- Folk, der er stødt over, at Cardi B bedøvede og bestjal mænd, da hun arbejdede som stripper, har intet problem med at støtte mandlige rappere som skød mennesker, da de arbejdede som alfons og solgte stoffer, skriver brugeren Sam Kalidi på Twitter.
Cardi B gæster Danmark til sommer, hvor hun giver koncert på årets Roskilde Festival.
FacebookTwitterKopier linkEmner:Bill Cosby (skuespiller)|Cardi B (musiker)|Twitter|Pop og rock|New York




https://www.dr.dk/sporten/fodbold/landsholdet/danskere-savnede-videodommer-i-schweiz-kendelser-gik-os-imod

LandsholdetDanskere savnede videodommer i Schweiz: To kendelser gik os imodVideodommersystemet VAR kunne være blevet brugt til at efterse schweizisk mål og en tvivlsom offside, mener danskere.
Yussuf Poulsen har fået sit mål annulleret for offside og ærgrer sig.
27.
mar.
2019 kl.
12.
45Bemærk: artiklen er mere end 30 dage gammelLæs opTo dommerkendelser gik de danske landsholdsspillere imod i tirsdagens 3-3-kamp på udebane mod Schweiz i EM-kvalifikationen.
Derfor kunne kampen meget vel have fået et andet udfald, hvis videodommersystemet VAR (Video Assistant Referee) var blevet benyttet i Basel.
Midtbanespilleren Lasse Schöne hæfter sig ved hjemmeholdets 1-0-scoring efter små 20 minutter, hvor en schweizisk angriber tydeligt har armen på bolden.
Det burde have givet et dansk frispark.
Det er ikke godt nok af dommeren, og det tror jeg også godt, han ved.
Mathias Zanka Jørgensen til TV 2Efter pausen fik danskerne også underkendt et mål for en offside, som var tvivlsom.
- Det er to rimeligt store kendelser, han ikke fløjter for os.
Så der havde VAR været dejligt, siger Lasse Schöne til TV2 Sport.
Mathias 'Zanka' Jørgensen undrer sig især over, at dommeren overså en schweizisk arm på bolden ved 1-0-målet.
Ifølge forsvarsspilleren gav dommeren inde på banen udtryk for, at den schweiziske angriber havde tæmmet bolden med brystkassen og ikke armen.
Læs også:Aviser løfter pegefingeren efter fodboldmiraklet i Schweiz'Zanka' Jørgensen havde derfor gerne set, at VAR var blevet brugt i Basel.
- Det er ikke godt nok af dommeren, og det tror jeg også godt, han ved.
Heldigvis taber vi ikke kampen på grund af det, siger forsvarsspilleren til TV2 Sport.
Danmark var bagud med 0-3, før et stort comeback i kampens sidste ti minutter sikrede gæsterne det ene point.
Kampen mod Schweiz var Danmarks første af otte på vej mod EM i 2020.
Næste opgave er 7.
juni på hjemmebane mod Irland.
Ud over Schweiz og Irland er Danmark i gruppe med Gibraltar og Georgien.
/ritzau/FacebookTwitterKopier linkEmner:Lasse Schöne (fodboldspiller)|Mathias Zanka Jørgensen (fodboldspiller)|TV 2 (tv-kanal)|Schweiz|Fodbold




https://www.dr.dk/sporten/fodbold/landsholdet/mange-tv-seere-skiftede-kanal-og-missede-landsholdets-comeback

LandsholdetMange tv-seere skiftede kanal og missede landsholdets comebackNæsten 100.
000 af seerne på Kanal 5 droppede at se videre, da landsholdet kom bagud 0-3 mod Schweiz.
Seertallet steg igen i de sidste minutter, da målscorer til 2-3 Christian Gytkjær (th.
) og co.
havde fået gang i comebacket, men der var færre seere ved sidste fløjt end i gennemsnit under hele kampen.
27.
mar.
2019 kl.
14.
30 | opdateret 27.
mar.
2019 kl.
16.
34Bemærk: artiklen er mere end 30 dage gammelLæs opVi har rettet i artiklen, da vi ved en fejl havde oplyst, at knap 25 procent af seerne hoppede fra, da Danmark kom bagud 3-0.
Det 25 procent store fald var fra kampen var på sit højeste i første halvleg indtil det laveste punkt, da Schweiz scorer til 3-0.
Flere danske tv-seere missede tirsdag aften det danske fodboldlandsholds comeback ude mod Schweiz i EM-kvalifikationen.
Et stort antal seere begyndte at skrue væk fra Kanal 5, da Danmark kom bagud med 0-3 i Basel.
De så derfor ikke de sidste 12 minutter, hvor danskerne scorede tre gange og fik 3-3.
Schweiz-Danmark 3-3 (1-0)Mål: 1-0 Remo Freuler (19.
minut).
2-0 Granit Xhaka (66.
minut).
3-0 Breel Embolo (76.
minut).
3-1 Mathias Zanka Jørgensen (84.
minut).
3-2 Christian Gytkjær (88.
minut).
3-3 Henrik Dalsgaard (90.
minut).
Dommer: Damir Skomina, Slovenien.
Tilskuere: 18.
352.
Schweiz, 4-3-3: Yann Sommer, Kevin Mbabu, Nico Elvedi, Manuel Akanji, Ricardo Rodríguez /46.
Loris Benito, Denis Zakaria, Granit Xhaka /79.
Djibril Sow, Remo Freuler, Breel Embolo, Albian Ajeti /71.
Admir Mehmedi, Steven ZuberDanmark, 4-3-3: Kasper Schmeichel, Henrik Dalsgaard, Simon Kjær, Mathias Zanka Jørgensen, Jens Stryger Larsen, Lasse Schöne/70.
Pierre-Emile Højbjerg, Christian Eriksen, Thomas Delaney, Yussuf Poulsen, Nicolai Jørgensen/70.
Christian Gytkjær, Martin Braithwaite.
Ifølge DR's medieforskning fulgte cirka 612.
000 seere med, da Breel Embolo får bolden ind over stregen til 3-0.
Omkring Mathias 'Zanka' Jørgensens reducering i det 84.
minut var seertallet nede på omkring 509.
000 seere, hvorefter det steg en smule igen.
Dermed var der et fald på omkring 100.
000 seere i den periode.
Kort efter 1-3-målet scorede Christian Gytkjær til 2-3, inden Henrik Dalsgaard dybt inde i overtiden fuldendte det utrolige comeback med kampens sidste scoring.
Læs også:HØR KLIPPET 'Det vildeste nogensinde!
': Kommentatorer i ekstase over dansk mirakelcomebackDet gennemsnitlige seertal for hele kampen endte på 606.
000.
Kampen mod Schweiz var Danmarks første af otte på vej mod EM i 2020.
Næste opgave er 7.
juni på hjemmebane mod Irland.
Ud over Schweiz og Irland er Danmark i gruppe med Gibraltar og Georgien.
/ritzau/FacebookTwitterKopier linkEmner:Mathias Zanka Jørgensen (fodboldspiller)|Schweiz|Kanal 5|Irland|Fodbold




https://www.dr.dk/sporten/fodbold/landsholdet/hoer-klippet-det-vildeste-nogensinde-kommentatorer-i-ekstase-over-dansk

LandsholdetHØR KLIPPET 'Det vildeste nogensinde!
': Kommentatorer i ekstase over dansk mirakelcomebackDR's radiokommentatorer tog en tur op i de høje toner, da Henrik Dalsgaard udlignede for Danmark mod Schweiz.
Af Niklas Brandt Pedersen27.
mar.
2019 kl.
11.
57Bemærk: artiklen er mere end 30 dage gammelLæs opDer blev nok skreget og hujet en del hjemme i sofaen foran tv-skærmen rundt omkring i det danske land, da nationens udvalgte på mirakuløs vis fik vendt 0-3 til 3-3 mod Schweiz tirsdag aften.
Læs også:Henrik sørgede for miraklet i Basel: ’Helt vildt – jeg er pisseglad’Men skreget blev der så sandelig også i kommentatorboksen på St.
Jakob-Park i Basel, hvor DR's radiokommentarer Andreas Kraul og Kenneth Møller Pedersen var oppe på de helt høje nagler i slutningen af EM-kvalifikationskampen.
I videoen øverst i artiklen kan du høre, hvordan det lød i radioens P3, da Henrik Dalsgaard stangede det forløsende 3-3 mål ind i overtiden.
FacebookTwitterKopier linkEmner:Schweiz|Basel




https://www.dr.dk/nyheder/indland/ekspert-om-foraeldreopraab-der-er-politisk-lydhoerhed-op-til-et-valg

IndlandEkspert om forældreopråb: 'Der er politisk lydhørhed op til et valg'Forældrebevægelse vil demonstrere mod lave normeringer i daginstitutioner.
En bevægelse af forældre indkalder til demonstrationer 34 steder i landet med budskabet om at få flere voksne per barn i landets daginstitutioner.
Af Lars Lindevall27.
mar.
2019 kl.
12.
42Bemærk: artiklen er mere end 30 dage gammelLæs opDer er for få voksne til at tage sig af de mange børn i landets daginstitutioner.
Sådan lyder budskabet fra en voksende gruppe af utilfredse forældre, som kræver, at politikerne gør noget ved situationen.
Forældre-opråbet er opstået på sociale medier, hvor flere end 21.
000 personer har tilmeldt sig gruppen 'Omsorg for vores børn nu!
'.
Arrangørerne bag gruppen har indkaldt til demonstrationer i 34 byer fordelt over hele landet.
Det er planen, at massedemonstrationen skal afholdes den 6.
april.
Deres fælles mål er at sætte fokus på normeringen i vuggestuer og børnehaver.
Det slår de også fast på hjemmesiden 'Hvorerderenvoksen.
dk' og via hashtagget #Hvorerderenvoksen.
Selvfølgelig er det forskelligt fra institution til institution, og pædagogerne gør et fantastisk arbejde.
Der er bare ikke nok af dem.
Marie Blænd, initiativtager til forældre-demonstrationerAnders Dybdal, der er ekspert i politisk kommunikation og direktør i kommunikations-bureauet Operate, mener, at forældrenes timing op til et kommende folketingsvalg giver en god mulighed for at få politikere til at lytte.
- Der er politisk lydhørhed op til et valg.
Demonstrationerne i sig selv kan ikke gøre det, men dét at skabe et politisk pres lige op til et valg kan gøre, at der er en ekstra opmærksomhed omkring sagen, siger Anders Dybdal til DR Nyheder og tilføjer:- Der er mange politikere, der er på valg, og det er nu, man skal banke på døren.
Derfor tror jeg godt, at de kan blive en tunge på vægtskålen.
Der vil blive lyttet, og det kan ikke udelukkes, at en ny socialdemokratisk ledet regering vil afsætte ekstra ressourcer til det uden nødvendigvis at lave minimumsnormeringer, siger Anders Dybdal.
Læs også:For få pædagoger: Ny forældrebevægelse kalder til demonstration mod normeringerAnders Dybdal, der er ekspert i politisk kommunikation og direktør i kommunikationsbureaet Operate, mener, at forældrene har en god timing op til et kommende folketingsvalg.
Sociale medier har effektHan forklarer, at de sociale medier har været med til at give helt almindelige mennesker - som i dette tilfælde forældre - mulighed for at organisere sig.
- Tidligere krævede det et stort organisations-apparat at få en masse mennesker til at gå på gaden - det kunne typisk være fagforeninger eller studenterbevægelser.
Det her er et eksempel på noget, der er groet nedefra, og det giver en større gennemslagskraft, at det er forældre snarere end pædagoger, der råber op, siger Anders Dybdal.
Marie Blønd fra København, der er mor til en etårig pige, er en af initiativtagerne til forældre-opråbet.
Hun forklarer, at gruppen af forældre vil "råbe politikerne på Christiansborg op og kræve flere pædagoger til vores børn.
"- Vi vil have omsorg til vores børn nu, for det får de ikke nok af.
Selvfølgelig er det forskelligt fra institution til institution, og pædagogerne gør et fantastisk arbejde.
Der er bare ikke nok af dem, siger Marie Blønd.
Hun siger, at det er den seneste mediedækning af presset i daginstitutionerne og et netop nedstemt forslag om minimumsnormeringer i daginstitutionerne i midten af marts, der har fået forældregruppen til at råbe op.
FacebookTwitterKopier linkEmner:Børnepasning|Demonstrationer|København|Socialdemokraterne|Operate




https://www.dr.dk/nyheder/penge/bankerne-om-finanstilsynets-nye-muskler-vigtigt-med-et-mere-aggressivt-tilsyn

Hvidvask i Danske BankSe temaPengeBankerne om Finanstilsynets nye muskler: Vigtigt med et mere aggressivt tilsynSelv om dagens politiske aftale går hårdt til den finansielle sektor, så er Finans Danmark 'overordnet positive'.
Direktøren for Finans Danmark, Ulrik Nødgaard, er 'overordnet positivt' stemt over for politisk aftale om finansiel kriminalitet.
Af Mathias Sommer og Nis Kielgast27.
mar.
2019 kl.
13.
02Bemærk: artiklen er mere end 30 dage gammelLæs opEt politisk flertal sender flere penge og beføjelser til Finanstilsynet.
Dermed får tilsynet muskler til at stramme grebet om en branche, der har været leveringsdygtig i en lang række skandaler de senere år.
I alt 16 initiativer skal "styrke indsatsen mod finansiel kriminalitet.
"Blandt andet får Finanstilsynet nu lov til at udstikke bøder i milliardklassen til banker, der ikke opfører sig ordentligt.
Det er et skrapt værktøj.
Rasmus Jarlov (K), erhvervsminister.
Forældelsesfristen for overtrædelser af hvidvaskloven øges til 10 år.
Kravene til Finanstilsynets bestyrelsesmedlemmer skærpes.
Og så får tilsynet for fremtiden mulighed for at indsætte en person i en bankbestyrelse, hvis der er mistanker mod banken.
- Det er et punkt i den her pakke, der ikke er groet i vores have.
Helt grundlæggende synes vi, at det er ledelserne, som skal stå på mål for virksomhederne, og så må myndighederne være omkring virksomhederne.
Med det her initiativ får vi rodet tingene lidt sammen, siger Ulrik Nødgaard, der er direktør for bankernes brancheorganisation Finans Danmark.
'Skrapt værktøj'Konkret kan Finanstilsynet nu udpege en person til i en periode at følge en virksomhed og overvære bestyrelsesmøderne, hvis den finansielle virksomhed allerede har fået et påbud, eller Finanstilsynet "finder grundlag for, at der er væsentligt behov for nærmere at følge en virksomhed med henblik på at afdække mulige risici for finansiel kriminalitet".
Dermed lander den politiske aftale i et kompromis, hvor blandt andre Socialdemokratiet ikke har fået opfyldt ønsket om at indføre permanente offentlige repræsentanter i pengeinstitutternes bestyrelser.
Omvendt giver aftalen Finanstilsynet mulighed for at sparke døren ind til bankernes bestyrelseslokaler.
- Det er ikke klart, hvilken rolle den pågældende kommer til at spille, når den sagkyndige blander sig i bestyrelsen.
Og det rejser en lang række spørgsmål.
Men i forhold til andre modeller, hvor vi har hørt om statslige repræsentanter i bankbestyrelserne, så virker det her mere afgrænset og afbalanceret, siger Ulrik Nødgaard.
På et pressemøde præsenterede foligsgruppen, der består af regeringspartierne, Socialdemokratiet, Dansk Folkeparti, Radikale Venstre og SF, i dag aftalen.
I samme forbindelse kaldte erhvervsminister Rasmus Jarlov (K) det for et "skrapt værktøj," at Finanstilsynet nu kan blande sig i bestyrelsesarbejdet:- Der er ikke tale om, at der bliver offentlige medlemmer af bestyrelserne.
Men det giver Finanstilsynet mulighed for at sidde ude i bankerne og overvære, hvis der er en konkret mistanke mod bankerne og pengeinstitutterne.
Det er et skrapt værktøj, som også er kendt fra andre udenlandske finanstilsyn.
Overordnet positivSelv om dagens politiske aftale går hårdt til den finansielle sektor, finder Ulrik Nødgaard kun et par enkelte hår i suppen.
- Helt overordnet er vi positive.
Der har været nogle sager, og der er vi er nødt til som land at sende et klart signal til omverdenen; at vi tager hvidvask og finansiel kriminalitet meget seriøst.
Jeg synes, det er fint, at Finanstilsynet får flere ressourcer og beføjelser.
Det er et vigtigt signal, at vi kommer ud med et mere aggressivt finanstilsyn, siger Ulrik Nødgaard.
Formand for Finanstilsynet David Lando siger i en pressemeddelelse, at tilsynet nu vil indrette sin kontrol, så det bliver langt sværere for kriminelle at vaske penge hvide gennem bankernes systemer.
- Finanstilsynet prioriterer opgaven med at styrke indsatsen mod hvidvask meget højt.
Det er ødelæggende for tilliden til det finansielle system, hvis finansielle virksomheder medvirker til hvidvask eller terrorfinansiering eller bliver misbrugt hertil, siger David Lando, som også nævner cyberkriminalitet anvendelse af data og nye teknologier som fokuspunkter for Finanstilsynet.
De 16 initiativer1Finanstilsynet får en bred adgang til at udstede administrative bødeforelæg.
2Finansielle virksomheders oplysningspligt over for Finanstilsynet udvides, så de får pligt til at rette forkerte afgivne oplysninger3Finanstilsynet får adgang til at udpege en sagkyndig person, der efter mandat fra Finanstilsynet i en kortere periode kan følge den daglige drift i institutterne, hvor der behov for at følge en virksomhed, hvor der er risici for finansiel kriminalitet.
4Styrkelse af whistleblowerordningerne gennem forbud mod tavshedsklausuler.
5Finanstilsynet får mulighed for at udstede påbud om, at en virksomhed ikke må tage nye kunder, hvis der er konstateret alvorlige overtrædelser af centrale hvidvaskregler i virksomheden.
6Finanstilsynet understøtter den finansielle sektor med at opbygge fælles infrastruktur, der kan styrke virksomhedernes processer for kundekendskab.
7Skærpelse af strafansvar for afgivelse af urigtige oplysninger til Finanstilsynet mv.
8For grove overtrædelser af hvidvaskloven og lov om finansiel virksomhed øges forældelsesfristen til 10 år.
9Skærpelse af sanktioner over for revisorer, der overtræder hvidvaskloven, så de kan fratages deres autorisation ved overtrædelser af hvidvaskloven10En arbejdsgruppe skal klarlægge, hvordan det i højere grad kan sikres, at ledelsen i en finansiel virksomhed kan holdes erstatnings- og strafferetligt ansvarlig for overtrædelse af den finansielle lovgivning.
11Finanstilsynets organisation ændres med henblik på et stærkere fokus på forebyggelse og bekæmpelse af finansiel kriminalitet og med henblik på for at sikre, at Finanstilsynet skal tage mere datadrevne tilsynsmetoder i brug.
12Finanstilsynet og Justitsministeriets område tilføres flere ressourcer til styrkelse af indsatsen mod finansiel kriminalitet, og der gennemføres en runde af hvidvaskinspektioner i de største banker13Finanstilsynets bestyrelse skal opfylde krav til egnethed og hæderlighed svarende til fit & proper-kravene, som gælder for finansielle virksomheder.
Derudover stilles der krav om, at formanden og næstformanden for Finanstilsynets bestyrelse ikke har haft ansættelse i en finansiel virksomhed eller har været medlem af bestyrelsen for en større finansiel virksomhed i de seneste 5 år.
14Der indføres en vidensklausul for Finanstilsynets direktion og nøglemedarbejdere.
Disse medarbejdere skal holde en pause inden jobskifte, hvis de ønsker ansættelse i den finansielle sektor.
15Samarbejdet og koordineringen mellem myndigheder og virksomheder i hvidvaskforum styrkes.
16Styrkelse af sagkundskab under domstolsbehandling.
Initiativerne forventes at få fuld effekt i løbet af et par år.
FacebookTwitterKopier linkEmner:Det Konservative Folkeparti|Finanstilsynet|Rasmus Jarlov (politiker)|Kriminalitet|Pengeinstitutter




https://www.dr.dk/nyheder/udland/indien-melder-sig-ind-i-eksklusiv-rumkrigs-klub-nedskyder-satellit-i-kredsloeb

UdlandIndien melder sig ind i eksklusiv rumkrigs-klub: Nedskyder satellit i kredsløbIfølge Indien har kun Rusland, USA og Kina hidtil vist, at de kan ødelægge satellitter.
Premierminister Narendra Modi offentliggjorde nedskydningen i en tale til nationen.
Af Andreas Lindqvist27.
mar.
2019 kl.
11.
52Bemærk: artiklen er mere end 30 dage gammelLæs opIndien har skudt en satellit ned under en vellykket afprøvning af ny missil-teknologi.
Det offentliggjorde den indiske premierminister, Narendra Modi, for få timer siden på Twitter, hvor han kalder gennemførslen af den såkaldte Shakti-mission for et stolt og historisk øjeblik.
I endnu en opdatering skriver premierministeren, at nedskydningen viser, hvor langt indisk rumfart er nået.
- Mission Shakti var højst kompleks, gennemført ved meget høje hastigheder og bemærkelsesværdig præcision, skriver han.
Nedskudt i 300 kilometers højdeIfølge Times of India blev missilet affyret ved syv-tiden dansk tid, hvor det ramte en udtjent indisk satellit, som var i kredsløb 300 kilometer over jorden.
Hele testen tog kun tre minutter.
I en tale til nationen, som blev sendt på alle nationale tv-kanaler, lagde Modi vægt på, at Indien med nedskydningen træder ind i en ekslusiv klub af rumfartsnationer.
Han sagde, at kun Rusland, USA og Kina før har skudt satellitter ned.
Han lagde også vægt på, at verdenssamfundet ikke behøver være nervøs ved Indiens nye rumkrigsevner.
Indien har siden selvstændigheden været i konflikt med nabolandet Pakistan.
- Jeg forsikrer det internationale samfund om, at vores kapacitet ikke bliver brugt mod nogen, men udelukkende er et indisk forsvarsinitiativ, sagde han.
Uden satellitter har vi problemerIfølge Henrik Stub, som sammen med sin hustru Helle har vundet flere rumfartsformidlingspriser og blogger om det på Videnskab.
dk, har Indien med nedskydningen taget et vigtigt skridt inden for rumkrigsførsel.
Den er for nyligt aktualiseret af for eksempel USA's etablering af en såkaldt 'Space Force'.
Sidst USA skød en satellit ned var dog helt tilbage i 2008.
Året før skød Kina også en af deres egne satellitter ned.
- Vil man have et effektivt rumforsvar, er det vigtigt at kunne gøre det, siger han.
Årsagen er, at satellitter er ekstremt vigtige for det moderne liv - dermed kan man forrette stor skade på en modstander ved at fjerne deres satellitter.
- Indien har for eksempel deres egne gps-satellitter.
De har et kommunikationssystem i rummet, som de er meget afhængige af.
Ved hjælp af billeder fra rummet kan de se, hvordan høsten ser ud, og hvor meget de skal købe i andre lande.
Fjern disse egenskaber, og Indien vil få meget store problemer, siger Henrik Stub.
Risiko for rumskrot ved nedskydningHenrik Stub sammenligner satellit-nedskydning med atomvåben.
Det er vigtigt at vise, at man har våbnet, men det er også vigtigt ikke at bruge det.
Årsagen er, at vragstykker efterfølgende spreder sig som rumskrot, som i yderste fald kan gøre det rigtigt svært at have satellitter i kredsløb.
- Man kan ikke undgå, at lande leger med det engang imellem og er nødt til at prale bagefter.
Men der er nogle ting, man ikke må gøre i militær rumfart, og en af dem er at skyde på satellitter, siger han.
Da USA sidst skød en satellit ned i 2008, skete det i så lav højde, at sprængstykkerne brændte hurtigt op.
Men Kinas vellykkede demonstration i 2007 skete i 865 kilometers højde og høstede meget kritik.
Omkring 3.
000 sprængstykker fra nedskydningen er stadig i kredsløb.
De har blandt andet passeret tæt på Den Internationale Rumstation og ramte i 2013 en russisk satellit.
Den indiske nedskydning vil dog kun resultere i midlertidige rumskrot-problemer, siger Henrik Stub.
- Så længe, det sker i 2-400 kilometers højde, er lufttætheden så høj, at sprængstykkerne stort set vil brænde op i løbet af et år eller to, siger han.
Indien går til valg i april, og premierminister Narendra Modi har allerede fået kritik fra oppositionen for at forsøge at høste politiske point på nedskydningen.
FacebookTwitterKopier linkEmner:Indien|Narendra Modi (politiker)|USA|Den Internationale Rumstation|Videnskab




https://www.dr.dk/nyheder/penge/svensk-politi-ransager-swedbanks-hovedkontor

PengeSvensk politi ransager Swedbanks hovedkontorPolitiet i Sverige er igang med en ransagning af Swedbank, der er nævnt i forbindelse med hvidvask.
Svensk politi er i færd med en ransagning af den svenske bank Swedbanks hovedkontor.
27.
mar.
2019 kl.
11.
38Bemærk: artiklen er mere end 30 dage gammelLæs opSvensk politi har i dag gang i en ransagning af den svenske bank Swedbanks hovedkontor.
Det bekræfter Ekobrottsmyndigheten (EBM) på Twitter.
- EBM kan bekræfte de medieforlydender, der går på, at en razzia pågår i Swedbanks hovedkontor, skriver myndigheden.
- Razziaen gennemføres af betjente fra EBM's Finansmarkedskammer på opdrag fra chefanklager Thomas Langrot med henvisning til en pågående forundersøgelse mod Swedbank.
EBM svarer til danske Bagmandspolitiet.
Myndigheden har til opgave at forebygge og bekæmpe økonomisk kriminalitet i Sverige.
Ifølge en pressemeddelelse er politiet ved at undersøge, om banken har overtrådt reglerne for insiderinformation.
Det skal være sket ved at informere storaktionærer om indholdet af en tv-udsendelse om banken, før udsendelsen blev vist for omkring en måned siden.
I udsendelsen anførte SVT, at der var foregået hvidvaskning af penge i Swedbanks afdeling i Baltikum.
Ikke mistanke om hvidvaskEBM skriver, at det er insiderinformationen, der har udløst forundersøgelsen.
Det er ikke mistanken om hvidvask.
Forundersøgelsen blev indledt i februar.
- Jeg har på eget initiativ indledt en forundersøgelse, da der er grund til at antage, at der uberettiget er videregivet insiderinformation til de 15 største aktionærer i Swedbank inden indslaget i SVT.
- Den fortsatte undersøgelse må vise, hvilken information der blev videregivet, sagde Thomas Langrot i en pressemeddelelse, da forundersøgelsen blev indledt.
Swedbank bekræfter i en pressemeddelelse, at EBM onsdag har "aktivitet" i bankens hovedkontor.
Banken understreger samtidig, at ingen på nuværende tidspunkt er under mistanke for at have begået kriminalitet.
Desuden oplyser Swedbank, at den samarbejder med myndighederne.
Aktien falderBanken er tidligere blevet politianmeldt af hvidvaskjægeren Bill Browder.
EBM afviser, at det er den politianmeldelse, der har udløst forundersøgelsen og dermed ransagningen.
Det svenske finanstilsyn, Finansinspektionen, som undersøger mistanke om hvidvask i Swedbank, er ikke indblandet i ransagningen.
Det oplyser tilsynets chef, Erik Thedéen, til det svenske nyhedsbureau TT.
Ifølge TT falder Swedbanks aktie med syv procent i værdi, umiddelbart efter at ransagningen er blevet kendt.
Læs også:Støtte til dansk bankdirektør trods mulig hvidvask for milliarder/ritzau/FacebookTwitterKopier linkEmner:Swedbank|Økonomisk kriminalitet|Kriminalitet|Sverige|Bagmandspolitiet




https://www.dr.dk/nyheder/udland/ny-milepael-droner-flyver-med-blodproever-paa-hospital

UdlandNy milepæl: Droner flyver med blodprøver på hospitalPatienter på amerikansk hospital kan sende laboratorieprøver med luftpost.
Droneleveringen sker i et samarbejde mellem udbringningsfirmaet UPS og dronevirksomheden Matternet.
Af Kasper Duncan Gram (Video)27.
mar.
2019 kl.
11.
35Bemærk: artiklen er mere end 30 dage gammelLæs opVentetiden på et hospital kan være lang, for eksempel når man må vente på svar på blodprøver.
Men nu har WakeMed-hospitalet i North Carolina indsat en drone til at flyve med leverancer til laboratoriet:- Vi venter som regel flere timer, når vi skal have transporteret en laboratorieprøve fra et af vores faciliteter til vores laboratorium.
Denne teknologi kan potentielt korte det ned til minutter, fortæller Stuart Ginn, der er læge og medicinsk direktør på hospitalet.
Første faste ruteflyvning i USADronen er under konstant opsyn, når den flyver de omkring 500 meter mellem de to bygninger.
Det er nemlig en af betingelserne for, at hospitalet som det første sted i landet nu har fået myndighedernes tilladelse til at flyve med drone regelmæssigt.
Læs også:VIDEO På Island kan man få varm mad leveret med dronerI går leverede dronen den første blodprøve til laboratoriet, hvilket den kommer til at gøre mindst seks gange dagligt fem dage om ugen.
- Det er en klar fordel for vores patienter, at vi kan få resultaterne hurtigere.
Det hjælper vores folk med at behandle patienterne langt mere effektivt, fastslår Stuart Ginn, der er medicinsk direktør.
Herhjemme tester Odense Universitetshospital droneflyvning fra 2019-22, hvor både udstyr og læger kan blive transporteret rundt i landet.
FacebookTwitterKopier linkEmner:Hospitaler|USA|Odense Universitetshospital|Sundhed og velvære|Odense




https://www.dr.dk/sporten/fodbold/landsholdet/schweiziske-spillere-vi-gik-lidt-i-panik

LandsholdetSchweiziske spillere: Vi gik lidt i panikDanmarks comeback i 3-3-kampen i Basel giver selvransagelse hos de schweiziske spillere, der erkender panik.
Nico Elvedi (tv.
) og Manuel Akanji protesterer efter Christian Gytkjærs reducering.
27.
mar.
2019 kl.
10.
23Bemærk: artiklen er mere end 30 dage gammelLæs opFlere af de schweiziske landsholdsspillere har det forfærdeligt efter tirsdagens 3-3-kamp mod Danmark i EM-kvalifikationen.
De schweiziske værter førte med 3-0 frem til det 83.
minut, men så gik det galt for hjemmeholdet.
- Vi tabte kontrollen og formåede ikke at køre bolden rundt, hvilket ville have givet noget ro.
- Danskerne udnyttede hektikken - det kaos, der opstod.
Det er virkelig ærgerligt, siger målmand Yann Sommer til avisen 20 Minuten.
Læs også:Aviser løfter pegefingeren efter fodboldmiraklet i SchweizNår man fører 3-0 efter 83 minutter, og det ender 3-3, så føles det som et nederlagAlbian AjetiMålscoreren til 1-0, Remo Freuler, ærgrer sig også over, at schweizerne ikke bevarede roen.
- Vi gik lidt i panik til sidst - efter at de kom på 2-3.
Hvis vi havde været lidt smartere og holdt på bolden, så kunne vi have kæmpet længere fremme på banen.
Det endte vi med at betale for til sidst, siger Freuler.
Med godt ti minutter tilbage af kampen blev den schweiziske midtbaneprofil og målscorer til 2-0, Granit Xhaka, pillet ud på bænken til store klapsalver, da hjemmeholdet førte 3-0.
Ingen af de schweiziske spillere peger på Xhakas udskiftning som årsagen til holdets sammenbrud.
Schweiz-Danmark 3-3 (1-0)Mål: 1-0 Remo Freuler (19.
minut).
2-0 Granit Xhaka (66.
minut).
3-0 Breel Embolo (76.
minut).
3-1 Mathias Zanka Jørgensen (84.
minut).
3-2 Christian Gytkjær (88.
minut).
3-3 Henrik Dalsgaard (90.
minut).
Dommer: Damir Skomina, Slovenien.
Tilskuere: 18.
352.
Schweiz, 4-3-3: Yann Sommer, Kevin Mbabu, Nico Elvedi, Manuel Akanji, Ricardo Rodríguez /46.
Loris Benito, Denis Zakaria, Granit Xhaka /79.
Djibril Sow, Remo Freuler, Breel Embolo, Albian Ajeti /71.
Admir Mehmedi, Steven ZuberDanmark, 4-3-3: Kasper Schmeichel, Henrik Dalsgaard, Simon Kjær, Mathias Zanka Jørgensen, Jens Stryger Larsen, Lasse Schöne/70.
Pierre-Emile Højbjerg, Christian Eriksen, Thomas Delaney, Yussuf Poulsen, Nicolai Jørgensen/70.
Christian Gytkjær, Martin Braithwaite.
- Vi ved, at Xhaka er vigtig for holdet, og fem minutter senere stod det 1-3 og så 2-3.
Vi kunne godt have brugt hans erfaring, men vi har også andre gode spillere, siger Freuler.
Angriberen Albian Ajeti fortæller, at det uafgjorte resultat føles som et nederlag.
- Når man fører 3-0 efter 83 minutter, og det ender 3-3, så føles det som et nederlag, siger han.
Læs også:Landsholdsspillere: Sammenhold er vores comebackmiddelAngrebskollegaen Breel Embolo er helt på linje.
- Det er ekstremt bittert, men vi må lære af det.
Jeg tror nu heller ikke, at danskerne selv er klar over, hvordan de scorede tre gange, siger Embolo, der et kvarter før slutfløjt scorede målet til 3-0.
Kampen mod Schweiz var Danmarks første af otte på vej mod EM i 2020.
Næste opgave er 7.
juni på hjemmebane mod Irland.
Ud over Schweiz og Irland er Danmark i gruppe med Gibraltar og Georgien.
/ritzau/FacebookTwitterKopier linkEmner:Granit Xhaka (fodboldspiller)|Schweiz|Irland|Basel|Georgien




https://www.dr.dk/nyheder/kultur/boeger/kan-blive-den-bedst-saelgende-nogensinde-michelle-obama-runder-vild-milepael

Michelle Obama i DanmarkSe temaBøgerKan blive den bedst sælgende nogensinde: Michelle Obama runder vild milepælDen tidligere førstedames erindringer er godt på vej til at blive den bedst sælgende selvbiografi nogensinde, siger udgiver.
Michelle Obama var amerikansk førstedame 2009-2017.
Hun gæster Danmark den 9.
april.
Af Kasper Madsbøll Christensen27.
mar.
2019 kl.
11.
29Bemærk: artiklen er mere end 30 dage gammelLæs opHvis den tidligere amerikanske førstedame Michelle Obama har et ekstra stort smil på sine læber, når hun gæster Danmark den 9.
april, så er det med god grund.
Hendes selvbiografi, 'Min historie', er nemlig godt på vej til at blive den bedst sælgende selvbiografi nogensinde.
Bogen, der udkom i hele verden 13.
november, har nu passeret ti millioner solgte eksemplarer.
Det siger direktøren for medievirksomheden Bertelsmann til britiske BBC.
- Vi tror, at det kan blive den mest succesfulde selvbiografi nogensinde, siger Thomas Rabe, direktør for Bertelsmann, til BBC.
Det er den tyske mediegigant Bertelsmann og dets forlag Penguin Random House, der står bag udgivelsen af 'Min Historie'.
Det er også den bog, der er anledning til, at hun snart gæster Danmark.
Michelle ObamaMichelle LaVaughn Obama, født Robinson.
Født 17.
januar 1964 i Chicago, hvor hun voksede op i arbejderklassen.
Er uddannet fra Princeton University og Harvard Law School.
I 1992 blev hun gift med Barack Obama.
Sammen har de døtrene Malia (født 1998) og Sasha (født 2001).
Michelle Obama har nemlig indledt en verdensomspændende turné i forbindelse med bogens udgivelse: 'Becoming: An Intimate Conversation with Michelle Obama'.
Den turné har allerede ført hende til flere amerikanske og europæiske byer, hvilket også bringer hende forbi Royal Arena i København med billetpriser, der rangerer fra 330 til 3.
490 kroner pr.
billet.
Michelle Obama gik på scenen til stor jubel, da den amerikanske Grammy-uddeling løb af stablen tidligere i år.
Her ses hun flankeret af Lady Gaga, Jada Pinkett Smith, Alicia Keys og Jennifer Lopez.
Læs også:Publikum fik kæmpe overraskelse: Michelle Obama i surprise-besøg til Grammy-festHun har 'star power'Og der er en ganske god grund til, at både Michelle Obama og hendes selvbiografi går som varmt brød.
Det fortalte Inger Dalsgaard, forsker i amerikansk litteratur ved Aarhus Universitet, tidligere på året i P1 Morgen.
- Hun har bare en eller anden star power, som gør, at hun får meget mere opmærksomhed end andre førstedamer, lød det dengang fra litteraturforskeren.
- Hun har karisma, og hun er relatable; altså folk kan forbinde sig til det, hun siger.
Hun forstår at bruge medierne, og hun er simpelthen bare en god fortæller.
Bogen har også været en succes i Danmark.
Ifølge boghandlerkæden Arnold Busck var 'Min historie' én af de mest solgte i julehandlen sidste år.
Læs også:Michelle Obama og hendes erindringer efterlader konkurrenterne i støvetFacebookTwitterKopier linkEmner:Michelle Obama (advokat)|Litteratur|BBC|USA|København




https://www.dr.dk/nyheder/politik/pape-om-hjemvendte-syrienskrigere-det-bedste-ville-vaere-de-var-faldet-i-kamp

PolitikPape om hjemvendte syrienskrigere: 'Det bedste ville være, at de var faldet i kamp'Danmark har dømt 13 syrienskrigere - ni af dem er blevet udvist, oplyser justitsministeren på samråd.
- Faktum er, at vi ikke kan nægte danske statsborgere at komme tilbage i Danmark, og det gælder også fremmedkrigere.
Truslen fra hjemvendte fremmedkrigere er alvorlig – det siger sig selv, siger ministeren.
Af Emil Søndergård Ingvorsen27.
mar.
2019 kl.
10.
19Bemærk: artiklen er mere end 30 dage gammelLæs opDet vurderes lige nu, at der befinder sig omkring 40 fremmedkrigere i Syrien og Irak, der er udrejst fra Danmark for at kæmpe for militante grupper i landene.
10 af dem sidder i fængsel i området.
Det siger justitsminister Søren Pape Poulsen (K) på et samråd i Udenrigsudvalget, hvor også udenrigsminister Anders Samuelsen (LA) deltager.
Faktum er, at vi ikke kan nægte danske statsborgere at komme tilbage i DanmarkSøren Pape Poulsen, justitsministerPå samrådet, som er indkaldt af Socialdemokratiet, er de to ministre blevet bedt om at redegøre for, hvordan muligheden er for at straffe fremmedkrigere i de områder, de er rejst ned til, og hvilke konkrete drøftelser Danmark har haft med deres samarbejdspartnere om muligheden.
Her slår Søren Pape Poulsen (K) fast, at det er en kompliceret problemstilling, som kræver flere drøftelser med vores samarbejdspartnere.
Læs også:Søren Pape: Vi kan ikke nægte danske syrienkrigere at komme hjemHan pointerer endnu en gang, at man ikke kan nægte danske statsborgere indrejse i Danmark, selv om de er rejst i hellig krig.
- Faktum er, at vi ikke kan nægte danske statsborgere at komme tilbage i Danmark, og det gælder også fremmedkrigere.
Truslen fra hjemvendte fremmedkrigere er alvorlig – det siger sig selv.
- Det allerbedste ville være, at de var faldet i kamp dernede, men det er de desværre ikke alle sammen, siger Søren Pape Poulsen under samrådet.
Har udvist flere med dobbelt statsborgerskabDet er Politiets Efterretningstjenestes (PET) vurdering, at der siden 2012 er udrejst 150 personer fra Danmark til Irak og Syrien for at deltage i krigshandlinger.
PET vurderer samtidigt, at en tredjedel af dem er kommet tilbage til Danmark.
Tallet er dog hæftet med stor usikkerhed, slår Søren Pape Poulsen fast under samrådet.
Ministeren fortæller også, at man gør alt, hvad man kan, for at retsforfølge fremmedkrigerne, når de kommer hjem til Danmark.
Det har ifølge ministeren ført til domfældelse af i alt 13 personer, der har rejst til eller har forsøgt at rejse til Syrien.
- Ni af dem har fået frataget deres danske statsborgerskab og er blevet udvist.
Fem af dem havde dobbelt statsborgerskab.
De resterende fire havde kun dansk statsborgerskab og kunne derfor ikke udvises, siger ministeren, der har en forventning om, at man kan udvise flere fremmedkrigere, hvis de vender hjem til Danmark.
Udvisningsdommene kan blandt andet relateres til, at et flertal i Folketinget i 2016 strammede lovgivningen, så man kunne indføre indrejseforbud i områder i udlandet, hvor terrororganisationer er part i en væbnet konflikt.
Samtidig blev straffen hævet for personer, der lader sig hverve til terrorisme eller fremmer terrorisme i forbindelse med væbnede konflikter.
- Hvis vi havde haft den lovgivning tidligere, så er jeg sikker på, at det havde ført til flere domsfældelser, sagde Søren Pape Poulsen (K) under samrådet.
Ud over de 40 fremmedkrigere, som man lige nu forventer, er i enten Syrien eller Irak, er der også en række børn.
Ministeren tør dog ikke at sætte tal på, hvor stort det antal er.
FacebookTwitterKopier linkEmner:Det Konservative Folkeparti|Søren Pape Poulsen (politiker)|Politiets Efterretningstjeneste|Syrien|Kriminalitet




https://www.dr.dk/nyheder/udland/historisk-kvinde-rumvandring-aflyst-nasa-mangler-en-rumdragt

UdlandHistorisk kvinde-rumvandring aflyst: Nasa mangler en rumdragtRumfartsorganisationen har kun én klargjort dragt i størrelse medium til kvinder, fastslår Nasa.
NASA er blevet nødt til at ændre på kønsfordelingen på en rummission, fordi der mangler en rumdragt til kvinder i størrelse medium.
Af Lars Lindevall og Kasper Duncan Gram (video)27.
mar.
2019 kl.
10.
16 | opdateret 27.
mar.
2019 kl.
13.
30Bemærk: artiklen er mere end 30 dage gammelLæs opDet ville have været den første gang i historien, at to kvinder drog sammen afsted på rumvandring.
Men den amerikanske rumfartsorganisation Nasa har været nødt at ændre på en af sine missioner ved Den Internationale Rumstation - af praktiske årsager.
Dét, der virkelig gør mig tilfreds, er, at det ikke er et stunt, men at det er konsekvensen af, at der nu er nok kvinder med astronaut-rank.
Astronaut Kathy SullivanI denne omgang kan det ikke lade sig gøre at sende to kvinder afsted ud i det ydre rum sammen af den simple årsag, at Nasa ikke ligger inde med to kvindelige rumdragter i størrelse medium.
De har kun én, der er klar til at blive anvendt uden for rumstationen.
Og da missionen er på fredag, er det ikke muligt at nå at fabrikere en ekstra til lejligheden.
Det skriver den amerikanske rumfartsadministration selv i en pressemeddelelse.
Det var de to amerikanske atstronauter Anne McClain og Christina Koch, der skulle have været afsted sammen.
De to kvindelige NASA-astronauter, Anne McClain (th) og Christina Koch, skulle have været afsted på en rum-mission sammen på fredag.
Det bliver nu i stedet den ene af dem, Christina Koch, der tager afsted sammen med en mandlig kollega, Nick Hague.
Skulle installere batteriMissionen på fredag har til formål på ydersiden af rumstationen at installere et lithiumbatteri, der skal bidrage til at drive forskningslaboratoriet.
Men det bliver nu i stedet den ene af de to kvinder, Christina Koch, der tager afsted sammen med den mandlige astronaut Nick Hague.
Milepæle i rumhistorien1961: Juri Gagarin var det første menneske i rummet.
Han gennemførte den 12.
april 1961 ét kredsløb om jorden i rumskibet Vostok 1.
Den sovjetiske kosmonaut vendte hjem som en helt.
Den første amerikaner i rummet var Alan Shepard den 5.
maj 1961.
1962: John Glenn var den første amerikaner i kredsløb om jorden.
I rumskibet Friendship 7 kredsede han den 20.
februar 1962 tre gange om jorden.
Det skete ti måneder efter Gagarins bedrift.
1963: Den første kvinde i rummet var den tidligere bomuldsarbejder Valentina Tereshkova fra Sovjetunionen.
Datoen var den 16.
juni 1963.
I tre dage i 1963 befandt hun sig i rummet om bord på 'Vostok 6'.
1965: Alexei Leonov fra Sovjetunionen var det første menneske på rumvandring.
Han opholdt sig den 18.
marts 1965 flere minutter i rummet.
1969: Amerikaneren Neil Armstrong blev det første menneske på Månen.
Den 21.
juli 1969 fulgte hele verden med på tv, da han trådte ned fra landingsfartøjet Eagle med ordene: ''That's one small step for a man, one giant leap for mankind''.
Besætningen forlod Månen efter 21 timer og 36 minutter.
Rejsen tilbage til jorden tog tre dage.
- På McClains første rumvandring fandt hun ud af, at en medium-størrelse hård øvre torso - særligt den indvendige trøje i rumdragten - passer hende bedst.
Da der kun kan være én torso i medium-størrelse klar til fredag den 29.
marts, vil Koch bære den, skriver Nasa.
Den erfarne astronaut Kathy Sullivan siger til mediet Space.
com, at hun ser Nasas udfordring som et positivt tegn på, at der er et stigende antal kvinder, der arbejder på højt niveau inden for astronomi og rumfart.
- Dét, der virkelig gør mig tilfreds, er, at det ikke er et stunt, men at det er konsekvensen af, at der nu er nok kvinder med astronaut-rank, siger Kathy Sullivan til Space.
com.
Den første kvinde i rummet var russeren Valentina Teresjkova.
Hun blev den 16.
juni i 1963 sendt ud i rummet med rumskibet Vostok 6.
Opdateret med video.
FacebookTwitterKopier linkEmner:NASA|USA|Den Internationale Rumstation




https://www.dr.dk/nyheder/udland/koleraen-er-tilbage-i-yemen-red-barnet-advarer-om-1000-smittede-boern-hver-dag

UdlandKoleraen er tilbage i Yemen: Red Barnet advarer om 1.
000 smittede børn hver dagIfølge organisationen medfører den kommende regnsæson risiko for en egentlig koleraepidemi.
Et barn modtager kolerabehandling på et hospital i hovedstaden Sanaa i Yemen.
Af Andreas Lindqvist27.
mar.
2019 kl.
09.
54Bemærk: artiklen er mere end 30 dage gammelLæs opEfter fire års krig bliver situationen kun værre for børnene i Yemen, som i forvejen er et af de steder, hvor det er allersværest at være barn.
De seneste uger er der sket en kraftig stigning i antallet af koleratilfælde i landet.
40.
000 tilfælde er registreret alene de seneste to uger.
Mere end hver tredje af de syge er under 15 år gammel, oplyser organisationen Red Barnet.
Det er omkring 1.
000 smittede børn hver dag.
Ifølge katastrofechef i Red Barnet Kristine Mærkedahl Jensen forværres koleraudbruddet af, at det krigshærgede land er helt i knæ.
Kloakering er stort set ikkeeksisterende, og adgangen til rent vand at drikke og vaske hænder i er begrænset.
- Grunden til, at det ser særligt grelt ud, er, at der nu har været krig i Yemen i fire år.
Den krig har forårsaget store ødelæggelser i landet, deriblandt på de vandværker, som skal sikre rent drikkevand, som er altafgørende for, at smitten ikke breder sig, siger hun.
Frygter ny koleraepidemi i YemenDen store stigning i antallet af kolera-tilfælde - i alt 124.
493 i år, hvoraf halvdelen er registreret den seneste måned - sker to år, efter at landet oplevede en regulær epidemi.
Alene i 2017 blev mere end en million smittet, hvoraf en tredjedel var børn.
Siden 2016 er samlet omkring 3.
000 mennesker døde af sygdommen.
Myndighederne i Sanaa har inddraget befolkningen i at få fjernet skralden som flyder i gaderne for at komme udbruddet til livs.
Men fra begyndelsen af 2018 er antallet af kolera-tilfælde gået ned.
Med den nylige stigning, frygter Red Barnet nu det værste.
Regnsæsonen er startet tidligt, og når vand skyller ud i gaderne, skaber det gode forhold for smittespredning.
- Vi frygter, at det er en epidemi, som er på vej tilbage.
Indtil videre er det antagne tilfælde, og de skal selvfølgelig verificeres.
Men det er meget bekymrende, at vi ser så store tal så tidligt i regnsæsonen, siger katastrofechefen.
Underernærede børn har høj risiko for at døDe langvarige krigshandlinger medfører samtidig, at sundhedssystemet i landet er i ruiner og kan have svært ved at følge med.
Det er særligt kritisk for børnene, som har meget lidt at stå imod med, fordi mange i forvejen er underernærede og svækkede.
Det medfører, at de har tre gange så høj risiko for at dø af sygdommen.
Den medfølgende diarré bidrager omvendt til underernæringen.
En dreng henter drikkevand til familien fra en fællesvandhane.
- Vi frygter, at det kan gå værre end tidligere år.
Infrastrukturen er helt i knæ, og så sent som i går så vi et angreb på et af vores hospitaler i Yemen, siger Kristine Mærkedahl Jensen.
- Der er intet, der er fredet, og der er intet, der tyder på, at man sætter ind for at beskytte de befolkningsgrupper, som i forvejen er særdeles sårbare, siger hun.
FacebookTwitterKopier linkEmner:Red Barnet|Yemen|Sygdomme og lidelser|Sundhed og velvære




https://www.dr.dk/nyheder/regionale/midtvest/virksomheder-opper-sig-der-er-mere-genbrugsplast-i-din-vandflaske

Midt- og VestjyllandVirksomheder opper sig: Der er mere genbrugsplast i din vandflaske Tapperier genanvender i højere grad de plastikflasker, du afleverer i pantautomaten.
I 2025 skal alle plastikflasker bestå af 50 procent genbrugsplast, lyder ambition.
Af Mia Vognstoft Vad og Asta Pil Heltborg27.
mar.
2019 kl.
10.
18Bemærk: artiklen er mere end 30 dage gammelLæs opNår du i fremtiden køber sodavand, smoothies og andre drikkevarer, kan du godt regne med, at en større del af flaskernes plastik er genbrugt.
Bryggeriforeningen, der er brancheorganisation for bryggerier og vand- og sodavandsproducenter, har nemlig sat et mål om, at alle plastikflasker i 2025 skal bestå af 50 procent genbrugsplast.
Det er ifølge foreningens direktør, Niels Hald, et ambitiøst mål, men også et realistisk et af slagsen.
- Det kan godt lade sig gøre.
Vi ønsker, at forbrugerne kan være trygge ved, at der ikke er nogen belastninger på miljøet, når de køber en sodavand, siger han.
Vi skal arbejde sammen for at få de sidste flasker ind i systemet.
Henrik Pasgaard, AquadorDe danske tapperier er på rette vej.
På bare ét år er deres flasker gået fra at indeholde i gennemsnit 25 procents genbrugsplastik til nu 28 procent.
Også selvom det faktisk er dyrere at producere genbrugsflasker.
- Vi og virksomhederne er villige til at betale ekstra for genbrugsplast, selvom man kan få nyt materiale billigere, siger Niels Hald.
Henrik Pasgaard, der er marketingdirektør i Aquador, viser deres flaske lavet af ren genbrugsplast.
Mere gang i pantautomaterneLige nu er frontløberen Aquador i Brande.
De opfylder nemlig allerede Bryggeriforeningens mål om, at der skal være minimum 50 procent genbrugsplast i flaskerne.
Og i sidste uge lancerede virksomheden en flaske af ren genbrugsplast.
- Vi har taget initiativet, fordi vi mener, det er det rigtige at gøre, siger Henrik Pasgaard, der er marketingdirektør i Aquador, og uddyber:- Jeg tror, vi alle kender til udfordringerne omkring plastaffald, og derfor er det rigtigt for os at bruge endnu mere genbrugsplast i vores produkter.
Læs også:8 ud af 10 danskere støtter pant på alle typer plastikflaskerMen samtlige plastikflasker kan ikke laves af ren genbrugsplast.
Lige nu afleverer vi nemlig kun ni ud af ti plastikflasker i pantautomaten.
- Vi skal arbejde sammen for at få de sidste flasker ind i systemet, siger Henrik Pasgaard.
- For hvis alle laver flasker med 100 procent genbrugsplast, så lukker vi cirklen.
Det er langt ude i fremtiden, men det er en stærk ambition.
FacebookTwitterKopier linkEmner:Bryggeriforeningen|Bryggerier|Erhverv|Ikke-alkoholiske drikke|Brande




https://www.dr.dk/sporten/oevrig/topmoede-skal-faa-danskerne-til-dyrke-mere-idraet

Øvrig sportTopmøde skal få danskerne til at dyrke mere idrætRegeringen og de danske idrætsorganisationer afholder topmøde, der skal gøre danskerne mere aktive.
Kronprins Frederik (til venstre) og kulturminister Mette Bock (til højre) deltager i næste uges topmøde om idræt i København.
Her ses de to under et dansk eksportfremstød i Japan for to år siden.
27.
mar.
2019 kl.
09.
15 | opdateret 27.
mar.
2019 kl.
12.
35Bemærk: artiklen er mere end 30 dage gammelLæs opDet vil være til gavn for det danske samfund, hvis danskerne dyrker endnu mere idræt end i dag.
Det er udgangspunktet for et fælles topmøde, som regeringen og de danske idrætsorganisationer med Danmarks Idrætsforbund (DIF) og DGI i spidsen afholder 3.
april.
Idræt styrker sundhed, men har også flere sideeffekter, mener kulturminister Mette Bock (LA).
- At være aktiv i foreningsidræt kan være med til at skabe sociale og økonomiske bånd, der gør, at man kan se positive effekter også i forhold til beskæftigelse, siger Mette Bock og uddyber:- Man skal ikke dyrke idræt for at komme i job, men der er mulighed for at komme ind i et slags fællesskab, der også er på arbejdet.
Initiativet skal ifølge ministeren ramme flere forskellige befolkningsgrupper, hvad enten det er inaktive børn og unge, socialt udsatte, syge eller seniorer.
Læs også:Har du også dyrket motion på arbejdspladsen og er stoppet igen?
Så er du ikke aleneMere idræt vil foruden være gavnligt for beskæftigelsen, mener ministeren.
Men denne præmis køber professor i samfundsvidenskab ved Roskilde Universitet Bent Greve ikke helt.
- Det er en meget usikker antagelse.
Her skal man forudtage rigtig mange ting for at nå til det resultat, siger Bent Greve.
Selv om han vurderer, at udgangspunktet for initiativet er fornuftigt, mener han samtidig, at det bliver vanskeligt, da det kræver at nå ud til de ledige.
- Dem, der hænger på kanten af arbejdsmarkedet, har nogle gange andre problemer end det at være ledig.
Derfor er det ikke bare så enkelt, siger Bent Greve.
Sender et kraftigt signalDIF-formand Niels Nygaard fortæller, at DIF ønsker, at Danmark bliver verdens mest idrætsaktive nation.
- Med topmødet sender vi et kraftigt signal til alle relevante parter om, at vi står over for en vigtig opgave om at få alle med i idrætsfællesskaberne i sidste ende til gavn for samfundet, siger Nygaard i pressemeddelelsen.
Ud over regeringen, DIF og DGI får topmødet blandt andet deltagelse af kommuner, frivillige og fonde, der skal diskutere nye politiske initiativer og nye partnerskaber.
Statsminister Lars Løkke Rasmussen (V) og kronprins Frederik deltager også i topmødet, der afholdes i DGI-byen i København.
/ritzau/FacebookTwitterKopier linkEmner:Danmarks Idrætsforbund|Lars Løkke Rasmussen (politiker)|Liberal Alliance|København|Motion




https://www.dr.dk/nyheder/udland/overblik-dramatisk-brexit-dag-i-vente

BrexitSe temaUdlandOVERBLIK Dramatisk brexit-dag i venteDe britiske parlamentarikere har taget kontrollen over dagens brexit-dagsorden.
Den britiske premierminister, Theresa May, må finde sig i, at parlamentet har taget serveretten fra hende i dag.
Af Sean Coogan27.
mar.
2019 kl.
16.
10 | opdateret 27.
mar.
2019 kl.
17.
34Bemærk: artiklen er mere end 30 dage gammelLæs opI dag er en historisk dag i det britiske Underhus.
De britiske parlamentarikere har nemlig snuppet taktstokken fra premierminister Theresa May i brexit-processen og har nu magten over dagens brexit-dagsorden.
Derfor er det parlamentarikerne, der bestemmer, hvad der skal stemmes om i dag.
Manden bag Underhusets oprør er Sir Oliver Letwin, og han ønsker et kompromis over midten i britisk politik, selv om han har meldt ud, at han vil stemme for premierminister Mays upopulære skilsmisseaftale med EU.
Læs også:Loyal i 22 år: Nu er tidligere minister manden bag Underhusets 'oprør'Dagens afstemninger er blot vejledende og skal vise, hvilke brexit-kurser der er opbakning til i parlamentet.
Resultaterne binder ikke premierministeren, og hun har ligeledes gjort det klart, at hun ikke vil lade sig binde af parlamentet.
Meget kan endnu nå at ske, og en talsmand for premierminister May har sagt, at regeringen vil forsøge at tage kontrollen over dagsordenen tilbage.
Her er et overblik over, hvordan dagen forventes at se ud, som det ser ud nu:Ca.
klokken 16.
15: Underhusets formand, John Bercow, afgør, hvilke af de i alt 16 forslag der skal til vejledende afstemning.
Herefter starter debatten.
Forslagene omhandler Storbritanniens fremtidige forhold til EU - ikke en skilsmisseaftale.
Bercow har udvalgt otte forslag, som parlamentsmedlemmerne skal sætte kryds ved.
De kan sætte kryds flere steder.
Der er tale om en indsnævringsproces, der kan fortsætte ind i næste uge, skriver BBC, der har lavet en oversigt over forslagene her.
Ca.
18.
00: Manges øjne vil være rettet mod den såkaldte 1922-komité, som er en magtfuld intern komité i Det Konservative Parti.
Der er stor spekulation i pressen om, at partifællerne vil lægge pres på premierministeren til at love at gå af på en bestemt dato, hvis de skal bakke op om hendes upopulære skilsmisseaftale, der allerede er blevet nedsablet i Underhuset.
To gange.
Ca.
20.
00: Forventes de vejledende afstemninger at begynde.
Det bør ikke tage mere end omkring en halv time, da afstemningen - mod normal praksis - foregår på papir og på én gang.
Ca.
20.
30: Underhuset debatterer, hvorvidt man skal udskyde brexit-deadline til 12.
april.
Der forventes at være klar opbakning til udskydelsen.
Ca.
22.
00: Underhuset stemmer om den mulige nye deadline.
Ca.
22.
30: John Bercow fremlægger resultatet af den vejledende afstemning.
Han kan dog vælge at offentliggøre resultatet tidligere.
Kilde: BBCFacebookTwitterKopier linkEmner:Storbritannien|Theresa May (politiker)|EU|EU-forhold|BBC




https://www.dr.dk/sporten/fodbold/landsholdet/aviser-loefter-pegefingeren-efter-fodboldmiraklet-i-schweiz

LandsholdetAviser løfter pegefingeren efter fodboldmiraklet i SchweizFlere danske fodboldkommentatorer kritiserer niveauet på landsholdet trods 3-3-resultatet ude mod Schweiz.
Danske spillere brokker sig til dommeren over, at der var schweizisk hånd på bolden ved scoringen til 1-0 til hjemmeholdet.
Også Ekstra Bladet brokker sig over dommeren.
27.
mar.
2019 kl.
09.
10Bemærk: artiklen er mere end 30 dage gammelLæs opFodboldlandsholdets afslutning med tre sene scoringer i 3-3-kampen tirsdag aften i udekampen mod Schweiz betegnes af flere danske medier som et lille mirakel.
Men avisernes og tv-stationernes kommentatorer løfter samtidig pegefingeren over for et dansk landshold, der skal hæve niveauet i resten af EM-kvalifikationen.
Det var en ualmindelig dårlig dansk indsats, som virkelig maner til eftertankeFlemming Toft, TV 2B.
T.
's fodboldkommentator, Søren Hanghøj Kristensen, mener, at det danske hold var "dødt og begravet, men fandt en skovl på bunden af kisten og gravede sig fri mod alle odds".
- Landsholdet kan tage fra årets første kvalifikationskamp med et stort smil på læben.
Men de skal også hjem og tænke sig om.
Og måske skal Hareide hjem og åbne værkstedet.
For næste gang går det næppe at være fraværende i 90 procent af en landskamp, skriver Søren Hanghøj.
Læs også:KRAULS KARAKTERER Zanka bedst i vanviddet i BaselEkstra Bladets sportschef, Allan Olsen, ærgrer sig over, at dommeren i to tilfælde snød Danmark i afgørende situationer.
Han hæfter sig ved, at Schweiz' første scoring efter små 20 minutter burde have været annulleret for arm på bolden, mens en Yussuf Poulsen-scoring efter pausen fejlagtigt blev underkendt for offside.
Kampen kunne derfor have fået et anderledes forløb med videodommersystemet VAR, mener han.
- Hvor er VAR, når man skal bruge det!
, tordner Allan Olsen.
Schweiz-Danmark 3-3 (1-0)Mål: 1-0 Remo Freuler (19.
minut).
2-0 Granit Xhaka (66.
minut).
3-0 Breel Embolo (76.
minut).
3-1 Mathias Zanka Jørgensen (84.
minut).
3-2 Christian Gytkjær (88.
minut).
3-3 Henrik Dalsgaard (90.
minut).
Dommer: Damir Skomina, Slovenien.
Tilskuere: 18.
352.
Schweiz, 4-3-3: Yann Sommer, Kevin Mbabu, Nico Elvedi, Manuel Akanji, Ricardo Rodríguez /46.
Loris Benito, Denis Zakaria, Granit Xhaka /79.
Djibril Sow, Remo Freuler, Breel Embolo, Albian Ajeti /71.
Admir Mehmedi, Steven ZuberDanmark, 4-3-3: Kasper Schmeichel, Henrik Dalsgaard, Simon Kjær, Mathias Zanka Jørgensen, Jens Stryger Larsen, Lasse Schöne/70.
Pierre-Emile Højbjerg, Christian Eriksen, Thomas Delaney, Yussuf Poulsen, Nicolai Jørgensen/70.
Christian Gytkjær, Martin Braithwaite.
Han er dog fortsat hård i sin bedømmelse af kvaliteten af det danske spil, som han også kritiserede efter sidste uges 2-2-testkamp mod Kosovo.
- Indtil Danmark gik scoringsamok, var det igen et lettere sjasket udtryk, hvor evnen til at sætte spillet igen var fraværende - og hvor Schweiz var teknisk, fysisk og taktisk bedre, mener sportschefen hos Ekstra Bladet.
TV 2's kommentator Flemming Toft mener også, at der er plads til forbedring hos de danske spillere.
- De skal være glade for pointet, men skuffede over kampen.
Det var en ualmindelig dårlig dansk indsats, som virkelig maner til eftertanke.
Der var så mange, der slet ikke havde kvalitet i løbet af den kamp.
Der er virkelig noget at tænke over og arbejde med for Åge Hareide, mener Toft.
Læs også:BILLEDER Jublende, overvældede og målløse danskere leverer mirakletI Jyllands-Posten er sportsredaktør Thomas Møller Kristensen enig med sine kolleger.
Han roser samtidig de danske spillere for at kæmpe videre, selv om det undervejs så sort ud.
- Kollektivet skal da også have grænseløs ros for ikke at have tabt modet og for trods alt at få slæbt sig frem til et point, som i sidste ende kan være hele forskellen på succes og fiasko, skriver han.
Kampen mod Schweiz var landsholdets første af otte på vej mod EM i 2020.
Næste opgave er 7.
juni på hjemmebane mod Irland.
Ud over Schweiz og Irland er Danmark i gruppe med Gibraltar og Georgien.
Schweiz-træner kritiseresI de schweiziske medier fokuseres der meget på udskiftningen af midtbanestyrmanden Granit Xhaka, der i det 79.
minut blev skiftet ud ved stillingen 3-0 til Schweiz.
Den største schweiziske avis, Blick, kalder Xhaka for den altoverskyggende dirigent.
- Og så kom det.
Den hovmodige og malplacerede udskiftning af Granit Xhaka førte til en kaotisk afslutning.
Som et korthus faldt det indtil da stabile hold sammen, skriver Blick og frygter, hvad det vil betyde for holdets moral i den kommende tid.
Granit Xhaka brager bolden ind til 2-0.
Men avisen hæfter sig også ved, at indtil sammenbruddet spillede holdet sikkert med stor taktisk fleksibilitet og god bredde på holdet.
Avisen TagesAnzeiger er på bølgelængde med Blick og kritiserer direkte landstræner Vladimir Petkovic for udskiftningen af den 26-årige Arsenal-spiller Granit Xhaka, der blev klappet af banen.
- Vladimir Petkovic tror, at han kan tillade sig at skifte Granit Xhaka ud.
Lige netop Xhaka, der indtil da dirigerede holdet.
Uden ham faldt det hele sammen, holdet bliver defensivt og forvirret og taber på hoved og sammenhæng, skriver TagesAnzeiger.
/ritzau/DR SportenFacebookTwitterKopier linkEmner:Åge Hareide (fodboldtræner)|Ekstra Bladet|Granit Xhaka (fodboldspiller)|Schweiz|Fodbold




https://www.dr.dk/sporten/tennis/djokovic-er-ude-af-miami-open

TennisDjokovic er ude af Miami OpenOttendedelsfinalen blev endestationen for den seksdobbelte vinder af Miami Open - verdensetteren Novak Djokovic.
Det bliver ikke til en syvende titel i MIami for Novak Djokovic i denne omgang.
27.
mar.
2019 kl.
08.
22Bemærk: artiklen er mere end 30 dage gammelLæs opDen seksdobbelte vinder og verdensetter, Novak Djokovic, er ude af Miami Open efter et nederlag i ottendedelsfinalen til spanske Roberto Bautista Agut på 1-6, 7-5, 6-3.
Ved 5-5 i andet sæt havde Djokovic muligheden for at breake Bautista Agut og dermed serve sejren hjem.
Den chance missede serberen, og derfra virkede Bautista Agut til at have overmagten i resten af den to og en halv time lange kamp.
Spanieren Roberto Bautista Agut jubler efter sejren over Novak Djokovic.
Det var Roberto Bautista Aguts anden sejr over Djokovic i sæsonen efter sin sejr i Doha.
Roberto Bautista Agut står nu til at møde den to meter høje amerikaner John Isner i kvartfinalen, som er forsvarende mester i turneringen.
Læs også:Færdig i Miami: Wozniacki taber til favoritdræberNu må Djokovic vente endnu et år på at slå rekorden for flest titler i Miami.
Lige nu deler serberen rekorden på seks titler med amerikanske André Agassi.
Djokovic er derudover stadig en titel fra Rafael Nadals rekord på 33 ATP Masters 1000-sejre.
/ritzau/FacebookTwitterKopier linkEmner:Novak Djokovic (tennisspiller)|Miami|Tennis|Doha




https://www.dr.dk/nyheder/detektor/detektor-danmark-er-slet-ikke-saa-islamofobisk-som-arabisk-medie-haevder

DetektorDetektor: Danmark er slet ikke så islamofobisk, som arabisk medie hævderSkal man tro Al-Jazeera, må muslimske kvinder hverken gå med slør eller tage i svømmehallen i Danmark.
Men det er ikke sandt.
Af Nikolaj Arve og Camilla Stampe27.
mar.
2019 kl.
09.
52Bemærk: artiklen er mere end 30 dage gammelLæs opI Danmark er det forbudt for muslimske kvinder at gå i svømmehallen, forbudt at gå med slør, og lokale love forhindrer moskébyggeri.
Sådan lyder det i artiklen "Noura Bendali: The Muslim Dane fighting against Islamophobia", som det arabiske medie Al-Jazeera bragte tidligere i marts.
Men flere af de opsigtsvækkende påstande i artiklen holder ikke til et faktatjek.
Det siger Louise Holck, som er vicedirektør på Institut for Menneskerettigheder, og Brian Arly Jacobsen, som er lektor ved Institut for Tværkulturelle og Regionale Studier på Københavns Universitet.
Detektor har forsøgt at få fat i Al-Jazeera English via mail og telefon, men uden held.
Journalisten Alica Kantor, der har skrevet artiklen, afviser kritikken i en mail.
- Jeg ville elske at sende jer de præcise detaljer (som jeg er sikker på, I kan finde med en hurtig googlesøgning) om de specifikke lokale tiltag, jeg refererer til.
Men jeg er på arbejde i øjeblikket og kan ikke bruge den næste time på at google det for jer, skriver hun.
1Forbud mod slørI artiklen skriver Al-Jazeera, at den danske regering har indført et landsdækkende "veil ban", et forbud mod slør.
På Detektor forstår vi formuleringen sådan, at der tænkes på et forbud mod det muslimske tørklæde.
Det samme gjorde begge de eksperter, vi har talt med.
Og så er formuleringen ikke korrekt.
- Et 'landsdækkende forbud mod tørklæder' er forkert, da det ikke er tørklæder, der er forbud mod, men beklædningsgenstande, der skjuler ansigtet - herunder burka og niqab, fastslår Louise Holck.
- Det er et maskeringsforbud, som i praksis forbyder burka og niqab – ikke tørklædet som sådan, siger Brian Arly Jacobsen.
Journalisten Alice Kantor skriver dog i en mail til Detektor, at hun faktisk tænkte på tildækningsforbuddet, som Folketinget vedtog i maj 2018.
Det betyder, at det er strafbart at skjule ansigtet på offentlige steder.
- En google-oversættelse af 'veil' er: 'et stykke fint materiale båret af kvinder for at beskytte eller skjule ansigtet', skriver hun.
Ifølge en anden ordbog kan 'veil' dog også oversættes til et stykke stof, der bæres som en tildækning af hovedet og skuldrene.
Formuleringen er derfor tvetydig, og Al-Jazeera har derfor selv i andre artikler specificeret, at der er tale om et "face veil ban".
2SvømmehalsforbudAl-Jazeera skriver også, at lokale love "forhindrer muslimske kvinder i at benytte offentlige bade", og det er ikke korrekt.
- Som den første kommune i landet vedtog Aarhus i 2017 at forbyde kønsopdelt svømning i kommunale svømmehaller.
Det betyder, at der ikke oprettes kønsopdelte tilbud inden for åbningstiden i kommunens svømmehaller.
Mig bekendt er det den eneste kommune, der har gjort det, siger Brian Arly Jacobsen.
Louise Holck vurderer også, at Al-Jazeera må henvise til beslutningen fra Aarhus byråd.
- Det er altså ikke et forbud mod, at muslimske kvinder benytter offentlige bade.
3MoskéforbudImam Ali Moskeen på Vibevej i København Ifølge Al-Jazeera findes der desuden "lokale love, der forhindrer opførelse af moskeer".
Det er også forkert, vurderer både Louise Holck og Brian Arly Jacobsen.
- Det er formentlig en henvisning til forslaget om at forbyde og lukke Masjid Al-Faruq-moskeen på Nørrebro, som blev forkastet i Folketinget, vurderer Louise Holck.
- Hvis de mener de moskeer, som ikke er blevet til noget i Haderslev og Holbæk, skyldes det ikke lokalplaner, som forhindrer dem i det, men andre lokale forhold og finansieringsspørgsmål, siger Brian Arly Jacobsen og uddyber:- Der er generelt ingen love, der forhindrer moskeforeninger i at bygge, udover de normale begrænsninger, som byggevedtægter og lokalplaner indeholder.
4GhettostraffeVollsmose i Odense.
I artiklen står der, at den danske regering har indført "hårdere straffe for mennesker, der bor i de såkaldte ghetto-områder".
Det er heller ikke rigtigt.
Ifølge Louise Holck medførte 'Ghetto-planen', som Folketinget vedtog i november 2018, en skærpelse af straffen for kriminalitet begået i en såkaldt skærpet strafzone.
- Da der alene er tale om en territorial strafskærpelse, er det ikke strafniveauet for beboerne i en såkaldt skærpet strafzone, der blev skærpet, vurderer hun.
Det bekræfter Brian Arly Jacobsen:- Der er dobbelt straf for alle, der befinder sig i de særlige zoner (såkaldt ghettoområder), siger han.
5Afviste asylansøgere på øde øIfølge Al-Jazeera har den danske regering også vedtaget, at "afviste asylansøgere bliver sendt til en øde ø ud for Danmarks kyst", men det er heller ikke helt korrekt.
Folketinget vedtog i marts 2019, at øen Lindholm fra 2021 skal fungere som et udrejsecenter for en særlig gruppe udlændinge – ikke for afviste asylansøgere som sådan.
- Målgruppen for Udrejsecenter Lindholm vil være personer på tålt ophold, udlændinge, der er udvist som følge af kriminalitet eller af hensyn til statens sikkerhed mv.
, samt fremmedkrigere.
Derudover omfatter målgruppen afviste asylansøgere, der dømmes for overtrædelse af straffeloven, våbenloven, knivloven eller lov om euforiserende stoffer på eller omkring et udrejsecenter, skriver Udlændinge- og Integrationsministeriet på sin hjemmeside.
6SmykkelovenAl-Jazeera skriver også, at der er blevet indført en lov i Danmark, som gør det muligt at "konfiskere migranters ejendele".
Og det er rigtigt, at der i 2016 blev vedtaget en række udlændingestramninger, som blandt andet indeholdt den omtalte smykkelov.
Den betyder, at politiet må beslaglægge genstande og pengebeløb fra asylansøgere på over 10.
000 kroner.
Værdierne skal være med til at finansiere asylbehandlingen og opholdet i Danmark.
Siden loven blev indført, er den dog kun blevet anvendt i alt 10 gange.
FacebookTwitterKopier linkEmner:al-Jazeera|Folketinget|Flygtninge og asylansøgere|Tøj|Aarhus




https://www.dr.dk/nyheder/penge/politisk-flertal-styrker-kontrollen-med-finanssektoren-paa-16-maader

Hvidvask i Danske BankSe temaPengePolitisk flertal styrker kontrollen med finanssektoren på 16 måderAftale giver Finanstilsynet lov til at udstede bøder i milliardklassen.
Erhvervsminister Rasmus Jarlov (K) har indgået bred politisk aftale om styrkelse af af indsatsen mod finansiel kriminalitet.
Af Mathias Sommer27.
mar.
2019 kl.
09.
24 | opdateret 27.
mar.
2019 kl.
10.
30Bemærk: artiklen er mere end 30 dage gammelLæs op16 konkrete initiativer skal afskrække den finansielle sektor fra at snyde på vægten.
Det fremgår af et længe ventet politisk forlig, som styrker Finanstilsynet og stiller øgede krav til finansbranchen.
- Samtlige partier har sat sagen højest og har bidraget konstruktivt til at nå et kompromis, hvor vi slår benhårdt ned over for finansiel kriminalitet, siger erhvervsminister Rasmus Jarlov (K) på et pressemøde.
Bag aftalen står foruden de tre regeringspartier Socialdemokratiet, Radikale Venstre, SF og Dansk Folkeparti.
Administrative bøderMed aftalen får Finanstilsynet nu mulighed for at udstede bøder til banker og finansielle virksomheder, som ikke overholder reglerne om blandt andet hvidvask.
- Det kan potentielt være bøder i milliardstørrelsen, hvis der er tale om meget alvorlige sager, siger Rasmus Jarlov.
Dermed følger Danmark i halen på andre europæiske lande som England og Sverige, hvor det nationale finanstilsyn i årevis har kunnet udstikke omfattende administrative bøder til banker, der ikke overholder reglerne.
Jarlov fortæller på pressemødet, at det er anbefalinger fra internationale hvidvaskeksperter, som har inspireret det politiske flertal til at give Finanstilsynet flere muskler og indføre en bred mulighed for at udstede administrative bøder.
Observatører i bestyrelserAftalen giver også Finanstilsynet et ekstra værktøj, når det skal føre kontrol med bankerne.
For fremtiden får tilsynet mulighed for at udpege en sagkyndig til at sætte sig ved bestyrelsesbordet i en periode, hvis der er mistanke mod banken.
- Der er ikke tale om, at der bliver offentlige medlemmer af bestyrelserne.
Men det giver Finanstilsynet mulighed for at sidde ude i bankerne og overvære, hvis der er en konkret mistanke mod bankerne og pengeinstitutterne.
Det er et skrapt værktøj, som også er kendt fra andre udenlandske finanstilsyn, lyder det fra erhvervsministeren.
Aftalen fratager desuden bankerne muligheden for at få deres medarbejdere til at underskrive tavshedsklausuler.
Det punkt er ikke mindst en udløber af hvidvaskskandalen i Danske Bank, hvor den tidligere chef for Danske Markets i Baltikum, Howard Wilkinson, da han forlod banken i 2014, skrev under på en tavshedsklausul.
Den har angiveligt forhindret Howard Wilkinson i at tale med politiet.
- Det er vigtigt, at hele sektoren forstår signalet herfra.
Det er stadig min opfattelse, at der er nogle dele af sektoren, som måske slet ikke har forstået vigtigheden af, at det her stopper nu, og hvor markant den folkelige forargelse er over de her sager, siger Morten Bødskov, erhvervsordfører for Socialdemokratiet.
Ønskede opsplitningUnder forhandlingerne lykkedes det dog ikke Socialdemokratiet at få den opsplitning af Finanstilsynet, som landets største parti har foreslået.
Partiet har også krævet en udrensning af Finanstilsynets bestyrelse og offentlige repræsentanter i bankernes bestyrelse, uden forslagene er kommet med i aftalen.
- Vi betragter det her som et skridt i den rigtige retning.
Vi har fået betydelige strafskærpelser ind.
men havde gerne set yderligere skærpelser og også en opdeling af Finanstilsynet.
Fordi vi mener, at der er brug for en egentlig kulturændring, siger Morten Bødskov.
De 16 initiativer1Finanstilsynet får en bred adgang til at udstede administrative bødeforelæg.
2Finansielle virksomheders oplysningspligt over for Finanstilsynet udvides, så de får pligt til at rette forkerte afgivne oplysninger3Finanstilsynet får adgang til at udpege en sagkyndig person, der efter mandat fra Finanstilsynet i en kortere periode kan følge den daglige drift i institutterne, hvor der behov for at følge en virksomhed, hvor der er risici for finansiel kriminalitet.
4Styrkelse af whistleblowerordningerne gennem forbud mod tavshedsklausuler.
5Finanstilsynet får mulighed for at udstede påbud om, at en virksomhed ikke må tage nye kunder, hvis der er konstateret alvorlige overtrædelser af centrale hvidvaskregler i virksomheden.
6Finanstilsynet understøtter den finansielle sektor med at opbygge fælles infrastruktur, der kan styrke virksomhedernes processer for kundekendskab.
7Skærpelse af strafansvar for afgivelse af urigtige oplysninger til Finanstilsynet mv.
8For grove overtrædelser af hvidvaskloven og lov om finansiel virksomhed øges forældelsesfristen til 10 år.
9Skærpelse af sanktioner over for revisorer, der overtræder hvidvaskloven, så de kan fratages deres autorisation ved overtrædelser af hvidvaskloven10En arbejdsgruppe skal klarlægge, hvordan det i højere grad kan sikres, at ledelsen i en finansiel virksomhed kan holdes erstatnings- og strafferetligt ansvarlig for overtrædelse af den finansielle lovgivning.
11Finanstilsynets organisation ændres med henblik på et stærkere fokus på forebyggelse og bekæmpelse af finansiel kriminalitet og med henblik på for at sikre, at Finanstilsynet skal tage mere datadrevne tilsynsmetoder i brug.
12Finanstilsynet og Justitsministeriets område tilføres flere ressourcer til styrkelse af indsatsen mod finansiel kriminalitet, og der gennemføres en runde af hvidvaskinspektioner i de største banker13Finanstilsynets bestyrelse skal opfylde krav til egnethed og hæderlighed svarende til fit & proper-kravene, som gælder for finansielle virksomheder.
Derudover stilles der krav om, at formanden og næstformanden for Finanstilsynets bestyrelse ikke har haft ansættelse i en finansiel virksomhed eller har været medlem af bestyrelsen for en større finansiel virksomhed i de seneste 5 år.
14Der indføres en vidensklausul for Finanstilsynets direktion og nøglemedarbejdere.
Disse medarbejdere skal holde en pause inden jobskifte, hvis de ønsker ansættelse i den finansielle sektor.
15Samarbejdet og koordineringen mellem myndigheder og virksomheder i hvidvaskforum styrkes.
16Styrkelse af sagkundskab under domstolsbehandling.
Initiativerne forventes at få fuld effekt i løbet af et par år.
•Kilde: ErhvervsministerietFacebookTwitterKopier linkEmner:Pengeinstitutter|Kriminalitet|Danske Bank|Howard Wilkinson (erhvervsleder)|Baltikum




https://www.dr.dk/sporten/fodbold/landsholdet/landsholdsspillere-sammenhold-er-vores-comebackmiddel

LandsholdetLandsholdsspillere: Sammenhold er vores comebackmiddelStærk moral og holdånd på landsholdet var stærkt medvirkende til comebacket mod Schweiz, siger landsholdsspillere.
Målscorer Christian Gytkjær (tv.
) og Christian Eriksen (th) i noget, der ligner forbavset glæde efter det store comeback mod Schweiz.
27.
mar.
2019 kl.
07.
44 | opdateret 27.
mar.
2019 kl.
07.
51Bemærk: artiklen er mere end 30 dage gammelLæs opDet er svært at slå det danske fodboldlandshold.
I løbet af den seneste uge har holdet været på randen af nederlag i både Kosovo og Schweiz, men har alligevel formået at få uafgjort til sidst.
Dermed har holdet ikke tabt i 26 landskampe i træk i ordinær spilletid under Åge Hareide.
Ifølge flere af de danske landsholdsspillere er det holdånden og spillernes respekt for hinanden, der tirsdag var medvirkende til, at den lange stime blev forlænget, da Danmark i slutminutterne vendte 0-3 til 3-3 i Schweiz.
- Jeg tror helt sikkert, at vores sammenhold uden for banen har en effekt.
Det kan umuligt være negativt for os, at vi er spillere, der vil gøre rigtig meget for hinanden.
- Men det bør ikke være nødvendigt, at vi skal så langt ned i posen som mod Schweiz for at finde det frem, siger forsvarsspilleren Mathias 'Zanka' Jørgensen.
Schweiz-Danmark 3-3 (1-0)Mål: 1-0 Remo Freuler (19.
minut).
2-0 Granit Xhaka (66.
minut).
3-0 Breel Embolo (76.
minut).
3-1 Mathias Zanka Jørgensen (84.
minut).
3-2 Christian Gytkjær (88.
minut).
3-3 Henrik Dalsgaard (90.
minut).
Dommer: Damir Skomina, Slovenien.
Tilskuere: 18.
352.
Schweiz, 4-3-3: Yann Sommer, Kevin Mbabu, Nico Elvedi, Manuel Akanji, Ricardo Rodríguez /46.
Loris Benito, Denis Zakaria, Granit Xhaka /79.
Djibril Sow, Remo Freuler, Breel Embolo, Albian Ajeti /71.
Admir Mehmedi, Steven ZuberDanmark, 4-3-3: Kasper Schmeichel, Henrik Dalsgaard, Simon Kjær, Mathias Zanka Jørgensen, Jens Stryger Larsen, Lasse Schöne/70.
Pierre-Emile Højbjerg, Christian Eriksen, Thomas Delaney, Yussuf Poulsen, Nicolai Jørgensen/70.
Christian Gytkjær, Martin Braithwaite.
Danmark scorede tre mål mellem det 84.
og 93.
minut mod Schweiz.
Midtbanespilleren Pierre-Emile Højbjerg mener, at det er ånden omkring landsholdet, der var med til at sikre det ene point tirsdag.
- Det vigtigste, som vi tager med fra kampen, er, at vi viste det dna, der er på holdet.
Vi viste moral og holdånd.
Spillede vi godt?
Ikke specielt.
Fortjente vi point?
Måske ikke.
Men det var vores moral, der gjorde, at vi kom igen.
- Det er derfor, kampen føles som en sejr, siger Pierre-Emile Højbjerg.
Læs også:KRAULS KARAKTERER Zanka bedst i vanviddet i BaselSpillede vi godt?
Ikke specielt.
Fortjente vi point?
Måske ikke.
Men det var vores moral, der gjorde, at vi kom igen.
Pierre-Emile HøjbjergLandsholdsanfører Simon Kjær håber, at omverden nu forstår, at det ikke bare er floskler, når spillerne snakker om et godt kammeratskab og sammenhold.
- Det er nogle gange sjovt i fodbold, hvordan tingene kan ændre sig.
Det var moral og sammenhold, og det kan være, at omverden begynder at forstå nu, hvad det her hold er lavet af.
- Vi kan sige det nok så mange gange, men nogle gange er det også dejligt at vise det i aktion, siger Simon Kjær.
Læs også:BILLEDER Jublende, overvældede og målløse danskere leverer mirakletAngriberen Nicolai Jørgensen påpeger, at tro og vilje ikke altid er nok - man skal også have marginalerne med sig.
- Comebacket (mod Schweiz, red.
) siger vel noget om, at vi tror på det til det sidste.
Selvfølgelig skulle der også held til, når man er bagud 0-3 med syv minutter tilbage af kampen og får 3-3, siger Nicolai Jørgensen.
- Det er et af de vildeste momenter, jeg har været med til.
Det var sindssygt, tilføjer han.
Hareide: En sjov kampLandstræner Åge Hareide var naturligt nok stolt af sit hold efter comebacket:- Nogle kalder det held, men jeg vil ikke kalde det held, når man kommer tilbage på den måde.
Det viser karakteren på vores hold, det er vores store styrke.
Vi har ikke tabt i 26 kampe nu, siger Hareide og påpeger, at schweizerne ellers var bedst i store dele af kampen.
- Fodbold er et svært spil at forstå.
Det var en sjov kamp, for vi var langt fra at være det hold, vi forventede.
Schweiz dominerede kampen, og det måtte vi snakke om i pausen.
- Det blev meget bedre i anden halvleg, men så scorede Schweiz to mål.
Det første fra Granit Xhaka var godt, og så scorede de også på hjørne.
Så er det hårdt at være det danske landshold.
- Der er ikke langt fra helvede til himmel i fodbold.
Det er på grund af den følelse, jeg stadigvæk er i sporten.
Vi lignede mere vindere end Schweiz, for vi fik et point, og de tabte to, siger Åge Hareide.
/ritzau/FacebookTwitterKopier linkEmner:Åge Hareide (fodboldtræner)|Granit Xhaka (fodboldspiller)|Mathias Zanka Jørgensen (fodboldspiller)|Schweiz|Fodbold




https://www.dr.dk/nyheder/udland/dansk-skuespiller-er-kaempe-stjerne-i-tyskland-men-totalt-ukendt-herhjemme

UdlandDansk skuespiller er kæmpe stjerne i Tyskland - men totalt ukendt herhjemmeOp mod fire millioner tyskere ser med, når Sidsel Hindhede toner frem på skærmen.
Af Michael Reiter27.
mar.
2019 kl.
06.
35Bemærk: artiklen er mere end 30 dage gammelLæs opNår Sidsel Hindhede taler tysk, er den danske accent ikke til at tage fejl af.
Den er et syngende, dansende islæt, der trænger gennem sætningerne som en spirende blomst gennem beton.
Sammen med den danske politijakke, det lyse hår og det sprudlende humør er accenten hendes kendetegn i den tyske krimiserie SOKO Wismar.
Her spiller hun Stine Bergendal, en dansk betjent på udveksling i Tyskland.
- Til at starte med var det rimeligt skræmmende, siger Sidsel Hindhede om sin første tid som udenlandsk skuespiller i en stor tysk tv-produktion.
- Det var svært, fordi jeg ikke kunne sproget.
Så jeg lærte alle mine tyske replikker udenad.
Og så forsøgte jeg bare at reagere på, hvad de andre sagde, så godt som jeg nu kunne huske det.
Hun ler ved tanken.
For imidlertid går det langt bedre med det tyske.
Blonde danskereSidsel Hindhede er 26 år gammel og kommer fra Viborg.
Hun gik på Københavns Film- og Teaterskole, da hun forrige år hørte om en casting i Tyskland.
Hun var én blandt 200 unge skandinaver, der kæmpede om rollen som Stine Bergendal.
Og hun fik den.
Uden at kunne ét ord tysk.
Uden nogensinde at have spillet andre roller.
Men på én betingelse:- Noget af det første, de spurgte om til castingen, var, om det var OK for mig at farve mit hår lyst.
Jeg tror, de havde en idé om, at når man er dansker, så skal man helst have lyst hår og blå øjne.
Og der havde jeg kun en af delene, forklarer Sidsel Hindhede, mens hun ler igen.
Sidsel Hindhede i rollen som Stine Bergendal i serien SOKO Wismar.
I dag pendler den danske skuespiller mellem sit nye hjem i Berlin og østersøbyen Wismar, hvor SOKO Wismar optages.
SOKO står for Sonderkommission – en særlig politienhed, hvor Stine Bergendal er den tilsyneladende blåøjede men i virkeligheden snu yngling.
Der produceres 30 afsnit om året.
Serien kører på 16.
sæson.
SOKO Wismar er med andre ord en institution i Tyskland.
Eksotisk indslagNår den flimrer over skærmene hver onsdag, ser mellem tre og fire millioner tyskere med.
Og mange af dem er ellevilde med Sidsel Hindhede.
På gaden i Wismar bliver hun jævnligt stoppet af fans og stiller beredvilligt op til flokkevis af selfies.
- Det, at hun er dansker eller skandinav, gør, at hun virker sådan lidt eksotisk.
Det tror jeg, mange folk godt kan lide, siger Mathias Junge, der spiller overfor Sidsel Hindhede i SOKO Wismar.
- Det er ikke længe siden, at der kom en ældre dame hen til os, mens vi var ved at optage et afsnit.
Hun var nærmest ved at græde ved synet.
Hun var kommet helt fra Rusland for at møde os, fortæller Sidsel Hindhede.
Og det virker som om, hun ikke helt har kaperet, at hun på kort tid er blevet en tysk kendis.
En kendis, hvis overdimensionerede portræt smiler til tyskerne – fra siden af de store lastbiler, der kører rundt med filmudstyr til tv-serien.
Når man spørger Sidsel Hindhede, om det ikke er underligt at være et navn i Tyskland, som kun de færreste kender i Danmark, svarer hun:- Man må jo gribe de chancer, der kommer i livet.
Også selvom det er i et fremmed land og på et snørklet sprog.
- Min forhåbning er selvfølgelig, at det kan føre mig videre i livet i forhold til andre jobs i Tyskland eller Danmark eller i Hollywood, slutter Sidsel Hindhede, inden instruktøren råber 'und bitte!
' – værs’go!
Så kaster hun sig ud i en ny scene og nye tyske replikker - med den umiskendelige, danske klang.
Se video med Sidsel Hindhede i toppen af artiklen.
FacebookTwitterKopier linkEmner:Tyskland|Teater|Berlin|København|Rusland




https://www.dr.dk/sporten/basketball/bakkens-europaeiske-skaebne-bliver-afgjort-i-nba-legendes-foedeby

BasketballBakkens europæiske skæbne bliver afgjort i NBA-legendes fødebyDet mest velkendte navn i basketball-kredse er nok ikke 's.
Oliver Würzburg', men på klubbens bonede gulve blev en legende til.
Dirk Nowitzki er en af de mest kendte sportsstjerner i Tyskland.
Af Kasper Aleksander Thrane27.
mar.
2019 kl.
06.
45Bemærk: artiklen er mere end 30 dage gammelLæs opTirsdag formiddag ankommer Bakken Bears-mandskabet til den tyske by Würzburg, hvor den onsdag står på anden kvartfinale i FIBA Europe Cup mod det lokale hold S.
Oliver Würzburg (der selv staver sig "s.
Oliver Würzburg".
red.
).
Hævet over byen ligger Festung Marienberg - eller på dansk blot Marienberg-slottet.
Det er det første, man lægger mærke til, når man krydser Main-floden, der skiller byen i to.
Fra det majestætiske slot kan man skimte et andet mægtigt slot - nemlig Würzburger Residenz, der i 1981 blev en del af UNESCOs kulturarv.
De to bygninger kæmper om at være det, Würzburg er mest kendt for.
Han har betydet alt for tysk basketball.
Alle ved, hvem han er, og han er en kæmpe inspiration over alt i landet.
Max Baumgart, s.
Oliver WürzburgMen bevæger man sig væk fra arkitekturen og ind i sportens verden, nærmere bestemt basketball, er der en mand, der, trods sine noget færre centimeter, er større end de to monumenter.
Navnet er Dirk Nowitzki - den ubetinget største tyske basketballspiller gennem historien.
- Han har betydet alt for tysk basketball.
Alle ved, hvem han er, og han er en kæmpe inspiration over alt i landet.
Men det er især her i byen, hvor folk flokkes til, når han kommer til byen, siger Max Baumgart, som er bestyrelsesmedlem i S.
Oliver Würzburg.
Samler byenDirk Nowitski er født og opvokset i byen, hvor han spillede i klubben DJK Würzburg, som i dag altså hedder S.
Oliver Würzburg.
Her slog han sine folder fra 1994-1998, inden han drog til verdens bedste liga, nemlig NBA i USA.
Nowitzki blev draftet af Milwaukee Bucks, men han blev det samme sendt videre til Dallas Mavericks, hvor han har spillet siden da og opnået ikke blot kult-status, men også legendestatus.
I 2011 vandt han NBA-mesterskabet og blev endda kåret som finalens MVP som den blot anden europæer i historien.
Max Baumgart husker tydeligt, hvordan den præstation blev modtaget i Nowitzkis hjemby.
- Han kommer altid hjem om sommeren, men den sommer blev han modtaget af 40-50.
000 mennesker, som ville se ham.
Byen har altså kun 130.
000 indbyggere, så det fortæller lidt om, hvor stort det var.
Dirk Nowitzki løfter NBA-trofæet efter triumfen mod Miami Heat i 2011.
- Han er og har været et kæmpe forbillede for børnene i byen, og han tager sig altid tid til dem, når han kommer hjem på besøg.
Han har også flere projekter i byen, og det viser bare noget om, hvor meget byen betyder for ham og omvendt.
Han er en fantastisk person og en fantastisk spiller.
For få uger siden overhalede Dirk Nowitzki Wilt Chamberlain på sjettepladsen over spillere med flest point i NBA's historie.
Chamberlain, som anses som en af de bedste spillere gennem tiden.
Og Nowitzki har i den grad vist vejen for europæisk basketball, fortæller Bakken Bears-træner Steffen Wich.
- Han har med sin person og spillestil omformet basketball.
Han gjorde noget, ingen andre havde gjort før.
Både stilmæssigt og menneskemæssigt.
De grinte af ham i starten, men det gør de nok ikke længere.
- Det er helt vildt, hvad han har gjort.
Han har game, og er der noget, amerikanerne kan lide, så er det folk, der kan spille og vil vinde.
Det er han nået langt på.
Jeg har altid været imponeret over, at han kan klare sig så godt, siger Steffen Wich,Fokus på kvartfinalenMens Dirk Nowtizki er fortid, i hvert fald på banen i S.
Oliver Arena, så er det i den grad nutid for Bakken Bears og drømmen om europæisk succes.
Onsdag skal danskerne forsvare en etpointssejr fra første kamp mod klubben, og det er en opgave, der kan blive en ordentlig mundfuld, vurderer Steffen Wich.
- Jeg glæder mig enormt meget, for vi har alt at vinde.
De er kæmpe favoritter, og den hedder jo nok 90-10 i deres favør.
- Men det betyder ikke, at vi går ud og lægger os ned.
Vi skal ud og slås, svede og bløde, og så må vi se, hvad det giver.
De har hjemmebanefordelen, og det betyder meget, men vi har vist, at vi godt kan drille dem.
Spørger man Bakkens danske landsholdsspiller Adama Darboe, er optimismen en smule større.
- Vi har slået dem før, så hvorfor skulle vi ikke kunne gøre det igen?
Vi er godt forberedt, og vi er klar, så den kan sagtens tippe vores vej.
- Det bliver svært, men vi tror på den.
Andet ville være dumt, slutter Darboe.
Kampen mellem S.
Oliver Würzburg og Bakken Bears spilles onsdag kl.
19.
00 og kan følges direkte i Liga på P3.
FacebookTwitterKopier linkEmner:Bakken Bears|Basketball|USA|Bakken|Dyrehaven




https://www.dr.dk/nyheder/kultur/gaming/husker-du-den-ikoniske-spilfigur-nu-er-racer-raeven-fra-90erne-tilbage

GamingHusker du den ikoniske spilfigur?
Nu er racer-ræven fra 90'erne tilbageLegendariske Crash Bandicoot er genopstået.
Spilekspert jubler.
Til sommer kan nostalgikere se frem til et gensyn med Crash Bandicoot og alle hans venner og fjender, når 'Crash Team Racing' fra 1999 bliver genudgivet i en opdateret 2019-version.
(© Activision)Af Christian Mejdahl Buhl27.
mar.
2019 kl.
06.
30Bemærk: artiklen er mere end 30 dage gammelLæs opPå ungdomsværelset anno 1999 lå der stensikkert et eksemplar af 'Harry Potter og Fangen fra Azkaban' på natbordet, mens den dengang nye popprinsesse Britney Spears flød ud i rummet med sit megahit '… Baby One More Time' ovre fra CD-afspilleren.
Og Pokémon-kortene lå naturligvis sirligt klar i en mappe – hvis en ven nu skulle komme forbi for at bytte kort.
Men i den mere digitale afdeling for underholdning var årets hit i 1999 PlayStation-favoritten Crash Bandicoot.
Den skrupskøre ræv, som egentlig er en muteret punggrævling, var hovedperson i racerspillet 'Crash Team Racing', der solgte næsten fem millioner eksemplarer på verdensplan.
Nu er et meget langt pit stop på 20 år ved at være forbi.
Det ligner og lyder som et spil, der kunne være udgivet i dag, men med det gode, gamle gameplay, vi kender fra 1999Troels MøllerFor det er tid til at trække i køredragten igen.
Til sommer bliver det originale 'Crash Team Racing' nemlig genudgivet i en opdateret 2019-version under navnet 'Crash Team Racing Nitro Fueled'.
- Det er det samme spil, men helt nyt.
Det bliver gjort på den helt rigtige måde ved at lægge et nyt spil oven på det gamle.
Så det er ny grafik, ny styring og opdateret lyd.
Det gør, at det ligner og lyder som et spil, der kunne være udgivet i dag, men med det gode, gamle gameplay, vi kender fra 1999, lyder det begejstret fra spilekspert og redaktør på Troldspejlet, Troels Møller.
I denne uge kunne Sony ved deres State of Play-event så afsløre, at det nye spil ikke blot vil være en genudgivelse af det oprindelige 'Crash Team Racing', men det vil også indeholde samtlige baner og figurer fra opfølgeren 'Crash Nitro Kart' fra 2003.
Grafikken, lyden og styringen har fået en tiltrængt overhaling, siden det oprindelige spil (til venstre) udkom for over tyve år siden.
(© Sony Computer Entertainment/Activision)Nostalgi hitter på kistebundenDet er da også en god forretning for spilfirmaerne at genudgive gamle spil.
I 2017 udkom de tre oprindelige Crash Bandicoot-spil i en opdateret pakkeløsning, der endte med at sælge over fire millioner eksemplarer.
Spilfirmaerne kan jo se, at der sidder mange 25 til 35-årige derude og tænker tilbage på spilleneTroels MøllerOg i 2018 udkom 'Spyro: Reignited Trilogy', der var ét samlet spil med opdaterede versioner af de tre oprindelige Spyro-spil fra omkring årtusindskiftet.
I alt solgte genudgivelsen lidt over to millioner eksemplarer.
De gode salgstal er også en del af grunden til, at spilfirmaerne bliver ved med at genudgive gamle skatte, der ellers var henlagt til et liv i støvede arkiver.
- De bliver genudgivet, fordi der er en nostalgisk kærlighed hos forbrugerne.
Da de tre oprindelige Crash Bandicoot-spil blev udgivet i 2017, lå det i top-3 i flere uger, så der er masser af penge i at udgive gamle titler i nye klæder, siger Troels Møller og fortsætter:- Spilfirmaerne kan jo se, at der sidder mange 25 til 35-årige derude og tænker tilbage på spillene og stadig spiller de spil, vi elskede, da vi var børn.
Som altid er det Crash Bandicoots ærkefjende, Doctor Neo Cortex, der prøver at gøre det af med den lalleglade ræv.
(© Activision)En positiv tendensKritikere af genudgivelsestendensen vil måske indvende, at det er en kedelig trend, hvis spilstudierne glemmer fantasien og originaliteten og forlader sig på gammel vin på nye flasker i form af endeløse genudgivelser af tyve år gamle spil.
Men Troels Møller mener, at det er en god idé at genudgive gamle spil - når historien er god nok - så både nye og gamle spillere kan genopdage de klassiske universer.
Læs også:Troldspejlet kårer: Her er de 10 vigtigste spillekonsoller nogensinde- Det bliver sværere og sværere at finde et tv, du kan sætte dine gamle konsoller til.
Du kan for eksempel ikke sætte den første PlayStation til et nyt tv uden alverdens adaptere.
Så det er en god måde at genopdage gamle klassikere på det udstyr, man rent faktisk har stående.
- Genudgivelsen giver også en ny generation af spillere en fantastisk spiloplevelse, de ellers ikke ville have fået.
Så jeg ser intet problem i at genudgive 20 år gamle spil.
Og så synes jeg generelt også, at firmaerne har haft en god næse for, hvilke spil de skal tage fat i, siger Troels Møller.
'Crash Team Racing Nitro Fueled' udkommer til PlayStation 4, Xbox One og Nintendo Switch den 21.
juni.
FacebookTwitterKopier linkEmner:Britney Spears (musiker)|Playstation|Xbox|Computerspil|Leg og spil




https://www.dr.dk/nyheder/politik/nye-laeger-fravaelger-livet-som-praktiserende-i-yderomraaderne

SundhedsreformSe temaPolitikNye læger fravælger livet som praktiserende i yderområderne Specialet i almen medicin er mindst attraktivt i yderområder, viser nye tal.
Yngre læger holder sig helst til storbyerne, når de skal specialuddanne sig til at blive praktiserende læger.
Af Nicolas S.
Nielsen og Morten Henriksen27.
mar.
2019 kl.
07.
59 | opdateret 27.
mar.
2019 kl.
09.
45Bemærk: artiklen er mere end 30 dage gammelLæs opDer er behov for at uddanne flere praktiserende læger, hvis manglen på læger skal nedbringes i hele landet.
Så langt er et bredt flertal af Folketingets partier enige.
Derfor har regeringen og Dansk Folkeparti, som en del af den nye sundhedsreform, valgt at oprette 320 nye introduktionsstillinger i almen medicin.
Stillingerne er halvårlige og er den obligatoriske første del af den specialisering, lægerne skal gennemgå, hvis de vil have titel af speciallæge - og eksempelvis være praktiserende læger.
Men trods reformplanerne om de ekstra stillinger er det allerede i dag svært at besætte pladserne, for de unge læger vil ikke specialisere sig i yderområderne.
Læs også:5 ting i sundhedsreformen, du skal bide mærke iMens introduktionsstillingerne i almen medicin i de store universitetsbyer som København, Odense og Aarhus hver og en går som varmt brød, så er det ikke lykkedes at besætte stillingerne i en række yderområder i Region Syddanmark samt i Vest- og Nordjylland.
Det viser tal fra regionerne, som DR Nyheder har fået.
I Region Nord- og Midtjylland blev 16 ud af 143 stillinger ikke besat sidste år, mens 13 ud af 73 stillinger ikke blev matchet med en lægeuddannet i Region Syddanmark.
Omvendt kunne de tænde de røde lygter i Region Sjælland og Region Hovedstaden.
Her blev de 148 stillinger, som er minimumsdimensioneringen, alle besat.
Ej men for pokker, det her er jo et kæmpe problem.
For det betyder, at selvom vi udbygger kapaciteten og egentlig kan uddanne flere, så kan vi risikere at stå med, at vi ikke får stillingerne besat.
Dermed har vi opnået ingenting.
Flemming Møller Mortensen, sundhedsordfører, SocialdemokratietSvært at besætte uddannelsesstillingerneEn af de læger, der gerne ville have taget imod en yngre læge, der ville specialisere sig i almen medicin med henblik på selv at blive praktiserende læge, er Tommy Stoltz Olsen.
Han ejer Struer Lægecenter, hvor de i flere år har slået en stilling op uden held.
- Vi ved, at der er en del, der efterhånden er grå eller hvide i toppen, som godt kan se en ende på deres aktive lægeliv.
Så det ville være rigtig dejligt, hvis man vidste, der var nogen på vej igennem pipelinen til at tage over, siger han.
Ifølge Tommy Stoltz Olsen er planen om at oprette 320 nye introstillinger et skridt i den rigtige retning, men rekrutteringsproblemerne er ikke løst, før stillingerne bliver besat, siger han.
- Du kan slå nok så mange stillinger op, men hvis der ikke er nogen ansøgere, gør det ingen forskel.
Derfor skal det samtidig gøres attraktivt at komme ud i almenpraksis.
De gange, Tommy Stoltz Olsen og kollegaerne har haft yngre læger ansat i midlertidige stillinger, har det været en energiindsprøjtning for hele personalet, fortæller han.
Tommy Stoltz er praktiserende læge i Struer Lægehus.
Han har i årevis forsøgt at få en uddannelseslæge ind i klinikken, men stillingerne er flere gange endt med at blive ubesat.
(© DR Nyheder)Regioner: Det går bedreDet er Danske Regioner, der har det overordnede ansvar med at opslå og besætte pladserne.
Her hæfter Bo Libergren (V), der er formand for "det nære sundhedsudvalg" i Region Syddanmark samt næstformand i Regionernes Lønnings- og Takstnævn, sig ved, at problemet er blevet mindre.
- Der er langt flere besat, end der plejer at være.
Der er faktisk tale om en pæn forbedring.
Den positive historie er den centrale, siger han.
At alle uddannelsesstillingerne ikke bliver besat i yderområderne tilskriver han, at de nyudklækkede læger, der nu skal specialisere sig, kommer fra de tre universitetsbyer med lægeuddannelser i København, Odense, Aalborg og Aarhus.
Hos organisationen Yngre Læger, som har flere medlemmer, der kunne tænkes at benytte sig af muligheden for at få en introstilling i en almen praksis, mener man, at forslaget er et skridt i den rigtige retning.
- Men det er vigtigt, at det her forslag ikke står alene.
Vi er simpelthen nødt til at gøre det attraktivt for de unge læger at bosætte sig i nærområdet, siger Kim Brogaard, der er formand for Yngre Lægers almen praksis-udvalg.
- Det kan for eksempel gøres ved at skabe fleksible muligheder for at arbejde i praksis.
Der skal skabes mulighed for forskning og udvikling, og så ønsker de noget så basalt som, at deres familier skal trives.
Der er mange lavthængende frugter at hente, siger han videre.
Kortet viser, hvor i landet de nye introduktionsstillinger skal oprettes.
Artiklen fortsætter under kortet.
Kort over introstillingerS vil løse problem med tvangI Socialdemokratiet kalder sundhedsordfører Flemming Møller Mortensen (S) regeringens planer om at oprette flere stillinger for "uigennemtænkt".
- Når man har så mange introduktionsstillinger, der står ubesatte ude i provinsen, så hjælper det ikke noget at slå flere stillinger op i hele Danmark.
Så er det dem tættest på de store byer, der vil blive besat.
Og dem derude, hvor jeg eksempelvis selv har boet i mange år, vil ikke blive besat.
Er det et problem, at de ikke bliver besat?
- Ej, men for pokker, det her er jo et kæmpe problem.
For det betyder, at selvom vi udbygger kapaciteten og egentlig kan uddanne flere, så kan vi risikere at stå med, at vi ikke får stillingerne besat.
Dermed har vi opnået ingenting.
Socialdemokratiet har foreslået en såkaldt tjenestepligt, der tvinger uddannede læger til at tage en tørn i en almen praksis.
Et forslag, der dog har fået modstand af både Praktiserende Lægers Organisation (PLO) samt foreningen Yngre Læger, der har betegnet det som "det glade vanvid".
Nørby: Tvangslæger løser ingentingSundhedsminister Ellen Trane Nørby (V) erkender, at "det har været en udfordring" at få uddannelseslægerne til yderområderne, men med regeringen og Dansk Folkepartis nye sundhedsreform bliver der taget et stort skridt i den rigtige retning, understreger hun.
- Noget af det, der har gjort introduktionsstillingerne mindre attraktive hidtil, er, at der ikke har været nok hoveduddannelsesforløb, fordi man ikke har kunnet føle sig sikker på, at man bagefter kan uddanne sig færdig som alment praktiserende læge.
Men det er jo noget af det, vi ændrer på med sundhedsreformen, siger Ellen Trane Nørby.
Hun henviser til de 320 nye introduktionsstillinger i 2019 og 2020, som regeringen og Dansk Folkeparti planlægger at oprette, og peger samtidig på, at reformen sikrer 160 ekstra hoveduddannelsesstillinger.
Derudover mener hun langt fra, at Socialdemokratiets forslag om at tvinge lægerne ud i yderområderne vil løse problemet.
- Når jeg taler med ældre patienter, så efterspørger de ikke en socialdemokratisk udkommanderet tvangslæge, som er på gennemrejse hver halve år.
De efterspørger en fast læge, som ved, hvem de er og omvendt, siger Ellen Trane Nørby.
FacebookTwitterKopier linkEmner:Bo Libergren (politiker)|Ellen Trane Nørby (politiker)|Venstre|Læger|Jylland




https://www.dr.dk/nyheder/udland/flere-viser-interesse-i-flytte-til-new-zealand-trods-moskeangreb

UdlandFlere viser interesse i at flytte til New Zealand - trods moskéangrebEfter det tragiske angreb 15.
marts har New Zealand oplevet en stigning i interessen for tilflytning.
Blomster til minde om ofrene i Christchurch i New Zealand.
Massakren har tilsyneladende ikke afskrækket folk, der overvejer at flytte til New Zealand for at bo og arbejde.
(Photo by ANTHONY WALLACE / AFP) 27.
mar.
2019 kl.
04.
20 | opdateret 27.
mar.
2019 kl.
04.
31Bemærk: artiklen er mere end 30 dage gammelLæs opFlere er interesserede i at flytte til New Zealand efter det tragiske angreb på de to moskéer i Christchurch 15.
marts.
Det viser nye tal fra immigrationsmyndighederne i New Zealand.
Her er det noteret, at der har været en markant stigning i registreringer af folk, der er interesserede i at bo og arbejde i landet.
- Der blev modtaget 6457 registreringer i de 10 dage efter angrebet mod 4844 i de 10 foregående dage, siger talsmanden Greg Forsythe til dpa.
Også flere interesserede fra muslimske landeDen største numeriske stigning er fra amerikanere, men man har også fundet en markant stigning hos folk fra Storbritannien og Sydafrika.
Derudover har der også været en interesse fra hovedsageligt muslimske lande som Pakistan.
New Zealands premierminister, Jacinda Ardern, er blevet hyldet for sin håndtering og reaktion på det blodige angreb i moskéerne, hvor 50 mennesker blev skudt af en hvid, australsk mand.
Både hendes omfavnelse af det muslimske fællesskab og forbuddet mod semiautomatiske skydevåben er blevet rost.
Den 28-årige australske angrebsmand er blevet sigtet for drab på de 50 personer.
Han forventes at skulle for retten igen 5.
april.
/ritzau/FacebookTwitterKopier linkEmner:New Zealand|Storbritannien|Islam|Christchurch|Pakistan




https://www.dr.dk/nyheder/udland/forstad-i-new-york-forbyder-uvaccinerede-born-pa-skoler-legepladser-og-i

UdlandForstad i New York forbyder uvaccinerede børn på skoler, legepladser og i indkøbscentre Et mæslingeudbrud i Rockland County får myndighederne til at forbyde uvaccinerede børn på offentlige steder.
I Rockland County er kun 72,9 procent unge under 18 år vaccineret mod mæslinger.
Myndighederne anbefaler mellem 92 og 95 procent.
(Arkivfoto) )27.
mar.
2019 kl.
02.
23 | opdateret 27.
mar.
2019 kl.
02.
28Bemærk: artiklen er mere end 30 dage gammelLæs opEt amt i New York har forbudt uvaccinerede børn på offentlige steder for at bekæmpe et stort mæslingeudbrud.
Det oplyser byrådsformanden i Rockland County, der ligger i en af New Yorks nordlige forstæder, på et pressemøde tirsdag.
Samtidig har amtet erklæret undtagelsestilstand, efter at flere end 150 personer er blevet smittet med mæslinger siden sidste efterår.
Byrådsformand Ed Day håber, at forbuddet får nogle forældre til at vågne op og indse problemets alvor.
- Det her er et opråb.
Det er der ingen tvivl om, siger han.
Forbuddet mod at opholde sig på offentlige steder gælder indtil videre i 30 dage for alle under 18 år, som ikke er vaccineret mod mæslinger.
Forbuddet omfatter samlingssteder såsom skoler, indkøbscentre, restauranter og kirker.
Kan straffes med fængselOvertrædes forbuddet, kan det straffes med fængsel i op til seks måneder.
Byrådsformand Ed Day siger dog, at det ikke er myndighederne formål at anholde folk.
Hensigten med forbuddet er at understrege situationens alvor.
- Der kommer ikke til at gå betjente rundt i gaderne og spørge efter vaccinationsdokumenter.
Det ville jo være latterligt, siger han.
- Omvendt vil forældre blive holdt ansvarlige, hvis de handler i strid med denne undtagelsestilstand, tilføjer han.
Ed Day fortæller, at han ikke tror, at sådan et drastisk skridt er blevet taget før nogen steder i USA.
Han håber, at forbuddet bliver et vendepunkt i Rockland Countys kamp mod mæslinger.
Jødisk samfund ramtI Rockland County er især det jødiske samfund blevet ramt af mæslinger.
Det skyldes formentlig, at færre her end i andre samfund bliver vaccineret.
Rockland County oplever i øjeblikket det længstvarende mæslingeudbrud i USA, siden landet officielt blev erklæret mæslingefrit i 2000.
Amerikanske sundhedsmyndigheder oplyser, at den bedste måde at stoppe sygdommen i at sprede sig, er ved at nå op på en vaccinationsprocent på mellem 92 og 95.
I Rockland County er kun 72,9 procent af unge under 18 år vaccineret mod mæslinger.
Der bor cirka 300.
000 mennesker i Rockland County.
/ritzau/APFacebookTwitterKopier linkEmner:Børnesygdomme|New York|USA|Sygdomme og lidelser|Vaccinationer




https://www.dr.dk/sporten/fodbold/landsholdet/billeder-jublende-overvaeldede-og-maalloese-danskere-leverer-miraklet

LandsholdetBILLEDER Jublende, overvældede og målløse danskere leverer miraklet Landsholdet hentede et vildt point efter mirakuløst comeback mod Schweiz.
Af Anders Keld Messer og Johan Haarløv27.
mar.
2019 kl.
00.
01Bemærk: artiklen er mere end 30 dage gammelLæs opDet danske landshold leverede et mirakuløst comeback i EM-kvalifikationskampen mod Schweiz.
Herrelandsholdet fik på mirakuløs vis vendt 0-3 i det 84.
minut til slutresultatet 3-3.
Du kan her se nogle af billederne fra opgøret i Basel.
Målscoren til 3-3, Henrik Dalsgaard, jubler sammen med holdkammeraten Pierre-Emile Højbjerg.
1 / 8Dansk glæde efter Henrik Dalsgaards udligning til 3-3 langt inde i overtiden.
2 / 8Den schweiziske træner Vladimir Petković opmuntrer sine spillere efter de intense slut-minutter i opgøret.
3 / 8En tilfreds Henrik Dalsgaard fejrer sit første mål på A-landsholdet.
4 / 8Den schweiziske forsvarsspiller Manuel Akanji kan skuffet se bolden gå i mål kort inden slutfløjtet.
5 / 8Det danske landshold kan gå fra kampen med et vigtigt point i bagagen.
6 / 8Christian Gytkjær og Christian Eriksen puster ud efter de vilde slutminutter.
7 / 8Kasper Schmeichel deler sin glæde med resten af stadion.
8 / 8FacebookTwitterKopier linkEmner:Schweiz|Basel




https://www.dr.dk/nyheder/regionale/hovedstadsomraadet/faa-paedagoger-ny-foraeldrebevaegelse-kalder-til-demonstration

KøbenhavnFor få pædagoger: Ny forældrebevægelse kalder til demonstration mod normeringerForeløbigt er der indkaldt til demonstrationer i 34 byer i hele landet.
Marie Blønd - med datteren Isa Bella - går forrest i en ny forældrebevægelse, der vil have flere pædagoger ansat i daginstitutionerne.
 © DR / Privatfoto)Af Marcus Mathiasen Bank og Mathilde Nordenlund27.
mar.
2019 kl.
06.
00Bemærk: artiklen er mere end 30 dage gammelLæs op'Omsorg til vores børn nu' lyder sloganet for en forældrebevægelse, der på bare to uger har spredt sig til en lang række kommuner.
Forældrene kræver bedre normeringer i daginstitutionerne og har via Facebook indkaldt til fælles demonstration lørdag den 6.
april.
- Vi vil råbe politikerne på Christiansborg op og kræve flere pædagoger til vores børn.
Vi skal rette op på det omsorgssvigt, der sker i daginstitutionerne dagligt, siger en af initiativtagerne, Marie Blønd fra København.
Det er blandt andet den seneste mediedækning af presset i daginstitutionerne og et netop nedstemt forslag om minimumsnormeringer i daginstitutionerne i midten af marts, der har fået bægeret til at flyde over, peger Marie Blønd på.
- Vi vil have omsorg til vores børn nu, for det får de ikke nok af.
Selvfølgelig er det forskelligt fra institution til institution, og pædagogerne gør et fantastisk arbejde.
Der er bare ikke nok af dem, siger hun.
KL: Godt med demonstrationHos Kommunernes Landsforening (KL) bakker man op om den nye bevægelses planlagte demonstrationer og særligt forældrenes krav om flere penge til kommunerne.
- Det er et krav, vi selv har tænkt os at fremføre, når vi skal til økonomiforhandling med regeringen her om et par måneder, siger Thomas Gyldal Petersen, formand for Børne- og undervisningsudvalget i KL og borgmester i Herlev Kommune (S).
Vi er simpelthen nervøse for, at vi kommer til at proppe en bestemt model ned i halsen på alle.
For så risikerer vi i stedet at bruge endnu mere tid på bureaukrati og regler.
Anni Matthiesen (V), børneordførerHan bakker dog ikke op om minimumsnormeringer, som forældrene også kæmper for - hvis ikke der følger penge med, siger Thomas Gyldal Petersen.
- En minimumsnormering er en teknisk løsning, og hvis ikke den følges af penge, er det bare et budskab til kommunerne om at finde en løsning inden for den ramme, der i forvejen er for snæver, siger han og fortsætter:- Så skal pengene findes et andet sted, og det er for eksempel de ældre eller folkeskolen, det vil gå ud over, siger han.
Venstre: Demo kommer ikke til at ændre nogetHos Venstre var man med til at stemme forslaget om minimumsnormeringer ned i Folketinget.
Og det kommer demonstrationerne ikke til at ændre på, mener børneordfører Anni Matthiesen (V).
For det er vigtigt, at hver enkel daginstitution kan planlægge, som de vil lokalt.
- Vi er simpelthen nervøse for, at vi kommer til at proppe en bestemt model ned i halsen på alle.
For så risikerer vi i stedet at bruge endnu mere tid på bureaukrati og regler.
Og til spørgsmålet om kommunerne får flere penge til børneområdet, siger hun:- Det overrasker mig ikke, at kommunerne gerne vil have flere penge, men det er klart, at den kamp står mellem KL og finansministeren på den anden side, siger hun og henviser til de årlige økonomiforhandlinger mellem Kommunernes Landsforening og regeringen, som begynder om et par måneder.
FacebookTwitterKopier linkEmner:Anni Matthiesen (politiker)|Kommunernes Landsforening|Venstre|Demonstrationer|København




https://www.dr.dk/sporten/fodbold/landsholdet/dansk-maalraev-efter-vildt-comeback-viser-vi-har-nosser

LandsholdetDansk målræv efter vildt comeback: 'Viser, at vi har nosser'Christian Gytkjær scorede tirsdag sit første landskampsmål for Danmark.
Christian Gytkjær scorede sit første landskampsmål tirsdag aften i Basel.
Af Michael Sten Jensen i Lyon og Andreas Kraul27.
mar.
2019 kl.
00.
04Bemærk: artiklen er mere end 30 dage gammelLæs opHan havde egentlig gjort sig klar allerede i pausen, Christian Gytkjær.
Den danske angriber, selvudnævnt 'Fox in the box', trippede rundt med sin spillertrøje på, da Nicolai Jørgensen kort inden pausen fik et overstræk i knæet og så ud til at måtte lade sig udskifte.
Sådan gik det ikke.
Nicolai Jørgensen kom også på banen i anden halvleg, og i stedet måtte Christian Gytkjær, der til daglig gør sig hos polske Lech Poznan, vente til det 70.
minut, før han fik græs under knopperne.
Christian Gytkjær og Yussuf Poulsen efter reduceringen til 2-3.
Den danske angriber kom dog til at spille en hovedrolle, da han efter 88.
minutter levede op til sit øgenavn som målræv.
En tværpasning fra Yussuf Poulsen skulle blot sparkes i kassen, og så var angriberens første landsholdsmål en realitet.
En lettere kaotisk oplevelse for den 28-årige angriber.
- Jeg kan ikke huske, hvad jeg tænkte.
Men vi skulle have bolden ud igen og videre.
Det var en fed oplevelse.
- Selve kampbilledet var vel noget af det mest vanvittige, jeg har været med til.
Det viser sgu, at vi har nosser, og vi er en fantastisk sammentømret gruppe, siger Christian Gytkjær.
Stolt over tillidAt det blev Christian Gytkjær, der fik chancen for at ændre på det truende nederlag, kom måske som en overraskelse for flere.
På bænken sad nemlig også Ajax' Kasper Dolberg, men det var altså Gytkjærs kvaliteter, der blev foretrukket.
Danskeren tager sig til hovedet efter kampen.
- Jeg er stolt over at få vist den tillid.
De ser mine kvaliteter og tror på dem i så vigtig en kamp som i dag, så jeg er stolt over at kunne give tilbage.
Kan det her fodboldlandshold simpelthen ikke tabe?
- Det ser sådan ud.
Det er et fantastisk hold, vi har.
Det er holdet, der præsterer hver gang.
Alle kan lide alle, og det er en fornøjelse at komme ind som ny på et hold som det her, og så får man jo presset resultater som det her ud engang imellem, siger Christian Gytkjær.
FacebookTwitterKopier linkEmner:Kasper Dolberg (fodboldspiller)|Yussuf Poulsen (fodboldspiller)|Fodbold|Polen




https://www.dr.dk/nyheder/udland/syrien-beder-om-hastemode-i-fns-sikkerhedsrad-om-golanhojderne

UdlandSyrien beder om hastemøde i FN's Sikkerhedsråd om GolanhøjderneDet sker efter USA´s præsident Donald Trump har underskrevet et dekret, hvor USA anerkender Israels suverænitet over Golanhøjderne.
Syriske sikkerhedsstyrker patrujlerer ved grænsen til Israel i den syriske by Quneitra i Golanhøjderne 27.
mar.
2019 kl.
01.
43 | opdateret 27.
mar.
2019 kl.
01.
57Bemærk: artiklen er mere end 30 dage gammelLæs opSyrien beder FN's Sikkerhedsråd om et hastemøde om USA's anerkendelse af Golanhøjderne som en del af Israel.
Læs også:Trump anerkender Golanhøjderne som en del af IsraelDet fremgår af et brev fra Syrien til FN's Sikkerhedsråd, skriver nyhedsbureauet AFP.
Mandag underskrev USA's præsident, Donald Trump, et dekret, hvor USA anerkender Israels suverænitet over Golanhøjderne.
Israel erobrede området fra Syrien under Seksdageskrigen i 1967 og erklærede det som en del af landet i 1981.
Læs også:50 år siden: Israels overraskelsesangreb startede seksdageskrigenInternationalt har Israels annektering af det strategisk vigtige højdedrag aldrig været anerkendt.
FN's Sikkerhedsråd fastslog i 1981, at det er besat syrisk territorium.
Den amerikanske beslutning blev straks fordømt fra syrisk side.
Beslutningen gør USA til araberes hovedfjendePressemeddelelse fra Syriens udenrigsministerium- Uanset hvor mange år, der er gået, ændrer dette ikke på, at Golan er besat syrisk område, sagde Syriens udenrigsminister, Walid al-Moualem, på stats-tv.
Syrien: Trump har ingen autoritetIfølge det syriske udenrigsministerium har Trump ikke autoritet til på egen hånd at "legitimere besættelsen" af Golanhøjderne.
Det fremgår af en pressemeddelelse fra ministeriet, skriver nyhedsbureauet Reuters.
- Beslutningen gør USA til araberes hovedfjende, står der i meddelelsen.
Syrien bliver støttet af blandt andet Den Arabiske Liga, som ligeledes holder fast i, at Golanhøjderne er syrisk territorium.
Fra flere sider har der lydt advarsler om, at USA's beslutning om at anerkende Israels ret til Golanhøjderne kan få vidtrækkende og farlige konsekvenser.
Rusland advarer USARusland advarede mandag igen om en "ny bølge" af spændinger i Mellemøsten, efter Trump havde underskrevet dekretet.
Israel har aldrig haft en bedre ven end digBenjamin Netanyahu, Israels premiereminister ( om Donald Trump)Israels premierminister, Benjamin Netanyahu, er derimod begejstret for Trumps beslutning.
- Dette er i sandhed en historisk dag, sagde han i Washington, da dekretet blev underskrevet.
- Israel har været heldig at have mange amerikanske præsidenter som ven.
Men Israel har aldrig haft en bedre ven end dig, lød det fra Netanyahu.
/ritzau/FacebookTwitterKopier linkEmner:Benjamin Netanyahu (politiker)|Donald Trump (politiker)|Forenede Nationer|Israel|Sikkerhedspolitik




https://www.dr.dk/nyheder/regionale/syd/staerekasser-blitzer-redningsfolk-skal-bruge-timer-paa-dokumentere-udrykning

Syd- og SønderjyllandStærekasser blitzer redningsfolk: Skal bruge timer på at dokumentere udrykningDen nye fartkontrol kan ikke skelne mellem udrykning og almindelige biler.
(Arkiv) Alene i Region Syddanmark, hvor Ambulance Syd kører ambulancer, har man på tre måneder skulle behandle 60 sager om hastigheds-overtrædelser.
Af Ida-Sofie Sellerup og Susanne Kristine Terman Pedersen27.
mar.
2019 kl.
06.
01Bemærk: artiklen er mere end 30 dage gammelLæs opSpeederen er i bund, når ambulancereddere, politifolk og brandvæsen rykker ud.
Men landets stærekasser tager ikke højde for, at det er udrykningskøretøjer, der blæser forbi.
For politibiler bliver bøden stoppet i systemet, hvis betjentene når at registrere det hos vagtcentralen.
Men for beredskaberne venter over en times manuelt arbejde efter hver blitz, hvor man skal finde dokumentation, der retfærdiggør, at fartgrænserne blev overtrådt.
Alene i Region Syddanmark, hvor Ambulance Syd kører ambulancer, har man på tre måneder skullet behandle 60 sager.
Det er et landsdækkende problem, og vi møder stærekasser rigtig tit.
Med tanke på, at der måske kommer flere, er det noget, vi bliver nødt til at tage stilling til fremadrettet.
Bjarne Nigaard, sekretariatschef, Danske BeredskaberMen problemet er ikke kun syddansk, mener Danske Beredskaber.
- Det er et landsdækkende problem, og vi møder stærekasser rigtig tit.
Med tanke på, at der måske kommer flere, er det noget, vi bliver nødt til at tage stilling til fremadrettet, siger Bjarne Nigaard, sekretariatschef.
Læs også:Fartkontrol: Socialdemokratiet åbner for at udskifte fotovogne ud med stærekasserDer er 20 stærekasser på 11 placeringer i Danmark.
Men ofte står de ved indfaldsveje til blandt andet sygehuse, så udrykningskøretøjer bliver ofte blitzet.
Det administrative arbejde tager hurtigt en del tid, mener Danske Beredskaber.
- Det kan nemt kan tage en time til halvanden per bøde, og hvis du så ganger det op med de 40.
000 kørsler, det danske brandvæsen har årligt, bliver det til en del timer, siger Bjarne Nigaard.
'Kan ikke passe, at vi ikke må køre udrykning'Indsatsleder i Sydvestjysk Brandvæsen Thomas Staal Laugesen fik i februar beskeden om, at han stod til at miste sit kørekort efter en udrykningskørsel.
Vi har et arbejde, hvor hvert sekund tæller, og derfor kræver det til tider, at vi kører stærkere end loven tillader.
Thomas Staal Laugesen, indsatsleder, Sydvestjysk Brandvæsen- Jeg tænkte, at der måtte være tale om en fejl.
Det kan jo ikke passe, at vi ikke må køre udrykningskørsel mere, fortæller Thomas Staal Laugesen.
Men der var ikke tale om en fejl, og først to måneder efter fik Thomas Staal Laugesen annulleret sin bøde, da han kunne bevise, at han havde kørt en såkaldt kørsel 1, der berettigede ham i at køre med udrykning og hurtigere end 80 kilometer i timen.
Læs også:Nye stærekasser har blitzet over 22.
000 bilisterEfter episoden understreger Thomas Staal Laugesen, at han ikke har noget imod stærekasserne, men:- Vi har et arbejde, hvor hvert sekund tæller, og derfor kræver det til tider, at vi kører stærkere end loven tillader, siger han.
Lav reglerne omHos Ambulance Syd har man behandlet 60 sager på tre måneder.
Alle sager er blevet annulleret, men det koster en del mandetimer hos vagtcentralen at få udredt bøderne.
- Derfor ville vi ønske, at der var en teknisk løsning, der gjorde, at man kunne skille udrykningskøretøjerne fra, siger driftschef Allan Mose.
Sådan er stærekassernes placering udvalgtDe faste stærekassers placering er udvalgt på baggrund af Vejdirektoratets ulykkesstatistik samt Rigspolitiets vurdering.
Der er taget udgangspunkt i lokaliteter, som er ulykkesbelastede.
Det vil sige, at der har været mindst fire ulykker med personskade per lokalitet i perioden 2011 – 2015.
Desuden er der en årsdøgntrafik på 5.
000 – 15.
000 køretøjer på stedet.
Kilde: VejdirektoratetSamme ønske kommer fra Sydvestjysk Brandvæsen.
- Det kan ikke være rigtigt, at vi hver gang skal igennem det her administrative bøvl for at komme af med de her bøder igen.
Det er en utryg ventetid for mine medarbejdere, siger beredskabschef Jens Mølgaard.
Sætter farten ned under udrykningOg selvom bøderne bliver annulleret efter det administrative arbejde, gør stærekasserne redningsfolkene nervøse, siger indsatsleder Thomas Staal Laugesen fra Sydvestjydsk Brandvæsen.
- Vi er begyndt at sætte farten ned, når vi kører forbi stærekasserne.
Men det kan også skabe farlige situationer i trafikken, og vi kører med udrykning for at nå frem til en ulykke, hvor hvert sekund tæller, siger Thomas Staal Laugesen.
Sekretariatchef i Danske Beredskaber Bjarne Nigaard forstår godt reddernes bekymring og understreger, at der skal gøres noget.
- Vi skal rigtig nødigt hen, hvor vi skal overholde færdselsreglerne.
Hele intentionen med at vi skynder os er jo, fordi der er et vigtigt behov for at nå frem, siger han.
Rigspolitiet og Vejdirektoratet tager kritikken seriøstStærekasserne er et pilotprojekt mellem Vejdirektoratet og Rigspolitiet.
Det er Vejdirektoratet, der står for placeringen af kasserne og at udstyret fungerer.
Det er Rigspolitiet, der sender bøderne ud.
Derfor skal ændringerne i stærekasserne være et samarbejde, fortæller Marianne Foldberg Steffensen, afdelingsleder i Vejdirektoratet.
- Når der er tale om pilotprojekter, vil der opstå uhensigtsmæssigheder, og dem skal vi tage hånd om sammen med Rigspolitiet, så vi får lavet noget, der er mere smidigt end i dag, siger hun.
Det bakker man op om i Rigspolitiet, hvor man forstår beredskabernes frustration over systemet.
- De bruger mange ressourcer på at redegøre for, hvem der kører, hvornår de kører og hvorfor, så det kan jeg sagtens forstå.
Det er noget, vi er opmærksomme på, og det er noget, vi tager til os, og det er noget, vi sammen med Vejdirektoratet finder en løsning på, siger Christian Berthelsen, politiassistent i Rigspolitiets Nationale Færdselscenter.
FacebookTwitterKopier linkEmner:Rigspolitiet|Vejdirektoratet|Sydvestjysk Brandvæsen|Redningsvirksomhed|Politi




https://www.dr.dk/nyheder/udland/nigel-farage-til-eu-spidser-oensker-i-virkelig-jeg-vender-tilbage

BrexitSe temaUdlandNigel Farage til EU-spidser: Ønsker I virkelig, at jeg vender tilbage?
EU-formand Tusk mener ikke, at man fra EU's side kan overhøre de millioner af briter, der ønsker at blive i EU.
Britiske Nigel Farage har i årevis kæmpet for, at Storbritannien skal forlade EU.
Det gentog han under dagens debat i Europa-Parlamentet, hvor kommissionsformand Jean-Claude Juncker også deltog.
Af Per Bang Thomsen - Strasbourg27.
mar.
2019 kl.
11.
25Bemærk: artiklen er mere end 30 dage gammelLæs opEuropaparlamentarikerne bør være åbne for en lang udsættelse af brexit, hvis briterne ønsker at gentænke deres farvel-strategi til EU.
Også selvom det vil betyde, at briterne så skal stemme til europaparlamentsvalget i slutningen af maj.
Det var budskabet fra formanden for Det Europæiske Råd, Donald Tusk, da han her til formiddag talte i Europa-Parlamentet i Strasbourg.
- Vi kan hverken se bort fra de seks millioner mennesker, der har opfordret til at trække artikel 50 (den artikel, der sætte rammerne for briternes farvel, red.
) tilbage, eller den million mennesker, der demonstrerede, sagde formanden med henvisning til weekendens demonstration mod brexit i London.
- Det kan godt være, at de ikke føler sig repræsenteret i det britiske parlament.
Men de må føle, at de er repræsenteret her, for de er europæere, sagde den polske rådsformand.
Formanden for Det Europæiske Råd, Donald Tusk, er åben over for en lang forlængelse af brexit, hvis briterne beder om det.
Premierminister Theresa May har dog advaret mod det.
Ikke skadeligtDet var egentlig meningen, at briterne skulle forlade EU-samarbejdet nu på fredag den 29.
marts.
I sidste uge gav de resterende EU-lande dog briterne indtil slutningen af denne uge til at få vedtaget den skilsmisseaftale, som premierminister Theresa May har forhandlet på plads med EU.
Hvis ikke det sker, vil briterne forlade EU 12.
april uden en aftale – med mindre de beder om en længere udskydelse af brexit frem for en ’no deal’.
Men gør de det, skal de altså også afholde valg til Europa-Parlamentet, hvilket har skabt en del debat i EU-kredse.
- Der er nogle, der har sagt, at det vil være skadeligt.
Der må jeg sige klart, at sådan kan man ikke se på det, understregede Donald Tusk.
Det mødte opbakning fra blandt andre Alyn Smith, der kommer fra det skotske uafhængighedsparti, SNP.
- Luk ikke døren for os nu, for vi er mange, der gerne vil blive i den europæiske familie, sagde han og noterede, at han måske havde talt i Europa-Parlamentet for sidste gang.
Farage: Få os ud af unionenAnderledes kritisk var meldingen fra britiske Nigel Farage, der i årevis har kæmpet for, at Storbritannien skal forlade EU.
- Ønsker I virkeligt, at jeg vender tilbage?
, spurgte han de fremmødte og påpegede, at en lang forlængelse blot vil betyde, at brexit også vil komme til at fylde i de kommende år.
Det vil ifølge den britiske politiker overskygge andre emner, som EU har på dagsordenen.
- Se at få briterne ud af unionen, så vi andre kan komme videre med vores tilværelse, lød det fra Nigel Farage, der samtidig advarede Donald Tusk mod at lege med tanken om en ny brexit-afstemning i Storbritannien.
- Hvis De tror, at briterne har ændret holdning til brexit, så tager De fejl.
Hvis der blev afholdt en ny afstemning, ville forlad-siden vinde med en endnu større margin end sidst, sagde han med henvisning til afstemning i juni 2016.
Her stemte 51,9 procent af de britiske vælgere for at forlade EU.
Brexit-forkæmper Nigel Farage ønsker, at briterne skal forlade EU uden en aftale den 12.
april.
Storbritannien er som en sfinksDagens debat fandt sted, blot få timer inden at de britiske parlamentarikere i dag skal gennemføre en række vejledende afstemninger om 16 mulige brexit-løsninger.
Heriblandt om briterne skal forlade EU uden en aftale i midten af april eller om artikel 50 skal trækkes tilbage.
Formanden for Europa-Kommissionen, Jean-Claude Juncker, deltog også i dagens debat.
Han havde egentlig ikke det store at sige om brexit.
- Alt er blevet sagt, lød det fra Jean-Claude Juncker, der dog sammenlignede Storbritannien med sfinks-fabeldyret, der er kendt for sin gådefuldhed.
- En sfinks ville være en åben bog i sammenligning med Storbritannien.
Lad os se om den bog taler over sig i løbet af den kommende uge, sagde han.
FacebookTwitterKopier linkEmner:Donald Tusk (politiker)|EU|Europa-Parlamentet|Storbritannien|EU-forhold




