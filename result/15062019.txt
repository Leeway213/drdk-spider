https://www.dr.dk/sporten/oevrig/dansk-speedwaykoerer-leverer-nyt-topresultat

Øvrig sportDansk speedwaykører leverer nyt topresultatLeon Madsen var igen i finalen i grandprix-serien, da den danske speedwaykører blev nummer to i Prag.
Leon Madsen fortsætter med at imponere.
15.
juni 2019 kl.
21.
18 | opdateret 15.
juni 2019 kl.
22.
24Bemærk: artiklen er mere end 30 dage gammelLæs opDen danske speedwaykører Leon Madsen bliver ved med at imponere i VM-serien.
Lørdag aften hentede danskeren en andenplads i sæsonens tredje grandprix, der blev kørt i Prag.
Leon Madsens sæsonWarszawa - 1.
pladsKrsko - 3.
pladsPrag - 2.
pladsLeon Madsen sluttede lige i hælene på vinderen, som var Janusz Kolodziej fra Polen, og det var Leon Madsens tredje finale ud af tre mulige i grandprixserien i denne sæson.
I den samlede VM-stilling nåede Leon Madsen op på 40 point side om side med polske Patryk Dudek på førstepladsen.
I semifinalen startede Leon Madsen på inderbanen og lå på et tidspunkt sidst, men danskeren kæmpede sig frem med aggressiv kørsel og vandt sin semifinale.
Dermed blev Leon Madsen klar til finalen, hvor han i en hidsig afslutning forsøgte at presse sig forbi Kolodziej i en tæt duel, som polakken dog vandt.
Leon Madsen (Rød hjelmfarve) ses her i duel med lørdagens vinder Janusz Kolodziej (Hvid hjelmfarve) Leon Madsen har taget VM-serien med storm, efter at han slog til i første grandprix, som han vandt i Warszawa.
Siden hentede Leon Madsen en tredjeplads i slovenske Krsko.
Sejren i Polen i årets første grandprix var Leon Madsens første nogensinde i sin første sæson som fuldbyrdet kører i grandprix-serien.
Skidt dag for IversenDanske Niels-Kristian Iversen var også med, men det blev en dårlig aften for den rutinerede speedwaykører, som ikke nåede frem til semifinalen.
Niels-Kristian Iversen indledte med en tredjeplads i det første heat, hvor inderbanen så ud til at volde problemer, mens Leon Madsen var ganske suveræn i sin første start og tog tre point.
Danskerne tørnede sammen i deres anden start, og det slap Iversen faktisk bedst fra med en sejr, mens Leon Madsen fik problemer på inderbanen og sluttede med et point.
Efter tre heat var Madsen på fjerdepladsen med seks point, mens Iversen lå nede som nummer ti efter et rundt nul i sin tredje start, og der var ingen forbedring, og derfor nåede Iversen ikke til semifinalen.
I stedet hentede Leon Madsen to point og et enkelt point mere og kom med nød og næppe i semifinalen og også videre til sin tredje finale i sæsonen.
/ritzau/FacebookTwitterKopier linkEmner:Polen|Prag|Speedway|Warszawa




https://www.dr.dk/nyheder/udland/biskop-med-hjelm-holder-messe-i-notre-dames-brandtomt

UdlandBiskop med hjelm holder messe i Notre Dames brandtomtFor første gang siden katastrofebranden i Notre Dame i april er der messe i den ikoniske katedral i Paris.
Ærkebiskop Michel Aupetit stod for den første messe efter storbranden i Notre Dame.
15.
juni 2019 kl.
19.
19Bemærk: artiklen er mere end 30 dage gammelLæs opFor første gang siden katastrofebranden i Notre Dame i april har der atter været messe i den store katedral i Frankrigs hovedstad, Paris.
Det var ærkebiskoppen i Paris, Michel Aupetit, der ledte messen, som fandt sted i et sidekapel til den store kirkesal, skriver nyhedsbureauerne dpa og AFP.
Sidekapellet er næsten uskadt efter branden.
Alligevel bar såvel biskop som de 30 deltagere i messen - halvdelen af dem var ifølge Euronews præster - sikkerhedshjelme.
Messen blev transmitteret af den katolske tv-station KTO, skriver dpa.
Flammerne tog fat ved Notre Dame den 15.
april.
Den 850 år gamle katedral i Byernes By blev ramt af en kraftig brand den 15.
april, og store dele af den berømte kirke gik tabt, herunder spiret.
Nu står den verdensberømte katedral skrøbelig og sortsvedent tilbage uden sit spir.
LyngenopbygningInden branden blev Notre Dame årligt besøgt af 13 millioner mennesker.
Nu er det for farligt at gå derind.
Men Notre Dame skal genopbygges, har Frankrigs præsident, Emmanuel Macron, erklæret.
Han siger, at den skal stå klar igen inden fem år.
Det vil sige, at Notre Dame skal være renoveret inden 2024, hvor Frankrig er vært ved De Olympiske Lege.
Det er ikke klart endnu, hvor meget det kommer til at koste at genopbygge katedralen.
Donorer har lovet at bidrage med op til i alt 850 millioner euro, knap 6,4 millioner kroner, men den franske regering siger ifølge Reuters, at kun omkring ti procent af beløbet er indbetalt.
Franske rigmænd lovede umiddelbart efter branden meget store beløb som 100 og 200 millioner euro.
- Der kan være personer, der lovede at donere penge dengang, men som ikke har gjort det, siger Franck Riester, Frankrigs kulturminister, til Europe 1 Radio.
- Men mere vigtigt, og det er normalt, så betales donationerne, efterhånden som renoveringsarbejdet skrider frem, tilføjer han.
/ritzau/FacebookTwitterKopier linkEmner:Emmanuel Macron (politiker)|Frankrig|Paris|Brande|KTO




https://www.dr.dk/nyheder/udland/bevaebnet-styrke-vender-udvikling-i-reservat-nul-elefanter-draebt-af-krybskytter

UdlandBevæbnet styrke vender udvikling i reservat: Nul elefanter dræbt af krybskytterDet seneste år er der ikke registreret nogen dræbte elefanter i Niassa-reservatet.
To sydafrikanske elefanter - her i nationalparken Pilanesberg i Sydafrika (ARKIVFOTO).
Af Cecilie Rosenkvist Dam15.
juni 2019 kl.
20.
21Bemærk: artiklen er mere end 30 dage gammelLæs opIkke en eneste elefant er blevet dræbt af krybskytter det seneste år i et af Afrikas største naturreservater.
Og det har fået bevaringsgruppen for Niassa-reservatet, der ligger i den nordlige del af Mozambique, til at sige, at elefanterne nu har 'en reel chance for opsving', skriver nyhedsbureauet AP.
- Det er en bemærkelsesværdig præstation, siger James Bampton, der er landedirektør for NGO'en Wildlife Conservation Society, til The Associated Press.
Hvad er Niassa?
Niassa er et stort naturreservat i den nordligste del af Mozambique i Afrika.
Med sine mere end 42.
000 kvadratkilometer er reservatet større end Schweiz.
Der lever blandt andet elefanter, zebraer, leoparder og antiloper i parken.
Særlig politistyrke og hjælp i luftrummet hjælperEn særlig eliteenhed, mere patruljering og luftassistance er særligt skyld i den gode udvikling.
Eliteenheden er en særlig politistyrke, der er tungere bevæbnet og har flere våben til rådighed end reservatets almindelige parkpoliti.
Ifølge Bampton, har de et rygte for at være 'ret hårde', men der har endnu ikke været nogle 'dårlige episoder', som han beskriver det.
I januar 2018 skulle en parkbetjent dog være blevet ramt af skud fra krybskytter, der flygtede efter at have dræbt en elefant, skriver det lokale medie Club of Mozambique.
Derudover har eliteenheden også bevilling til at arrestere formodede krybskytter og stable en sag sammen på 72 timer, som en lokal anklager kan tage videre.
- Bare det at blive fanget med et våben betragtes som, at man har planer om at jage ulovligt, siger James Bampton.
Det kan give op til 16 års fængsel.
Bampton peger også på, at den nu markant mindre bestand har betydning for antallet af krybskyttedrab, ligesom stor politisk velvilje til at tage kampen op fra særligt landets præsident, Felipe Nyusi, har været afgørende.
Stor del af bestanden er slagtetSelvom der ikke er fundet en dræbt elefant siden den 17.
maj 2018, så er tusindvis af elefanter blevet slagtet i reservatet de seneste år, og det har haft indvirkning på bestanden.
Krybskytter har været aktive, og de seneste år er antallet af elefanter i Niassa faldet fra omkring 12.
000 til lidt omkring 3.
600 i 2016.
Optællingen af elefanter bliver lavet gennem luftpatruljer og af patruljer til fods, så derfor er tallene forbundet med en vis usikkerhed.
For et år siden anslog Bampton, at der var mindre end 2.
000 elefanter tilbage i Niassa, men en foreløbig analyse af en undersøgelse lavet i oktober, der endnu ikke er offentliggjort, viser, at omkring 4.
000 elefanter er tilbage i reservatet.
Derfor vil det tage mange år, før elefantpopulationen når op på tidligere niveauer.
Krybskytteri mod elefanter er faldende flere stederElefantpopulationen i Afrika har generelt været i nedgang det seneste årtusinde.
Det anslås, at der omkring år 1900 har været flere millioner elefanter på kontinentet, og det tal er nu på mindst 415.
000, ifølge undersøgelser fra de seneste år.
Krybskytteri mod elefanter i Afrika er nu faldet til niveauet før 2008.
Det var på sit højeste i 2011, ifølge Convention on International Trade in Endangered Species (Konvention for International handel med truede arter).
I naturreservatet Selous Game Reserve i Tanzania har de også oplevet et fald i drabene af elefanter, men hos Niassa oplever de fortsat at andre ikoniske arter som løver stadig bliver jagtet og dræbt uden tilladelse.
- Derfor skal der en kombination af støtte på nationalt plan og en opretholdelse af indsatsen på stedet, hvis situationen skal vendes for alle dyrearter, siger Rob Harris, der er landechef for Fauna & Flora International, som også er en del af indsatsen i Niassa Reservatet.
FacebookTwitterKopier linkEmner:Dyr|Kriminalitet|Afrika|Jagt|Mozambique




https://www.dr.dk/sporten/fodbold/kvindeligaen/storsatsende-fc-nordsjaelland-rykker-op-i-landets-bedste-raekke

KvindeligaenStorsatsende FC Nordsjælland rykker op i landets bedste rækkeFC Nordsjællands kvindehold sikrede sig lørdag en billet til landets bedste række.
FC Nordsjælland rykker op i landets bedste række.
Af Malte Nørgaard15.
juni 2019 kl.
19.
46 | opdateret 15.
juni 2019 kl.
20.
25Bemærk: artiklen er mere end 30 dage gammelLæs opMed en sejr på 2-1 over Næsby i sæsonens sidste kamp sikrede FC Nordsjællands kvindehold sig oprykning til landets bedste række.
Vi skal sørge for, at vi til næste forår skal spille medaljeslutspil i stedet for nedrykningsspil.
Kasper Klarskov, cheftræner for FC NordsjællandUafgjort havde ellers været nok til at sikre begge hold oprykning.
Men det var aldrig tanken at spille efter det resultat, fortæller FC Nordsjællands cheftræner Kasper Klarskov.
- Jeg tror ikke på, at du kommer langt ved at fedte et resultat hjem.
Det ligger heller ikke til vores stil, så derfor angreb vi fra begyndelsen, siger han.
Den taktik lykkedes, da Camilla Kur efter pausen sendte et indlæg fra højre i kassen, før amerikanske Tiffany Weimer tyve minutter senere sprintede fra det fynske forsvar og satte kuglen i nettet.
Til sidst i opgøret fik Næsby reduceret, men det var altså ikke nok.
Læs også:Dronning Margrethe og Beyonce på trøjen: FC Nordsjælland hylder kvindelige forbillederDerfor måtte de i stedet se bysbørnene fra Odense Q følge med Farum-holdet op i landets bedste række.
Vil være blandt de seks bedsteSelvom FC Nordsjælland i næste sæson kommer til at spille i landets bedste række for første gang, så bliver der satset på mere end overlevelse i rækken.
Læs også:FC Nordsjælland om satsning på kvindefodbold: ’Superliga-klubberne skal bare komme i gang’Det kan klubbens træner, Kasper Klarskov, godt afsløre allerede nu.
- Vores første målsætning er at blive et etableret hold i rækken, og så skal vi sørge for, at vi til næste forår skal spille medaljeslutspil i stedet for nedrykningsspil, siger han.
Stillingen i oprykningsspilletFC Nordsjælland, 22 pointOdense Q, 19 pointNæsby, 19 pointB93, 14 pointAaB, 7 pointVildbjerg, 6 pointFor at nå den målsætning kan klubben være nødt til at investere yderligere i spillertruppen.
Hvilke indkøb der skal satses på, bliver afklaret på et strategimøde i den kommende uge.
- Vi skal kigge på, hvem der kunne passe ind.
Ambitionen er ikke, at vi skal have et helt nyt hold, som vi nærmest hentede i vinter.
Dem, vi hentede dengang, har også niveau til at spille i landets bedste række.
Men der vil komme nye spillere ind, og vi har også fem eller seks ungdomsspillere, som vi gerne vil trække op på førsteholdet, siger Kasper Klarskov.
Partybus venterI første omgang skal alle spillerne dog fejre oprykningen med en bytur.
Det fortæller angriberen Camilla Kur.
- Først skal vi have middag, og så kommer der en partybus, som kører os ind til et diskotek i byen.
Der er ikke tvivl om, at vi kommer sent i seng.
Nu er det ferie, så vi skal virkelig fejre det, siger hun og fortsætter.
- Det er enormt stort for spillerne og for klubben.
Og det er den største lettelse, jeg længe har prøvet, lyder det med henvisning til, at der var tre hold i spil til de to oprykningspladser før sidste spillerunde.
FacebookTwitterKopier linkEmner:FC Nordsjælland|Fodbold|Næsby|Odense|Farum




https://www.dr.dk/nyheder/udland/blueforsudan-folk-skifter-til-blaa-profilbilleder-i-solidaritet-med-sudan

Udland#BlueForSudan: Folk skifter til blå profilbilleder i solidaritet med Sudan Det startede som et udtryk for sympati med 26-årig martyr og er nu en bevægelse.
Af Cecilie Rosenkvist Dam15.
juni 2019 kl.
22.
41Bemærk: artiklen er mere end 30 dage gammelLæs opMåske har du lagt mærke til, at nogle på Instagram eller Twitter har ændret deres profilbillede til den blå farve, du kan se på billedet ovenover?
Mange har nemlig netop den blå farve som profilbillede.
Det, der begyndte som en hyldest til en af de unge ofre for massakren den 3.
juni i Sudan, er nu blevet farven for en bevægelse i selskab med hashtagget #BlueForSudan.
Det hele startede den 3.
juni, da en paramilitær gruppe, efterfulgt af sikkerhedsstyrker, stormer en protest, hvor op mod 100 mennesker dør, mindst 70 bliver voldtaget og op mod 700 meldes sårede.
Den protest var 26-årige Mohammed Matter med til.
Sammen med andre demonstranter sad han foran militærets hovedkvarter i landets hovedstad, Khartoum, i kampen for mere demokrati og et civilt styre.
Mens Mattar sidder der, kommer den paramilitære gruppe mod protestlejren.
I et forsøg på at beskytte nogle kvinder omkring ham, kaster han sig angiveligt ind foran dem og bliver ramt af skud i hovedet, skriver Al-Jazeera.
Hvordan spredte det sig?
Da hans familie og venner fandt ud af, han var blevet dræbt, skiftede de deres profilbilleder til den blå farve, den unge mand selv havde som profilbillede på sin Instagram og Twitter, og som efter sigende skulle være hans yndlingsfarve.
Screenshot af Mohamed Mattars Instagram-profil.
(© Instagran/@mattar77)Den 6.
juni delte den sudanesiske skønhedsblogger Shahd Khidir et opslag på Instagram, hvor hun fortæller om drabet af hendes ven.
Herefter begyndte bevægelsen at tage fart.
For fire dage siden kom den engelske udgave af hashtagget #BlueForSudan på Twitter, hvor det også har været internationalt trendende.
I skrivende stund er der knap 30.
000 billeder med hashtagget på Instagram.
De mange delinger og opråb om unge Mattars død, er også blevet en åbning til at tale om massakren i Sudan, og hvad det er, demonstranterne kæmper for.
Mange har lavet grafiske billeder med udgangspunkt i den blå farve.
For eksempel det her af den unge kvinde, der er blevet et symbol for protesterne i Sudan.
Hvad sker der i Sudan?
I december sidste år begynder der at opstå protester, fordi priserne på blandt andet brød og brændstof stiger.
Demonstranterne vil gerne have, at den på det tidspunkt siddende præsident Omar Al-Bashir går af.
Den 11.
april gør han det, men protesterne fortsætter, for de vil gerne have en civil regering - altså en regering med folkevalgte politikere.
Militæret og civile grupper forhandler, og i maj måned når de til enighed om, at der i løbet af de næste tre år skal indføres civilt styre.
Den 3.
juni rydder en paramilitær gruppe en protestlejr i Sudans hovedstad Khartoum, hvor de anklages for at have dræbt mere end 100 mennesker, selvom militæret selv hævder, de har dræbt 46 mennesker, skriver BBC.
Støtter af den næstkommanderende i det militære overgangsråd, Mohamed Hamdan Dagolo.
I byen Qarri venter fremmødte i dag på at hylde manden, der har et ret blodigt ry.
Op mod 700 mennesker skulle være blevet såret i aktionen, og en gruppe af læger har lavet en optælling fra hovedstadens hospitaler, der viser, at mere end 70 ofre, der både tæller mænd og kvinder, er kommet i behandling efter at være blevet voldtaget, skriver The Guardian.
Det forventes, at det egentlige antal af voldtægtsofre er endnu højere, da en del formentlig ikke har turde søge behandling på grund af reprisalier, uro i gaderne, samt utilgængelighed.
Den 4.
juni opsiger militæret alle deres aftaler med demonstranterne.
Sudans aflyste revolution•19.
december 2018: Der opstår demonstrationer, da priserne på brød og brændstof bliver hævet.
•22.
februar 2019: Præsident Omar al-Bashir opløser regeringen i Sudan.
•24.
februar: Protesten fortsætter.
Sikkerhedsstyrker skyder med skarpt mod demonstranter.
•6.
april: Aktivister opretter en protestlejr ved militærets hovedkvarter i Khartoum.
•11.
april: Militæret meddeler, at al-Bashir er blevet afsat.
Demonstranterne opretholder deres protestlejr og kræver civilt styre.
•20.
april: Forhandlinger mellem militæret og civile grupper begynder.
•14.
maj: Forhandlerne bliver enige om en overgangsperiode til civilt styre på tre år.
•3.
juni: Sikkerhedsstyrker stormer protestlejr ved det militære hovedkvarter og dræber ifølge demonstranterne mindst 60 personer.
Samme dag afbryder de civile grupper forhandlingerne med militæret.
•4.
juni: Militæret opsiger alle aftaler med demonstranternes repræsentanter.
FacebookTwitterKopier linkEmner:Sudan|al-Jazeera|Twitter|Militær|Omar al-Bashir (politiker)




https://www.dr.dk/nyheder/udland/dr-korrespondent-i-hongkong-de-store-demonstrationer-har-gjort-indtryk

Protester i HongkongSe temaUdlandDR-korrespondent i Hongkong: De store demonstrationer har gjort indtrykHongkongs regeringsleder har skudt en kontroversiel udleveringsaftale med Kina til hjørne efter masseprotester.
Titusinder og atter titusinder af borgere har i den seneste uge været på gaden i Hongkong.
Af Sean Coogan15.
juni 2019 kl.
19.
54Bemærk: artiklen er mere end 30 dage gammelLæs opI kølvandet på store folkelige protester, oplyste Hongkongs regeringsleder, Carrie Lam, i dag, at hun har valgt at suspendere et kontroversielt lovforslag på ubestemt tid.
Den omstridte udleveringslov ville betyde, at Hongkongs omkring syv millioner borgere kunne blive udleveret til retsforfølgelse på det kinesiske fastland, og det har i den seneste tid fået enorme folkemængder til at gå på gaden i protest.
Det er tydeligt, at de store protester har haft en effekt, siger DR's korrespondent Kristian Almblad, der lige nu befinder sig i Hongkong.
- Når man så pressemødet, var der ikke nogen tvivl om, at protesterne har gjort indtryk på regeringen i Hongkong, siger han.
- Selv om hun ikke direkte siger, at man lægger lovforslaget til side på grund af demonstrationerne, så lagde Carrie Lam vægt på, at man er bange for at splitte Hongkong for meget.
Læs også:Efter masseprotester: Hongkong udskyder kontroversiel udleveringslovIfølge politiet var der i søndags knap en kvart million mennesker på gaden for at vise deres utilfredshed med lovforslaget, mens arrangørerne taler om over en million demonstranter.
I løbet af ugen har der været voldsomme sammenstød mellem demonstranter og kampklædt politi i gaderne, hvor ordensmagten tog både tåregas og gummikugler i brug.
Frygt for at miste særstatusDe store protester mod forslaget om en udleveringsaftale skyldes blandt andet frygt for, at folk kan blive retsforfulgt i Kina i stedet for Hongkong, fortæller Kristian Almblad.
- Folk, der bor i Hongkong, har meget mere tillid til systemet her og finder det mere menneskeligt, mens vi ved, at der i Kina foregår tortur under afhøring og lignende, siger han.
Hvad demonstrerer Hongkongs indbyggere imod?
Hongkongs regering har foreslået tilføjelser til landets udleveringslovgivning, der vil gøre det muligt for regeringen i fastlandet Kina samt Taiwan og Macau at bede om at få mistænkte kriminelle udleveret til retsforfølgelse.
Forslaget kom, efter en 19-årig Hongkong-beboer angiveligt dræbte sin 20-årige gravide kæreste, da de var på ferie i Taiwan sidste år.
Manden flygtede til Hongkong og kunne ikke blive udleveret til Taiwan, fordi de to parter ikke har en udleveringsaftale.
Hongkong har indgået udleveringsaftaler med 20 lande, heriblandt Storbritannien og USA, men man har aldrig indgået en aftale med Kina.
Kinas retssystem bliver jævnligt kritiseret for at være brutalt og omfatte tortur og unfair rettergang.
Kritikere af lovforslaget siger blandt andet, at udleveringsaftalen er et værktøj, som den kinesiske regering vil bruge til at lukke munden på politiske modstandere i Hongkong.
Læs også:Hongkong: Forstå masseprotesterne, der har lukket parlamentet nedEn anden vigtig årsag til de store folkelige protester skal findes i et ønske om at beholde Hongkongs særstatus, siger Kristian Almblad.
Hongkong var i over 150 år en britisk koloni, men blev i 1997 givet tilbage til Kina med lovning om, at byen skulle være semiautonom under parolen "et land, to systemer".
Mange frygter, at den foreslåede udleveringslov ville være et skridt væk fra denne særstatus.
- Det her ville være et skridt på vej hen mod at være en mere integreret del af Kina.
Så det handler også om Hongkong-borgernes trang til at være selvstændige i den grad, at de kan være det, siger korrespondenten.
- Rigtig mange her føler, at det mere og mere bliver ét land og ét system, hvor det er Kinas regler, der gælder, siger han.
Holder fast i planlagt demonstrationTrods meldingen fra styret i Hongkong er der stadig udsigt til demonstrationer i morgen.
Lederen af gruppen Civil Human Rights Front, Jimmy Sham, kræver, at Carrie Lam trækker lovforslaget tilbage og undskylder for politiets fremfærd, skriver nyhedsbureauet AP.
Begge dele har Lam afvist indtil videre.
Hun har blandt andet forsvaret politiets brug af gummikugler, men opfordrede på dagens pressemøde til at få genoprettet ro og orden.
- Vi kan godt være uenige og forblive i harmoni, lyder budskabet fra Lam.
Den 62-årige Carrie Lam overtog rollen som Hongkongs øverste politiske leder i 2017, efter hun blev stemt ind af pro-kinesiske politikere i det finansielle center og blev set som Beijings foretrukne kandidat.
På dagens pressemøde fortalte Hongkongs regeringsleder, Carrie Lam, at man suspenderer diskussionerne om en udleveringsaftale med Kina.
Hun har også afvist at trække lovforslaget tilbage og siger i stedet, at man vil suspendere diskussionerne om loven, og at der nu kommer en periode, hvor Hongkongs styre vil være åben for input og kritik.
- De næste skridt vil blive besluttet efter konsultationer med forskellige parter, siger Lam.
Hun insisterer på, at hendes eneste fejl ligger i kommunikationen omkring lovforslaget, som hun kalder nødvendigt.
Så sent som i går sagde flere fremtrædende medlemmer af byens lovgivende forsamling, at man burde afstå fra at indføre loven set i lyset af den massive folkelige modstand.
Meldingen fra Kina er, at man støtter Lams beslutning om at suspendere loven.
- Vi støtter, respekterer og forstår denne beslutning, siger en talsmand for Kinas regering i en erklæring, beretter Ritzau.
FacebookTwitterKopier linkEmner:Hong Kong|Kina|Demonstrationer|Kriminalitet|Beijing




https://www.dr.dk/nyheder/politik/folketingsvalg/enhedslisten-ved-forhandlinger-vi-forbeholder-os-retten-til-arbejde

FolketingsvalgEnhedslisten ved forhandlinger: Vi forbeholder os retten til at arbejde uden om en socialdemokratisk regeringBlå blokpolitik bliver ikke udskiftet med en rød, lyder det fra partierne under dagens forhandlinger.
Af Thomas Klose Jensen15.
juni 2019 kl.
17.
50Bemærk: artiklen er mere end 30 dage gammelLæs opEfter en kort pause i regeringsforhandlingerne har Mette Frederiksen (S) i dag genoptaget forsøget på at nå til enighed om, at hun kan indtage statsministerkontoret.
Derfor arbejder partierne lige nu på at finde fælles fodslag i forhold til, hvilken retning Danmark skal have i de kommende år.
Det betyder dog ikke, at Socialdemokratiet kommer til at kunne holde Enhedslisten i kort snor, eller omvendt.
Det slog politisk ordfører i Enhedslisten Pernille Skipper fast, efter hun havde været til forhandling med Mette Frederiksen for anden gang i dag.
Læs også:Korrespondent: Forhandlingerne går ind i en meget mere intensiv faseStøttepartiernes mandat til Mette FrederiksenDe tre partier, der peger på Mette Frederiksen (S) som statsminister, afleverede følgende breve til dronningen:Enhedslisten peger på Mette Frederiksen som forhandlingsleder og vil ikke modsætte sig dannelsen af en socialdemokratisk regering, der baserer sig på partierne til venstre i folketingssalen under forudsætning af, at en forhandling om en ny regerings politiske kurs munder ud i et for Enhedslisten acceptabelt resultat.
Radikale Venstre peger på Mette Frederiksen som kongelig undersøger med henblik på at lede forhandlingerne om en stabil ny regering, der som forudsætning for sin dannelse har forpligtet sig til at sætte en ny retning for Danmark.
En retning, hvor der skabes et ansvarligt økonomisk grundlag for investeringer i børns opvækst og uddannelse, i en grøn omstilling, der lever op til Paris-målene, og bekæmpelse af fattigdom.
Og en retning, som forbedrer integrationen, værner om alle borgeres rettigheder og styrker Danmarks rolle i Europa og verden.
SF peger på Mette Frederiksen som kongelig undersøger og kan støtte Mette Frederiksen som ny statsminister med den betingelse, at hun danner en regering bestående af flere partier fra rød-grøn blok.
- Der vil sikkert være ting, som vi vil være uenige med Socialdemokraterne om - det kan jeg garantere på forhånd.
Og hvis Enhedslisten kan samarbejde med andre partier om at forbedre forholdene for ytringsfriheden og vores grundlæggende rettigheder uden om en socialdemokratisk regering, så forbeholder vi os da retten til det, forklarede hun.
- Så vi er alle sammen forskellige partier i dag, og det vil vi også være, når det her er slut.
Vil kunne samarbejde bredtI SF er formand Pia Olsen Dyhr enig med Pernille Skipper i, at forhandlingerne ikke sigter på at binde de fire partier - Socialdemokratiet, Radikale, Enhedslisten og SF - til hinanden.
Hun peger blandt andet på EU-området som ét af de steder, hvor Mette Frederiksen kan være nødt til at kigge mod blå blok for at finde sit flertal.
- Der ved vi jo godt, hvor Enhedslisten står, og det tror jeg også, at der er en fælles forståelse omkring.
Men jeg håber da, og det er da også ambitionen, at vi fire partier skal være med til at tegne retningen fremadrettet, forklarede hun.
- Så jeg tror sådan set, at vi kan finde brede forlig henover midten.
Men bliver det så ikke bare blå blokpolitik udskiftet med rød blokpolitik?
- Nej, jeg synes, stilen er en anden.
Vil samarbejde bredt.
.
.
der skal samarbejdes, og der skal samarbejdes bredt – jo bredere jo bedre, og det gælder egentlig på alle områder.
Morten Østergaard, politisk leder for RadikaleHvor De Radikales politiske leder Morten Østergaard tidligere i dag talte økonomi med Mette Frederiksen, var fokus på dagens anden forhandling mellem de to sat ind på udlændinge- og integrationspolitikken.
Her har De Radikale krævet et opgør med paradigmeskiftet, der går ud på at ændrer fokus fra at integrere til at hjemsende flygtninge.
Men det opgør behøver ikke at begrænse sig til rød blok.
- Jeg lægger op til, at vi finder en fælles vej frem, som sætter retningen for den nye regering også i udlændinge- og integrationspolitikken.
Og når vi har den, vil vi også være mere trygge ved at sætte et fælles skib i søen, men der skal samarbejdes, og der skal samarbejdes bredt.
Jo bredere, jo bedre, og det gælder egentlig på alle områder, lød det fra Morten Østergaard.
FacebookTwitterKopier linkEmner:Enhedslisten|Mette Frederiksen (politiker)|Pernille Skipper (politiker)|Socialdemokraterne|Udlændingepolitik




https://www.dr.dk/nyheder/kultur/film/intens-og-vanvittig-denne-serie-er-en-af-de-allerbedste-lige-nu

BingeSe temaFilm og serierIntens og vanvittig: Denne serie er en af de allerbedste lige nu!
Den britiske serie 'Years and Years' er helt unik og super interessant.
Omdrejningspunktet i 'Years and Years' er familien Lyons.
Men også den dobbelte Oscar-vinder Emma Thompson medvirker i serien i rollen som den kontroversielle politiker Vivienne Rook.
(© HBO Nordic)Af Frederik Dirks Gottlieb15.
juni 2019 kl.
18.
31Bemærk: artiklen er mere end 30 dage gammelLæs opDe gode dramaserier hænger ikke just på træerne.
Vi plejede at have op til flere geniale dramaserier såsom 'Mad Men' og 'Breaking Bad' kørende på én gang, men der er længere og længere mellem snapsene, når det kommer til de store familedramaer.
Et godt bud på en ny og anderledes dramaserie er den britiske 'Years and Years', der balancerer mellem drama og science fiction og blander vanvittige fremtidsscenarier ind i et lille intenst familiedrama.
Det er disse vanvittige påfund, der gør, at 'Years and Years' emmer af nyskabende fortællerglæde, og selv i de mest banale stunder har fat i en interessant spejling af vores samfund.
Frederik Dirks Gottlieb, serieekspertSerien, der bedst kan beskrives som en herlig blanding af 'Black Mirror' og 'Six Feet Under', handler om fire søskende, der trods et stærkt sammenhold kæmper med forskellige politiske overbevisninger og må indse, at de er mere forskellige, end de troede.
Stephen er finansmand, Daniel er homoseksuel og arbejder i en asyllejr, Rosie er bundet til en kørestol, og Edith er journalist og politisk aktivist.
En række af skæbnesvangre begivenheder sætter gang i en dominoeffekt, hvorefter historien rykker sig adskillige år ud i fremtiden.
Her ligner verden i store træk sig selv, men showrunner Russell T.
Davies (kendt som forfatter på den seneste version af 'Doctor Who') har modificeret vores samfund i en retning der, hvis ikke vi som globalt samfund begynder at samarbejde, synes uhyggeligt realistisk.
I 2019, hvor frygten for, hvad fremtiden bringer, fylder mere end nogensinde, er det en serie, der vender hver en sten og beskæftiger sig med brandvarme emner såsom politisk propaganda og klimaforandringer.
Alt imens vi ser, hvilken indflydelse det har på Lyons-familien, som kæmper med genkendelige hverdagsproblemer, alt imens de prøver ikke at blive alt for skræmte af den absurde verden, de befinder sig i.
Jeg har opsummeret de mest bemærkelsesværdige fremtidsscenarier, som seriens manuskriptforfatter Russell T.
Davies tydeligvis mener, vi skal passe ekstra godt på.
1Trump bliver genvalgtEt af fremtidscenarierne i 'Years and Years' er, at Trump bliver genvalgt som præsident i 2020.
Her er det dog valgplakater af den britiske politiker Vivienne Rook i skikkelse af Emma Thompson.
(© Matt Squire/HBO Nordic)I Russell T.
Davies' univers starter de fleste globale problemer med USA.
Nærmere bestemt Donald Trump, der i 2020 bliver genvalgt og yderligere eskalerer en handelskrig med Kina.
Storbritannien og Europa er hverken på hold med USA eller Kina og synes, præcis som i virkeligheden, enormt splittet efter brexit.
Det skaber en grundangst for verdensfreden, og helt galt går det, da USA i 2024 angriber Kina.
2USA angriber KinaFrygten bliver til virkelighed i 'Years and Years', når der helt uvarslet smides en atombombe.
(© Matt Squire/HBO Nordic)Efter handelskrigen mellem Kina og USA har udviklet sig til decideret krig, sker det, vi alle har frygtet siden den kolde krig: et uvarslet atomangreb.
Davies beskriver øjeblikket, da nyheden om angrebet breder sig på uhyrre realistisk vis, og følgerne af angrebet beskrives i de følgende afsnit, hvor vi blandt andet finder ud af, at søsteren Edith, som befandt sig tæt på atomangrebet, er blevet slemt bestrålet.
3Ukrainske flygtninge bor i asyllejreRussel Tovey (th.
), der spiller Daniel, har medvirket i et hav af tv-serier i sin karriere, blandt andet 'Looking' og 'The Job Lot'.
Maxim Baldry (tv.
), der spiller Viktor, er særligt kendt fra serien 'Hollyoaks'.
(© HBO Nordic)Helt galt er det gået, efter at tusindvis af mennesker er flygtet, fordi situationen mellem Rusland og Ukraine er eskaleret.
De ukrainske flygtninge bor nu i lejre i Storbritannien, og de åbenlyse referencer til virkelighedens flygtningekrise danner grobund for splittelse blandt det britiske folk.
Daniel, som arbejder i en flygtningelejr, forelsker sig i den nyankomne og yderst smukke Viktor.
Det sker, efter at hans forhold til manden Ralph synes mere distanceret, i kølvandet på at deres politiske forskelligheder konstant munder ud i miskommunikation og skænderier.
4Man kan omdannes til et digitalt væsenRussell T.
Davis står blandt andet også bag trilogien 'Cucumber, Tofu, and Banana'.
(© Matt Squire/HBO Nordic)Flere af de fire søskende har børn, og især Stephen og hans kone Celeste, der har teenagebørn, kæmper med den heftige brug af teknologi, som de unge benytter sig af.
Faktisk står det så skidt til, at deres datter har et ønske om at blive trans - ikke transkønnet, men transhuman - hvor tanken er at omdanne sig selv fra menneske af kød og blod til et digitalt væsen.
Det lyder syret, og det er det helt bestemt også, men det er disse vanvittige påfund, der gør, at 'Years and Years' emmer af nyskabende fortællerglæde, og selv i de mest banale stunder har fat i en interessant spejling af vores samfund.
Flere detaljer og skøre ideer fra 'Years and Years' vil jeg ikke afsløre.
De ovenstående punkter er blot toppen af isbjerget, og det bliver spændende at se, hvor serien vil hen, når vi når til det sidste afsnit.
'Years and Years' kan streames på HBO Nordic.
Læs også:Verdens bedste science fiction-serie er tilbage!
Her er den ultimative guide til galskabenFacebookTwitterKopier linkEmner:Donald Trump (politiker)|Storbritannien|Kina|USA|Flygtninge og asylansøgere




https://www.dr.dk/nyheder/indland/vores-flag-har-foedselsdag-se-hvordan-i-hylder-det

IndlandVores flag har fødselsdag: Se hvordan I hylder det Der er flagstænger, guirlander og spiselige udgaver af Dannebrog i anledning af 800-årsdag.
Af Cecilie Rosenkvist Dam15.
juni 2019 kl.
17.
15Bemærk: artiklen er mere end 30 dage gammelLæs opDannebrog fylder 800 år i dag, og der har formentlig været lidt flere flag fremme rundt omkring i de danske hjem og haver.
Dagen er blevet markeret med et flagfarvet F16-fly, der har fløjet over riget, og dronningen er på officielt besøg i Estland, hvor flaget ifølge myten skulle være dalet ned fra himlen - eller det gjorde det nok ikke alligevel.
Det kan du læse mere om her.
Mange af DR's brugere har også fejret det og sendt billeder af vores rød-hvide flag.
De fleste af jer har hejst flagene i haverne, mens andre har været ude i lidt mere kreative løsninger.
Se billederne, som I har sendt ind nedenfor.
Hjemme hos Lone i Glostrup er der både pyntet op udendørs og indendørs.
1 / 10En hilsen fra Grønland, hvor Michael og Thomas har pyntet op med det grønlandske og danske flag i Ilulissat.
2 / 10Danmarks ambassade i Oslo fejrer flaget i den danske residens sammen med byens overborgmester Marianne Borgen.
(© Anne Zachariassen)3 / 10Her en af de lidt mere kreative løsninger.
Jesper Jung Lougarts har pyntet sin morgenmad som Dannebrog.
(© Jesper Jung Lougart)4 / 10På Boligkontoret i Birkerød fejrer de både flaget, men også foreningen for almene boliger, der fylder 100 år.
5 / 10Mikkel Veng har sendt der her billede, hvor han skriver, de både fejrer flaget og indvielsen af deres nye gårdhave.
(© Mikkel Veng)6 / 10I Albertslund har familien Nielsen sat flaget frem på stuebordet indenfor, så de kan hylde flaget i tørvejr.
7 / 10Gladsaxe Skøjteløber-Forening bar fanen her, mens de deltog i et faneoptog til Rådhuspladsen i København.
(© Sabrina Vogt)8 / 10Inez Apel har selv lavet et flag af drivtømmer.
9 / 10Joan Bahl har også kastet sig over den spiselig udgave med sin Dannebrogs-kage.
(© Joan Bahl)10 / 10FacebookTwitterKopier linkEmner:Estland




https://www.dr.dk/sporten/oevrig/strike-dansk-double-vinder-em-guld-i-bowling

Øvrig sportStrike!
Dansk double vinder EM-guld i bowlingMik Stampe og Carsten W.
Hansen slog et finsk par i EM-finalen.
To glade europamestre tjekker, om medaljen er ægte.
Af Malte Nørgaard15.
juni 2019 kl.
17.
29 | opdateret 15.
juni 2019 kl.
18.
08Bemærk: artiklen er mere end 30 dage gammelLæs opDen danske herredouble med Mik Stampe og Carsten W.
Hansen er europamestre i bowling.
Lige nu er det bare en stor, overvældende glæde, der strømmer gennem kroppen.
Mik Stampe, BowlerDet står klart, efter danskerne slog det finske par Tomas Käyhkö og Niko Oksanen i finalen med 472-418.
- Det er helt vildt stort.
Det er dét, vi arbejder for.
Det er svært at sætte ord på.
Lige nu er det bare en stor, overvældende glæde, der strømmer gennem kroppen, siger Mik Stampe.
Og samme følelse står makkeren Carsten W.
Hansen med efter sejren.
- Selvom jeg har været europamester tidligere, så kan jeg godt skrive under på, at følelsen ikke bliver dårligere, siger han.
Carsten W.
Hansen leverede en suveræn finaleserie, hvor han scorede hele 257 point.
Dermed lavede han imponerende 40 point mere end den bedste finne.
Den danske double med Jesper Agerbo og Thomas Larsen snuppede bronzemedaljerne til EM.
FacebookTwitterKopier link




https://www.dr.dk/sporten/cykling/froome-taler-fra-sygesengen-jeg-er-heldig-vaere-her

CyklingFroome taler fra sygesengen: Jeg er heldig at være herChris Froome siger, at han efter sit styrt vil forsøge at vende tilbage til cykelsporten i sin bedste udgave.
Chris Froome kommer ikke med til Tour de France i år.
15.
juni 2019 kl.
18.
32Bemærk: artiklen er mere end 30 dage gammelLæs opFra sygesengen i Frankrig har Chris Froome for første gang fortalt om sin tilstand efter sit styrt inden onsdagens 4.
etape i Criterium du Dauphine.
Jeg ved, hvor heldig jeg er for at være her i dag.
Chris Froome, cykelrytterOg Ineos-rytteren er positiv og bare glad for at være i live, fortæller han lørdag til holdets hjemmeside.
- Jeg ved, hvor heldig jeg er for at være her i dag, og hvor meget jeg skylder alle lægerne og den medicinske stab i løbet, lyder det fra Froome.
Han takker alle sine fans og den brede cykelfamilie for støtten og de mange varme beskeder i dagene efter styrtet.
Froome er i gang med at komme sig efter en operation på et hospital i St.
Etienne.
- Først og fremmest vil jeg bare sende en stor tak til alle, der har sendt deres bedste ønsker til mig siden styrtet.
- Det er åbenlyst en hård tid, men jeg har fundet meget styrke i støtten, der er kommet i de seneste tre dage, siger Froome.
Chris Froomes præstationer i Tour de France2018 - Nummer tre2017 - Vinder2016 - Vinder2015 - Vinder2014 - Udgik2013 - Vinder2012 - Nummer to2011 - Deltog ikke2010 - Deltog ikke2009 - Deltog ikke2008 - Nummer 83Genoptræningen starter nuHan takker også alle på hospitalet i det franske, og så ser han fremad.
- Mens det her er et tilbageskridt og et stort et af slagsen, så fokuserer jeg på at kigge fremad.
- Der er lang vej med genoptræning for mig, men den genoptræning starter nu, og jeg er fuldt fokuseret på at vende tilbage til mit bedste, siger Froome.
Den tidligere Tour de France-vinder sender også en hilsen til sine nærmeste i denne svære fase.
- Til sidst vil jeg gerne takke min kone, Michelle, og min familie.
De har været med mig hele vejen, og deres kærlighed og støtte vil motivere mig til at vende tilbage så hurtigt som muligt, fortæller Froome.
/ritzau/FacebookTwitterKopier linkEmner:Chris Froome (cykelrytter)|Frankrig|Cykelsport|Patienter




https://www.dr.dk/nyheder/politik/dannebrog-giver-lars-loekke-en-varm-foelelse-i-hjertet

PolitikDannebrog giver Lars Løkke en varm følelse i hjertetDen fungerende statsminister taler ved fejringen af 800-året for Dannebrog, som han forbinder med stolthed.
Lars Løkke Rasmussen har varme følelser for Dannebrog.
15.
juni 2019 kl.
17.
09Bemærk: artiklen er mere end 30 dage gammelLæs opDet rød-hvide flag Dannebrog er for fungerende statsminister Lars Løkke Rasmussen (V) forbundet med stolthed.
Det siger han i en tale ved fejringen af 800-året for Dannebrog på Rådhuspladsen i København.
- Vi forbinder måske nok flaget med noget forskelligt.
- Nogle forbinder det med alvor og principper.
Andre med fest og glæde.
Selv forbinder jeg det mest af alt med stolthed.
En varm følelse i hjertet, siger Lars Løkke Rasmussen.
Dannebrog er også symbolet på et land, som har klaret sig på trods, siger han.
- Et land, som har vilje til at tage ansvar.
Kæmper for demokrati, frihed og retfærdighed.
Et land, som både beundres og misundes.
For vores særlige samfund og vores stærke værdier.
Det har jeg oplevet selv på rejser, siger han.
Han nævner topmøder og statsbesøg, som han har foretaget i sit virke som statsminister, og når han har besøgt de danske udsendte soldater rundt om i verden.
Stor fejringLørdag markerer Valdemarsdag, at der er gået endnu et år, siden Dannebrog ifølge fortællingen faldt ned fra himlen i Estland og hjalp de danske kristne til en sejr over de hedenske estere.
Det er blandt andet blevet markeret ved, at flyvevåbnet og Forsvaret har malet et F-16 fly rødt og hvidt.
Flyet lettede klokken 12 fra Fighter Wind Skrydstrup for at flyve over Danmark.
Derudover er dronning Margrethe rejst med kongeskibet Dannebrog til Estlands hovedstad, Tallinn, hvor flaget ifølge sagnet faldt ned fra himlen.
Her deltager hun i fejringen med udstillinger og flere forskellige ceremonier.
/ritzau/FacebookTwitterKopier linkEmner:Lars Løkke Rasmussen (politiker)|Venstre|Estland|København|Tallinn




https://www.dr.dk/nyheder/indland/lars-larsen-er-sygemeldt-paa-ubestemt-tid

Lars Larsen sygemeldtSe temaIndlandLars Larsen er sygemeldt på ubestemt tidJysk-grundlægger Lars Larsen er sygemeldt og vil ikke være på kontoret det næste stykke tid, oplyser Jysk.
Lars Larsen er blevet syg.
15.
juni 2019 kl.
16.
44Bemærk: artiklen er mere end 30 dage gammelLæs opLars Larsen er syg og kan ikke passe sit arbejde i Jysk i den kommende tid.
Det skriver Midtjyllands Avis.
Kommunikationsdirektør i Jysk Rune Jungberg Pedersen bekræfter over for Ritzau.
Han kan ikke sige noget om, hvor længe den 70-årige Jysk-grundlægger er sygemeldt.
- Jeg kan bekræfte, at han er ramt af sygdom og derfor ikke er på kontoret for tiden, siger Rune Jungberg Pedersen.
Koncernen har sendt en intern meddelelse ud til medarbejderne i Jysk.
- Det er en ganske kort meddelelse, hvor der står, at Lars Larsen er sygemeldt og derfor ikke er på kontoret i den kommende tid, og at vi håber, at han får det bedre, siger Rune Jungberg Pedersen.
Ikke blot influenzaKommunikationsdirektøren vil ikke sige noget om, hvorvidt der er tale om en alvorlig sygdom.
Men han vil gerne bekræfte, at Lars Larsen ikke bare er ramt af influenza.
Lars Larsen Group, der står bag Jysk, kunne i februar fremvise et rekordhøjt overskud.
Overskuddet endte på 3,6 milliarder kroner i regnskabsåret 2017/2018, hvilket er 200 millioner højere end året før.
Selskabet ejer også virksomheder som Sengespecialisten, Bolia, Ilva og IDEmøbler.
Lars Larsen åbnede den første Jysk i 1979 i Aarhus under navnet Jysk Sengetøjslager, og siden har det vokset sig til en verdensomspændende koncern med 2.
700 butikker rundt om i verden.
I takt med Jysks succes er Lars Larsen blevet en af Danmarks rigeste personer.
Han har i de senere år også investeret i en række virksomheder, der ligger uden for ting til hjemmet.
Det gælder blandt andet Garia, der producerer og sælger golfbiler over hele verden, og sushikæden Letz Sushi.
Lars Larsen er en af de ti danskere, der står på den seneste liste over verdens rigeste personer, som det amerikanske magasin Forbes udgiver årligt.
Han har to børn og fire børnebørn, der sammen med en fond er udset til at arve forretningen, når han en dag går bort.
/ritzau/FacebookTwitterKopier linkEmner:ILVA|Jysk|Sygdomme og lidelser|Erhverv|Aarhus




https://www.dr.dk/nyheder/viden/teknologi/fra-red-dead-til-god-war-ni-spilfotografier-der-goer-gaming-til-kunst

TeknologiFra Red Dead til God of War: Ni  spilfotografier, der gør gaming til kunst Dedikerede spillere går på opdagelse i computerspillets verden for at skabe fotokunst.
Af Esben Hardenberg15.
juni 2019 kl.
15.
06Bemærk: artiklen er mere end 30 dage gammelLæs opDet engelske navn er virtual photography.
På dansk kaldes det spilfotografi.
I spilfotografi bliver computerspillenes verdener - med al deres dramatik og eventyr - til potentielle scener for en fotosession.
En af de mest populære danske spilfotografer er Rasmus Furbo, der til daglig arbejder som digital art director hos et digitalt reklamebureau i Aarhus.
Hans Instagram-konto er omkring et år gammel og har mere end 13.
000 følgere.
I galleriet herunder kan du se nogle af hans billeder og læse om tankerne bag.
Spilfotografiets teknologiDer er flere elementer i moderne computerspil, der gør dem velegnede til spilfotografi.
•Åbne verdener.
Mange computerspil bliver designet med store virtuelle verdener, som spilleren frit kan bevæge sig rundt i.
Det giver god mulighed for at finde den perfekte fotomulighed og tage billedet, når lyset i det virtuelle univers er helt, som det skal være.
•Ansel-teknologi.
Ansel er navnet på en teknologi i nyere grafikkort.
Navnet dækker over en række værktøjer, der gør det muligt at tage et spilfotografi i super høj opløsning og justere kameraets position, bruge filtre og meget andet.
•Foto-funktionalitet.
På spilkonsoller er det ikke muligt at bruge Ansel-værktøjerne.
Til gengæld er foto-funktionalitet indbygget i mange nye spil, som giver flere af de samme muligheder.
•Ray tracing i realtid.
Ray tracing er en måde at beregne lysindfald- og refleksioner på, som giver meget realistiske resultater.
Metoden har længe været brugt i animationsfilm, men nu er grafikkortene så hurtige, at en version af ray tracing kan laves i realtid og dermed også bruges i computerspil.
Det kræver planlægning og god timing, at tage actionbilleder.
Men resultatet kan blive super fedt.
(Spil: God of War).
1 / 9For at få dette billede ventede jeg til, at solen kastede et godt lys bagfra.
Jeg tilføjede også tåge via fotoindstillingerne, siger Rasmus Furbo.
(Spil: Assassin's Creed Odyssey) 2 / 9Tanken her var at skabe et filmisk udtryk med bevægelse og action, fortæller Rasmus Furbo.
(Spil: Days Gone) 3 / 9I spillet Days Gone har jeg benyttet mig af at lave mit eget brugerdefinerede filter, der giver det udtryk, jeg ønsker.
Dybdeskarpheden fungerer også rigtig godt i dette spil, siger Rasmus Furbo.
(Spil: Days Gone) 4 / 9I 2016 trådte God of War-hovedpersonen Kratos ud af skyggerne for første gang på E3-spilmessen.
Det gav en helt vild fed reaktion fra alle God of War-fans.
Den følelse har jeg prøvet at fange med dette portrætbillede, siger Rasmus Furbo.
(Spil: God of War) 5 / 9Jeg var meget imponeret over designet af denne karakter.
Lyset og farverne passede fint til scenen, men virkede flade.
Derfor brugte jeg en del af fotoindstillingerne til at ændre på lys, farver og kontrast, siger Rasmus Furbo.
(Spil: God of War) 6 / 9Ligesom på et kamera kan man ændre brændvidden og "trække" baggrunden tættere på.
Det har jeg brugt her for at gøre flammerne i baggrunden større, fortæller Rasmus Furbo.
(Spil: Marvel's Spider-Man) 7 / 9Dette spil har ikke et integreret fotoprogram, men der er mulighed for at tage selvportrætter.
Man skal dog være hurtig til at tage sit billede, da vejr og omgivelser ændrer sig, siger Rasmus Furbo.
(Spil: Red Dead Redemption 2) 8 / 9Ved at zoome meget tæt ind og kigge ned på karakteren fik billedet en klaustrofobisk stemning, der matchede hendes følelser i den spilscene, billedet stammer fra.
(Spil: Hellblade: Senua's Sacrifice) 9 / 9FacebookTwitterKopier linkEmner:Computerspil|Instagram|Teknologi|Aarhus




https://www.dr.dk/nyheder/vejret/skybrud-paa-falster-nu-rammer-uvejret-alvor-oestdanmark

VejretSkybrud på Falster: Nu rammer uvejret for alvor ØstdanmarkKraftig regn og torden i store dele af landet.
Der er risiko for skybrud.
DMI har udsendt varsel om voldsomt vejr i Østdanmark.
Af Nis Kielgast15.
juni 2019 kl.
14.
36Bemærk: artiklen er mere end 30 dage gammelLæs opEt kæmpe uvejr med regn, torden og måske skybrud er på vej ind over landet.
Omkring middag ramte uvejret for alvor Lolland og Falster.
Der var reelt skybrud i Gedser, hvor der blev registreret 18,8 mm nedbør på en halv time.
Og der er meget mere dårligt vejr på vej.
DMI har varslet, at der kan falde mellem 30 og 50 millimeter vand på Sjælland, Lolland, Falster, Møn, Bornholm og den østlige del af Fyn i eftermiddag og aften.
I Jylland er der også udsigt til kraftig regn og risiko for lokale skybrud.
Her er varslet dog 'kun' op til 35 millimeter regn.
- Den vejrtype, vi oplever for tiden, er præget af meget omskifteligt vejr.
Det ene øjeblik sidder man og drikker en hyggelig kop kaffe på altanen badet i solskin.
Det næste øjeblik er det gråt og dystert, og himlen åbner sig, fortæller DR-vejrvært Christian Cherry.
Da det gik hårdest til, faldt der 9,7 millimeter regn på 10 minutter i Gedser.
Det uvejr, der rammer i dag, kommer op fra Tyskland, og det bliver ekstra voldsomt på grund af varmen.
- Det skyldes, at varm luft kan indeholde meget vand.
Men når den varme luftmasse blander sig med den køligere luft over Danmark, regner det, og skyen indeholder enorme mængder regn.
Vi trænger til regnRegn og torden er ikke en del af opskriften på en drømmeweekend i den danske sommer, men det dårlige vejr er faktisk tiltrængt for både landbrug og haveejere.
- Vi har brug for regnen.
Vi har haft et historisk højt tørkeindeks dette forår, hvor vi nåede helt oppe på 9,6 ud af ti.
Men tørken afløses nu af normale tilstande på denne årstid mange steder.
Landsgennemsnittet er på 6,3, forklarer Christian Cherry.
FacebookTwitterKopier linkEmner:Vejret|Falster|Danmarks Meteorologiske Institut|Lolland-Falster|Sjælland




https://www.dr.dk/nyheder/kultur/boeger/yngste-prisvinder-nogensinde-vred-og-voldelig-roman-er-aarets-bedste

BøgerYngste prisvinder nogensinde: 'Vred og voldelig' roman er årets bedste Morten Pape modtager DR Romanprisen for sin anden roman.
Med sine 32 år er forfatter Morten Pape den yngste vinder af DR Romanprisen, som er blevet uddelt siden 1999.
Af Michelle From Hoxer15.
juni 2019 kl.
15.
54Bemærk: artiklen er mere end 30 dage gammelLæs op- Du fortæller om en virkelig verden.
Sådan lød nogle af de rosende ord til forfatter Morten Pape, som i dag, lørdag, modtog DR Romanprisen 2019 for 'Guds bedste børn'.
Bogen, som udkom sidste år og er den 32-årige forfatters anden af slagsen, er inspireret af et virkeligt mord, der blev begået på Amager i 2008.
Her blev et 16-årigt avisbud med indvandrerbaggrund offer for et voldeligt overfald, begået af en 15-årig etnisk dansk dreng.
I medierne blev det umotiverede overfald kaldt 'meningsløst'.
I 'Guds bedste børn' forsøger Morten Pape at undersøge, hvad der alligevel ligger bag en så tilsyneladende meningsløs voldshandling - og konsekvenserne af den.
I romanen får man historien fra flere sider, både ofrenes og gerningsmændenes.
DR ROMANPRISEN DR ROMANPRISEN er en læserpris, som hvert år gives til en aktuel dansk forfatter, som har leveret en enestående roman.
DR og Litteratursiden.
dk udvælger seks bøger som kandidater til prisen, der læses og diskuteres hen over et halvt år af læseklubber på en række af landets biblioteker.
I år var de seks kandidater til prisen: Kim Fupz Aakeson med 'Bådens navn', Helle Helle med 'de', Morten Pape med 'Guds bedste børn', Mathilde Walter Clark med 'Lone Star', Hanne Richardt Beck med 'For enden af perronen' og Karen Fastrup med 'Hungerhjerte'.
En jury bestående af seks 'superlæsere' indstiller tre finalister og stemmer om, hvem der skal vinde prisen.
DR Romanprisen er blevet uddelt siden 1999 (dog under andre navne).
Morten Pape fortalte tidligere i år, at han ved at skrive om det tragiske mord ønskede at udforske nogle tematikker, 'der handler om racisme, om vold, om omsorgssvigt, skyldfølelse, skam og forsoning'.
Giver et indblik i ukendt miljøDen rå virkelighedsskildring er altså noget af det, den unge forfatter i dag blev hædret for af juryen bag DR Romanprisen, som består af seks 'superlæsere' fra forskellige steder i landet.
- Bogen er en lærerig samtidsroman.
Den giver os et 'wakeupcall' og et indblik i et meget anderledes og for mange ganske ukendt miljø.
Til trods for, at temaet er tungt, og bogen vred med megen udpenslet vold, så gør sproget, at læseren, trods nødvendige pauser i læsningen, fortsætter, sagde jurymedlem Mary-Ann Haubirk i sin tale til Morten Pape.
Hun roste også 'Guds bedste børn' for at have 'skabt gode og engagerede diskussioner', som et af de andre jurymedlemmer endda foreslog som 'pligtlæsning for folketingsmedlemmer'.
Til arrangementet lørdag eftermiddag fik Morten Pape også en hilsen fra den tidligere leder af partiet Enhedslisten, Johanne Schmidt-Nielsen, som lykønskede ham og fortalte, at hun selv og flere andre politikerkollegaer faktisk har læst hans bøger.
- Og det bliver man klogere af, sagde hun blandt andet til den 32-årige prisvinder.
Jeg er altid lidt på vaklende grund; det kan stadig gå galt.
Men jeg føler, at jeg har etableret mig og forhåbentlig vist, at det ikke bare var et 'lucky punch' med den første bog.
Der var noget mere at komme efter.
Morten Pape, forfatterEn grundig proces'Guds bedste børn' var i skarp konkurrence med flere store forfatterkollegaer, men endte altså med at blive den foretrukne blandt feltets tre finalister, hvor Kim Fupz Aakeson og Karen Fastrup var de to andre.
I alt seks romaner var indstillet til DR Romanprisen 2019 og er blevet læst og debatteret af ivrige læsere på mange af landets biblioteker.
Og det betyder noget særligt for Morten Pape, at det netop er læsere, som har fundet ham værdig til at modtage prisen, som i år kan fejre tyve års jubilæum.
- Jeg er meget, meget glad for, at folk gider at læse bogen og tager den alvorligt.
Og jeg er ekstremt glad for, at det har udmøntet sig i en af de gode priser.
Den grundige proces, som alle seks nominerede bøger har været igennem hos de her erfarne læsere, synes jeg, er ret optimalt, siger Morten Pape, som fortæller, at han også har nydt at svare på spørgsmål fra læseklubberne i løbet af processen.
Vært Diana Bach og jurymedlem Mary-Ann Haubirk overrakte Morten Pape DR Romanprisen 2019.
 Med prisen følger en check på 25.
000 kroner.
 Prisoverrækkelsen foregik i Dokk1 i Aarhus.
Og Morten Pape fortalte fra scenen, at hans egen mor havde taget turen fra Amager for at se sin søn modtage prisen.
 Morten Pape fortalte fra scenen, at han var 'helt utroligt glad og beæret' over at modtage prisen.
1 / 4Vært Diana Bach og jurymedlem Mary-Ann Haubirk overrakte Morten Pape DR Romanprisen 2019.
1 / 4Med prisen følger en check på 25.
000 kroner.
2 / 4Prisoverrækkelsen foregik i Dokk1 i Aarhus.
Og Morten Pape fortalte fra scenen, at hans egen mor havde taget turen fra Amager for at se sin søn modtage prisen.
3 / 4Morten Pape fortalte fra scenen, at han var 'helt utroligt glad og beæret' over at modtage prisen.
4 / 4I begyndelsen af 2018 var det til gengæld en mere bekymret Morten Pape, der mødte DR og fortalte om arbejdet med sin anden roman.
Dengang frygtede han, at bog nummer to måske ikke ville være istand til at leve op til den succes, han oplevede med debutromanen 'Planen' fra 2015, der handler om hans egen opvækst i det sociale boligbyggeri Urbanplanen på Amager.
Vil du høre mere?
Lyt til overrækkelsen, som blev sendt live fra Dokk1 i Aarhus med Diana Bach som vært.
'Planen' blev både en bestseller og indbragte Morten Pape en fornem debutantpris, og efterfølgeren var derfor det svendestykke, som skulle bevise hans værd og afgøre hele hans karriere, mente han dengang.
Kommet hul på den helt store byldAt Morten Pape nu har modtaget DR Romanprisen og desuden fik Statens Kunstfonds tre-årige arbejdslegat for nylig har - næsten - gjort den bekymring til skamme.
- Jeg er altid lidt på vaklende grund; det kan stadig gå galt.
Men jeg føler, at jeg har etableret mig og forhåbentlig vist, at det ikke bare var et 'lucky punch' med den første bog.
Der var noget mere at komme efter, siger han og tilføjer, at han har det ret svært med at skulle bruge store ord om sig selv og sit forfatterskab.
- Men efter bog nummer to, så kan tre, fire, fem og seks bare komme an.
Det er den helt store byld, jeg har fået hul på nu.
Om Morten PapeMorten Pape (f.
1986) er forfatter og manuskriptforfatter.
Han har læst film- og medievidenskab og er uddannet fra den alternative filmskole Super16.
Han debuterede i 2015 med 'Planen', som han modtog BogForums Debutantpris for.
I august 2018 udkom 'Guds bedste børn'.
Morten Pape har også været medforfatter på tv-serien 'Liberty'.
Og Morten Pape er allerede i fuld gang med sin næste og tredje bog i det, han selv kalder sin 'Amager-trilogi'.
Den kommer til at handle om Amagerbankens krak i 2011.
- Jeg bevæger mig væk fra de udsatte boligområder og længere ud på mere, for mig, mytologisk grund, nemlig Vestamagers endeløse rækker af middelklasse parcelhuse, fortæller Morten Pape, som også har en drøm om på et tidspunkt at skrive historiske romaner.
Om Amager selvfølgelig.
For øen syd for København har han foreløbig ingen planer om at slippe.
- Jeg har svært ved at se, at mit forfatterskab kan befinde sig andre steder.
Og uden yderligere sammenligning er Amager for mig, hvad Grønland er for Kim Leine.
Det er her mit forfatter-DNA findes.
Morten Pape omgivet af DR Romanpris 2019-juryen, fra venstre: Jane Hansen (Årre), Ida Espersen (Roskilde), Mary-Ann Haubirk (Dragør),  Inga Christensen (Bolderslev), Marianne Christensen (Thurø) og Birgit Borum (Støvring).
Vindere af DR Romanprisen•2019: Morten Pape 'Guds bedste børn'•2018: Maren Uthaug 'Hvor der er fugle'•2017: Christina Hesselholdt 'Vivian'•2016: Ida Jessen 'En ny tid'•2015: Iben Mondrup 'Godhavn'•2014: Erling Jepsen 'Den sønderjyske farm'•2013: Kim Leine 'Profeterne i Evighedsfjorden'•2012: Erik Valeur 'Det syvende barn'•2011: Birgithe Kosovic 'Det dobbelte land'•2010: Jakob Ejersbo 'Liberty'•2009: Sissel-Jo Gazan 'Dinosaurens fjer'•2008: Jens Smærup Sørensen 'Mærkedage'•2007: Carsten Jensen 'Vi, de druknede'•2006: Morten Ramsland 'Hundehoved'•2005: Christian Jungersen 'Undtagelsen'•2004: Hanne Marie Svendsen 'Unn fra Stjernestene'•2003: Vagn Lundbye 'Trefoldighedsbarn'•2002: Hans Otto Jørgensen 'Helt og Heltinde'•2001: Kirsten Thorup 'Bonsai'•2000: Svend Åge Madsen 'Genspejlet'•1999: Bent Vinn Nielsen 'En skidt knægt'FacebookTwitterKopier linkEmner:Johanne Schmidt-Nielsen (politiker)|Kim Fupz Aakeson (forfatter)|Litteratur|Amager|Vold




https://www.dr.dk/sporten/cykling/fuglsang-koerer-sig-i-den-gule-troeje-i-stort-fransk-etapeloeb

CyklingFuglsang kører sig i den gule trøje i stort fransk etapeløbJakob Fuglsang blev nummer to på kongeetapen i etapeløbet Critérium du Dauphiné, som han nu fører.
Jakob Fuglsang lå lige til de sidste meter til at vinde kongeetapen i Criterium du Dauphiné.
15.
juni 2019 kl.
17.
11Bemærk: artiklen er mere end 30 dage gammelLæs opJakob Fuglsang er ny mand i førertrøjen i det franske cykelløb Critérium du Dauphiné.
Den danske Astana-rytter blev lørdag nummer to på løbets kongeetape, som Wout Poels (Ineos) vandt.
Danskeren fører med otte sekunder ned til Adam Yates (Mitchelton-Scott) inden søndagens etape, der er den ottende og sidste i det franske World Tour-løb.
Tejay van Garderen (Education First) fuldender top-3.
Amerikaneren er 20 sekunder efter Fuglsang.
Et stort udbrud bestående af hele 28 ryttere slap afsted efter kort tid på lørdagens etape, der bød på tre kategori 1-stigninger og én uden for kategori.
Læs også:Brækket lårben og albue: Froome misser Tour de France efter voldsomt styrtBåde Niklas Eg (Trek), Magnus Cort (Astana) og Jesper Hansen (Cofidis) var med - det samme var blandt andre den franske stjerne Julian Alaphilippe (Quick Step), der fredag viste, at han er godt kørende, da han vandt løbets sjette etape.
Netop Alaphilippe kom i fokus, da han på vej ned ad dagens første kategori 1-stigning - efter at være kommet først over toppen - sammen med Lennard Hofstede (Jumbo-Visma) fik skabt et hul til de øvrige udbrydere.
Franskmanden udnyttede forspringet til igen at være først på toppen af dagens anden stigning, og så havde han skrabet godt med point sammen til bjergkonkurrencen, som Alaphilippe i forvejen førte.
På dagens tredje kategori 1-stigning, som var den sidste inden den afsluttede stigning, blev udbruddet splittet op.
Alaphilippe måtte give fortabt, og efter en nedkørsel i silende regn var en gruppe på otte ryttere i front.
Blandt dem sad Jesper Hansen og Magnus Cort.
Det hele skulle afgøres på den 19 kilometer lange stigning op til Pipay, der var uden for kategori.
Hentet kort før målstregenMed fire kilometer tilbage var de sidste udbrydere blevet indhentet, og så begyndte kampen i favoritgruppen.
Den blev omgående indledt med en accelerering af Jakob Fuglsang, der dog i første omgang ikke lykkedes med at distancere de nærmeste konkurrenter.
Lidt efter kørte tyske Emanuel Buchmann (Bora) afsted, og han fik selskab af Fuglsang, med det resultat at Adam Yates, der kørte i gult, og de øvrige klassementshåb måtte reagere.
Hollandske Wout Poels, i rødt, timede sit angreb perfekt og overhalede Fuglsang tæt på målstregen.
Men det var kun Wout Poels, der havde kræfter til at svare igen.
Hollænderen indhentede den dansk-tyske duo i front kort før målstregen og tog sejren med to sekunder ned til Fuglsang og Buchmann.
Otte sekunder senere kom blandt andre Adam Yates i mål, og tidsforskellen plus de seks bonussekunder, Fuglsang fik med andenpladsen, var altså nok til at bringe danskeren i løbets førertrøje.
/ritzau/FacebookTwitterKopier linkEmner:Adam Yates (cykelrytter)|Astana Pro Team|Jakob Fuglsang (cykelrytter)|Cykelsport|Quick-Step Team




https://www.dr.dk/nyheder/indland/folkemoede-og-dannebrogs-fest-druknede-i-regn-og-torden

IndlandFolkemøde og Dannebrogs-fest druknede i regn og tordenFlere arrangementer landet over er dagen igennem blevet påvirket af uvejret.
Det var en våd omgang, at have plads ved Hovedscenen i Allinge på Bornholm under Folkemødet i dag.
Af Emil Eller og Mette Richardt15.
juni 2019 kl.
14.
45 | opdateret 15.
juni 2019 kl.
19.
39Bemærk: artiklen er mere end 30 dage gammelLæs opDet er gået voldsomt for sig denne lørdag, hvor et uvejr har bevæget sig ind over Danmark.
Det var en dag med voldsom regn og torden, som generede et hav af udendørsarrangementer, hvor tusindvis af mennesker var samlet.
Uvejret ramte blandt andet Bornholm, hvor der i disse dage er Folkemøde, og dagen igennem er Dannebrogs 800-årsdag blevet fejret flere steder i landet.
Koncerter er blevet aflyst på grund af vejret, en fodboldkamp i 2.
division er aflyst og et kærestepar fik strøm igennem sig, da et lyn slog ned.
Seebach måtte aflysePopmusikeren Rasmus Seebach skriver på Facebook, at han blev nødt til at aflyse en familiekoncert i Valby Parken.
- Det er med stor beklagelse, at der desværre er sket så store ændringer i vejrsituationen, at vi efter drøftelse med vores sikkerhedsteam ser os nødsaget til at aflyse familiekoncerten i dag.
- Publikums sikkerhed er det absolut vigtigste.
Vi arbejder på højtryk for at finde en løsning og kommunikerer noget ud til jer alle sammen, så snart vi kan.
Vi beklager rigtig meget, skriver han.
Koncerten er blevet rykket til søndag samme tid og sted, oplyser Copenhagen Music i en pressemeddelelse.
Til familiekoncerten var der også planlagt optrædener af Hjalmer, Chris Burton og Burhan G.
Læs også:DMI: Voldsomt vejr - flere skybrud kan være på vejArrangement med kronprinsparret evakueretGruppen 'Vi sidder bare her' med Mikael Simpson, Jørgen Leth og Frithjof Toksvig aflyste også to koncerter i dag, som skulle være spillet på Christianshavns Bådudlejning, skriver Ekstra Bladet.
- Vi har indtil det sidste afventet en ændring i vejrudsigten uden held.
Strøm, mennesker og tordenvejr går ikke på kanalen.
Billetten bliver naturligvis refunderet, og vi sætter snarest en ny dato for koncerten, skriver Mikael Simpson på Facebook.
Det er ikke kun koncerter, der er blevet vejrramt.
Et stort arrangement i Vordingborg i anledningen af 800-års jubilæet for Dannebrog kom også i store problemer.
Arrangementet, som havde deltagelse af kronprinsparret, blev ført indenfor i Danmarks Borgcenter i byen på grund af tordenvejret, skriver lokalmediet Vordingborg.
in.
I anledning af 800-året for Dannebrogs fald fra himlen, besøgte Kronprinsparret Vordingborg.
Kærestepar fik strøm igennem sigI den danske 2.
division i fodbold blev kampen mellem Skovshoved og Slagelse rykket til mandag, mens to øvrige kampe i hovedstadsområdet blev udsat et par timer som følge af uvejret.
Ifølge TV2 Øst fik et kærestepar fra Mern ved Vordingborg strøm igennem sig, da et lyn slog ned i parrets hus.
Manden talte i telefon, da lynet ramte.
Begge blev kørt til sygehuset til kontrol, men ingen led alvorlig skade.
Kristian Jensens tale på Bornholm måtte flyttes indendørs.
På Bornholm blev næstformand i Venstre Kristian Jensen afbrudt i sin partiledertale, som han holdt i stedet for Lars Løkke Rasmussen (V).
Derudover blev terminalen i Bornholms Lufthavn midlertidigt proppet med mennesker, da lyn og torden gjorde, at der i en periode ikke blev sendt fly mod København.
Vagthavende meteorolog ved DMI Martin Lindberg fortæller, at der kan komme lokale oversvømmelser som følge af vejret.
- Det største problem er vandmængder, hvor der lokalt kan komme oversvømmelser, når regnen ikke kan flyde væk.
- Og selvfølgelig skal man være forsigtig, når der kommer lyn og torden, siger han.
Der er dog opløftende meldinger på vejrfronten, da det værste uvejr skulle være overstået.
Ifølge DMI er der opklaring i vente allerede søndag, og i de kommende dage kan ventes en del sol og tørvejr.
FacebookTwitterKopier linkEmner:Lars Løkke Rasmussen (politiker)|Venstre|Vejret|Vordingborg|Danmarks Meteorologiske Institut




https://www.dr.dk/nyheder/regionale/syd/politiet-fik-over-30-opkald-frustrerede-borgere-klagede-over-naboers-musik

Syd- og SønderjyllandPolitiet fik over 30 opkald: Frustrerede borgere klagede over naboers musikPolitiet i Syd- og Sønderjylland fik over 30 henvendelser i løbet af natten, hvor folk klagede over naboens alt for høje musik.
Der blev skruet godt op for musikken rundt om i mange private hjem i nat.
Det gav mange klager, og politiet måtte rykke ud og få folk til at lukke døre og vinduer, hvis de skulle fortsætte med at spille højt.
Af Ulrik Bang-Mørch15.
juni 2019 kl.
14.
15Bemærk: artiklen er mere end 30 dage gammelLæs opPolitiet i det syd- og sønderjyske har i aftenens og nattens løb fået over 30 henvendelser fra borgere, som har klaget over, at naboen spillede alt for høj musik.
Klagerne fordelte sig over hele Syd- og Sønderjylland.
- Folk ringede ind og klagede over, at de ikke kunne sove, fordi naboen spillede for høj musik og larmede for meget, siger vagtchef hos Syd- og Sønderjyllands Politi Nikolaj Hølmkjær.
- Der var også nogle, som ud over at klage over den alt for høj musik også klagede over, at naboerne var for højrøstede og for fulde, tilføjer vagtchefen.
Politiet måtte skrive ud på twitter, at den høje musik generede mange borgere.
NabostøjHvis du har problemer med din nabo på grund af støj fra fx høj musik, plæneklippere eller anden form for støj, kan du i første omgang gøre din nabo opmærksom på, at støjen generer dig.
Hjælper det ikke, gælder der forskellige regler for, hvordan du kan klage:Hvis du eksempelvis bor i et alment boligbyggeri, kan du kontakte kommunens beboerklagenævn.
Hvis du bor i en ejerbolig og ønsker at klage over en anden ejerbolig, kan du kontakte grundejerforeningen.
Hvis du er akut generet af støj, og det ikke hjælper med venlige henstillinger, kan du kontakte politiet.
Kilde: Borger.
dkSjældent med så mange klagerVagtchefen siger, at det er usædvanligt med så mange henvendelser i løbet af én nat.
- Det er ikke ret tit, at der kommer så mange henvendelser i løbet af så få timer.
Det var især fra klokken 11 og så frem til klokken 2 i nat, at de fleste af klagerne kom, siger vagtchefen.
Ifølge borger.
dk så kan man i første omgang selv rette henvendelse til støjende naboer, hvis de spiller for høj musik.
Det er ikke ret tit, at der kommer så mange henvendelser i løbet af så få timer.
Nikolaj Hølmkjær, vagtchef, Syd- og Sønderjyllands PolitiHvis man er akut generet af for høj støj, kan politiet kontaktes, og det var så det, som mange gjorde i nat.
Det var fra private hjem, at musikken strømmede ud i løbet af aftenen og natten.
Vagtchefen fortæller, at politiet rykkede ud til mange af de folk, der spillede alt for høj musik, og bad dem om at lukke døre og vinduer, så naboerne kunne få fred.
- Det gjorde folk så, og så kunne der komme lidt ro igen, siger vagtchefen.
FacebookTwitterKopier linkEmner:Syd- og Sønderjyllands Politi|Jylland|borger.
dk|Politi|Kriminalitet




https://www.dr.dk/nyheder/udland/instruktoren-franco-zeffirelli-er-dod

UdlandInstruktøren Franco Zeffirelli er dødZeffirelli døde i sit hjem i Rom efter lang tids sygdom, oplyser familiemedlemmer til italienske medier.
Franco Zeffirelli fotograferet i sit hjem for fem år siden.
Han var både instruktør og politiker.
15.
juni 2019 kl.
14.
30 | opdateret 15.
juni 2019 kl.
15.
08Bemærk: artiklen er mere end 30 dage gammelLæs opDen italienske filminstruktør Franco Zeffirelli er død, 96 år.
Instruktøren, som både instruerede film, operaer og tv, døde i sit hjem i Rom efter lang tids sygdom, oplyser familiemedlemmer til italienske medier.
Filminstruktøren, som også var tidligere senator for centrum-højre partiet Forza, var berømt for adskillige film - deriblandt hans version af "Romeo og Julie" i 1968, som han blev Oscar-nomineret for.
Hans film "Trold kan Tæmmes" fra 1967 med Elizabeth Taylor og Richard Burton er stadig den bedste kendte filmversion af Shakespeares stykke.
Han lånte også fra Shakespeare i hans filmversion af "Hamlet" i 1992 med Mel Gibson og Glenn Close.
Som instruktør, drejebogsforfatter og producer var Zeffirelli med til at lave omkring 20 spillefilm.
Miniserien "Jesus af Nazareth" (1977) blev også anmelderrost, og bliver stadig vist hver påske i en række lande.
- Jeg har aldrig ønsket, at denne dag skulle komme.
Franco Zeffirelli er død her til morgen.
En af de største personer i kulturens verden, Vi sørger sammen med hans nærmeste, Farvel, kære mester, Firenze vil aldrig glemme dig, hedder det i et tweet fra Dario Nardella, Firenzes borgmester.
Zeffirelli var også instruktør på over 30 skuespil og operaer.
/ritzau/APFacebookTwitterKopier linkEmner:Richard Burton (skuespiller)|Rom|Elizabeth Taylor (skuespiller)




https://www.dr.dk/nyheder/politik/uvejr-driller-loekke-vikaren-kristian-jensen-paa-bornholm

PolitikUvejr driller Løkke-vikaren Kristian Jensen på BornholmVenstre havde lørdag sat næstformand Kristian Jensen til at holde partiets tale på hovedscenen ved Folkemødet.
Kristian Jensen fra Venstre havde vejret imod sig på folkemødet på Bornholm.
15.
juni 2019 kl.
16.
36 | opdateret 15.
juni 2019 kl.
16.
38Bemærk: artiklen er mere end 30 dage gammelLæs opVenstres næstformand, Kristian Jensen, kunne lørdag eftermiddag for en stund føle sig som formand, da han holdt Venstres partiledertale ved Folkemødet på Bornholm.
Men noget dramatisk blev han stoppet midt i sin tale på grund af et uvejr over Allinge.
Det fik arrangørerne til at stoppe talen på hovedscenen.
Kristian Jensen kunne dog kort efter færdiggøre talen indenfor hos TV2 News.
Jensen afløste Lars Løkke Rasmussen, Venstres normale formand og fungerende statsminister.
Han kunne ikke være i Allinge lørdag, da han deltager ved fejringen af 800-året for Dannebrog i København.
- I har hørt om "vikaren fra Helvede".
Det var Karsten Hønge fra SF.
I har hørt om "vikaren fra Himlen".
Det var Isabelle Arendt fra Kristendemokraterne.
- Jeg må nøjes med at være vikaren fra Herning, siger Kristian Jensen.
- Men inderst inde er alle politikere bare vikarer.
Vi er vikarer for jer - for folket.
Og vi holder pladsen, indtil det bliver andres tur, tilføjer han.
Kristian Jensens tale har været ventet med en vis spænding, da diskussionen om, hvem der en dag skal afløse Løkke som Venstre-formand, er lidt af et ømt emne i partiet.
Kommende formand?
Selvsagt vil Kristian Jensen gerne være Venstres næste formand.
Han er fungerende finansminister, har været udenrigsminister og skatteminister samt næstformand for Venstre i ti år.
Så cv'et fejler intet.
Men det er ikke en naturlov, at det bliver Kristian Jensen, understregede Løkke så sent som i valgkampen.
Partifæller som Inger Støjberg og Jakob Ellemann-Jensen bliver også nævnt som mulige afløsere for Løkke i Venstre.
Men lørdag var det altså Kristian Jensen, der kunne træde op på hovedscenen ved Folkemødet og holde Venstres partiledertale.
Den opgave er normalt kun partiernes frontfigur forundt.
Kristian Jensen roser både med- og modspillere.
Han nævner blandt andre Poul Schlüter, Poul Nyrup Rasmussen, Anders Fogh Rasmussen, Løkke, Marianne Jelved og Helle Thorning-Schmidt i den sammenhæng for deres forskellige bidrag til det danske samfund.
- I Venstre er vi parate til at samarbejde med alle, siger han.
Kristian Jensen siger dog ikke et ord om den SV-regering, som Løkke gjorde til sin førsteprioritet under valgkampen.
Talen er uden store eller kontroversielle udmeldinger.
Kun vejret skabte drama.
Næstformanden understreger, at Venstre vil tage arbejdshandskerne på.
- I de kommende år ser det ud til, at Venstre skal være i opposition.
Men vi vil i givet fald være den bedste slags opposition, der findes.
- Vi vil være det, som de gamle englændere kaldte "hendes majestæts loyale opposition".
Venstre vil råbe op, når tingene går i den forkerte retning.
Når regeringen ikke tjener borgernes interesser, siger Kristian Jensen.
/ritzau/FacebookTwitterKopier linkEmner:Anders Fogh Rasmussen (politiker)|Helle Thorning-Schmidt (politiker)|Venstre|Arbejdsmarked|Bornholm




https://www.dr.dk/nyheder/indland/agf-vil-ogsaa-have-lov-til-bruge-ansigtsgenkendelse

IndlandAGF vil også have lov til at bruge ansigtsgenkendelseMed ny teknologi kan overvågningssystem genkende karantænedømte fodboldfans.
Brøndby IF er i gang.
AGF-fans kan måske se frem til at få ansigterne scannet, når de skal ind på Ceres Park i Aarhus.
Arkivfoto.
Af Nis Kielgast og Emma Toft15.
juni 2019 kl.
14.
00Bemærk: artiklen er mere end 30 dage gammelLæs opFodboldklubben Brøndby IF har allerede fået tilladelse til at bruge ansigtsgenkendelse til at holde karantænedømte ballademagere ude af stadion, og nu vil aarhusianske AGF også have lov.
Jeg ser ikke personligt det store problem i det, men reglerne på området skal selvfølgelig overholdes.
Det her skal jo ses som et hjælpemiddel til de mennesker, der skal identificere ballademagerne.
Jacob Nielsen, direktør i AGF- Jeg synes, det er et fremragende initiativ i Brøndby.
Det er et fantastisk redskab til at holde de uromagere, som er med til at ødelægge det for andre, ude af de danske stadions, siger direktør i AGF Jacob Nielsen.
AGF har i forvejen et spritnyt videoovervågningssystem, der er i stand til at genkende ansigter automatisk.
Lige nu er den funktion dog slukket.
I dag sidder der mennesker og ser på skærme for at spotte ballademagere, men teknisk set vil det være muligt at få computersystemet til at gøre det i stedet.
Læs også:Brøndby vil fange ballademagere med teknologi, der genkender ansigterDerfor vil AGF nu også søge tilladelse fra Datatilsynet.
- Vi vil gerne have den tilladelse, så vi kan iværksætte det hurtigst muligt, hvis det viser sig, at erfaringerne er gode fra Brøndby, siger Jacob Nielsen.
Redskab til højrisikokampeSystemet i Brøndby vil blive taget i brug første gang 14.
juli, når klubben tager imod Silkeborg IF til sæsonens første kamp på hjemmebane.
Det er første gang, en virksomhed i Danmark har fået Datatilsynets tilladelse til at bruge ansigtsgodkendelse, og tilladelsen til Brøndby IF vil gøre det let for andre fodboldklubber at få lov også, vurderer man hos AGF.
Og hvis AGF får lov, vil overvågningssystemet formentlig blive brugt i forbindelse med højrisikokampe – for eksempel mod Brøndby IF.
- Vi vil højst sandsynligt bruge systemet.
Vi er allerede i dialog med Brøndby, og man kunne for eksempel forestille sig, at vi lavede et samarbejde, næste gang Brøndby kom på besøg, hvor vi identificerede dem i Brøndbys afsnit.
De plejer altid at komme mange til Aarhus, så det er en højrisikokamp, siger Jacob Nielsen.
Se indslag om overvågningen i Brøndby her:Bare et redskab til vagterneAnsigtsgodkendelse har eksisteret i en årrække, men det er en kontroversiel teknologi.
Derfor er der også taget en række tiltag i Brøndby, der skal sikre privatlivets fred for almindelige, fredelige tilskuere.
Læs også:Forening advarer mod ny teknologi på stadion: Fans bør klageSystemet registrerer kun personer, som er på klubbens karantæneliste, og informationerne lagres på en intern server - uden netadgang - som kun autoriseret personale har adgang til.
Samtidig bliver personoplysninger om dem, der bliver genkendt af systemet, slettet umiddelbart efter kampen.
Med de krav, der stilles fra Datatilsynet, kan AGF ikke se grund til bekymring.
- Jeg ser ikke personligt det store problem i det, men reglerne på området skal selvfølgelig overholdes.
Det her skal jo ses som et hjælpemiddel til de mennesker, der skal identificere ballademagerne.
Det er jo ikke robotter, der står og tager imod vores gæster på stadion.
Det er jo bare et redskab til de mange vagter og kontrollører, der skal sørge for, at det er de rigtige, der kommer ind, siger Jacob Nielsen.
FacebookTwitterKopier linkEmner:AGF|Brøndby|Brøndby IF|Fodbold|Teknologi




https://www.dr.dk/nyheder/udland/dommere-vil-ikke-doemme-mand-der-stak-praesident-med-kniv

UdlandDommere vil ikke dømme mand, der stak præsident med knivDen brasilianske præsident Bolsonaro antyder, at han er offer for en sammensværgelse.
Den 6.
september sidste år blev Jair Bolsonaro stukket med kniv, mens han kæmpede for at blive præsident i Brasilien.
Af Sean Coogan15.
juni 2019 kl.
12.
32Bemærk: artiklen er mere end 30 dage gammelLæs opI september blev den stærkt højreorienterede brasilianske præsidentkandidat Jair Bolsonaro overfaldet og ramt af knivstik i maven, mens han førte valgkamp.
Mens Bolsonaro skreg i smerte, blev overfaldsmanden pågrebet og tævet af Bolsonaros tilhængere, inden han blev anholdt af politiet.
Ni måneder senere er manden, der førte kniven, endnu ikke dømt og har ikke udsigt til at blive det.
BBC rapporterer, at en føderal dommer har afvist at retsforfølge manden, fordi han ikke var fuldt bevidst om sine handlinger, da han begik dem.
Beslutningen kommer flere uger efter, at en dommer besluttede, at angrebsmanden skulle henvises til et psykiatrisk hospital.
Angrebet på Bolsonaro blev fanget på video.
Han vurderes som værende farlig og bliver nu fængslet på ubestemt tid, så han kan modtage behandling.
Og det er en beslutning, som Bolsonaro, der siden er blevet Brasiliens præsident, vil kæmpe imod.
Han mener nemlig ikke, at der blot var tale om en gal mands værk.
Han antyder i stedet, at angrebet var politisk motiveret.
- Dette er en forbrydelse mod en præsidentkandidat, der nu har mandatet, og vi må gå til de endelige konsekvenser af den situation, lyder det fra Bolsonaro ifølge BBC.
- De prøvede at slå mig ihjel.
Jeg er sikker på, hvem de er, men jeg vil ikke ikke sige hvem.
Jeg vil ikke dømme nogen på forhånd.
Var tæt på at døVed knivangrebet mistede Bolsonaro 40 procent af sit blod og var i flere måneder svækket af sine skader.
Den tidligere militærkaptajn er blevet døbt 'Tropernes Trump' og har vakt opsigt ved flere lejligheder.
Blandt andet har han sagt, at han ville foretrække, at hans søn døde, hvis han var homoseksuel, mens han i 2015 fik en bøde for at sige, at et kvindeligt kongresmedlem ikke var værd at voldtage, fordi hun var for grim.
Læs også:’Tropernes Trump’ står til storsejr: I morgen vågner brasilianerne til et helt nyt landHans overfaldsmand er ifølge BBC venstreorienteret og har været stærkt kritisk over for Bolsonaro på sociale medier.
Over for politiet har han sagt, at hans handlinger skyldes, at Gud havde bedt ham om det.
Trods det voldsomme angreb, der betød, at Bolsonaro i en tid måtte suspendere sin valgkamp, lykkedes det ham i oktober at vinde det brasilianske præsidentvalg, hvor han fik 55,2 procent af stemmerne.
FacebookTwitterKopier linkEmner:Jair Bolsonaro (politiker)|BBC|Kriminalitet|Brasilien|Valg og folkeafstemninger




https://www.dr.dk/nyheder/detektor/detektor-saudi-arabien-topper-listen-der-kaarer-danmark-til-verdens-mindst

DetektorDetektor: Saudi Arabien topper listen, der kårer Danmark til verdens mindst feministiske landDanske og internationale medier erkender problemet, og Jyllands-Posten trækker deres artikel tilbage.
Af Sofie Frøkjær15.
juni 2019 kl.
14.
30Bemærk: artiklen er mere end 30 dage gammelLæs opKan det virkelig passe, at vi danskere er det mindst feministiske folkefærd i verden?
I hvert fald hvis man skal tro den britiske avis The Guardian og flere danske medier, der har bragt historien.
Men undersøgelsen bag de opsigtsvækkende overskrifter er problematisk af flere årsager og kan derfor ikke bruges til at kåre Danmark som det mindst feministiske land i verden.
Hvad skriver The Guardian?
Den britiske avis The Guardian var først ude med historien om Danmarks bundplacering på feminisme.
Under overskriften “And the least feminist nation in the world is … Denmark?
” skrev avisen:– Det kommer som en overraskelse at se, at en international undersøgelse af holdninger til køn, lige rettigheder og #MeToo-bevægelsen viser, at Danmark er et af de mindst feministiske lande i den udviklede verden.
Konklusionen bygger The Guardian på en stor spørgeskemaundersøgelse, som det internationale analyseinstitut YouGov står bag.
Her har man spurgt ca.
25.
000 mennesker i 23 lande om deres holdninger til en lang række emner.
Og Danmark skiller sig altså ifølge The Guardian ud som det mindst feministiske land i verden:– Kun en ud af seks danskere opfatter sig selv som feminist, en tredjedel mener, at det er acceptabelt, at mænd pifter efter kvinder på gaden, og to ud af fem er negativt indstillet over for #MeToo-bevægelsen, skriver The Guardian i artiklen.
Historien bredte sig hurtigt til flere store danske aviser.
Både Politiken, Berlingske og Jyllands-Posten viderebragte eksempelvis nyheden om Danmarks feministiske bundniveau.
Det samme gjorde flere internationale medier, og New York Post skrev for eksempel: "Denmark is the least feminist nation in the world, global survey finds".
Hvad har vi fundet af?
Dykker vi ned i undersøgelsen, kan vi se, at der er én ting, alle medierne glemmer at fortælle: at Saudi Arabien ifølge undersøgelsen er det mest feministiske land i verden.
Saudi Arabien er nemlig det land i undersøgelsen, hvor flest opfatter sig selv som feminister.
Mens kun 17 procent af de adspurgte danskere kalder sig feminister, så gælder det 65 procent i Saudi Arabien.
Derudover er det kun hver 10.
saudiaraber, der mener, det er acceptabelt, at mænd pifter efter kvinder på gaden.
Og af dem, der kender til #MeToo-bevægelsen, er det kun en ud af fem, der er negativt indstillet.
Ud fra The Guardians egne kriterier betyder det, at Saudi Arabien, hvor kvinder hverken har ret til at rejse udenlands alene eller til at vælge deres egen partner, er det mest feministiske land i verden.
Saudi Arabiens overraskende topplacering viser, at man slet ikke kan bruge undersøgelsen til at kåre det mest eller mindst feministiske land i verden.
Det forklarer flere eksperter i samfundsvidenskab og kønsforskning til Detektor.
Morten Frederiksen, der er lektor i sociologi på Aalborg Universitet, peger på, at det især er problematisk at lave landesammenligninger ud fra et spørgsmål, hvor folk selv har vurderet om de er feminister eller ej.
– Det centrale problem er, at feminisme betyder noget meget forskelligt mellem lande.
I Danmark er det for eksempel et meget politisk ord at være feminist, som tyder på, at man er en slags aktivist.
I andre lande betyder det måske noget andet.
Derfor er det ikke klart, hvad folk lægger i det at være feminist, siger han.
Også når det kommer til spørgsmålet, om det er i orden at pifte efter kvinder på gaden, kan det ifølge Morten Frederiksen være svært at lave meningsfulde landesammenligninger.
Det er nemlig ikke givet, at handlingen betyder det samme i Danmark, som den gør i eksempelvis Italien eller Saudi Arabien.
– Det er svært at konkludere noget komparativt mellem lande på sådan et spørgsmål.
Der er nemlig flere faktorer, der spiller ind på folks opfattelser.
Eksempelvis hvor udbredt det er i et konkret land, og hvilken betydning handlingen tillægges lige netop her, siger han.
Kønsforsker og professor i statskundskab ved Stockholm Universitet Drude Dahlerup er enig i den vurdering.
Hun understreger, at man må tage højde for den konkrete kontekst, som spørgsmålene er stillet i.
– Det er helt legitimt at stille de spørgsmål, men man må analysere det i forhold til den kontekst og den debat, der er i det pågældende land, forklarer hun og uddyber:– Danskerne er jo ikke traditionalister, der mener, at kvinderne skal hjem til kødgryderne.
De fleste danskere går ind for ligestilling og ligeløn, så hovedkonklusionen bag de her tal er snarere, at man mener, at vi stort set har opnået ligestilling i Danmark.
Og dertil kommer også, at feminisme er gået hen og blevet et fy-ord herhjemme.
Selvom undersøgelsen altså rigtig nok viser, at mange danskere ikke opfatter sig selv som feminister, og at flere tager afstand fra #MeToo-bevægelsen, så kan man ikke konkludere, at Danmark er det mindst feministiske land i verden.
Eller at Saudi Arabien for den sags skyld er det mest feministiske.
Hvad siger medierne til kritikken?
Detektor har spurgt Mark Rice-Oxley, som er redaktør på The Guardian, om han mener, man kan bruge undersøgelsen til at konkludere, at Danmark er det mindst feministiske land i verden?
– Nej, det mener jeg ikke, at den kan.
Men hvis du læser hele artiklen, så mener jeg også, det fremstår klart, at det, man faktisk kan konkludere, er, at Danmark er mindre feministisk, end mange måske gik og troede.
Det her en nuanceret historie, og jeg kan godt se, at budskabet kan være udlagt forkert i Danmark.
Måske var overskriften bare en anelse for kæk, siger han til Detektor.
Vi har også spurgt de ansvarlige redaktører på Politiken, Berlingske og Jyllands-Posten, om de fortsat mener, man kan konkludere, at Danmark er det mindst feministiske land i verden?
I en mail til Detektor skriver Niels-Christian Bastholm, der er digital redaktør på Jyllands-Posten, at avisen har valgt at slette hele artiklen efter Detektors kritik.
– Vi lavede en citathistorie på baggrund af The Guardians artikel om undersøgelsen.
Vi har normalt tillid til The Guardians journalistik, men vi burde naturligvis selv være gået dybere ind i materien og dermed have set undersøgelsen i sin helhed.
Vi har valgt at fjerne indholdet i artiklen, da undersøgelsens validitet åbenlyst kan anfægte, skriver han.
Mette-Davidsen Nielsen, der er kulturredaktør på Politiken, forklarer til Detektor, at hun heller ikke mener, at undersøgelsen kan bruges til at konkludere, at Danmark er det mindst feministiske land i verden.
Hun understreger, at det er en citathistorie, som handler om, at det er interessant, at der er så få mennesker i Danmark, der opfatter sig selv som feminister.
Men hun medgiver, at overskriften er vinklet for hårdt, og at undersøgelsen ikke viser, at der kun i Nigeria er større foragt for feminister end i Danmark, som avisen skriver.
Ida Ebbensgaard, der er udlandsredaktør på Berlingske, anerkender kritikken af undersøgelsen, men mener også, at forbeholdene fremgår tydeligt at Berlingskes artikel.
– Der er jo mange måder at måle på, om et land er feministisk eller ej – og ét parameter, man kan bruge, er at spørge folk, om de opfatter sig selv som feminister.
Det er det, undersøgelsen har gjort.
Og det har vi også tydeligt skrevet i artiklen.
Når det så er sagt, så varierer folks opfattelse af at være feminist meget vildt fra land til land, og det er klart, at man ikke kan bruge denne undersøgelse til at konkludere, at Danmark er et mindre ligestillet land end Saudi Arabien, siger hun.
Hør hele historien i Detektors nyeste podcast:FacebookTwitterKopier linkEmner:Drude Dahlerup (politiker)|Saudi-Arabien|The Guardian|Berlingske Media|Sædelighedsforbrydelser




https://www.dr.dk/nyheder/politik/folketingsvalg/mette-frederiksen-vi-kommer-til-snakke-om-det-hele-paa-den-maade-man

FolketingsvalgMette Frederiksen: Vi kommer til at snakke om det hele, på den måde, at man jo ikke kan tale om det hele Regeringsforhandlingerne er gået ind i en afgørende fase, forklarer politisk korrespondent.
Af Thomas Klose Jensen og Robin Patrick Stampe Seierby (Video)15.
juni 2019 kl.
12.
43Bemærk: artiklen er mere end 30 dage gammelLæs op- Vi kommer til at være meget konkrete over for hinanden, men desværre ikke over for jer.
Sådan lød det fra Socialdemokratiets formand og kongelig undersøger, Mette Frederiksen, da hun kort hilste på pressen, inden hun tog hul på dagens regeringsforhandlinger.
På trods af ihærdige forsøg på at fiske nogle bare lidt interessante svar ud af den måske kommende statsminister stod hun ved sin første bemærkning og blev ikke mere konkret omkring status i forhandlingerne og målet med dagens etape.
Læs også:Se støttepartiernes krav: Mette Frederiksen skal danne regering med krævende partier- Vi kommer til at snakke om det hele, på den måde, at man jo ikke kan tale om det hele, men nu går vi væk fra temadiskussionerne og så - ja, for at sige det direkte - går vi til nogle af de svære spørgsmål, som hun forklarede det.
Korrespondent: Stemningen virker til at være godSelvom Mette Frederiksen ikke løftede sløret for ret meget forud for forhandlingerne, er der ingen tvivl om, at forhandlingerne går ind i en mere afgørende fase nu.
Det forklarer DR's politiske korrespondent Christine Cordsen.
Hvor Mette Frederiksen brugte den første runde af forhandlinger - som blev afsluttet i onsdags - til at lytte og til at skabe et godt og tillidsfuldt forhandlingsklima, indleder weekendens forhandlinger den mere afgørende fase.
- Nu går forhandlingerne ind i en meget mere intensiv fase, hvor man skal begynde at skrive ting ned.
Så det er ret afgørende, siger Christine Cordsen.
At der ikke er blevet lækket noget fra forhandlingerne, og at partilederne ikke har givet det største indblik, viser, at Mette Frederiksen har formået at skabe et godt forhandlingsklima de fire partier imellem, vurderer Christine Cordsen.
- Stemningen virker til at være god.
Der er alle de signaler, man plejer at kunne aflæse i retning af, at de nærmer sig hinanden, og at de regner med, at det skal lykkes.
Så det tyder på, at Mette Frederiksen inden for nogle uger kan gå til dronningen og danne en socialdemokratisk regering, forklarer hun.
'Der er jo mange brikker, der skal falde på plads'Så snart Mette Frederiksen og hendes følge var trådt ind i forhandlingslokalet ved Landstingssalen på Christiansborg, mødte først SF, så de Radikale og til sidst Enhedslisten op til deres times afsatte forhandlinger med den røde kongelige undersøger.
Her fortsatte partilederne Mette Frederiksens tilknappede stil.
Pia Olsen Dyhr benyttede eksempelvis lejligheden til endnu engang at fortælle Mette Frederiksen, at SF blandt andet ønsker en ambitiøs klimapolitik og minimumsnormeringer på børneområdet.
Men der blev ikke opnået enighed om sidstnævnte i dag.
- Jeg forventer, at det her kommer til at tage tid.
Der er jo mange brikker, der skal falde på plads.
De her forhandlinger handler jo ikke kun om børn, men også om klima og om kvoteflygtninge for at nævne nogle eksempler, forklarede hun efter forhandlingerne.
R: Der er stadig et stykke vejHeller ikke De Radikales politiske leder, Morten Østergaard, var videre meddelsom om sin dialog med Mette Frederiksen.
Dog forklarede han, at forhandlingerne blev mere konkrete.
- Jeg vil ikke kommentere på, hvordan det foregår inde i lokalet, men bare sige, at vi igen i dag har beskæftiget os mest med det økonomiske fundament, som jo skal være der, hvis vi skal have mulighed for at indfri de store forventninger, der er, og der er stadigvæk et stykke vej.
Og dagens sidste forhandler Enhedslistens politiske ordfører, Pernille Skipper, fulgte trop efter sit møde med Mette Frederiksen.
- Der er ikke særlig meget nyt at sige til jer for at være fuldstændig ærlig.
Vi er ved godt mod, men har selvfølgelig også en masse, vi stadig skal have styr på, forklarede hun.
- Når vi holder det inde ved bordet, er det netop fordi, det forbedrer mulighederne for, at vi når i mål og gør det hurtigt.
Partierne fortsætter forhandlingerne i eftermiddag, ligesom de også ventes at tage en tørn i morgen.
FacebookTwitterKopier linkEmner:Christine Cordsen (journalist)|Pernille Skipper (politiker)|Pia Olsen Dyhr (politiker)|Radikale Venstre|Enhedslisten




https://www.dr.dk/nyheder/indland/udsendt-i-afghanistan-ser-paa-dannebrog-hver-dag-med-stolthed

Dannebrog 800 årSe temaIndlandUdsendt i Afghanistan ser på Dannebrog hver dag med stolthed29-årige Nicolai Jarl Lindby Bagge er for anden gang udsendt til Afghanistan.
For Nicolai Jarl Lindby Bagge har Dannebrog altid spillet en stor rolle.
Og den er kun blevet større i hans tid som soldat.
Af Marco De Los Reyes15.
juni 2019 kl.
12.
30Bemærk: artiklen er mere end 30 dage gammelLæs opNicolai Jarl Lindby Bagge har den seneste halvanden måned været udsendt til Afghanistan, hvor han holder til i lejren, der kaldes Hamid Karzai International Airport.
Her er han en del af det internationale militærpoliti, IMP.
Men det at være væk fra Danmark fylder alligevel rigtig meget, og især Dannebrog er en stor del af hverdagen.
- I vores lejr har vi Dannebrog hejst hele tiden, og om aftenen er der lys på det.
Jeg ser på det hver dag med en form for stolthed.
Desuden har vi Dannebrog hængende indenfor på IMP-stationen, hvor alle navnene fra de tidligere danske hold står på, fortæller Nicolai Jarl Lindby Bagge over internet-telefonen.
Dannebrog fylder i dag 800 år, og Nicolai Jarl Lindby Bagge har altid holdt meget af det røde-hvide flag:Fakta om Nicolai Jarl Lindby BaggeEr oversergent og har været ved militæret i syv år.
Er aktuelt supervisor ved det internationale militærpoliti i Afghanistan.
Var i 2015 også sendt til Afghanistan - i fire måneder.
Var i 2016-2017 udsendt til Irak i seks måneder.
Blev student inden han kom i militæret.
Bor til dagligt i Aalborg og er single.
- Jeg er måske blevet lidt mere stolt af Dannebrog, efter at jeg blev soldat.
Men jeg har altid set med respekt på Dannebrog, og det er jo noget, man samles om.
I min familie har vi altid brugt Dannebrog til at fejre forskellige ting.
Jeg er desværre ikke vokset op med en flagstang i haven.
Det var min fars helt store ønske at have en, men det ville min mor ikke.
Det var ikke, fordi hun har noget imod Dannebrog - hun synes bare, at flagstangen er grim.
Dannebrog hænger i stuenUnder alle omstændigheder fylder Dannebrog noget mere i hans liv, end det tidligere har gjort.
Både når han er udsendt og derhjemme.
- Det er jo verdens ældste landeflag, og jeg har et flag fra min første mission hernede hængende hjemme i min stue.
Det at repræsentere Danmark betyder meget for mig, pointerer han.
Nicolai Jarl Lindby Bagge har desuden Dannebrog siddende på sin uniform, på skulderen, og der var da også tale om en ganske særlig nationalfølelse, første gang han trak i uniform.
- Det var der helt bestemt, og sådan tror jeg, at de fleste har det, når de første gang tager en uniform på.
For man bliver en del af noget større, en del af Danmark på en anden måde end tidligere.
Så der var helt sikkert også en stolthedsfølelseNicolai Jarl Lindby Bagge ses her i sin lejr, Hamid Karzai International Airport, hvor han også holdt til, første gang han var udsendt til Afghanistan.
Aktuelt har Nicolai Jarl Lindby Bagge desuden Dannebrog siddende foran på sin sikkerhedsvest.
Og på mange af de danske køretøjer i lejren er der også et Dannebrog.
- De fleste ved godt, hvilket land man kommer fra, når de ser Dannebrog.
Det er forholdsvis kendt.
Det er i hvert fald min erfaring.
"Nå, I kommer fra Danmark," bliver der sagt.
Dannebrog til begravelseAllerede inden Nicolai Jarl Lindby Bagge skulle udsendes første gang, kom Dannebrog til at fylde meget i hans tanker.
Det skete helt automatisk.
- Inden man tager ud, skal man tage stilling til en masse ting i det, der hedder ens sidste vilje.
Heriblandt hvordan ens begravelse skal foregå.
Og her tager man stilling til, om man vil have Dannebrog på kisten, og jeg har sagt, at det skal der være, forklarer han uden at kunne forklare præcist hvorfor:- Nej, det kan jeg ikke, men i situationen, hvor jeg skulle tage stilling til det, syntes jeg bare, det ville være passende.
Og skulle det værst tænkelig ske, så er man faldet, fordi man selv synes, man har gjort en form for forskel i Danmarks tjeneste.
Og så syntes jeg, det var passende, man også har Dannebrog med på den sidste rejse, siger Nicolai Jarl Lindby Bagge, som heldigvis ikke har prøvet at været til en soldats begravelse.
Når faldne danske soldater vender hjem, er kisten typisk svøbt ind i Dannebrog.
(Arkivfoto).
Om Nicolai Jarl Lindby Bagge en dag selv får en flagstang i haven, så han kan se Dannebrog blafre i vinden, er endnu for tidligt at sige noget om.
Men han føler sig under alle omstændigheder overbevist om, at Dannebrog for ham altid vil have en fremtrædende position.
På DR1 kan du i dag fra 08.
00 til 16.
45 følge fejringen af 800-året for Dannebrog.
FacebookTwitterKopier linkEmner:Hamid Karzai (politiker)|Afghanistan|DR1|Militærpolitiet




https://www.dr.dk/nyheder/viden/teknologi/ikea-laver-robotmoebler-til-helt-smaa-lejligheder-og-vaerelser

TeknologiIkea laver robotmøbler til helt små lejligheder og værelserFolk i større byer har mindre plads end tidligere, men teknologi kan måske gøre 12-kvadratmeter-tilværelsen bedre.
På Frederiksberg faldt boligarealet per person med 4,4 kvadratmeter fra 2007 til 2017.
Foto: Colourbox.
(© C.
TORP)Af Emilie Aagaard15.
juni 2019 kl.
12.
30Bemærk: artiklen er mere end 30 dage gammelLæs opDu er måske en af dem, der bor på et kollegieværelse.
Eller også er du med på downsizing-bølgen, hvor forbrug og kvadratmeter bliver udskiftet med frihed og oplevelser.
I hvert fald er kvadratmeter-priserne i de større danske byer høje, og mange vælger mere eller mindre frivilligt at klare sig med ganske lidt plads.
Ude i verdens kæmpe-byer er det ofte endnu mere ekstremt: I byer som Hong Kong kan tre generationer være tvunget til at bo sammen på meget få kvadratmeter.
Og på et værelse eller i en lille lejlighed er der ikke plads til det hele, så prioritering er nødvendig: Seng eller sofa?
Skrivebord eller spisebord?
Men møbelgiganten Ikea, som længe har lavet møbler, der er specielt indrettet til små boliger, er nu gået skridtet videre for at kunne udnytte hver eneste kvadratmeter optimalt.
De har lavet noget, som de kalder ’robotmøbler’.
Ved hjælp af teknologi kan møblerne selv ændre udseende og funktion og flytte sig rundt i lokalet.
På den måde kan du på et værelse på kun 10-12 kvadratmeter få plads til en ganske stor seng, et klædeskab, et skrivebord, lidt hylder – og en sofa.
Se hvordan robotmøblet kan bevæge sig rundt i lokalet, i denne video, som Ikea har lavet.
Artiklen fortsætter efter videoen.
Robotmøblerne styres via en app på smartphonen eller ved at trykke på nogle knapper, som sætter gang i møblernes bevægelse.
Folk klumper sig sammen i de store byerIkeas robotmøbler falder godt i tråd med den udvikling, som man ser i Danmark i disse år: I storbyen bor folk tættere end tidligere, mens det i de mindre befolkede områder går stik modsat.
For mens man i Vest- og Nordjylland ser, at det gennemsnittelige boligareal per person stiger, bliver boligarealet per person mindre i de fleste københavnske kommuner.
I perioden 2007-2017 faldt boligarealet per person på Frederiksberg for eksempel med hele 4,4 kvadratmeter.
Det viser tal, som Kommunernes Landsforening udgav tidligere på året.
Alligevel kan det endnu ikke betale sig at køre i Ikea efter robot-møblerne.
For møbelgiganten skriver til DR, at de først lanceres i Hong Kong og Japan i løbet af 2020, mens det endnu ikke er besluttet, hvornår de bliver lanceret i andre lande, inklusive Danmark.
Læs også:Kerstin og Jon bor med snart to børn på 73 kvadratmeter: Beliggenhed vinder over albuerumFacebookTwitterKopier linkEmner:IKEA|Kommunernes Landsforening|Hong Kong|Teknologi|Møbler




https://www.dr.dk/musik/levede-vildt-stjerneliv-i-usa-i-dag-kaemper-daniel-og-alfred-betale-regningerne

UpcomingSe temaMusikLevede vildt stjerneliv i USA: I dag kæmper Daniel og Alfred for at betale regningerneDyre biler og store huse.
To danske barndomsvenner levede drømmen i LA, indtil det ikke var sjovt mere.
Af Nicolai Sebastian Holle, Allan Hansen (video) og Ida Skriver Olesen (video)15.
juni 2019 kl.
11.
02Bemærk: artiklen er mere end 30 dage gammelLæs opForestil dig et liv på første klasse med dyre biler og kæmpe villa i Los Angeles.
Og forestil dig så, at du trækker stikket.
Det er en del af historien om danske Alfred Thomas og Daniel Richards, der sammen udgør gruppen Wiinston.
Mød Daniel og Alfred i videoen ovenfor.
En gruppe, som musikredaktør på P3, Mathias Buch Jensen, siger følgende om:- Wiinston lyder grundlæggende godt, de er gode til at skabe følelsen af et musikalsk univers og har helt styr på deres virkemidler.
Med andre ord: De er dygtige håndværkere, siger han og fortsætter:- Der har på deres seneste ting sneget sig mere fri leg og fantasi ind, og det virker til, at de er i gang med at udfordre og udforske deres egne grænser for, hvordan de kan lyde.
Mød dem i videoen, hvor de fortæller om tiden i USA og deres nye sang, 'Kill', som de selv beskriver som et 'fucking mærkeligt nummer'.
Video: Der er blev brugt klip fra Christian Lønhart & Isaac ProductionWiinston - KillFacebookTwitterKopier linkEmner:USA|Los Angeles




https://www.dr.dk/nyheder/regionale/midtvest/en-af-landets-stoerste-sten-bliver-gravet-fri-i-thy-skal-traekke-turister

Midt- og VestjyllandEn af landets største sten bliver gravet fri i Thy: Skal trække turister til områdetDen 170 tons tunge sten kom hertil fra Larvik under den sidste istid.
Geologerne anslog fredag morgen, at det ville tage en dags tid at grave stenen fri.
Af Rasmus Hagelskjær og Asta Pil Heltborg15.
juni 2019 kl.
12.
45Bemærk: artiklen er mere end 30 dage gammelLæs opStore gravemaskiner har siden fredag morgen kæmpet for at grave en af landets største sten fri.
Hundborgstenen, som den hedder, har været gemt væk under den jyske muld i over 80 år.
Men nu er det tid til, at den skal frem i lyset.
Målet er nemlig, at den kan blive til en turistattraktion, der kan trække folk til området nær Thisted.
- Vi mangler noget, der kan trække folk til.
Hundborgstenen kan blive et fyrtårn for at fortælle områdets gode historie, fortæller geolog Søren Torp, der er med til udgravningen af stenen.
Usikker på størrelsenMan anslår, at stenen er landets sjette største og vejer 170 tons, men eftersom den ikke er blevet målt, siden den sidst blev gravet fri i 1938, er geologerne spændte på at se, hvor stor den egentlig er.
Kort tid efter dækkede man den nemlig til igen, da man ikke mente, der var grund til at frede stenen, hvorfor ingen siden har set den.
Den har faktisk været gemt så godt væk, at kommunen ikke var klar over, hvor den var, da de for nogle år siden gik i gang med at forny området.
- Der er nogle af borgerne, der spørger, om vi godt ved, der ligger en stor sten ude på marken.
Vi tænker ja, ja, hvor stor kan sådan en egentlig være, fortæller Rene Melgaard Nielsen, der er projektleder i Thisted Kommune.
Da de lokale fandt gamle avisartikler frem om stenen, viste billeder, at den faktisk var kæmpestor.
Derfor vil kommunen nu gerne have gravet den fri.
- At få den fri kan give noget stolthed til lokalområdet og en følelse af lokal forankring over de projekter, man er med til at skabe, fortæller Rene Melgaard Nielsen.
Sådan ser larvikitstenen ud, når den er blevet poleret.
 De store maskiner var i gang, da stenen skulle graves fri fredag.
 Der blev også brugt håndkraft, da stenen skulle graves fri.
1 / 3Sådan ser larvikitstenen ud, når den er blevet poleret.
1 / 3De store maskiner var i gang, da stenen skulle graves fri fredag.
2 / 3Der blev også brugt håndkraft, da stenen skulle graves fri.
3 / 3Forventer norsk interesseI dag er det Knud Pedersen, der ejer marken, hvor man graver Hundborgstenen fri.
Han er helt med på projektet, selvom det går ud over den hvede, han dyrker på marken.
- Der er en stor interesse for det, og især geologer går meget op i det.
Men jeg går knap så meget op i det, som de gør, siger Knud Pedersen.
Med et glimt i øjet har han joket lidt med, at han kunne åbne en isbutik for de kommende turister, hvilket ville gøre op med den tabte fortjeneste på hvede.
Men eftersom stenen er af larvikit, som bliver brugt flittigt til både facadesten og gravsten, foreslår geolog Søren Torp, at Knud Pedersen kan åbne en stenbutik i stedet for.
Søren Torp forventer nemlig, at der er mange som vil tage en tur til Thisted for at se Hundborgstenen, når den bliver gravet fri.
Han påpeger, at norske medier tidligere har bragt en historie om stenen, som kom hertil fra Larvik under den sidste istid.
- Jeg er sikker på, der kommer stor interesse for det, også fra norsk side.
Norske turister vil vi jo gerne have herned, fortæller Søren Torp.
FacebookTwitterKopier linkEmner:Larvik|Thisted|Turisme|Thisted Kommune|Jylland




https://www.dr.dk/sporten/golf/dansk-nedtur-i-us-open-hverken-bjerregaard-eller-olesen-klarer-cuttet

GolfDansk nedtur i US Open: Hverken Bjerregaard eller Olesen klarer cuttetLucas Bjerregaard og Thorbjørn Olesen klarede sig skidt på andendagen af US Open og er færdige i turneringen.
Lucas Bjerregaard havde på fredagens anden runde fortsat svært ved at få spillet til at fungere.
15.
juni 2019 kl.
10.
16Bemærk: artiklen er mere end 30 dage gammelLæs opWeekendens finalerunder i US Open bliver uden dansk deltagelse.
Hverken Lucas Bjerregaard eller Thorbjørn Olesen formåede at klare cuttet i majorturneringen, som i år spilles på Pebble Beach-banen i Californien.
Lucas Bjerregaard havde på fredagens anden runde fortsat svært ved at få spillet til at fungere.
Her gik danskeren i fire slag over banens par på 71 slag, og dermed nåede han op på en total score efter de to første runder på 13 slag over par.
Dermed slutter 27-årige Lucas Bjerregaard langt tilbage i den tungeste ende af feltet.
Thorbjørn Olesen gik første runde i par, hvilket var noget bedre end Bjerregaard, der natten til fredag gik en decideret mareridtsrunde, da han var hele ni slag over banens par i første runde.
Thorbjørn Olesen lavede fire bogeys og en enkelt dobbeltbogey.
Men anden runde bød også på en nedtur for Olesen.
Fire bogeys og en enkelt dobbeltbogey når man ikke langt med i professionel golf, og da Olesen ikke præsterede så meget som en enkelt birdie, slutter han med en samlet score i seks slag over par.
Cutgrænsen gik ved to slag over par.
Inden anden runde førte den engelske spiller Justin Rose, som i første runde var seks slag under par.
Fredag blev han noteret for en runde i et slag under par.
Det giver ham en samlet score på syv slag under, hvilket rækker til en andenplads.
Gary Woodland fra USA har lagt sig i spidsen i ni slag under par.
Tiger Woods, der vandt US Masters tidligere på året, gik sin anden runde i et slag over par og ligger samlet i par på en delt 32.
plads.
/ritzau/FacebookTwitterKopier linkEmner:Tiger Woods (golfspiller)|Golf|USA|Californien|Justin Rose (golfspiller)




https://www.dr.dk/nyheder/regionale/trekanten/vildt-uvejr-tog-livet-af-172-lygtepaele-vi-har-aldrig-proevet-noget

TrekantområdetVildt uvejr tog livet af 172 lygtepæle: 'Vi har aldrig prøvet noget lignende'Regningen for et vildt uvejr i april løber op i en million kroner og 172 smadrede lygtepæle.
Lynene slog ned over Kolding tilbage i april.
(Arkivfoto fra 2010).
Af Peter Frandsen Siggaard og Rasmus Dyrberg Hansen15.
juni 2019 kl.
11.
06Bemærk: artiklen er mere end 30 dage gammelLæs opDet er ikke kun i de her dage, at det tordner og lyner over Danmark.
Tidligere på året var der også rigtig godt gang i lynnedslagene i Kolding.
Et kraftigt uvejr med masser af lyn og torden den 26.
april har nemlig smadret 172 gadelygter i den nordlige del af Kolding.
Sådan ser skaderne ud på en af de lygtepæle, der blev ramt af lynet den 26.
april.
Foto: Kolding Kommune.
- Det er mange.
Vi skifter normalt 10-20 om året på grund af forskellige ulykker, men det her har ramt så koncentreret, at det har ramt 172 lygtepæle.
Vi har aldrig prøvet noget i den skala her før, siger Jakob Ville (V), der er formand for Teknik- og Klimaudvalget i Kolding Kommune.
Nu har udvalget så gjort regningen op, og de massive lynnedslag kommer til at stå skatteborgerne i Kolding i en rund million kroner.
Da kommunen er selvforsikret på området, er der ingen kære mor, når regningen skal betales.
- Vi skal have skiftet de her amarturer, og de kan blive skiftet i uge 32, og det vil tage to-tre uger, siger Jakob Ville (V).
I Kolding Kommune glæder man sig dog lidt over, at det trods alt er sket midt i de lyse sommermåneder.
Hvis lygtepælene skulle have været skiftet akut, ville det have kostet yderligere en halv million kroner, vurderer Jakob Ville.
Kan nå op på 30.
000 graderElforsyningschefen hos Trefor El-net hedder Per Sørensen, og ifølge ham må man forvente, at lynnedslag engang imellem vil ødelægge en lygtepæl eller to.
- Det kan altid ske.
Lynet søger den nemmeste vej ned og tager derfor typisk de højeste installationer.
Når det slår ned i elinstallationer risikerer du, at de bliver ødelagt, siger han.
- Vi har alle sammen oplevet et lynnedslag, og det er jo en stor elektrisk udladning.
Der løber en meget stor energimængde, hvor temperaturen kan nå op på 15.
000-30.
000 grader meget kortvarigt, siger Per Sørensen.
I onsdags blev en 58-årig mand ansat hos SAS ramt af et lyn, mens han var ved at udføre sit arbejde i Københavns Lufthavn.
Manden meldes uden for livsfare.
Se radarkort over lynene, der slog ned over Danmark i onsdags herunder.
FacebookTwitterKopier linkEmner:Jakob Ville (politiker)|Vejret|Kolding Kommune|Kolding|TRE-FOR




https://www.dr.dk/nyheder/indland/kig-op-verdens-hurtigste-dannebrog-flyver-over-hele-landet

Dannebrog 800 årSe temaIndlandKig op: 'Verdens hurtigste Dannebrog' flyver over hele landetKlokken 11.
59 letter et F16 malet som Dannebrog.
Mange steder i landet bliver det muligt at se det.
Et F16-fly er blevet malet som Dannebrog.
Af Emil Eller15.
juni 2019 kl.
11.
35 | opdateret 15.
juni 2019 kl.
12.
21Bemærk: artiklen er mere end 30 dage gammelLæs opI dag er det 800 år siden, Dannebrog ifølge sagnet faldt ned fra himlen og vendte et dansk nederlag til sejr på slagmarken i Estland.
Det bliver fejret på et utal af forskellige måder i hele landet.
En af de mere kreative fejringer står Forsvaret for.
For når klokken er 11.
59, begynder et helt særligt kampfly en overflyvning over store dele af landet.
Forsvaret har nemlig malet et helt F16-kampfly som Dannebrog, og på en time flyver det hen over landet i cirka 600 meters højde.
Se flyet trille afsted fra sin hangar i videoen heroverGlæder sig til fejringManden, der skal flyve kampflyet, er oberst Uffe Holstener-Jørgensen.
Han fortæller, at det er første gang, man har malet flyet på netop denne måde.
Kampfly har dog tidligere været brugt som flyvende Dannebrog, eksempelvis efter den danske 6-1-sejr over Uruguay ved VM i fodbold i 1986.
- Vi synes, det var en rigtig god anledning med flagets jubilæum, siger han.
Her er ruten, flyet kommer til at følge.
Grafik: Forsvaret.
Han glæder sig til at kunne fejre det danske flag på den helt særlige måde.
- Jeg er utrolig stolt af Dannebrog.
Jeg er i Forsvaret, fordi Danmark betyder noget for mig, og Dannebrog betegner jo det at være dansker.
Så alle os i Forsvaret er jo stolte af vores flag, siger Uffe Holstener-Jørgensen.
Malingen skal blive påFlyet kommer til at flyve med cirka 600-650 kilometer i timen, hvilket er noget lavere end flyets topfart.
Så bliver der nemlig mulighed for at se flyet, når det flyver over byerne.
Flyet letter fra Skrydstrup i Sønderjylland, fortsætter op gennem Jylland mod Aalborg, flyver ind over det nordlige Sjælland mod København og fortsætter derefter tilbage mod Skrydstrup over Sjælland og Fyn.
Sådan ser flyet ud i Dannebrogs-malingen.
Foto: Flyvevåbnets Fototjeneste.
 Flyet står her klar til afgang lørdag formiddag.
1 / 2Sådan ser flyet ud i Dannebrogs-malingen.
Foto: Flyvevåbnets Fototjeneste.
1 / 2Flyet står her klar til afgang lørdag formiddag.
2 / 2Uffe Holstener-Jørgensen understreger, at det ikke har kostet en formue at få malet flyet.
- Flyene bliver malet løbende.
Det er selvfølgelig en anderledes maling, og der er brugt nogle arbejdstimer på det.
Det er vores hensigt at lade den stå i denne her bemaling, så vi kan bruge den til airshows og demonstrationsflyvninger, siger han.
Det er overskyet flere steder i landet, men med en flyvehøjde på 600 meter skulle det være muligt at se flyet, så hold øje mellem klokken 11.
59 og 13.
08, hvis du befinder dig i en af de byer, flyet flyver over.
Se flyet lige efter start herunder:FacebookTwitterKopier linkEmner:Sjælland|Jylland|København|Luftvåben|Militærudstyr




https://www.dr.dk/sporten/cykling/froome-paadrog-sig-et-brud-paa-nakken-i-slemt-styrt

CyklingFroome pådrog sig et brud på nakken i slemt styrtChris Froome kan efter alt at dømme se frem til en pause på seks måneder fra cykling efter et voldsomt styrt.
Team Ineos meldte torsdag ud, at Chris Froome havde gennemgået en succesfuld operation, der varede seks timer.
15.
juni 2019 kl.
11.
18Bemærk: artiklen er mere end 30 dage gammelLæs opSkanninger har vist, cykelrytteren Chris Froome pådrog sig et brud på nakken i sit alvorlige styrt onsdag.
Team Ineos-stjernen styrtede voldsomt forud for en enkeltstart i etapeløbet Critérium du Dauphiné og står nu foran en lang genoptræning.
34-årige Froome var uheldig, da han ville pudse næse med en hastighed 54 kilometer i timen under forberedelserne til enkeltstarten.
Ifølge BBC tog han en hånd af styret, mens et kraftigt vindstød hev fat i britens forhjul og slyngede ham ind i en mur.
Froome mistede bevidstheden, og i første omgang blev det meldt ud, at han havde pådraget sig brud på lårben, albue, hofte og ribben samt nogle indre skader.
Men nakken er altså også beskadiget.
Chris Froome bliver transporteret til hospitalet efter sit styrt.
Det britiske medie BBC citerer kirurgen Remi Philippot, der opererede Froome, for at sige, at den firedobbelte Tour de France-vinder vil være væk fra cykling i "mindst seks måneder".
Det betyder efter alt at dømme, at han er ude resten af sæsonen.
Det er dog svært at lægge en præcis tidslinje for Froomes tilbagevenden, understreger Remi Philippot.
- Måske bliver vi nødt til at gøre noget andet.
Det er ikke sikkert, at genoptræningen går, som vi håber, siger kirurgen ifølge BBC.
Team Ineos meldte torsdag ud, at Chris Froome havde gennemgået en succesfuld operation, der varede seks timer.
Angiveligt var han allerede i gang med at planlægge sit comeback fra sygesengen.
Her skal han ifølge kirurgen tilbringe de næste seks uger.
/ritzau/FacebookTwitterKopier linkEmner:Chris Froome (cykelrytter)|Cykelsport|BBC|Læger|Frankrig




https://www.dr.dk/nyheder/indland/fra-tarok-til-em-triumfen-i-1992-fem-sportsbegivenheder-med-dannebrog-i-en

Dannebrog 800 årSe temaIndlandFra Tarok til EM-triumfen i 1992: Fem sportsbegivenheder med Dannebrog i en hovedrolleSe en håndfuld nostalgiske tv-klip med Danmarks rød-hvide flag i fokus.
Rådhuspladsen i København var fyldt med glade danskere, da landsholdsspillerne blev fejret dagen efter 2-0-sejren over Tyskland i finalen ved fodbold-EM i Sverige i 1992.
Af Marco De Los Reyes15.
juni 2019 kl.
10.
00Bemærk: artiklen er mere end 30 dage gammelLæs opDannebrog har på forskellig vis altid spillet en ganske særlig rolle i sportens verden.
Specielt når det har handlet om dansk succes.
I forbindelse med at Dannebrog i dag fylder 800 år som Danmarks nationale flag, tager vi her et tilbageblik på fem markante sportsbegivenheder og -historier, hvor det rød-hvide flag særligt var i fokus.
1Dannebrog på fire benTarok er fortsat Danmarks mest kendte hest nogensinde.
Men der var også tale om en ganske særlig travhest, der havde enorm stor succes frem til sin død i 1981.
Tarok blev ni år og var så populær herhjemme, at den blev kaldt for "Dannebrog på fire ben".
Både fordi den blev betragtet som et nationalsymbol på linje med flaget, og fordi den med sin rødlige farver på kroppen og hvide ben havde et dannebrogsk skær over sig.
I videoen ses et klip fra tv-udsendelsen "Husker du?
" om året 1981.
2Nationalhelten Ole OlsenOle Olsen var i 1970'erne en af Danmarks største og mest folkekære sportsstjerner.
Den snakkesalige sønderjyde var den første dansker, der vandt en VM-titel i speedway, og han var mere end nogen anden manden, der gjorde sporten populær herhjemme.
Her kunne man nærmest tale om "Dannebrog på to hjul", for ved VM var der altid et stort Dannebrog henover hans mave og brystkasse.
Så der var ingen tvivl om, at her kom en dansker drønende, og herhjemme var vi meget stolte af ham.
I alt vandt Ole Olsen otte VM-titler i perioden 1971 til 1983 - og tre gange blev han individuel verdensmester.
I videoen ses Olsen vinde det sidste heat i VM-finalen på Wembley i 1975.
3Danmarks bedste hjemmekampVM-kvalifikationskampen mellem Danmark og Sovjetunionen grundlovsdag 1985 huskes især for at være Danmarks bedste kamp på hjemmebane nogensinde.
Anført af Michael Laudrup og Preben Elkjær, der begge scorede to mål, vandt Danmark en flot spillet kamp med 4-2.
Men kampen, der blev vist i Danmarks Radio med Sven Gehrs som kommentator, og som fortsat kan ses på dr.
dk, huskes også for den fantastiske kulisse.
For hverken før eller siden har stemningen været så imponerende.
Idrætsparken - den nuværende Parken - var klædt i rødt og hvidt, og Dannebrog og andre former for rød-hvide flag blev svinget over alt.
Sejren var også kulminationen på flere års fremgang for det danske landshold, og i samme periode var den nationale eufori omkring holdet tilsvarende vokset gevaldigt.
4EM-heltene blev hyldet på RådhuspladsenDagen efter den overraskende triumf ved EM i fodbold i Sverige i 1992 blev landsholdsspillerne hyldet på Rådhuspladsen i København, hvor der ikke havde været samlet så mange mennesker siden Befrielsen i 1945.
Og rigtig mange af de fremmødte svingede med Dannebrog, som til sammenligning med kampen i Idrætsparken i 1985 nu var det flag, langt de fleste havde med.
Syv år tidligere havde mange også brugt et rødt-hvidt flag, hvor der ikke var et kors i midten.
Men det var nu kun en lille del, der gjorde det.
EM-sejren står stadig som Danmarks største sportslige triumf nogensinde.
5Joachim B.
Olsen med blot en håndVed OL i 2008 i Beijing var kuglestøderen Joachim B.
Olsen Danmarks fanebærer ved åbningsceremonien.
Og da der er tradition for, at mænd fra idrætsgrene, hvor styrke spiller en stor rolle, bærer fanen i en hånd, gjorde Joachim B.
Olsen selvfølgelig også det.
I årene forinden havde Joachim B.
Olsen været en af verdens bedste kuglestødere med OL-sølv i 2004 og guld ved indendørs-EM i 2005 som de to flotteste resultater.
Men rollen som fanebærer, hvor han gik rundt på det olympiske stadion med Dannebrog i en udstrakt arm, vil han ligeledes altid blive husketLæs også:Elena Rigas var fanebærer til OL: 'Der vil altid være et specielt forhold mellem mig og Dannebrog'Efter atletikkarrieren blev han politiker og sad i Folketinget for Liberal Alliance fra 2001 frem til valget i år, hvor han ikke blev genvalgt.
På DR1 kan du i dag fra 08.
00 til 16.
45 følge fejringen af 800-året for Dannebrog.
FacebookTwitterKopier linkEmner:Joachim B.
Olsen (politiker)|Michael Laudrup (fodboldtræner)|DR1|Atletik|København




https://www.dr.dk/sporten/tennis/video-ja-eller-nej-med-tenniskometen-holger-rune-jeg-vinder-en-grand-slam-foer-clara

TennisVIDEO JA eller NEJ med tenniskometen Holger Rune: ’Jeg vinder en grand slam før Clara Tauson’DR Sporten har inviteret French Open-vinderen ud på tennisbanen, hvor han skal svare ja eller nej til en række påstande.
Af Kresten Mosbæk Gravesen15.
juni 2019 kl.
09.
30Bemærk: artiklen er mere end 30 dage gammelLæs opHar French Open-sejren gjort Holger Rune mere populær hos kvinderne?
Er han træt af at være hypet som Danmarks største tennistalent?
Og er den danske tenniskultur for blød?
Det 16-årige tennistalent, der i sidste uge vandt sin første grand slam-titel som junior, får lov til at svare på lidt af hvert, da DR Sporten møder ham til en omgang JA eller NEJ på gruset i Hellerup Tennisklub.
Én ting står i hvert fald klart: Holger Rune mangler hverken selvtillid eller ambitioner for sin tenniskarriere.
FacebookTwitterKopier linkEmner:Clara Tauson (tennisspiller)|Tennis|Hellerup




https://www.dr.dk/nyheder/regionale/hovedstadsomraadet/fortsat-store-forsinkelser-paa-altaner-og-vaegge-karen-har

KøbenhavnFortsat store forsinkelser på altaner og vægge: Karen har ventet et år på svarNyt bygningsreglement bremser stadig mange byggetilladelser i København.
Karen Christensen er skuffet over, at Københavns Kommune gentagne gange har udsat behandlingen af hendes andelsboligforenings byggesag.
Af Peter Bye Andersen15.
juni 2019 kl.
09.
14 | opdateret 15.
juni 2019 kl.
10.
49Bemærk: artiklen er mere end 30 dage gammelLæs opDet var egentlig meningen, at 23-årige Karen Christensen fra Amager skulle nyde sommeren med et glas vin i hånden på sin nye altan.
Men et år efter, at Københavns Kommune modtog hendes andelsforenings ansøgning om at få lov til at sætte nye altaner op, er husmuren stadig bar.
Byggesagen ligger nemlig - som mange andre sager - i en stor bunke på rådhuset.
- Det er frustrerende.
Jeg har glædet mig rigtig meget til at nyde solen og få ekstra plads i min lille københavner-lejlighed.
Man hører ikke rigtig noget fra kommunen, siger Karen Christensen, der også er formand for andelsboligforeningen.
Hvad er BR18?
- Kommunerne skal fremover ikke længere sikre, at byggeriet overholder reglementets tekniske krav.
- I stedet skal ansøgeren indsende en erklæring om, at byggeriet lever op til byggereglementet.
- Ansøgningen skal sendes via den digitale portal BOM og skal være udfyldt korrekt, før kommunen kan udstede en tilladelse.
Kommunen sender et mangelbrev, hvis ansøgningen ikke lever op til byggereglementet.
- Det kræver, at både sagsbehandlere og kunder har et detaljeret kendskab til hele bygningsreglementet.
- På sigt skal kunderne tilkøbe og benytte sig af certificerede rådgivere i forbindelse med deres ansøgning.
Kilde: Københavns KommuneKaren Christensens sag er langt fra enestående.
Det går generelt stadig alt for langsomt med at få godkendt byggetilladelser i hovedstaden.
Og det selvom kommunen tilbage i december lovede at være oppe i omdrejninger i starten af det nye år.
Det går ikke godt nok.
Vi er meget udfordrede i øjeblikket af flere forskellige ting.
Rikke Sønderriis, centerchef for bygninger, københavns kommuneLæs også:Nye byggeregler forsinker altaner og vægge: Sophie har ventet i 14 ugerDet er fortsat det nye bygningsreglement, BR18, der er hovedårsagen til, at det ikke går hurtigere, oplyser kommunen.
Byggereglerne blev indført sidste sommer og har været så svære at forstå for sagsbehandlere og ansøgere, at det har givet ekstraarbejde på grund af mangelfulde ansøgninger.
Og det har resulteret i en stor sagspukkel, siger Rikke Sønderriis, centerchef i Center for Bygninger.
- Det går ikke godt nok.
Vi er meget udfordrede i øjeblikket af flere forskellige ting, siger hun.
Ventetiden er ikke blevet mindre af, at hovedstaden lige nu oplever et decideret byggeboom, ligesom der har været en stor udskiftning af medarbejdere, hvilket har medført kompetencetab.
Det kan ikke være rigtigt, at manglende kompetencer hos en myndighed skal være årsag til forsinkelser hos bygherrer og entreprenører.
Torben Liborius, erhvervspolitisk chef, Dansk ByggeriDet betyder, at ventetiden for nogle typer af byggesager i årets første fire måneder faktisk er steget i forhold til sidste år.
I april tog det næsten 60 dage at få en tilladelse til eksempelvis at bygge en tilbygning til sit hus.
Det er 20 dage mere end kommunens servicemål for 2019.
Alligevel mener Rikke Sønderriis, at kommunen er oppe i omdrejninger.
For når først sagsbehandlerne går i gang med sagsbehandlingen er de blevet hurtigere.
- Vi var 16 timer om at sagsbehandle en sag i efteråret.
Nu er vi nede på 13 timer.
Så man kan roligt sige, vi er oppe i gear.
Vi løser også halvdelen af sagerne inden for servicemålene, siger hun.
Koster penge for håndværkere og bygherrerMen det er ikke nok til at tilfredsstille Dansk Byggeri eller Håndværkerforeningen.
For enhver forsinkelse går ud over både virksomheder og københavnere, der vil bygge nyt.
- Byggesagsbehandlingen skal være kompetent og rettidig.
Ellers forsinker og fordyrer man ting, siger erhvervspolitisk chef i Dansk Byggeri, Torben Liborius.
Han er enig i kommunens udlægning af, at bygningsreglementet bærer en del af skylden for den langsomme sagsbehandling.
Men det er kritisabelt, at der har manglet kompetente medarbejdere, siger han.
- Det kan ikke være rigtigt, at manglende kompetencer hos en myndighed skal være årsag til forsinkelser hos bygherrer og entreprenører.
Det er simpelthen ikke tilfredsstillende, siger han og efterlyser handling på rådhuset.
Ifølge Rikke Sønderris bliver der sat ind på flere punkter for at vende udviklingen.
Der skal blandt andet ansættes flere medarbejdere og ses på, hvordan man generelt kan gøre det bedre.
Men hun tør ikke sige, hvornår Københavns Kommune igen lever op til servicemålene.
- Det tør jeg ikke sige nøjagtigt.
Det afhænger af, hvor mange sager vi får ind og andre faktorer, så det kan jeg ikke sige noget om, siger hun.
På Amager tør Karen Christensen da heller ikke længere håbe på, at turen snart kommer til hendes forenings sag.
- Det ved jeg virkelig ikke.
Det håber jeg inderligt, det gør.
Men det er meget usikkert lige nu, siger hun.
FacebookTwitterKopier linkEmner:Dansk Byggeri|Københavns Kommune|Bygge- og anlægsvirksomhed|Offentlig forvaltning|Amager




https://www.dr.dk/nyheder/udland/efter-masseprotester-hongkong-udskyder-kontroversiel-udleveringslov

Protester i HongkongSe temaUdlandEfter masseprotester: Hongkong udskyder kontroversiel udleveringslovDet udskældte lovforslag har fået hundredtusinder på gaden.
Hongkongs regeringschef, Carrie Lam, holdt i dag pressekonference om et forslag om en ny udleveringslov med Kina, der har fået mange tusinder på gaden.
Af Sean Coogan15.
juni 2019 kl.
09.
33Bemærk: artiklen er mere end 30 dage gammelLæs opVed et pressemøde for kort tid siden annoncerede Hongkongs regeringschef, Carrie Lam, at man har lyttet til samfundets ønsker og suspenderer et kontroversielt lovforslag på ubestemt tid.
Hongkong har i den seneste tid været i verdenspressens søgelys, efter enorme folkemængder er gået på gaden for at protestere imod forslaget om en ny udleveringslov med Kina.
Loven ville blandt andet betyde, at de omkring syv millioner borgere i Hongkong i straffesager kunne blive udleveret til retsforfølgelse på det kinesiske fastland.
Hvad demonstrerer Hongkongs indbyggere imod?
Hongkongs regering har foreslået tiføjelser til landets udleveringslovgivning, der vil gøre det muligt for regeringen i fastlandet Kina samt Taiwan og Macau at bede om at få mistænkte kriminelle udleveret til retsforfølgelse.
Forslaget kom, efter en 19-årig Hongkong-beboer angiveligt dræbte sin 20-årige gravide kæreste, da de var på ferie i Taiwan sidste år.
Manden flygtede til Hongkong og kunne ikke blive udleveret til Taiwan, fordi de to parter ikke har en udleveringsaftale.
Hongkong har indgået udleveringsaftaler med 20 lande, heriblandt Storbritannien og USA, men man har aldrig indgået en aftale med Kina.
Kinas retssystem bliver jævnligt kritiseret for at være brutalt og omfatte tortur og unfair rettergang.
Mange frygter, at udleveringsaftalen er et værktøj, som den kinesiske regering vil bruge til at lukke munden på politiske modstandere i Hongkong.
Læs også:Hongkong: Forstå masseprotesterne, der har lukket parlamentet nedMagthaverne i Hongkong har omvendt argumenteret for, at udleveringsaftalen vil lukke et hul i lovgivningen, så Hongkong ikke bliver et hjemsted for kriminelle.
Nu lyder meldingen fra regeringen, at det er tid til at gå i dialog, inden man går videre med lovforslaget, som man havde håbet på at få vedtaget i juli.
- De næste skridt vil blive besluttet efter konsultationer med forskellige parter, siger Lam.
Regeringen har ikke gjort nok for at forklare lovforslaget for befolkningen, siger Carrie Lam, der afviser, at hun blot går Kinas ærinde.
Enorme protesterPå pressemødet henviste Carrie Lam flere gange til en sag, hvor en 19-årig Hongkong-beboer dræbte sin 20-årige gravide kæreste, da de var på ferie i Taiwan sidste år.
Manden flygtede til Hongkong og kunne ikke blive udleveret til Taiwan, da landene ikke har en udleveringsaftale.
Hvis der er noget galt med vores love, er det vores ansvar at ændre dem, sagde regeringslederen og afviste, at lovforslaget blot er et knæfald for Kina.
Så sent som i går var tusinder af demonstranter på gaden.
 Kampklædt politi er blevet sendt talstærkt på gaden de seneste dage.
 Demonstranterne frygter konsekvenserne af det lovforslaget.
 Enorme folkemængder har været på gaden.
1 / 4Så sent som i går var tusinder af demonstranter på gaden.
1 / 4Kampklædt politi er blevet sendt talstærkt på gaden de seneste dage.
2 / 4Demonstranterne frygter konsekvenserne af det lovforslaget.
3 / 4Enorme folkemængder har været på gaden.
4 / 4I søndags var knap en kvart million mennesker på gaden for at vise deres utilfredshed med lovforslaget, lyder vurderingen fra politiet, mens arrangørerne siger, at over en million mennesker var på gaden.
Hongkongs semiselvstændige statusHongkong var en britisk koloni i mere end 150 år, før den igen blev tilbagegivet til det kinesisk styre i 1997.
Det skete under aftale om, at byen skulle forblive semiautonom fra resten af Kina under en "et land, to systemer"-formel.
Det betød, at Hongkong stadig kunne nyde godt af en høj grad af autonomi, blandt andet ved at bevare sit eget retssystem og grænser, ligesom ytrings- og forsamlingsfriheden blev bevaret.
Der er dog en tidsbegrænsning på friheden, for i 2047 skal Hongkong tilbage under kinesisk styre.
Det bekymrer mange Hongkong-beboere: De ser deres system som mere frit, og de anser ikke sig selv for at være kinesere, men derimod hongkongere.
Kilde: BBC.
I onsdags skulle der have været debat om en vedtagelse af loven, men den blev udskudt på ubestemt tid, og parlamentet blev lukket ned.
Imens var der voldsomme sammenstød mellem demonstranter og kampklædt politi i gaderne, hvor ordensmagten tog både tåregas og gummikugler i brug.
Læs også:Topfolk i Hongkongs regering går imod chefen og vil udskyde omstridt udleveringslovDer er blevet lagt op til nye store demonstrationer i morgen, hvor demonstranter blandt andet kræver, at Carrie Lam trækker sig.
På dagens pressemøde afviser regeringslederen, at hendes udmelding i dag blot er et forsøg på at lægge en dæmper på utilfredsheden, inden de varslede demonstrationer i morgen.
I videoen kan du se billeder fra nogle af sammenstødene i midtugen.
FacebookTwitterKopier linkEmner:Hong Kong|Kina|Taiwan|Kriminalitet




https://www.dr.dk/nyheder/indland/skypumpe-i-aabenraa-imponerer-dr-meteorolog-paa-et-punkt

IndlandSkypumpe i Aabenraa imponerer DR-meteorolog på ét punktDet er formentlig første gang, at undertrykket i en dansk skypumpe har været kraftigt nok til at løfte en personbil.
DR vejrets tv-meteorolog Mikael Jarnvig kan ikke mindes, at en skypumpe i Danmark har været kraftig nok til at løfte en personbil fra jorden i nyere tid.
(Foto: Presse-fotos.
dk © Scanpix)Af Mads Korsager Nielsen15.
juni 2019 kl.
08.
00Bemærk: artiklen er mere end 30 dage gammelLæs opEn skypumpe så kraftig at den kan smide en personbil om på taget.
Det sjældne naturfænomen ramte fredag eftermiddag en parkeringsplads foran sygehuset i Aabenraa, hvor to parkerede biler blev kastet rundt som dominobrikker.
Det er første gang i sine mere end 40 år som meteorolog, at Mikael Jarnvig har oplevet en skypumpe af den styrke på danske breddegrader.
- Der er eksempler på, at huse er blevet splittet ad, men jeg har aldrig hørt om en skypumpe, der har været så kraftig, at den har løftet en personbil, der vel nok vejer omkring halvandet ton.
Det er i hvert fald yderst sjældent og måske endda første gang, det er sket, siger tv-meteorolog fra DR Vejret Mikael Jarnvig.
To biler blev raseretFredag eftermiddag blev der ifølge Syd- og Sønderjyllands Politi observeret to skypumper ved Aabenraa.
Den ene af dem huserede ved sygehuset, hvor blandt andet en sølvgrå Ford-personbil blev løftet op i luften, flyttet omkring fire parkeringsbåse væk og smidt ned på taget.
Ifølge DR Vejrets Mikael Jarnvig er skypumper mere almindelige i eftersommeren og særligt over vand, hvor de såkaldte ‘water spouts’ kan opstå.
En skypumpe eller 'water spout' observeret mellem Horsens og Vejle i 2007.
- Der kan man sommetider se en sky med en slags snabel, der går ned i vandet.
Snabelen består af vanddråber, der bliver suget op fra havet i en tydelig cirkulation, forklarer Mikael Jarnvig.
Over land er det dog mere sjældent.
- Det er som regel blot små vedhæng under skyerne, der puster og blæser lidt.
Men vindstød, der kan vælte en familiebil, det har jeg ikke set før.
Kraftigt vakuum i midtenTv-meteorologen forklarer, at det bemærkelsesværdige ved skypumpen i Aabenraa netop er dens vakuum eller løftestyrke.
- En skypumpe suger luft op inde i midten af snabelen, hvor der dannes et markant undertryk.
Hvis det er stærkt nok, kan det løfte en bil.
Når bilen først er løftet, skal der ikke meget vind til at skubbe bilen sideværts, forklarer han.
- Det mest imponerende ved det, der skete i Aabenraa, er undertrykket, der var i stand til at løfte bilen fri af jorden, siger Mikael Jarnvig.
Den hidtil mest kraftige registrerede skypumpe i Danmark ramte Holstebro i 1962, hvor mere end 100 bygninger blev ødelagt, og omkring 500 træer knækket eller revet op med rode.
Du kan se ødelæggelserne på billederne fra DR's arkiv herunder.
Bemærk at billederne er uden lyd.
FacebookTwitterKopier linkEmner:Aabenraa|Syd- og Sønderjyllands Politi|Vejret|Jylland|Biler




https://www.dr.dk/nyheder/politik/folketingsvalg/minut-minut-regeringsforhandlinger-15-juni






https://www.dr.dk/nyheder/indland/muligvis-nettets-laengste-flag-quiz-genkender-du-flaget-alle-lande-du-har-besoegt

Dannebrog 800 årSe temaIndlandMuligvis nettets længste flag-quiz: Genkender du flaget for alle lande, du har besøgt?
I anledning af Dannebrogs 800 års jubilæum får du her nettets længste flagquiz.
Det er 800 år siden, at vi ifølge legenden fik Dannebrog som flag.
Hvor mange andre flag kan du genkende - test dig selv i DR Nyheders store flagquiz.
Af Mads Korsager Nielsen15.
juni 2019 kl.
09.
00Bemærk: artiklen er mere end 30 dage gammelLæs opSveriges flag er gult på blå baggrund.
Hollands er rødt, blåt og hvidt.
Eller er det er orange?
I anledning af, at det i dag er 800 år siden, at Dannebrog ifølge legenden dalede ned fra himlen, får du her muligheden for at teste din flagkundskaber.
Hvor mange flag - ud over Danmarks Dannebrog - kender du egentlig?
Med 50 flag er quizzen blandt nettets længste af sin slags.
Men du skal holde hovedet koldt, for efter tre forkerte svar er du ude.
FacebookTwitterKopier linkEmner:Holland|Sverige




https://www.dr.dk/nyheder/regionale/oestjylland/letbanen-har-problemer-med-holde-tiden-loesningen-er-tre-minutter

Aarhus LetbaneSe temaØstjyllandLetbanen har problemer med at holde tiden: Løsningen er tre minutter ekstra i køreplanen30.
juni træder ændringer i kraft i den østjyske letbanes køreplaner, som skal stabilisere kørslen.
Midttrafik har lavet en ny køreplan, hvor der bliver lagt tre minutters ekstra rejsetid ind mellem Aarhus og Grenaa.
Af Frederik Dupont Hald og Emma Lichscheidt15.
juni 2019 kl.
09.
09Bemærk: artiklen er mere end 30 dage gammelLæs opSiden Letbanen for første gang rullede ud på skinnerne til Grenaa, har passagerne på strækningen været plaget af aflysninger og generel ustabil drift, som har fået mange til at tage bilen i stedet.
Men nu forsøger Midttrafik med en ny køreplan at gøre driften mindre følsom over for forsinkelser.
Det skal ske ved, at man lægger tre minutters ekstra rejsetid ind mellem Aarhus og Grenaa, fortæller Ole Sørensen, der er planchef i trafikselskabet.
- Vi kan jo konstatere, at efter vi satte trafikken i gang til Grenaa, har vi problemer med at holde tiden.
Så nu er det besluttet, at der skal lægges mere tid på for at få det stabiliseret, siger han.
Letbanen begyndte at køre på strækningen til Grenaa i slutningen af april 2019.
Letbaneforsinkelser skyldes et følsomt netLetbanen åbnede til Grenaa i slutningen af april.
Siden da har der været daglige problemer og forsinkelser.
Noget, der blandt andet har udmøntet sig i, at Midttrafik har måttet betale langt større summer end før i rejsegaranti til folk, der er mere end tyve minutter forsinkede.
En opgørelse fra Midttrafik viser, at selskabet i snit udbetalte 6.
700 kroner om måneden til forsinkede letbanepassagerer.
Det var da letbanen kun kørte på strækningerne i Aarhus og mellem Aarhus og Odder, og altså før den sidste strækning mod Grenaa åbnede 30.
april.
I maj steg det tal til 54.
985 kroner.
Problemet er ifølge planchef Ole Sørensen, at letbanen er enormt følsom over for forsinkelser, der ender med at forplante sig i hele nettet.
En del af problemet har nemlig været, at forsinkede tog også spærrer og forsinker andre tog.
- Vi har en enkeltsporet bane, hvor det er meget vigtigt, at man overholder køreplanen, for at kunne nå krydsningerne på banen.
Så er man to minutter forsinket, forsinker toget i modsatte retning og så videre, siger han.
Det er især ved Lystrup station, hvor mange skifter linje, at der er brug for den ekstra tid.
Her oplever mange i dag, at de ikke kan nå skiftet, fordi der er kort tid, og fordi små forsinkelser dermed kan betyde, at man skal vente på næste tog.
- Der bliver lidt ekstra ophold i Lystrup for at sikre den korrespondance, siger Ole Sørensen.
Den nye køreplan træder i kraft den 30.
juni.
FacebookTwitterKopier linkEmner:Grenaa|Midttrafik|Aarhus|Togtrafik|Trafik




https://www.dr.dk/nyheder/udland/berlin-tusinder-evakueret-efter-fund-af-krigsbombe

UdlandBerlin: Tusinder evakueret efter fund af krigsbombeI forbindelse med udgravninger på en byggeplads fandt man en 100 kilo tung bombe.
3.
000 blev evakueret.
Den amerikanske bombe havde stadig en aktiv detonator.
15.
juni 2019 kl.
07.
00Bemærk: artiklen er mere end 30 dage gammelLæs opOmkring 3.
000 indbyggere i det centrale Berlin måtte natten til lørdag lade sig evakuere, da myndighederne skulle uskadeliggøre en ueksploderet bombe fra Anden Verdenskrig.
Bomben, der havde en vægt på over 100 kilo, blev fundet i forbindelse med udgravninger på en byggeplads ved storcenteret Alexa, der ligger nær den velbesøgte Alexanderplatz i Berlin-bydelen Mitte.
Det meddeler politiet i den tyske hovedstad til det tyske nyhedsbureau dpa.
Den gamle bombe er fundet mere end 70 år efter, at allierede styrker bombede Berlin.
3.
000 ueksploderede bomberPolitiet afspærrede området omkring bomben i en radius af 300 meter.
Foruden boliger medførte det blandt andet rømning af et plejehjem og flere butikker.
Undergrundsbanen i området blev også lukket i flere timer.
Det hænder med jævne mellemrum, at der i Tyskland findes ueksploderede bomber fra verdenskrigen, der i Europa sluttede i maj 1945 med Nazitysklands kapitulation.
Det skønnes, at der alene i Berlin er omkring 3.
000 ueksploderede bomber tilbage.
/ritzau/FacebookTwitterKopier linkEmner:Berlin|Historie|Tyskland|Krige og væbnede konflikter




https://www.dr.dk/nyheder/udland/biden-moeder-bernie-demokratiske-kandidater-klar-til-debataften-i-usa

Det amerikanske præsidentvalg 2020UdlandBiden møder Bernie: Demokratiske kandidater klar til debataften i USATyve håbefulde demokratiske præsidentkandidater mødes for første gang til debat i Miami i Florida.
Den 77-årige Bernie Sanders håber, han kan blive USA's kommende præsident.
Af Louise Brodthagen Jensen14.
juni 2019 kl.
22.
32Bemærk: artiklen er mere end 30 dage gammelLæs opDer er stadig over et helt år til.
For først i midten af juli næste år skal Demokraterne i USA vælge den kandidat, som skal forsøge at vriste præsidentposten fra Donald Trump ved valget i 2020.
Men de 23 potentielle præsidentkandidater er allerede i fuld gang med deres valgkampagner, og om to uger mødes de til en debat, der spænder over to dage og bliver vist på amerikanske tv-stationer som NBC News og MSNBC samt Telemundo.
Allerede nu står det klart, hvem der skal dele scene med hvem, når hele USA for første gang skal måle og veje hele det samlede felt af håbefulde kandidater.
Ikke alle har dog fået lov at komme med til festen, og 'kun' tyve kandidater kan den 26.
og 27.
juni (ti hver aften) stille sig på podiet i Miami i delstaten Florida.
Her er de 21 kandidater, der håber på at blive Demokraternes præsidentkandidat: Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
 Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
 Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
 John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
 Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
 Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
 Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
 Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
 Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
 Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
 Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
 Beto O'Rourke.
Ved hjælp af en græsrodskampagne fik han i efteråret mobiliseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer, der arbejder for og samler penge ind til fordel for en særlig politisk dagsorden.
 Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
 Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for job i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
 Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
 Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
 Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
 Bill de Blasio.
New York Citys borgmester meldte sig på banen i samme uge som Bullock og slog sig straks op på sit mangeårige kendskab til Donald Trump.
"Jeg er New Yorker, jeg har længe vidst, at Trump er en bølle," sagde de Blasio.
På dagsordenen er blandt andet sundhedsforsikring til lavindkomst-familier og immigranter, en forbedret uddannelsespolitik og en reform at kriminallovgivningen.
 Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
 Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
 Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
1 / 21Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
1 / 21Kirsten Gillibrand.
Senator fra New York.
Er kendt for sin kamp mod upassende seksuel adfærd, aktiv i MeToo-bevægelsen, har kritiseret både præsidenten og kollega i Senatet Al Franken, som hun opfordrede til at gå af efter en række anklager om upassende opførsel.
2 / 21Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
3 / 21John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
4 / 21Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
5 / 21Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
6 / 21Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
7 / 21Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
8 / 21Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
9 / 21Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
10 / 21Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
11 / 21Beto O'Rourke.
Ved hjælp af en græsrodskampagne fik han i efteråret mobiliseret så stor støtte, at han var forbløffende tæt på at slå en republikansk kandidat i kampen om en senatsplads i det stærkt republikanske Texas.
Siden har mange ventet på, at den 46-årige populære texaner meldte sig ind i primærvalget.
I sin tid i Kongressen faldt hans stemmer mere konservativt end flere af sine partikolleger, og han har udmærket sig som stærk modstander af Trumps grænsemur mod Mexico, støtter DREAM-programmet og er for en omfattende immigrationsreform.
Derudover har han talt for en kriminalretsreform, udvidelse af sundhedsforsikringer og nægtet at tage imod penge fra de såkaldte PACs (Political Action Commitee), organisationer, der arbejder for og samler penge ind til fordel for en særlig politisk dagsorden.
12 / 21Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
13 / 21Tim Ryan.
Medlem af Kongressen.
Ryan er fra den midtvestlige delstat Ohio, som Trump sikkert vandt tilbage i 2016.
Han har blandt andet slået sig op på at ville kæmpe for job i produktionsvirksomheder og bilindustrien.
Den 45-årige demokrat er også kendt som en af dem, der forsøgte at stå i vejen for, at Nancy Pelosi blev valgt som formand for Repræsentanternes Hus, da Demokraterne overtog efter midtvejsvalget.
Ligesom flere andre kandidater har han også sundhedspolitik samt uddannelse som nogle af sine mærkesager.
14 / 21Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
15 / 21Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
16 / 21Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
17 / 21Bill de Blasio.
New York Citys borgmester meldte sig på banen i samme uge som Bullock og slog sig straks op på sit mangeårige kendskab til Donald Trump.
"Jeg er New Yorker, jeg har længe vidst, at Trump er en bølle," sagde de Blasio.
På dagsordenen er blandt andet sundhedsforsikring til lavindkomst-familier og immigranter, en forbedret uddannelsespolitik og en reform at kriminallovgivningen.
18 / 21Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
19 / 21Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
20 / 21Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
21 / 21For at være kvalificere sig skal kandidaterne have nået et procentpoints opbakning i tre af de store nationale meningsmålinger og modtaget donationer fra 65.
000 donorer - eller begge dele.
Det har i første omgang betydet, at en guvernør fra Montana, en borgmester fra Florida og et kongresmedlem må følge debatten ligesom alle andre.
Foran tv-skærmen.
Men alt afhængig af, hvor tæt man følger amerikansk politik, vil der formentlig nok alligevel være rigtigt mange ukendte ansigter den første aften, hvor den mest kendte politiker formentlig er senator fra Massachusetts, Elizabeth Warren.
Debat den 26.
juniElizabeth Warren, senator fra MassachusettsCory Booker, senator fra New JerseyJulián Castro, tidligere boligministerBill de Blasio, borgmester i New YorkJohn Delaney, tidligere medlem af Kongressen fra MarylandTulsi Gabbard, medlem af Kongressen fra HawaiiJay Inslee, guvernør i staten WashingtonAmy Klobuchar, senator fra MinnesotaBeto O’Rourke, tidligere medlem af Kongressen fra TexasTim Ryan, medlem af Kongressen fra OhioWarren har inden for den seneste måneds tid bidt sig godt fast i meningsmålingerne, hvor hun indtager enten tredje eller fjerdepladsen, så der gode tal at læne sig op ad, når hun skal på scenen med en håndfuld relativt ukendte navne.
Undtagelsen er måske en af de store historier fra midtvejsvalget i 2018, texanske Beto O'Rourke der forsøgte - og kom tæt på - at vriste et senatssæde fra den mere kendte republikaner Ted Cruz.
Forsøget mislykkes, og Beto O'Rourkes kandidatur, som mange ellers så frem til, har også allerede tabt luft.
Faktisk i en sådan grad, at han selv har beklaget sin lancering, som blandt andet foregik på forsiden af magasinet "Vanity Fair" og med overskriften "Jeg er bare født til det" med henvisning til præsidentjobbet.
Giganternes kampAnden aften er der omvendt lagt op til lidt af et brag, for her tørner meget erfarne kræfter sammen: Tidligere vicepræsident, Joe Biden, og Bernie Sanders, der som nogle måske husker, også prøvede lykken som kandidat mod Hillary Clinton i 2016.
Tidligere vicepræsident, Joe Biden, fører solidt i meningsmålingerne.
De to aldrende herrer på henholdsvis 76 og 77 år placerer sig solidt som nummer et og to i de fleste meningsmålinger, men med sig på scenen har de faktisk også flere af de kandidater, der foreløbig har flest amerikaneres interesse.
Den californiske senator Kamala Harris og feltets overraskelse i form af en kun 37-årig borgmester fra delstaten Indiana, Pete Buttigieg, hvis efternavn har skabt så stor forvirring, at han har gjort det til en del af sit kampagneslogan.
De var på scenen i natMichael Bennet, senator fra ColoradoJoseph R.
Biden Jr.
, tidligere vicepræsidentPete Buttigieg, borgmester i South Bend, IndianaKirsten Gillibrand, senator fra New YorkKamala Harris, senator fra CalifornienJohn Hickenlooper, tidligere guvernør i ColoradoBernie Sanders, senator fra VermontEric Swalwell, medlem af Kongressen fra CaliforniaMarianne Williamson, forfatter og coachAndrew Yang, entreprenørDen åbent homoseksuelle borgmester fra byen South Bend er på kort tid blevet populær på sociale medier, fået stående ovation, da han deltog i et interview på den konservative tv-kanal Fox News og placerer sig i flere af de nationale meningsmålinger i top fem af de kandidater, som henter flest stemmer.
Hans popularitetskurve har endda fået tilnavnet 'The Buttigieg bump' (Buttigieg-hoppet, red.
) på den politiske dataanalyseside FiveThirtyEight.
Den tredje debat som finder sted i midten af september skal kandidaterne have modtaget 130.
000 indviduelle donationer og være registreret med mindst to procentpoint i fire stater eller i de på forhånd godkendte nationale målinger.
Kilder: New York Times, Washington Post, FiveThirty Eight, Vanity Fair, Vox, Fox NewsFacebookTwitterKopier linkEmner:Bernie Sanders (politiker)|Beto O'Rourke (politiker)|USA|Fox News|Valg og folkeafstemninger




https://www.dr.dk/nyheder/viden/teknologi/fra-metalkasser-til-virtuelle-haender-her-er-spilcontrollerens-udvikling






https://www.dr.dk/nyheder/indland/elena-rigas-var-fanebaerer-til-ol-der-vil-altid-vaere-et-specielt-forhold-mellem-mig

Dannebrog 800 årSe temaIndlandElena Rigas var fanebærer til OL: 'Der vil altid være et specielt forhold mellem mig og Dannebrog'Det var forbundet med både ære, stolthed og nervøsitet, da speedskateren var dansk fanebærer ved vinter-OL sidste år.
Elena Møller Rigas gik forrest med fanen på det danske hold til vinter-OL i 2018.
Af Anton Lind15.
juni 2019 kl.
08.
30Bemærk: artiklen er mere end 30 dage gammelLæs opFå danskere har et forhold til Dannebrog, som kan måle sig med det, Elena Møller Rigas har.
Som bare 22-årig meldte hun sig ind i en eksklusiv klub af mennesker, der har prøvet den måske allerstørste oplevelse, der findes med vores lands flag.
© ScanpixDannebrog 800 årDen 15.
juni 2019 er det 800 år siden, at Dannebrog ifølge sagnet faldt ned fra himlen i Estland.
I 2018 var Elena Møller Rigas den danske fanebærer ved vinter-OL i Pyeongchang i Sydkorea.
Hun gik derfor forrest i den danske delegation med Dannebrog hævet foran flere hundrede millioner tv-seere verden over.
- Det var helt fantastisk at træde ind på stadion og gå forrest med fanen og vise den frem foran så mange mennesker, der kigger og tager billeder, fortæller hun.
Elena Møller Rigas har siden 2008 repræsenteret Danmark ved internationale turneringer i både rulleskøjter og speedskating, der også er kendt som hurtigløb på skøjter.
Hun har derfor mange gange trukket de rød-hvide farver over hovedet.
Hver gang jeg ser et flag i en flagstang, tænker jeg på det her med at vise Danmark frem ved marchen til OL.
Elena Møller Rigas- Det er en fantastisk følelse og en ære, at man er så god til noget, at man kan repræsentere sit land.
Det er en af de fornemmeste ting, man kan, siger hun.
Se Elena Møller Rigas gå forrest til åbningsceremonien ved vinter-OL i Pyeongchang.
Derfor skulle hun heller ikke bruge lang betænkningstid, da Team Danmark ringede inden vinter-OL og spurgte, om hun havde lyst til at være dansk fanebærer.
- Jeg bliver glad og siger ja tak meget hurtigt.
Det gør mig stolt at være en af de få, der får lov til det, siger Elena Møller Rigas.
'Tænkte mest på ikke at tabe fanen'Den danske speedskater bliver præsenteret for de danske medier på et pressemøde i Idrættens Hus i Brøndby, hvor hun får overrakt fanen af kulturminister Mette Bock og får lov til at løfte fanen for første gang.
'En helt speciel oplevelse', husker hun, mens hun også mindes en bekymring med det samme, da hun mærker fanens vægt.
- Jeg blev lidt nervøs derinde, da jeg mærkede, at jeg havde fået den største fane.
Den var rigtig tung.
Og nu er skøjteløbere ikke kendt for vores stærke arme, men vores stærke ben, siger hun med et grin.
Elena Rigas sammen med kulturminister Mette Bock.
Heldigvis skulle hun gå med en lidt lettere fane til selve åbningsceremonien, selvom den dog stadig vejede en del og blev ekstra tung af blæsevejret på aftenen i Sydkorea.
Under ceremonien fik hun også viklet fanen rundt om stangen et par gange.
Derfor var det også noget nær det eneste, hun tænkte på, mens hun sugede indtrykkene til sig og nød oplevelsen i den imponerende kulisse på det olympiske stadion i Pyeongchang.
- Man tænker ikke så meget, når der er så mange indtryk.
Jeg tænkte nok mest på ikke at tabe fanen og holde den flot udstrakt, siger Elena Møller Rigas.
'Alle har et forhold til fanebærere'Den store oplevelse som fanebærer har givet hende et helt særligt forhold til Dannebrog.
- Hver gang jeg ser et flag i en flagstang, tænker jeg på det her med at vise Danmark frem ved marchen til OL.
- Det er noget specielt at få lov til at bære fanen, så der vil på en eller anden måde altid være et specielt forhold mellem mig og Dannebrog.
Det er altid noget, jeg vil tænke tilbage på, når jeg tænker på vores flag, siger hun.
Det er også en oplevelse, der har givet andre folk en holdning til hende.
For fanebærere er tydeligvis noget, folk har en holdning til, fortæller hun.
Eksempelvis har mange spurgt hende, hvorfor hun ikke bar fanen i én strakt arm ligesom kuglestøderen Joachim B.
Olsen.
- Så alle har en eller anden historie eller et forhold til fanebærerne, siger Elena Møller Rigas.
Kuglestøder Joachim B.
Olsen bar fanen med én hånd ved OL i Beijing i 2008.
Og hvad angår Joachim B.
Olsen, synes hun bare, at det er ekstra imponerende, efter hun selv har mærket, hvor tungt og svært det er at gå med Dannebrog.
- Det har jeg meget respekt for.
Men han skulle jo også have stærke armmuskler, siger hun.
FacebookTwitterKopier linkEmner:Elena Rigas (speedskater)|Joachim B.
Olsen (politiker)|Sydkorea|De Olympiske Lege|Team Danmark




https://www.dr.dk/nyheder/politik/rode-stottepartier-vil-lade-regionerne-opkraeve-skat

PolitikRøde støttepartier vil lade regionerne opkræve skatMan kan styrke regionerne ved at give dem retten til at opkræve skat, mener Enhedslisten, De Radikale og SF.
Pernille Skipper og Rune Lund fra Enhedslisten mener, at regionerne skal kunne opkræve skat ligesom kommunerne og staten.
14.
juni 2019 kl.
22.
26Bemærk: artiklen er mere end 30 dage gammelLæs opRegionerne skal kunne opkræve skat ligesom kommunerne og staten.
Det mener Enhedslisten, SF og De Radikale, skriver Jyllands-Posten.
Meldingen kommer midt i forhandlingerne om en mulig ny regering.
- Hvis man mener, at regionerne er vigtige, bør man også mene, at regionerne skal kunne styre deres indtægter, siger Enhedslistens finans- og skatteordfører, Rune Lund, til avisen.
VLAK-regeringen med støtte fra Dansk Folkeparti gik til valg på et sundhedsudspil, der indebar en nedlæggelse af regionerne.
På den anden side gik rød blok til valg på at bevare regionerne.
Med udfaldet af folketingsvalget kan regionerne formentlig fortsætte deres virke.
Dermed bliver næste skridt at gøre dem stærkere, lyder det fra SF.
Kollektiv trafik over i regionernePartiet vil blandt andet flytte mere af den kollektive trafik over til regionerne.
- For at kunne løse de ting skal de også have lov til at opkræve skatter, siger politisk ordfører for SF Karsten Hønge til Jyllands-Posten.
Landets fem regioner blev oprettet i forbindelse med strukturreformen i 2007, hvor de daværende amter blev nedlagt.
Modsat amterne fik regionerne ikke ret til at opkræve skat.
Dengang var Jens Rohde politisk ordfører for Venstre og forsvarede strukturreformen.
I dag er han folketingsmedlem for De Radikale og mener, at regionsrådspolitikerne skal have større spillerum.
- Når man har et folkevalgt led – ligesom i regionerne – skal det være sådan, at de, der bestiller musikken, også betaler for den, siger Jens Rohde til Jyllands-Posten.
Socialdemokratiet har ikke ønsket at udtale sig til avisen.
/ritzau/FacebookTwitterKopier linkEmner:Jens Rohde (politiker)|Karsten Hønge (politiker)|Radikale Venstre|Enhedslisten|Socialistisk Folkeparti




https://www.dr.dk/nyheder/indland/video-orker-paa-folkemoedet-presser-mette-frederiksen-paa-vaabenloven

IndlandVIDEO Orker på Folkemødet presser Mette Frederiksen på våbenlovenSocialdemokraternes formand har fået et nyt punkt til regeringensforhandlingerne.
Af Mark Lindved Norup og Morten Top14.
juni 2019 kl.
21.
55Bemærk: artiklen er mere end 30 dage gammelLæs opDet er ikke nemt at være et krigerisk fantasivæsen i et land med så restriktiv en våbenlov som den danske.
Og hvad gør et par snarrådige orker så for at få ændret på det?
© ScanpixOrkerOrker findes over alt i verden, hvor der er rollespilsinteresserede mennesker.
De kan kendes på deres skarpe hugtænder i undermunden, grønne hud og aggressive adfærd.
Deres udseende gør dem til oplagte skurke, og de optræder derfor ofte i bøger, film og computerspil som modspil til helten(e).
Bedst kendt er formentlig hærene af orker i de utallige film baseret på J.
R.
R.
Tolkiens bøger (billedet).
De tager til Folkemødet på Bornholm, hvor de passer den formentlig kommende statsminister op, får taget en selfie og klager deres nød.
I nævnte rækkefølge, selvfølgelig.
Et par medlemmer fra rollespilsforeningen Bifrost dukkede i dag op på solskinsøen, hvor de svært bevæbnede med store slagvåben fik fat på Socialdemokraternes formand, Mette Frederiksen.
Efter at have lagt ansigtet i de rette, alvorlige folder lyttede hun til deres problemer med forbud mod små knive og armbrøster, der skyder med skumgummipile.
Restriktioner, der i den grad besværliggør livet som ork på krigsstien i de danske skove.
- Jeg tager det med til regeringsforhandlingerne allerede i morgen, lovede en grinende Mette Frederiksen de spidsørede, grønne væsener.
FacebookTwitterKopier linkEmner:Mette Frederiksen (politiker)|Socialdemokraterne|Bornholm




https://www.dr.dk/nyheder/indland/quiz-har-du-styr-paa-flagreglerne

Dannebrog 800 årSe temaIndlandQUIZ Har du styr på flagreglerne?
Vi har ingen flaglov i Danmark, men vi har retningslinjer.
Tjek din viden om dem her.
Det er meget mere end blot at hive i et par snore, når man skal hejse et flag og tage det ned igen.
 Ritzau Scanpix)Af Sola Kruchov Sørensen15.
juni 2019 kl.
06.
30Bemærk: artiklen er mere end 30 dage gammelLæs opDannebrog er et nationalsymbol, som vi danskere hæger om.
Det gælder både, når det vajer i en flagstang, og når det bruges til at hylde en præstation i en stor begivenhed.
I modsætning til USA, hvor der er præcise regler for, hvordan man behandler deres Stars and Stripes, er der i Danmark ingen love, man skal overholde, hvis man ejer et dannebrogsflag.
Dermed ikke sagt, at man ikke kan komme grueligt galt afsted, hvis man bare kaster sig hovedkuls ud i 'at holde flag'.
Der findes nemlig en række retningslinjer og praksis, som det er god stil at overholde.
Har du styr på de regler og kutymer?
FacebookTwitterKopier linkEmner:USA




https://www.dr.dk/nyheder/regionale/fyn/opraab-fra-cykelhandlere-regler-elcykler-er-ikke-gode-nok

FynOpråb fra cykelhandlere: Regler for elcykler er ikke gode nokDe gældende regler for elcykler er alt for ukonkrete, mener brancheforeningen.
Bjørn Schmidt, der er ejer af Fri BikeShop i Svendborg, håber ligesom brancheforeningen på, at der snart kommer lovgivning for elcykler på samme måde, som der er for biler.
Af Anne Mette Dam Thrane, Anne Kathrine Stengaard og Tonny Cramer Schnoor14.
juni 2019 kl.
21.
24Bemærk: artiklen er mere end 30 dage gammelLæs opKravene til elcykler og cargocykler er ikke gode nok.
Sådan lyder et opråb fra brancheforeningen Danske Cykelhandlere, som opfordrer politikerne til at fastsætte mindstekrav til cyklernes bremseegenskaber.
- Som reglerne er i dag, står der bare, at en bremse skal kunne nedbremse cyklen forsvarligt også i vådt føre.
Det, mener vi, er alt for ukonkret i forhold til, at mange af de her cykler er meget tunge, og den vægt i bevægelse kræver en rigtig god bremse, siger Thomas Johnsen, der er direktør for brancheforeningen Danske Cykelhandlere.
I sidste uge kom det frem, at antallet af dræbte og tilskadekomne elcyklister er eksploderet.
Det viser den seneste rapport fra Vejdirektoratet om trafikulykker i 2018.
Antallet af tilskadekomne elcyklister er steget fra seks i 2012 til 84 i 2018.
Flere cyklister kommer til skadeFra 2017 til 2018 kom 16 procent flere cyklister alvorligt til skade, lettere til skade eller blev dræbt i trafikken.
Antallet af personskader steg fra 793 til 921.
Elcyklister står for en stor del af stigningen.
I 2018 udgjorde elcyklister 10 procent af ale dræbte og tilskadekomne cyklister.
Vejdirektoratet vil nu undersøge stigningen nærmere.
Kilde: VejdirektoratetFlest cykelulykker i ti årHvis man generelt ser på dræbte og tilskadekomne cyklister, var antallet i 2018 det højeste i ti år, viser tallene fra Vejdirektoratet.
To ud af tre cyklistulykker sker i kryds.
Og netop i kryds kan den mangelfulde bremseevne på elladcykler få store konsekvenser, forudser direktør for brancheforeningen Danske Cykelhandlere Thomas Johnsen.
- Det mest skræmmende i det her er, at det jo er børnene, der sidder forrest, når man kører ud i et lyskryds, og derfor er det et ekstremt relevant emne, siger han.
Minimumskrav til elcyklerBjørn Schmidt, der er ejer af cykelforretningen Fri BikeShop i Svendborg, er enig med brancheforeningen i, at der mangler lovgivning på området.
Gode råd til at undgå krydsulykker2 ud af 3 alvorlige ulykker med cyklister sker i kryds.
De fleste kunne have været undgået, hvis bilist og cyklist havde orienteret sig bedre.
Gode råd til cyklisterBrug 2 sek.
mere på at orientere dig grundigt i kryds og ved sideveje.
Vær opmærksom på højresvingende biler bagfra og venstresvingende biler forfra.
Gode råd til bilisterneBrug 2 sek.
mere på at orientere dig grundigt i kryds og ved sideveje.
Vær opmærksom på cyklister, når du skal svinge til højre eller venstre.
Sænk farten.
Kilde: Rådet for Sikker Trafik.
- Nogle af problemerne er, at der ikke er en lovgivning, der sætter nogle minimumskrav til, hvad bremserne skal kunne, siger Bjørn Schmidt.
På de billige elcykler kan der sidde bremsesystemer, som egentlig kun er beregnet til små børnecykler og ikke store elladcykler, forklarer Bjørn Schmidt- Nu er det lidt det vilde vesten, så man skal virkelig stole på dem, man køber af.
Du køber jo heller ikke en bil, uden at den er synet og godkendt, siger han.
Fagbranchen har også et ansvarMen én ting er, hvordan bremserne på en cykel skal fungere, noget andet er, hvordan man opfører sig i trafikken, og om man som cyklist er egnet til at køre på en elcykel.
- Som fagbranche vil vi også gerne påtage os det ansvar, at vi vejleder kunderne ordentligt i forhold til, hvordan en elcykel fungerer.
Det kan jo være, at en kunde slet ikke er egnet til at køre på elcykel, og så er det vores ansvar at anbefale en konventionel cykel i stedet for, siger Thomas Johnsen.
I denne uge og to uger frem forsøger Rådet for Sikker Trafik og 66 kommuner med kampagnen "Brug 2 sek.
mere" at få flere cyklister og bilister til at være særligt opmærksomme i kryds, hvor de fleste alvorlige ulykker med cyklister sker.
FacebookTwitterKopier linkEmner:Danske Cykelhandlere|Cykeltrafik|Vejdirektoratet|Erhverv|Svendborg




https://www.dr.dk/nyheder/indland/overblik-strammere-lovgivning-om-fosterreduktion-har-skabt-debat-i-norge

IndlandOVERBLIK Strammere lovgivning om fosterreduktion har skabt debat i Norge  Norge vedtog i nat en stramning, der får landets abortlov til at ligne den danske.
Der var demonstration foran Stortinget i Norge i protest mod den nye lovgivning, der gør det sværere at få foretaget en fosterreduktion.
(© dr)Af Signe Mai Vilsbøll og Mark Lindved Norup14.
juni 2019 kl.
21.
56Bemærk: artiklen er mere end 30 dage gammelLæs opI Norge har en stramning af lovgivningen sat ild under debatten om kvinders ret til selvbestemmelse over egen krop.
Stridens kerne er fosterreduktion, og vi har set nærmere på den ophedede debat, reglerne på området og argumenter for og imod en mere eller mindre liberal lovgivning.
Hvorfor diskuterer de fosterreduktion i Norge?
Debat i Stortinget Et solidt flertal i det norske parlament, Stortinget, har besluttet, at kvinder, der er gravide med flere fostre, og som ønsker at få fjernet nogle af dem, fremover skal have deres sag behandlet i et nævn bestående af fagpersoner.
Det er den første indskrænkning i den norske abortlovgivning i 40 år, og det bringer den på linje med den danske, hvor der heller ikke er frit valg i forhold til fosterreduktion.
Hvad er reglerne?
En demonstrant foran det norske Stortinget sender en utilfreds hilsen til Kristeligt Folkeparti i protest mod stramningen af abortlovgivningen.
Den norske lovgivning var før ændringen mere liberal, da en kvinde, der var gravid med tvillinger, kunne beslutte at få fjernet det ene foster indtil den 12.
uge af graviditeten.
Det er ikke længere muligt, men skal for et nævn og vurderes.
Dermed er lovgivningen nu meget lig den danske, hvor der skal være særlige årsager til stede, før indgrebet kan komme på tale, forklarer professor i føtalmedicin på Rigshospitalet Olav Bjørn Petersen.
- Hvis det ene af to fostre har misdannelser eller kromosomfejl, kan forældre søge om at få tilladelse til fosterreduktion, mens vi ved graviditeter med mere end to fostre tilbyder reduktion til to fostre, siger han.
Når det er muligt på egen hånd at beslutte sig for en fosterreduktion ved tre eller flere fostre inden uge 12, skyldes det, at graviditeten vurderes at være forbundet med større helbredsrisici, primært stor risiko for alt for tidlig fødsel.
- Ved ønske om fosterreduktion af tvillinger skal man søge om det.
Oftest er der tale om medicinske grunde som sygdom hos et af fostrene, eller sygdom eller andre risikofaktorer hos moderen, og i disse tilfælde gives stort set altid tilladelse, siger Olav Bjørn Petersen.
Hvor mange får det gjort?
I statistikken skelnes der ikke mellem forskellige typer af fosterreduktioner, og det samlede antal har de sidste fem år ifølge Olav Bjørn Petersen ligget i omegnen af 50 årlige reduktioner i Danmark.
Fra 2016 til februar i år blev der gennemført 24 selvbestemte fosterreduktioner i Norge, skriver VG.
Hvad er argumenterne for lempelige regler?
Thomas Søbirk er ph.
d.
i moralfilosofi og professor på RUC.
Foto: Etisk Råd.
Thomas Søbirk er professor i etik ved RUC, og han mener, at det er ulogisk at gøre fosterreduktion ved tvillingegraviditet til en nævnsbeslutning, når anden fosterreduktion og almindelig abort er op til den enkelte kvinde eller det enkelte par.
- Hvis vi accepterer fri abort, hvilket der er gode grunde til, hvorfor så ikke kunne vælge abort af ét barn ved en tvillingegraviditet?
- Ved en graviditet, hvor man kun er gravid med et barn, accepterer vi, at man kan vælge en abort, ligegyldigt hvilken grund der skulle være - man behøver ikke engang at give en grund.
- Vi må have et svar på, hvorfor vi har forskellige regler for abort af ét barn, når man er gravid med ét barn, og abort for ét barn, når man er gravid med to, siger han.
Hvorfor er reglerne gode, som de er nu?
Anne-Marie Axø Gerdes er formand for Etisk Råd og klinikchef på Rigshospitalet.
Foto: Etisk Råd.
Anne-Marie Axø Gerdes, formand for Etisk Råd, anerkender, at der er tale om et svært dilemma, men hun hælder til, at den danske lovgivning - og nu også den norske - har nogle fornuftige restriktioner.
- Det skal selvfølgelig altid være muligt at hjælpe et par, der står i en svær situation, hvis for eksempel der er helbredsmæssige problemer, hvor fosterreduktion er den bedste udvej.
Ellers kan man også risikere, at beslutningen bliver at abortere begge fostre, og det er heller ikke en ønskelig situation.
- Jeg er egentlig meget tryg ved, at det skal vurderes, for det at lave en fosterreduktion kan jo også have en effekt også på det andet foster.
Og det er aldrig en nem beslutning, så jeg synes, at man skal igennem en grundig rådgivning, inden man får muligheden.
- Det kan heller ikke sidestilles med fri abort, for der er tale om to forskellige problemstillinger, for med fosterreduktionen fra to til ét gennemfører man stadig graviditeten, siger hun.
Læs også:Stortinget i Norge vedtager abortstramningFacebookTwitterKopier linkEmner:Norge|Graviditet og fødsel|Abort|Det Etiske Råd|Rigshospitalet




