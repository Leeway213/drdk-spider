https://www.dr.dk/nyheder/udland/tjekkerne-vaelter-lederen-men-kun-i-et-escape-room

UdlandTjekkerne vælter lederen - men kun i et escape roomI et nyt spil kan tjekkerne få luft for deres frustrationer over upopulær premierministerPro-europæiske tjekker demonstrerede onsdag mod premierminister Andrej Babis og præsidenten Milos Zeman.
Af Flemming Brandt22.
aug.
2019 kl.
23.
14Bemærk: artiklen er mere end 30 dage gammelLæs opEn stor gruppe tjekker er utilfredse med landets premierminister, Andrej Babis.
Det kom igen til udtryk under onsdagens store demonstrationer mod Babis i forbindelse med jubilæet for opstanden mod den sovejetiske invasion tilbage i 1968.
Udover de tilbagevendende demonstrationer mod rigmanden og populisten Babis, der blev premierminister i december 2017, og hvis regeringstid er blevet sværtet af politiundersøgelser og afsløringer af tvivlsomme forretningtmetoder, har hans modstandere i befolkningen nu en ny mulighed for at få afløb for deres frustrationer.
Hvad er et escape room?
Et escape room er et slags mysterie-spil, hvor deltagerne bliver lukket inde i et rum.
Her må de udforske omgivelserne og løse diverse opgaver og gåder for at komme ud igen.
Man har typisk en time til at løse opgaverne.
Der findes cirka 40 escape rooms i Danmark.
De kan ifølge The Guardian gennemføre et såkaldt escape room.
Men i dette tilfælde gælder det om at fælde en grum diktator.
Spillet forestiller at foregå i et Tjekkiet, der er blevet et diktatur.
Der er indført dødsstraf for mindre økonomiske forbrydelser, og mindesmærker for Fløjlsrevolutionen i 1989, hvor kommunisterne blev væltet, er blevet destrueret.
Diktatur i Tjekkiet i 2023Diktatoren har lukket de kritiske aviser, fjernet alle politiske modstandere og forretningskonkurrenter, og i stedet har han indsat familiemedlemmer til at lede de offentlige institutioner og flyttet centralbanken hjem til sig selv.
Spillet foregår i 2023, og hvis der skulle være nogen tvivl om, hvem diktatoren skal forestille, så har han fået navnet Bures.
Selvom han benægter det, var Bures ifølge domstolsafgørelser identisk med det dæknavn, som Babis var udstyret med, da han var meddeler for det hemmelige tjekkoslovakiske politi, mens kommunisterne var ved magten.
Forretningsmanden Andrej Babis er leder af populistpartiet ANO.
Siden december 2017 har han været premierministeren.
Spillet går ud på at finde beviser, som kan fælde Bures og fjerne ham fra magten.
'Fang Bures' som escape room-spillet kaldes, var oprindeligt et brætspil.
Det kom i kølvandet på valget i 2017, der endte med, at Babis' protestparti ANO dannede regering, selvom han var blevet beskyldt for at have svindlet sig til omkring 15 millioner kroner i EU-midler.
Siden har politiet opfordret til, at der bliver rejst tiltale mod Babis, men premierministeren afviser beskyldningerne, som han mener er politisk motiverede.
Finansieret uden indblandingDet nye escape room-spil er lavet af de samme unge tjekker, som stod bag brætspillet, Josef Dvorak og Lukas Polak.
- Vores mål er at bruge underholdning til at få folk til at tænke over politik.
Vi ønsker, at spillerne forholder sig kritisk og opmuntrer dem til at tjekke korrekte kilder, selvom de går imod deres egen politiske overbevisning, siger Dvorak, en 22-årig studerende og økonomisk rådgiver.
Han fastslår, at spillet er finansieret uden indblanding fra nogen form for politiske partier eller bevægelser, heller ikke Million Moments for Democracy, som står bag de seneste demonstrationer mod Babis.
- Men vi vil også gerne have, at folk griner, fordi den bedste måde at få dem til at tænke, er ved at ramme dem gennem følelserne.
Jeg synes, at det virker.
Et hit blandt politikereHold på op til seks spillere betaler 1.
499 tjekkiske koruna pr.
spil (430 kroner, red.
), hvor de har en time til at finde beviser mod Bures.
Escape room-spillet er blevet et hit - også blandt politikere fra oppositionen som eksempelvis Ivan Bartos, der er leder af det liberale Piratparti.
Bartos og hans gruppe var dog halvanden time om at knække koden og finde beviserne.
- Når man kan lave den slags spil uden at blive forfulgt, sådan som vi ser det i Kina eller i Rusland, så beviser det, at demokratiet stadig virker i Tjekkiet.
FacebookTwitterKopier linkEmner:Tjekkiet|Økonomi|EU|Piratpartiet|Demonstrationer




https://www.dr.dk/nyheder/udland/fem-dode-og-over-100-kvaestet-efter-torden-voldsomt-uvejr-trak-pludselig-ind-over

UdlandFem døde og over 100 kvæstet efter torden: Voldsomt uvejr trak pludselig ind over bjergkædeVoldsomt uvejr trak pludselig ind over bjergkæde mellem Polen og Slovakiet.
Fem er dræbt og over 100 kvæstet.
En helikopter fra redningstjenesten TOPR i gang med redningsarbejdet efter det voldsomme tordenvejr i Tatrabjergene.
)22.
aug.
2019 kl.
22.
16Bemærk: artiklen er mere end 30 dage gammelLæs opFem personer - herunder to børn - har torsdag mistet livet som følge af voldsomt tordenvejr i Tatrabjergene ved grænsen mellem Polen og Slovakiet.
Derudover er mere end 100 personer kvæstet.
Den polske premierminister, Mateusz Morawiecki, oplyser, at fire personer er dræbt på den polske side af bjergkæden.
En enkelt mand er omkommet på den slovakiske side, oplyser den lokale bjergredningstjeneste.
Ifølge et vidne, som tv-stationen TVN24 har talt med, blev en gruppe turister blandt andet ramt af lynnedslag på det polske bjerg Giewont.
Turister ender ofte deres vandretur på toppen af det 1894 meter høje bjerg, hvor et 15 meter højt jernkors blev placeret tilbage i 1901.
Brandmænd i gang med redningsoperation i Zakopane ved foden af Tatrabjergene i Polen nær grænsen til Slovakiet.
Korset menes at tiltrække lynnedslag, skriver nyhedsbureauet Reuters.
- Ingen forventede, at sådan et uvejr pludselig ville opstå, og det var umuligt at forudse, siger den polske premierminister.
En sorgens dagBorgmesteren i den polske by Zakopane, Leszek Dorula, har erklæret fredag for sørgedag i byen, der ligger nær den slovakiske grænse.
Det skriver det polske nyhedsbureau PAP.
Adskillige personer blev kvæstet, mens de vandrede i Tatrabjergene, der på den polske side strækker sig over 57 kilometer.
Fem helikoptere har deltaget i redningsaktionen.
Den omkomne på den slovakiske side var en mand, der faldt ned i en kløft, da han blev ramt af et lyn.
Det oplyser den slovakiske bjergredningstjeneste.
Han var sammen med en tjekkisk kvinde, der blev kvæstet.
/ritzau/ReutersFacebookTwitterKopier linkEmner:Ulykker|Polen|Vejret|Slovakiet




https://www.dr.dk/nyheder/regionale/nordjylland/lars-betalte-48000-kroner-vaerktoej-og-blev-snydt-af-en-mand-der

NordjyllandLars betalte 48.
000 kroner for værktøj - og blev snydt af en mand, der allerede sad i fængselDe fleste eksempler på internetsvindel sker mand til mand eller mellem forretningsdrivende.
Af Klaus Videbæk og Kim Rathcke Jensen22.
aug.
2019 kl.
23.
45Bemærk: artiklen er mere end 30 dage gammelLæs opOfte er der gode penge at spare, hvis man køber tingene direkte af hinanden i stedet for at gå igennem en forretning eller en webshop med flere omkostningstunge led.
Men ser man på anmeldelser af internetsvindel, er det også her, at mange kommer galt afsted.
Læs også:Er du også blevet snydt på nettet?
Ny politienhed har fået 12.
162 anmeldelser på et halvt årUd af de 12.
162 anmeldelser, som politiets center for it-relateret økonomisk kriminalitet, LCIK, har fået i løbet af det første halve år, handler en tredjedel om fusk med samhandel.
Det vil sige handler over nettet mellem private eller erhvervsdrivende, hvor der enten ikke betales for en vare, eller der betales for en vare, som efterfølgende ikke bliver sendt.
En af dem, der har fået ørerne i maskinen er Lars Sode, der har sin egen forretning i Egå, hvor han sælger brugt værktøj.
Lignede en god handelDet køber han blandt andet via grupper på Facebook, hvor private eller erhvervsdrivende sætter værktøjet til salg.
- Jeg sad på Facebook en aften og kiggede i en af de varepartigrupper, jeg tit kigger i, når jeg køber varer op.
Sommetider er der nogle gode partier, fortæller han.
- Så faldt jeg over de her fem-seks billeder med en masse værktøj, og én der skrev, at han havde en masse liggende, som han gerne ville have solgt.
Lars Sode gav et bud, og han startede en længere forhandling med manden over både mail, telefon og messenger.
Jeg er normalt rigtig god til at finde en snyder, men ham her har været meget, meget dygtig til at snyde.
Jeg må indrømme, at jeg virkelig følte mig taget ved næsen.
Lars Sode, erhvervsdrivendeTil sidst mente Lars Sode, at alt var ok, og manden, som Lars ville købe værktøjet af, sendte ham en faktura, som han kunne overføre de første 48.
000 kroner til.
Derefter ventede han på, at værktøjet blev leveret af en lastvogn, inden han skulle overføre den sidste del af beløbet.
- Den kom bare aldrig, fortæller Lars Sode.
Spotter normalt en snyderFakturaen viste sig at være falsk, ligesom alt det andet manden havde sagt.
CVR-nummeret, som Lars Sode havde tjekket, var lånt af et andet firma, og pengene var væk.
- Jeg er normalt rigtig god til at finde en snyder, men ham her har været meget, meget dygtig til at snyde.
Jeg må indrømme, at jeg virkelig følte mig taget ved næsen, siger Lars Sode.
Da han efterfølgende forsøgte at få fat i manden igen, truede han Lars Sode med at sende nogle folk efter ham, og faktisk viste det sig, at manden allerede sad i fængsel for bedrageri.
Oven på sagen gik Lars Sode til politiet, og han har også sat en advokat på sagen.
'Det er rigtig træls'Han håber, at den på den ene eller anden måde kan blive afsluttet snart, så regnskabet kan blive gjort op.
- Jeg håber selvfølgelig, at de bliver dømt begge to, både ham der har bedraget mig og den person, som har kontoen, jeg har overført pengene til, så jeg kan få mine penge igen, siger han.
Det er dog usikkert, om Lars Sode overhovedet ser pengene igen.
- Det er rigtig træls, for hvis man vender det om, er det jo min løn i tre måneder, siger Lars Sode.
Politiet modtog i alt 4.
209 anmeldelser angående samhandel på nettet mellem december og maj i år.
FacebookTwitterKopier linkEmner:Erhverv|Facebook|Kriminalitet|Økonomi|Egå




https://www.dr.dk/nyheder/udland/roeg-i-kabinen-tvang-sas-fly-fra-koebenhavn-ned-i-malmoe

UdlandRøg i kabinen tvang SAS-fly fra København ned i MalmøPassagerfly med 63 om bord på vej mod Warszawa måtte vende om.
63 passagerer var ombord på flyet fra København.
Af Mette Richardt og Peter Boier22.
aug.
2019 kl.
22.
55Bemærk: artiklen er mere end 30 dage gammelLæs opEt SAS-fly med 63 personer ombord på vej fra København til Warszawa i Polen måtte i aften sikkerhedslande i Sturup Lufthavn ved Malmø.
Det bekræfter SAS over for DR Nyheder.
På grund af røg i kabinen måtte flyet vende i luften og foretage en uventet landing i Sverige, efter at det havde forladt Københavns Lufthavn klokken 21:49.
- Der var røgudvikling i kabinen, og derfor blev iltmaskerne taget i brug af passagererne, fortæller Camilla Runbjerg, der er kommunikationsmedarbejder i SAS.
Flyet landede i Sturup cirka 30-35 minutter efter, det havde forladt København.
Ved du noget?
Eller var du med ombord på flyet?
Så tip os på 1212@dr.
dkPassagererne, der ifølge SAS alle er i god behold, har netop forladt flyet og bliver transporteret tilbage til København nu.
- Det foregik stille og roligt, siger Patrik Nilsson fra den svenske redningstjeneste til Aftonbladet.
Alarmen løb ind klokken 22.
07, og ifølge Patrik Nilsson var der ikke nogen brand i flyet ved landingen.
- Det er uvist, hvad der er sket.
Men flyet er landet, siger Patrik Nilsson.
To fra cockpittet så lidt omtågede udNorske VG har snakket med en norsk passager på flyet, der fortæller, at han ikke registrerede nogen røgudvikling i passagerernes del af kabinen.
De kunne mærke, at de fløj nedad, men det var først, da kaptajnen gjorde klar til landing, at de hørte noget.
- Da vi skulle til at lande, så vi, at det ikke var København, men Malmø, og at der var mange ambulancer og brandbiler klar, siger Eirik Magellsen.
- De eneste, jeg så blive tilset af læger, var to fra cockpittet, der så lidt omtågede ud, fortæller han og bekræfter, at det foregik stille og roligt.
Ifølge SAS er teknikere i dette øjeblik i gang med at undersøge, hvad der har forårsaget røgen.
Flyet er ifølge Sydsvenskan af typen Bombardier CRJ 900, som har plads til 70-104 passagerer.
FacebookTwitterKopier linkEmner:København|SAS Group|Malmø|Københavns Lufthavne|Trafik




https://www.dr.dk/nyheder/politik/venstre-i-sydjylland-om-opbakning-til-lars-loekke-og-kristian-jensen-ingen

Krise i VenstreSe temaPolitikVenstre i Sydjylland om opbakning til Lars Løkke og Kristian Jensen: 'Ingen kommentarer'Massivt ønske i V-baglandet om udskiftninger i partitoppen, siger Christine Cordsen.
Formanden for Venstre i Region Syddanmark, Leif Krarup, havde efter et møde torsdag aften ingen kommentarer til, hvorvidt der fortsat er tillid til Venstres ledelse.
Af Theis Lange Olsen22.
aug.
2019 kl.
22.
46Bemærk: artiklen er mere end 30 dage gammelLæs opOm der fortsat er opbakning til Lars Løkke Rasmussen som formand i Venstre står hen i det uvisse.
I hvert fald hvis man spørger partiets kommuneformænd i Region Syddanmark, der holdt et to og en halv time langt møde torsdag aften i Bramdrupdam-hallerne i Kolding.
Læs også:ANALYSE: Måske glemte Lars Løkke Rasmussen en vigtig ting i politik – at trække sig tilbage i tideDirekte adspurgt om der fortsat er tillid til den nuværende ledelse i Venstre, lød svaret fra formand Leif Krarup:- Ingen kommentarer.
Han meddelte dog, at deltagerne på mødet havde haft "en god og åbenhjertig drøftelse om, hvordan vi ser på sagerne", men at den kun var intern.
Dermed er endnu en manglende tillidserklæring til Venstre-ledelsen havnet i stakken.
Se et kort interview med Leif Krarup, formand for Venstre i Region Syddanmark, herunder:Onsdag aften var det Venstres tillidsfolk i Nordjylland, der efter et møde hverken ville svare ja eller nej til, om der kunne udtrykkes støtte til ledelsen.
Og det kan meget vel fortsætte i den dur.
I begyndelsen af næste uge er der møder i Venstres kommuneforeninger i Region Midtjylland og Region Sjælland, hvor de skal gøre deres stilling op.
Møderne i Venstres bagland fungerer som optakt til et møde i partiets hovedbestyrelse i slutningen af næste uge.
Et hovedbestyrelsesmøde, der måske kan blive afgørende for Lars Løkke Rasmussens og Kristian Jensens fremtid i partiet.
Cordsen: Massivt ønske om udskiftningIfølge DR Nyheders politiske korrespondent, Christine Cordsen, er der lige nu heftig aktivitet på de indre linjer i Venstre:- Der bliver ringet på kryds og tværs for simpelthen at finde ud af, hvad man mener i baglandet i forhold til, hvad der skal ske med Venstres ledelse.
Og vi hører, at der er et udbredt ønske om en helt ny ledelse, altså en udskiftning af Lars Løkke Rasmussen og Kristian Jensen.
- Når de ikke vil sige så meget efter møderne, handler det om, ifølge det vi hører, at man vil prøve at holde det her internt i første omgang.
Altså gøre Kristian Jensen og Lars Løkke Rasmussen det klart på de indre linjer, at der er det her massive ønske i baglandet og give dem en mulighed for at trække sig selv, siger Christine Cordsen.
Der er ikke en officielt kandidat i Venstre til at overtage formandsposten eller næstformandsposten, men hvis det skulle komme dertil, at Lars Løkke Rasmussen og Kristian Jensen træder tilbage, er der et oplagt bud på en arvtager til topposten i hvert fald.
Balladen i VenstreMandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
Mandag den 12.
august: Kristian Jensen siger, at der ikke er nogen ændringer i Venstres formandskab.
Onsdag den 14.
august: Forretningsudvalget i Venstre holder møde.
Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitiske aktive og en del af Venstres bagland.
- Det florerer faktisk kun ét navn, og det er Jakob Ellemann-Jensen, som alle taler om kunne blive den nye formand.
På næstformandsposten er der flere navne i spil, og regionsrådsformand i Syddanmark Stephanie Lose bliver nævnt.
- Det er også et udtryk for, at baglandet gerne vil ind og have noget mere indflydelse på ledelsen af partiet, siger Christine Cordsen.
Strid om formandskabetFlere medlemmer af Venstre har allerede taget bladet fra munden og krævet, at Lars Løkke Rasmussen og Kristian træder tilbage fra deres poster.
Svend Møller Mortensen, der er medlem af Venstres hovedbestyrelse og kommuneforeningsformand i Skanderborg, luftede allede i tirsdags sin utilfredshed med den nuværende Venstre-ledelse.
- De er nødt til at gå af begge to, så vi kan få et reelt valg.
Det er to dygtige folk, og de må gerne stille op igen.
- Men der skal være mulighed for et reelt valg, og det har vi ikke haft i et stykke tid.
Nu er der brug for et reelt valg, så vi kan få luften renset, sagde Svend Møller Sørensen.
I en kronik i tirsdagens Jyllands-Posten krævede Bent Jørgensen, byrådsmedlem for Venstre i Roskilde Kommune, og Kåre Ghisler Fuglsbjerg, næstformand for Venstre Roskilde Midt, en ny ledelse i partiet.
Omdrejningspunktet for balladen i Venstre har været planerne om en SV-regering, der blev lanceret af Lars Løkke Rasmussen under valgkampen.
I et interview i begyndelsen af august i Berlingske gik Kristian Jensen direkte imod netop de tanker, og det kickstartede krisen om formandskabet i Venstre.
Claus Hjort Frederiksen opfordrede på et dramatisk sommergruppemøde 9.
august Kristian Jensen til at trække sig som partiets næstformand.
Han mente, at næstformanden undsagde formand Lars Løkke Rasmussen med interviewet i Berlingske.
Kristian Jensen afviste dog at trække sig, og efterfølgende er der blevet lavet et notat, der klarlægger arbejdsfordelingen i Venstres politiske ledelse.
Men det har altså ikke kunnet dæmpe gemytterne i Venstre.
FacebookTwitterKopier linkEmner:Christine Cordsen (journalist)|Jakob Ellemann-Jensen (politiker)|Venstre|Jylland|Lokalpolitik




https://www.dr.dk/sporten/fodbold/europaleague/overtidsscoring-sikrer-fck-godt-udgangspunkt-i-europaeisk-ridt

Europa LeagueOvertidsscoring sikrer FCK godt udgangspunkt i europæisk ridtFCK sad tungt på kampen mod Riga og vandt 3-1.
Dermed har københavnerne kurs mod europæisk gruppespil for 13.
gang på 14 år.
Tre FCK-spillere, tre målscorere.
Viktor Fischer, Pieros Sotiriou og Mohammed Daramy var mændene bag københavnernes tre scoringer i 3-1 sejren over Riga.
22.
aug.
2019 kl.
21.
55Bemærk: artiklen er mere end 30 dage gammelLæs opFC København har sat kursen mod klubbens 13.
europæiske gruppespil på 14 år.
Torsdag aften vandt FCK på hjemmebane med 3-1 over Riga FC efter en kamp med stor FCK-dominans.
Først i tillægstiden fik Mohammed Daramy gjort FCK's udgangspunkt rigtig godt, da han scorede kampens sidste mål.
Københavnerne skal nu gøre arbejdet færdigt på torsdag i Riga for endegyldigt at kvalificere sig til Europa Leagues gruppespil.
FCK's Viktor Fischer sendte 1-0 scoringen i nettet efter 18 minutters spil.
 Rasmus Falk bød i vanlig stil ind med snævre driblinger og flere offensive spjæt mod Rigas mål.
1 / 2FCK's Viktor Fischer sendte 1-0 scoringen i nettet efter 18 minutters spil.
1 / 2Rasmus Falk bød i vanlig stil ind med snævre driblinger og flere offensive spjæt mod Rigas mål.
2 / 2FCK's første mål blev scoret af Viktor Fischer, der ellers ikke havde scoret siden 22.
april.
Fischer startede kampen i angrebet, da FCK var uden skadede Dame N'Doye og Jonas Wind.
Efter pausen røg Fischer ud på sin mere vante position på venstre midtbane, da uruguayaneren Michael Santos fik debut blot en dag efter sit skifte fra Malaga.
Aggressivt københavnsk presspilHvis torsdagens præstation er et udtryk for Rigas reelle styrke, ville holdet formentlig få det svært mod et hvilket som helst superligahold.
Særligt teknisk kom letterne til kort.
Når Riga en sjælden gang var i boldbesiddelse, var det oftest blot et spørgsmål om sekunder, før et aggressivt FCK-pres havde tvunget bolden tilbage på københavnske fødder.
I løbet af 12 minutter havde Carlo Holse, Rasmus Falk og Viktor Fischer alle haft fine muligheder for at score, og der gik ikke meget længere, før sidstnævnte åbnede målkontoen.
Fischer havde fået masser af plads at boltre sig på i kampens indledning, hvor han ofte fandt rummet foran forsvaret.
Det gjorde han også efter 17 minutter, da han modtog bolden på kanten af feltet.
Fischer tog bolden med i højt tempo, rundede en forsvarsspiller og sparkede den ind med venstrebenet.
Det var hans første mål i 15 kampe.
Overtidsscoring gør verden til forskelInden pausen burde Fischer være blevet dobbelt målscorer.
Han brød Rigas opspil og satte afsted i en friløber mod mål, men Fischers forsøg på at lobbe bolden i mål må betegnes som en helkikser.
Regningen for afbrænderen kom kort efter, da Riga fuldstændig ud af ingenting udlignede i det 42.
minut.
En lang bold frem i banen forlænget, og så fik angriberen Vladimirs Kamess frit løb ned mod Sten Grytebusts mål og viste store koldblodighed, selv om han til sidst blev presset af forsvarsspilleren Victor Nelsson.
Ståle Solbakken må have undret sig over, hvordan stillingen ved pausen var 1-1 efter et så massivt FCK-overtag.
Nordmanden tog konsekvensen og skiftede nytilkomne Michael Santos ind fra starten af anden halvleg.
Mohammed Daramy (nummer to fra højre) blev indskiftet mod slutningen af opgøret og kvitterede for tilliden ved at score til 3-1.
Santos virkede rusten, men var alligevel medvirkende til FCK's to mål i anden halvleg.
Efter en time fremtvang han et straffespark.
Et indlæg fra Santos blev ifølge kampens dommer blokeret med armen og ikke skulderen af en Riga-spiller.
Selv om græstæppet i Parken først skiftes efter søndagens hjemmekamp mod FC Nordsjælland, var hullerne omkring den famøse straffesparksplet fra sidste uges opgør mod Røde Stjerne blevet lappet.
Pieros Sotiriou havde ingen problemer med at omsætte straffesparket til mål.
Letterne var en anelse bedre end i første halvleg, men en udligning lå ikke i kortene.
Der gik dog et gys igennem tribunerne, da Olegs Laizans ramte stolpen med et kvarter tilbage.
I den anden ende blev indskiftede Mohammed Daramy stor FCK-helt, da han i tillægstiden omsatte en flot frispilning fra Michael Santos til mål.
/ritzau/FacebookTwitterKopier linkEmner:Dame N'Doye (fodboldspiller)|FC København|Riga|Ståle Solbakken (fodboldtræner)|Fodbold




https://www.dr.dk/sporten/ridning/dansk-bronzemedalje-ved-em-i-dressur

RidningDansk bronzemedalje ved EM i dressurCathrine Dufour og hesten Cassidy vandt bronze i Grand Prix Special ved EM i Rotterdam.
Danske Cathrine Dufour (th.
) vandt torsdag aften bronzemedalje i Grand Prix Special ved EM i dressur.
Af Emil Halkier22.
aug.
2019 kl.
23.
13Bemærk: artiklen er mere end 30 dage gammelLæs opTidligere på ugen sikrede det danske dressurlandshold sig OL-kvalifikation efter en femteplads i holdkonkurrencen, og torsdag aften blev det så til en dansk bronzemedalje ved europamesterskabet i Holland.
I Grand Prix Special høstede Cathrine Dufour og hesten Cassidy 81,337 procent, hvilket var nok til at sikre bronzen i Rotterdam.
Guldet blev vundet af Isabell Werth fra Tyskland, mens sølvmedaljen gik til Dorothee Schneider.
Læs også:Det danske landshold i dressur er klar til OL- Jeg var glad for at levere en god præstation med personlig rekord på en 16 år gammel hest.
Cassidy lykkedes virkelig med alt i dag (torsdag, red.
).
Jeg var lidt uheldig med, at det regnede, da jeg red, så det var en smule glat, men han gjorde alt, hvad han kunne, sagde Cathrine Dufour på det efterfølgende pressemøde, før hun roste de to andre medaljetagere.
- At komme ind nummer tre efter dem (Isabell Werth og Dorothee Schneider, red.
) er virkelig en drøm, der går i opfyldelse.
Jeg tog ikke herned med noget medaljehåb.
Så at sidde her er fantastisk, og jeg er super stolt, sagde den danske bronzemedaljevinder.
FacebookTwitterKopier linkEmner:Rotterdam|Holland|De Olympiske Lege|Tyskland




https://www.dr.dk/nyheder/indland/diplomater-paa-overarbejde-omverdenen-skal-ikke-tro-danmark-goer-grin-med-usas

Trumps aflyste besøgSe temaIndlandDiplomater på overarbejde: Omverdenen skal ikke tro, at Danmark gør grin med USA's præsidentPræsident Trump udfordrer de diplomatiske spilleregler, siger professor i diplomati Martin Marcussen.
De diplomatiske spilleregler er sat ud af kraft med Donald Trump som præsident, og adgangen til information er mere begrænset end nogensinde, siger professor i diplomati.
Af Signe Mai Vilsbøll22.
aug.
2019 kl.
22.
27Bemærk: artiklen er mere end 30 dage gammelLæs opStatsbesøg planlægges egentlig for at styrke relationen mellem to lande, men med Donald Trumps aflysning af den planlagte visit i september synes det danske forhold til USA udfordret, og det er nu op til diplomatiet at glatte situationen ud.
Det forklarer Martin Marcussen, der er professor i diplomati:- Den danske udenrigstjeneste har en vigtig opgave i at påvirke stemningen i USA og afdramatisere det, der er sket over de seneste dage.
Diplomaterne har travlt.
De er på overarbejde.
Hvem er diplomatiet?
Diplomati er et middel til information, kommunikation og forhandling mellem stater, baseret på gensidig interesse.
Den ældste og mest almindelige form for diplomati er et lands faste repræsentation i andre lande under ledelse af en ambassadør.
Det kan derfor være ambassadører, ansatte på ambassaderne rundt om i verden eller medarbejdere fra danske udenrigsministerium.
Kilde: Den Store Danske, GyldendalAllerede i går aftes skrev Danmarks udenrigsminister, Jeppe Kofoed, på Twitter, at han og USA's udenrigsminister, Mike Pompeo, har bekræftet det stærke bånd, der fortsat er mellem de to vigtige allierede.
Dertil skal den brede offentlighed overbevises, siger professoren.
- Offentlighedsdiplomatiet er formentlig i gang.
Strategisk kommunikation rettet mod meningsdannere skal fjerne fokus fra det, medier, tænketanke, og måske også oppositionen tænker på i øjeblikket, så omverdenen ikke tror, at Danmark er ude på at gøre Trump til grin.
Absurde tanker og væmmelig sprogbrugAmerikanske medier har over de seneste dage bragt adskillige historier om, hvordan den nye, danske statsminister Mette Frederiksen blankt har afvist Donald Trumps ønske om at købe Grønland.
Det fik efter alt at dømme præsidenten til at droppe statsbesøget og angribe Mette Frederiksen for sin reaktion på købsønskerne.
Mette Frederiksen kaldte det en "absurd diskussion", og Donald Trump kvitterede med at kalde Mette Frederiksens sprogbrug "væmmelig".
Martin Marcussen mener, at Donald Trump brød diplomatiets regler, da han aflyste på Twitter.
Omvendt er det dog ikke hans opfattelse, at den danske statsminister gjorde noget forkert, da hun afviste præsidentens arktiske planer og kaldte det en absurd tanke.
- Mette Frederiksen kunne ikke have gjort noget anderledes i situationen, og det er god diplomatisk etikette, når hun så siger, at den amerikanske præsident altid skal være velkommen en anden gang.
Det markerer i første omgang, at Danmark ikke ønsker konflikt.
Diplomatiets adgang er begrænsetAt diplomatiet i Washington alligevel er på overarbejde skyldes den verdensomspændende medieomtale, og endnu mere det faktum, at adgangen til Det Hvide Hus er ændret markant, efter Donald Trump tiltrådte som statsoverhoved i 2016.
Kanalerne til information er ifølge Martin Marcussen blevet langt mindre overskuelige for de diplomater, der skal glatte situationer som den aktuelle ud, og det er sjældent, at ret mange er klar over, hvad præsidentens næste træk er.
Det gælder både for diplomater og for det amerikanske udenrigsministerium, vurderer han.
- Forholdet til Det Hvide Hus var tidligere meget intimt.
I dag skal meget mere slid til for at kunne kommunikere med forvaltningen.
- Udenrigstjenesten i Washington State Department, som vi har gode kontakter hos, ved heller ikke, hvad der foregår i Det Hvide Hus, og det betyder, at vi har en usikker diplomatisk relation til USA.
Det gør arbejdet for diplomatiet vanskeligt, vurderer Martin Marcussen.
Tæt forhold mellem USA og DanmarkSom ny udenrigsminister var det første gang nogensinde, at Jeppe Kofoed (S) måtte i dialog med udenrigsminister Mike Pompeo og sikre sig, at præsidentens vrede ikke får betydning for forholdet mellem USA og Danmark.
I dag siger han, at samtalen var åbenhjertig:- Det var en god samtale med Pompeo om det stærke, lange og gode dansk-amerikanske forhold, som for os begge er baseret på et langvarigt venskab som tætte allierede.
Vi skal fokusere på at komme videre.
Vi har mange fælles dagsordener, og det er det, vi kommer til at fokusere på, lyder det fra Jeppe Kofoed.
Martin Marcussen påpeger, at det er værd at bemærke, at der lige nu bliver ført to former for udenrigspolitik.
Derfor mener han, at situationen er en oplagt anledning til også at overveje, hvordan det fremtidige diplomatiske forhold til USA skal fungere.
- Vi ved ikke, om Trump bliver genvalgt.
Derfor er Danmark er nødt til at begynde at indrette det praktiske diplomati og tage strategiske beslutninger ud fra en viden, at den udenrigspolitik, som kommer fra udenrigsministeriet i USA, ikke nødvendigvis er den samme som den, der kommer fra Trumps Twitter-konto.
FacebookTwitterKopier linkEmner:Donald Trump (politiker)|Mike Pompeo (politiker)|USA|Twitter|Udenrigspolitik




https://www.dr.dk/nyheder/regionale/nordjylland/saadan-undgaar-du-blive-udsat-svindel-paa-nettet

NordjyllandSådan undgår du at blive udsat for svindel på nettetSvindlerne bruger alt fra sociale medier til sms for at få dig lokket i fælden.
Svindlerne forsøger at ramme bredt, så deres svindelnummer bliver så effektivt som muligt.
 Signe Heiredal © DR Nórdjylland)Af Klaus Videbæk og Kim Rathcke Jensen22.
aug.
2019 kl.
23.
46Bemærk: artiklen er mere end 30 dage gammelLæs opPå bare et halvt år har politiets nye enhed til bekæmpelse af økonomisk kriminalitet på nettet modtaget mere end 12.
000 anmeldelser om svindel.
Der er med andre ord rigtig god grund til at tænke sig godt om og være forsigtig, så man ikke bliver snydt.
Svindlen foregår via både sms, telefonopkald, hjemmesider, sociale medier og mails, og i mange tilfælde virker henvendelserne på overfladen reelle nok, selvom der er tale om det rene fup.
Læs også:Er du også blevet snydt på nettet?
Ny politienhed har fået 12.
000 anmeldelser på et halvt år- Der er rigtig mange forskellige dimensioner af det, fortæller Ulla Malling, projektchef for Forbrugerrådet Tænk, der blandt andet har lanceret appen ”Mit digitale selvforsvar” i kampen mod internetsvindel.
Her kan man holde sig orienteret om aktuelle forsøg på svindel, tippe andre om det og generelt få gode råd til, hvordan man undgår at blive taget ved næsen.
Hold øje med priserneEr man selv på jagt efter gode tilbud på nettet, er der flere ting, man kan holde øje med.
- Hvis det er en dansk hjemmeside, er det en god ide at kigge efter e-mærket, og om teksten er skrevet på ordentligt dansk, eller om den er oversat på en dum måde, siger Ulla Malling.
Er sproget dårligt, kan det være tegn på, at siden er oversat af en computer og lavet i et snuptag.
Nogle gange kan det også ses på prisen, som for eksempel kan vise 257,47 kroner i stedet for et regulært beløb som 250 kroner eller en udsalgspris som 249,95.
- Det skal også få alarmklokkerne til at ringe, siger Ulla Malling.
Lokker dig i en fældeEn ting er dog, hvad der sker, når man selv er på udkig efter gode tilbud.
Noget andet er, når man selv uden at have foretaget sig noget bliver kontaktet over mail eller sms – det, der også kaldes phishing eller smishing.
Det kan for eksempel være fra en afsender, der udgiver sig for at være fra Postnord, Elgiganten, Nets eller din egen bank.
Ofte vil vedkommende forsøge at få dig til at trykke på et link, hvor du bliver bedt om at indtaste kreditkortoplysninger eller lignende, som så kan sælges videre og misbruges.
- Sådan fungerer det slet ikke, når de her selskaber sender reminders ud.
Men hvis man tilfældigvis går og venter på en pakke, kan man ende med at gå i en fælde, siger Ulla Malling.
Bruger den lokale biografPå sociale medier vil svindelforsøgene for eksempel dukke op i forbindelse med konkurrencer eller særlige tilbud, hvor bagmændene kan gemme sig bag kendte eller endda lokale brands.
- Det kan være en biograf i Vejle, hvor du kan vinde to gratis billetter, og så ender du et sted, hvor du skal aflevere personlige oplysninger, siger Ulla Malling.
Det kan også handle om fysiske varer, hvor du "blot" skal betale for portoen for at få tilsendt din gevinst.
Men gevinsten dukker aldrig op, og dine betalingskort-oplysninger er blevet opsnappet og kan misbruges.
Afpresning med trusler om webcamEt af de mest kendte forsøg på svindel over nettet er de såkaldte Nigeria-breve, hvor man over mail bliver bedt om at hjælpe med at få et stort millionbeløb ud af et afrikansk land ved at stille sin egen konto til rådighed.
Undervejs opstår der imidlertid udfordringer, som gør, at man bliver nødt til at sende penge til gerningsmændene for stadig at have mulighed for at få millionbeløbet.
Et nyere, men også udbredt fænomen, er sexstortion-mails.
Det er vigtigt, at man får snakket om, at man får den her type mails, så man får italesat, at det findes.
Ulla Malling, projektleder, Forbrugerrådet TænkHer får du at vide, at afsenderen har opsnappet et af dine gamle password, og at din computer er blevet hacket med det resultat, at der er blevet taget billeder med dit webcam, mens du har været på pornosites.
Billeder, som vil blive offentliggjort, hvis ikke du betaler en løsesum.
Det drilske er her, at afsenderen faktisk godt kan have opsnappet et gammel password og sende det til dig – men de har aldrig, som påstået, haft adgang til din computer og dit kamera.
Skal frem i lysetSelvom særligt den slags mails kan være ubehagelige og følsomme at tale om, er det vigtigt, at de kommer frem i lyset.
Det er den bedste måde at udbrede kendskabet til dem på, siger hun.
- Det er vigtigt, at man får snakket om, at man får den her type mails, så man får italesat, at det findes.
Ligesom da vi talte om de her Nigeria-mails for nogle år siden.
- Det kan være med til at styrke bevidstheden om, at der er meget kriminalitet på nettet, siger hun.
Også DBA giver på deres hjemmeside råd til, hvordan man kan undgå at blive snydt, når man handler via nettet.
FacebookTwitterKopier linkEmner:Skat|Kriminalitet|Elgiganten|Økonomisk kriminalitet|Nigeria




https://www.dr.dk/nyheder/udland/twitter-gloeder-hvor-er-notre-dame-millionaererne-naar-planetens-lunger-staar-i

Skovbrande i AmazonasSe temaUdlandTwitter gløder: Hvor er Notre Dame-millionærerne, når 'planetens lunger' står i flammer?
Verdens største regnskov brænder, men millionærer og medier holder sig væk, lyder kritikken.
Verdens største regnskov, Amazonas, hærges for tiden af skovbrande.
Der har i årets første otte måneder ifølge Brasiliens Nationale Institut for Rumforskning, INPE, været 73.
000 skovbrande i Amazonas.
Af Sofie Dyjak22.
aug.
2019 kl.
21.
05 | opdateret 26.
aug.
2019 kl.
13.
33Bemærk: artiklen er mere end 30 dage gammelLæs op- Amazonas har været i brand i mere end to uger.
Hvor er de politikere, millionærerne og influencerne, der græd for Notre Dame?
De forbliver tavse, selvom planetens lunger står i flammer.
Sådan står der i et opslag på Twitter publiceret under hashtagget #PrayforAmazonia.
Og dem er der mange af.
Næsten 3 millioner mennesker har på nuværende tidspunkt brugt samme hashtag, skriver BBC.
Brugerne er sure over, at hverken medier, politikere eller millionærer synes at være ligeså interesserede i skovbrandene i Amazonas, som de var i den brand, der i april i år hærgede den franske katedral Notre Dame.
- Jeg ville ønske Amazonas lå i Paris ved siden af Notre Dame.
Så ville den ikke stadig brænde (.
.
.
), lyder det blandt andet fra en bruger.
Få dage efter branden i Notre Dame var der doneret over 6 milliarder kroner til genopbygningen.
Se nogle af de mange Twitter-opslag her:Ødelægger en fodboldbane hvert minutI årets første måneder har der ifølge Brasiliens Nationale Institut for Rumforskning, INPE, været 73.
000 skovbrande i Amazonas, mens der i hele 2018 blev registreret under 40.
000 brande.
Selvom der rapporteres om et rekordhøjt antal skovbrande, så sagde det amerikanske rumagentur, Nasa, i sidste uge, at den samlede størrelse af skovbrande er lidt under gennemsnit for årstiden.
Men alene den seneste uge er der opstået godt 10.
000 nye skovbrande i regnskoven, der også bliver kaldt for 'verdens lunger'.
Læs også:'Verdens grønne lunger' står i flammer: 'Det er dybt alvorligt for klimaet'Man anslår, at skovbrandene hvert minut ødelægger et skovområde på størrelse med en fodboldbane eller omkring 700 hektar i døgnet.
Og selvom brandene har været tiltagende hen over sommeren, så fik verdenspressen først for alvor først øjnene op for situationen for et par dage siden, da en Twitter-bruger delte nogle voldsomme billeder.
Det er siden blevet rapporteret og bekræftet, at de to billeder, der optræder i det bredt delte tweet, ikke stammer fra de aktuelle brande.
Faktisk er det ene billede ifølge BBC 30 år gammelt.
Præsident: Organisationer står bagBrasiliens præsident, Jair Bolsonaro, har indtil nu nægtet at give Brasiliens Nationale Institut for Rumforskning ret i vurderingen af, at der har været 73.
000 skovbrande i Amazonas i år.
Og en medarbejder fra ruminstituttet er angiveligt ifølge nyhedsbureauet Reuters blevet fyret for at stå ved tallenes rigtighed.
Brasiliens præsident Jair Bolsonaro beskylder organisationer for at stå bag skovbrandene i Amazonas.
Senest har Bolsonaro beskyldt organisationer for at stå bag skovbrandene i et forsøg på at sværte hans navn til.
Det skriver nyhedsbureauet AP.
Bolsonaro vandt sidste år præsidentvalget og har flere gange talt åbent om, hvordan han vil gøre det nemmere at fælde skov i Amazonas.
Opdateret den 26/8.
Det meget delte tweet, der omtales i artiklen, med billeder af brandene i Amazonas er ikke fra de aktuelle brande i år.
Det har flere medier blandt andre BBC rapporteret.
FacebookTwitterKopier linkEmner:Brande|Jair Bolsonaro (politiker)|NASA|Skove|Sydamerika




https://www.dr.dk/nyheder/indland/dansk-journalist-stemplet-som-pkk-stoette-jeg-blev-angivet-til-tyrkisk

IndlandDansk journalist stemplet som PKK-støtte: ‘Jeg blev angivet til tyrkisk sikkerhedstjeneste’Tyrkisk PKK-rapport har allerede haft store konsekvenser for Deniz Serinci.
Deniz Serinci er journalist i Danmark, men hans navn optræder mange gange i en tyrkisk rapport, der stempler politikere og journalister som PKK-støtter.
Af Theis Lange Olsen22.
aug.
2019 kl.
21.
40Bemærk: artiklen er mere end 30 dage gammelLæs opDeniz Serincis mor er alvorligt syg og har fået konstateret en tumor, men han tør ikke tage til Tyrkiet og besøge hende.
Den danske journalist er nemlig blevet stemplet som PKK-støtte i en meget omtalt rapport, der er udført af den regeringsvenlige tænketank Seta med forbindelser til præsident Recep Tayyip Erdogan og hans regering.
Den kurdiske bevægelse PKK er i Tyrkiets og EU's øjne forbundet til terroraktiviteter.
Rapporten fik i sidste uge Politiets Efterretningstjeneste til at kontakte Deniz Serinci og andre danskere, herunder toppolitikere, der karakteriseres som PKK-støtter.
PET vil ikke oplyse, hvorfor de har anset det for nødvendigt at tage kontakt til disse personer for at fortælle dem, at de er en del af rapporten.
Læs også:Korrespondent om danskere stemplet som PKK-støtter: 'Nogle risikerer fængsel i Tyrkiet og trusler herhjemme'Deniz Serinci fik allerede tilbage i midten af juli nys om, at hans navn og hans medie Jiyan.
dk, der dækker kurdiske forhold, var nævnt over 50 gange i rapporten.
Det fik ham til at gå på intensiv jagt efter årsagen til, at han har fået stemplet "PKK-støtte", som han på ingen måde opfatter sig selv som.
- Jeg får at vide, at jeg er stemplet som terrorsympatisør, og så spørger jeg mig selv, hvordan de ved alle de ting, der står i den rapport.
Så jeg går alle mine arkiver, computere og telefoner igennem for at finde ud af, om nogen mon har angivet mig.
Og så falder jeg over noget, siger Deniz Serinci.
Oplysninger sendt til PETTilbage i januar 2018 skrev han et opslag på Jiyan.
dk’s Facebook-side, der handlede om en tyrkisk militæroffensiv i en kurdisk by i Syrien.
Her fremgik det, at Tyrkiet og kurderne havde et meget forskelligt syn på, hvor mange tyrkiske soldater der mistede livet.
Efterfølgende skrev en Facebook-bruger i kommentarfeltet og opfordrede folk til at sende screenshots af jiyan.
dk til email-adresser tilhørende den tyrkiske sikkerhedstjeneste og anmelde folkene bag internetavisen for at støtte terroraktiviteter.
I denne kommentar opfordrer brugeren ifølge Deniz Serinci til at angive den danske journalist og hans medie jiyan.
dk til den tyrkiske sikkerhedstjeneste.
Email-adresserne tilhører tyrkisk politi.
Det fik efterfølgende mange andre brugere til at reagere kraftigt og beskylde vedkommende for at være stikker.
Deniz Serinci tænkte dog ikke mere over det og lod det ligge.
Men nu ligger sagen på PET's bord, fordi Deniz Serinci mener, at det bør undersøges, om brugeren har været medvirkende årsag til, at han figurerer i Seta-rapporten.
- Det er mega, mega ubehageligt, at en person nærmest agerer som en privat efterretningstjeneste i Danmark og angiver andre personer.
Hvorfor angiver han mig og min netavis til en udenlandsk sikkerhedstjeneste?
Det er vildt intimiderende.
- Der er så mange journalister, der er blevet fængslet i Tyrkiet, og jeg kan ikke lade være at tænke, om turen nu er kommet til mig.
Jeg har været i kontakt med PET og sagt til dem, at jeg er blevet angivet og har sendt de oplysninger, jeg har.
Jeg håber, at de undersøger det, fortæller Deniz Serinci, der på baggrund af rapporten ikke længere tør rejse til Tyrkiet:- Det her gør, at jeg ikke tør tage til Tyrkiet og besøge min syge mor.
Jeg frygter at blive anholdt i lufthavnen, siger han.
Deniz Serincic understreger dog, at han ikke kan vide, om Facebook-brugeren er direkte årsag til, at han har fået stemplet "PKK-støtte".
- Vi aner ikke, hvorfor folk er med i den rapport, det gør kun Seta selv.
Men det er da klart, at man tænker, at de da ikke kan have fået alle de oplysninger ud af den blå luft.
Der må da være nogle i Danmark, der har hjulpet dem, siger han.
Politiets Efterretningstjeneste vil hverken be- eller afkræfte, om de er gået videre med Deniz Serincis sag:- PET kommenterer som udgangspunkt ikke på konkrete personer eller sager og har derfor ingen kommentarer, skriver efterretningstjenesten i en mail til DR Nyheder.
DR Nyheder har talt med den person, der skrev kommentaren på Facebook og angiveligt opfordrede andre til at melde Deniz Serincic til den tyrkiske sikkerhedstjeneste, men vedkommende ønsker ikke at svare på spørgsmål.
Konflikten mellem den tyrkiske stat og kurderneSiden den tyrkiske republik blev grundlagt i 1923 har der været konflikt mellem staten og kurderne.
Tyrkiet vil ikke gå med til, at kurderne får deres egen stat.
Det kurdiske arbejderparti PKK, der blev stiftet i 1978 med Abdullah Öcalan som leder, er forbudt i Tyrkiet.
Op gennem 1980'erne stod PKK bag flere angreb mod turister og militærposter i kampen for et selvstændigt Kurdistan - et område delt mellem Tyrkiet, Irak, Iran og Syrien.
Kampene mellem den kurdiske bevægelse PKK og regeringens soldater er gennem årene blevet afbrudt af våbenhvile, men er hele tiden brudt ud igen.
Kurdiske grupper kontrollerer et stort område i det nordøstlige hjørne af Syrien, som ligger øst for floden Eufrat og grænser op mod Tyrkiet på den nordlige side og Irak mod syd.
Konflikten mellem den tyrkiske regering og PKK har kostet omkring 45.
000 mennesker livet i Tyrkiet i løbet af de fire årtier, den har varet.
Det er velkendt, at tyrkiske konflikter foregår i Danmark.
Splittelsen mellem herboende tyrkere, der støtter Erdogan, tyrkere med tilknytning til Gülen-bevægelsen og tyrkere med kurdisk baggrund er stor.
Kupforsøget mod Erdogan i sommeren 2016 har bestemt ikke gjort spændingerne mindre.
I kølvandet på de dramatiske begivenheder i Tyrkiet dengang blev tre personer sigtet for at have angivet danskbosatte politiske modstandere af styret i Tyrkiet til den tyrkiske regering.
PET efterforsker tilsyneladende stadig sagerne.
'Kritiserer også PKK'Deniz Serincic er uddannet journalist fra Syddansk Universitet og har adskillige gange berettet om forholdene i Tyrkiet og resten af Mellemøsten - blandt andet på Danmarks Radio og i Radio24Syv.
Han afviser fuldstændig, at han sympatiserer med PKK og påpeger, at han sågar flere gange har skrevet kritisk om bevægelsen.
I den tyrkiske Seta-rapport, som han er nævnt i, står der endda på side 286, at "Deniz B.
Serinci kritiserer også PKK".
Alligevel er han og hans medie Jiyan.
dk, der skriver om kurdiske forhold, stemplet som støtter af bevægelsen.
- Jeg synes ikke, at jeg laver PKK-propaganda.
Jeg skriver, hvad tyrkerne har sagt, og hvad kurderne har sagt.
Man lader begge parter komme til orde.
Det er balanceret journalistik.
Alligevel beskylder man mig for at lave PKK-propaganda og terrorpropaganda, siger Deniz Serincic.
Seta-rapporten har ifølge Berlingske fået Dansk Journalistforbund til at kontakte det europæiske og det internationale journalistforbund, EFJ og IFJ, med en opfordring om at tage sagen op på internationalt niveau.
Ifølge forbundets formand, Tine Johansen, er den tyrkiske rapport et eksempel på det stigende pres mod journalister rundt om i verden, hvor flere mediefolk sidder fængslet.
Tyrkiet er det land i verden, hvor der sidder flest journalister fængslet.
Den internationale organisation Committee to Protect Journalists, CPJ, melder, at 68 journalister var bag tremmer i det mellemøstlige land i 2018.
Ifølge Udenrigsministeriet har den danske ambassade i Ankara spurgt til rapporten som en del af den løbende dialog med de tyrkiske myndigheder.
- Det tyrkiske udenrigsministerium har understreget, at rapporten er lavet af en uafhængig tænketank/NGO, og at den ikke er udtryk for officielle tyrkiske synspunkter.
Udenrigsministeriet er i kontakt med relevante danske myndigheder om rapporten, skriver Udenrigsministeriet til Berlingske.
FacebookTwitterKopier linkEmner:Facebook|PKK|Recep Tayyip Erdoğan (politiker)|Tyrkiet|Efterretningstjenester




https://www.dr.dk/nyheder/politik/ny-uddannelsesminister-dropper-12-vil-lave-karakterskalaen-helt-om

PolitikNy uddannelsesminister dropper 12+: Vil lave karakterskalaen helt omEn ny karakterskala skal have mindre fokus på fejl, mener uddannelsesminister Ane Halsboe-Jørgensen.
Uddannelses- og forskningsminister Ane Halsboe-Jørgensen mener ikke, at karakterskalaen skal udvides med en ny topkarakter.
22.
aug.
2019 kl.
21.
41Bemærk: artiklen er mere end 30 dage gammelLæs opTidligere uddannelses- og forskningsminister Tommy Ahlers (V) lancerede i foråret en plan om, at 7-trinsskalaen skulle udvides med en ekstra karakter, som skulle være 12+.
Men uddannelsesminister Ane Halsboe-Jørgensen (S) mener ikke, at karakterskalaen skal udvides med en ny topkarakter.
Hun vil i stedet helt lave karakterskalaen om.
Det skriver Politiken.
Ane Halsboe-Jørgensen mener, at det nuværende karaktersystem har for meget fokus på fejl, mens hun også ser problemer med skalaens syv trin, som går fra -3 til 12.
- Der er det helt basale i, at springene er for store, siger ministeren til Politiken.
Hun har endnu ikke et bud på, hvordan et nyt karaktersystem skal se ud.
Men der er for stort fokus på karakterer og for lidt fokus på at have det godt med det nuværende, lyder det.
- Vi skal ikke som nu have en model, hvor man starter på toppen og bevæger sig nedad efter fejl.
Skalaen skulle jo gerne bidrage til alt andet end fejlfinding, siger Ane Halsboe-Jørgensen til Politiken.
Hun er "ikke fan af 12+-modellen", som den forrige regering foreslog.
Det bliver vel modtaget hos Danske Studerendes Fællesråd, at der ikke længere er plan om at tilføje en ekstra karakter til karakterskalaen.
- Det er godt, at hun vil stoppe det.
12+ var et unødvendigt tiltag og en dårlig idé, siger formand Johan Hedegaard Jørgensen til Politiken.
/ritzau/FacebookTwitterKopier linkEmner:Ane Halsboe-Jørgensen (politiker)|Socialdemokraterne|Tommy Ahlers (politiker)|Venstre|Danske Studerendes Fællesråd




https://www.dr.dk/nyheder/politik/minister-redningsplan-skat-mangler-milliarder

PolitikMinister: Redningsplan for Skat mangler milliarderLektor kalder udviklingen 'katastrofal'.
Skatteminister Morten Bødskov (S) må efter kasseeftersyn konstatere, at det står skidt til med genopretningen af skatteforvaltningen.
(Arkivfoto).
22.
aug.
2019 kl.
21.
24Bemærk: artiklen er mere end 30 dage gammelLæs opTrods forsikringer fra den tidligere regering om, at genopretningen af det skandaleramte skattevæsen kører i den rigtige retning, er missionen tættere på at køre i grøften end at køre i mål.
Den storstilede redningsplan mangler nemlig akut milliarder for at kunne fortsætte.
Det skriver Berlingske.
Allerede fra nytår kan det blive nødvendigt at 'trække stikket på helt grundlæggende systemer'.
Det vil ske, hvis ikke det lykkes at finde ekstra penge til at holde driften kørende af de igangsatte projekter, som tilsammen udgør genopretningen af hele skatteområdet.
Sådan lyder meldingen fra skatteminister Morten Bødskov (S).
Meldingen kommer på baggrund af et såkaldt kasseeftersyn, som den nye S-regering har foretaget som led i den politiske overdragelsesforretning.
- Det billede, jeg kan se nu, er et billede af, at Løkke-regeringen har efterladt en milliardregning på skatteområdet og enorme uløste problemer.
Det må jeg bare konstatere, siger Morten Bødskov til Berlingske.
Urealistisk at inddrivelsen kører som normalt inden 2020I 2016 blev et bredt flertal i Folketinget enige om et investeringsprogram.
Derigennem blev der afsat 6,6 milliarder kroner til genopretningen af det danske skattevæsen.
I alt er der over de seneste år ifølge Løkke-regeringen brugt 13 milliarder kroner for at få bragt skatteforvaltningen på ret køl.
Ikke desto mindre mangler der allerede fra nytår penge til den løbende drift.
De penge skal nu findes på den kommende finanslov.
Morten Bødskov mener samtidig, det er urealistisk, at inddrivelsen er normaliseret for fremtidig gæld, når 2019 er omme.
Det lovede Karsten Lauritzen (V) ellers som skatteminister.
Tidligere skatteminister Karsten Lauritzen sad på posten fra 2015-2019.
Her pakker han sit kontor ned efter valget.
Karsten Lauritzen afviser at have tegnet et for rosenrødt billede af genopretningen.
- Det er rigtigt, at der mangler penge.
Det kan ikke være en overraskelse for ret mange.
Jeg ved godt, at det er træls at få regeringsmagten, og så skal man samle den regning op, siger han til Berlingske.
Erik Frøkjær, lektor i datalogi ved Københavns Universitet, kalder udviklingen "katastrofal".
- Man kan ikke, synes jeg, ved sine fulde fem have tillid til, at genoprettelsen er i gode hænder, siger han.
/ritzau/FacebookTwitterKopier linkEmner:Karsten Lauritzen (politiker)|Morten Bødskov (politiker)|Socialdemokraterne|Venstre|Skatter og afgifter




https://www.dr.dk/nyheder/regionale/syd/bor-15-kilometer-fra-hinanden-signe-faar-penge-passe-sit-barn-michelle-goer

Syd- og SønderjyllandBor 15 kilometer fra hinanden: Signe får penge for at passe sit barn – Michelle gør ikkeTrods stigende interesse giver kun halvdelen af landets kommuner tilskud til hjemmepasning.
Signe Mølgaard Larsson og Michelle Pedersen bor 15 kilometer fra hinanden, men i hver sin kommune.
Det betyder, at den ene får tilskud til at passe sin datter derhjemme, mens den anden ingenting får.
)Af Louise Mandrup22.
aug.
2019 kl.
20.
24Bemærk: artiklen er mere end 30 dage gammelLæs opMasser af tid med mor, ingen travle morgener eller hektiske afleveringer i institutionen.
Det er, hvad toårige Vilma vågner op til hver dag.
Hendes mor Signe Mølgaard Larsson har nemlig valgt at gå hjemme for selv at passe Vilma i stedet for at sende hende i institution.
Tilskud til pasning af egne børnDet er op til kommunerne selv, om de vil give tilskud til forældre, der passer deres egne børn hjemme.
Der kan gives tilskud i op til et år og maksimalt til tre børn per husstand.
Kommunerne bestemmer, hvor stort tilskuddet skal være.
Det må dog maksimalt udgøre 85 procent af den udgift, kommunen ville have til en plads i et dagtilbud.
For at modtage tilskud skal forældrene blandt andet have opholdt sig i landet i mindst syv ud af de otte seneste år og kunne tale så godt dansk, at de kan lære barnet det.
Forælderen må heller ikke være på offentlig forsørgelse.
Kilde: Børne- og Socialministeriet, Dagtilbudsloven- Jeg er af den overbevisning, at det er sundest for det lille barn at være sammen med sine primære omsorgspersoner.
Familien bor ved Ribe, der ligger i Esbjerg Kommune.
Her giver kommunen tilskud til forældre, der vælger at passe deres børn hjemme.
Det seneste år har familien Larsson derfor fået 6.
018 kroner i tilskud hver måned.
For nylig udløb tilskuddet til familien, men Signe Mølgaard Larsson er så glad for at gå hjemme med Vilma, at hun har valgt at fortsætte et år mere.
- Jeg synes desværre ikke forholdene i vores daginstitutioner er gode nok.
Der er ikke tid eller hænder nok til at give vores børn det, de har behov for.
Michelle drømmer om at gå hjemme15 kilometer fra Signe Mølgaard Larsson bor Michelle Pedersen.
Hun er mor til tre børn, hvor de to yngste er pseudotvillinger på et og to år.
Michelle Pedersens mand er selvstændig, og selv møder hun tidligt om morgenen i hjemmeplejen.
Derfor bliver de to mindste afleveret i vuggestue klokken 6.
30 om morgenen.
- Det synes jeg ikke er optimalt.
Det hele kører bare derudaf, så der er bare ikke mange timer i døgnet til at være sammen med børnene.
- Det er en rigtig god vuggestue, men der er mange forskellige voksne.
Jeg vil gerne kunne være 100 procent en del af deres opdragelse og give dem den kærlighed og omsorg, de har brug for.
Derfor drømmer Michelle Pedersen om selv at kunne passe sine to yngste piger derhjemme, indtil de begynder i børnehave.
Men familien Pedersen bor i Tønder Kommune, og her giver kommunen ikke tilskud til forældre, der passer deres egne børn hjemme – og uden tilskud har familien ikke råd til at lade en forælder gå hjemme.
- Jeg synes, at det er ærgerligt, at vi ikke har de samme muligheder.
Vi får jo allerede tilskud til daginstitution, så jeg forstår ikke, hvorfor de penge ikke bare kan gå til de forældre, der selv vil passe deres børn.
Borgmester vil fylde institutionerne opMichelle Pedersen er så utilfreds med, at kommunen ikke vil give tilskud til hjemmepasning, at hun har startet en underskriftindsamling.
Indtil videre har hun fået 150 underskrifter, som hun i september vil aflevere til Tønders borgmester, Henrik Frandsen (V).
Borgmesteren siger, at muligheden for tilskud ikke er blevet diskuteret, fordi kommunen er tyndtbefolket, og institutionerne mangler børn.
- Vores institutioner i forvejen er presset, så det bliver nok en vanskelig opgave.
Ifølge tal fra Danmarks Statistik får flere forældre på landsplan tilskud til at passe deres egne børn.
I foreningen Samfo Danmarks Småbørnsfamilie kalder de det en klar tendens - både i de store og små byer.
- Børn får den mest optimale start på livet og tilknytning til forældrene på den her måde.
Så jeg synes, at det er et problem, at du i en kommune kan få tilskud og i en anden kommune kan du ikke.
Esbjerg vil være attraktiv for børnefamilierI Esbjerg Kommune ser man tydeligt tendensen.
I 2016 var der i gennemsnit 49 forældre i kommunen, der fik tilskud til at passe egne børn.
Sidste år var det tal vokset til gennemsnitligt 61 forældre.
- Hvis vi ønsker at være en attraktiv kommune at bosættte sig i, så er det vigtigt, at vi har forskellige tilbud til familierne, siger formanden for Børn & Familieudvalget i Esbjerg Kommune, Diana Mose Olsen (SF).
Sådan ser Michelle Pedersen fra Tønder også på sagen.
Hun kender flere, der har bosat sig i Esbjerg Kommune, fordi de kan få tilskud til hjemmepasning.
- Det er jo super ærgerligt, når vi gerne vil have vækst i udkantsdanmark.
Forskning taler hverken for eller i modIfølge Ole Henrik Hansen, der forsker i dagtilbud på Aarhus Universitet, bliver barnet bedre rustet til skolen, hvis det kommer i institution.
- Undersøgelser viser, at de får et godt sprog, og de klarer sig godt i skolen.
Men kvaliteten af dagtilbud er meget forskellig.
Han understreger dog, at forskningen ikke viser, om det at passe sit barn selv er mere rigtigt eller forkert end at aflevere det i institution.
- Du er nødt til at mærke efter selv og overveje, hvordan du ønsker dit barns tidligste barndom skal foregå, siger Ole Henrik Hansen.
For Signe Mølgaard Larsson er det et stort ønske, der går i opfyldelse, når hun kan være sammen med datteren Vilma i dagtimerne.
- Jeg elsker det.
Og jeg tror også, at det betyder rigtig meget for Vilmas udvikling, at hun får den her rolige og trygge start på tilværelsen.
FacebookTwitterKopier linkEmner:Diana Mose Olsen (politiker)|Henrik Frandsen (politiker)|Socialistisk Folkeparti|Lokalpolitik|Tønder




https://www.dr.dk/sporten/oevrig/fra-ol-bryder-til-verdens-stoerste-mma-scene-mark-o-madsen-lander-kontrakt-med-ufc

Øvrig sportFra OL-bryder til verdens største MMA-scene: Mark O.
Madsen lander kontrakt med UFCDen 34-årige MMA-kæmper har opnået sin drøm og fået en lukrativ kontrakt med UFC.
Han skal i kamp i september.
Mark O.
Madsen kæmper mod Thibaud Larchet under MMA-stævnet 'Cage Warriors' i K.
B.
Hallen på Frederiksberg, lørdag den 9.
marts 2019.
.
 22.
aug.
2019 kl.
20.
48 | opdateret 22.
aug.
2019 kl.
21.
01Bemærk: artiklen er mere end 30 dage gammelLæs opDen tidligere bryder og OL-deltager Mark O.
Madsen har fået så godt gang i sin MMA-karriere, at han har landet en kontrakt med UFC.
Torsdag oplyser han i en pressemeddelelse, at han får sin debut i UFC 28.
september i København.
Det sker ved et stævne i Royal Arena.
- Jeg er sindssygt stolt over denne her aftale.
Det er den bedste kontrakt, en dansker nogensinde er kommet ind på i UFC, og jeg glæder mig helt vildt til at kæmpe i Royal Arena, siger Mark O.
Madsen i pressemeddelelsen.
Mark O.
Madsen under sin kamp mod den tidligere svenske MMA-mester Matthias Freyschuss under MMA Galla i Nykøbing Falster Hallen sidste år.
 Mark O.
Madsen rejste til Las Vegas for at jagte en kontrakt med UFC.
Den mission er nu lykkedes for danskeren.
 Danskeren har en fortid som bryder og tilhørte den absolutte verdenstop.
1 / 3Mark O.
Madsen under sin kamp mod den tidligere svenske MMA-mester Matthias Freyschuss under MMA Galla i Nykøbing Falster Hallen sidste år.
1 / 3Mark O.
Madsen rejste til Las Vegas for at jagte en kontrakt med UFC.
Den mission er nu lykkedes for danskeren.
2 / 3Danskeren har en fortid som bryder og tilhørte den absolutte verdenstop.
3 / 3UFC står for Ultimate Fighting Championship, og det er verdens største og mest prestigefyldte organisation inden for MMA, der er en forkortelse for Mixed Martial Arts.
Det er endnu uvist, hvem Mark O.
Madsen skal møde, men kampen skal foregå i 70 kilo-klassen.
I alt har danskeren lavet en kontrakt på fire kampe med UFC.
Den tidligere bryder var rejst til Las Vegas i USA for at vise sig frem for cheferne i UFC's hovedkvarter.
- Det er helt vanvittigt.
Jeg tog til Vegas på en one way ticket (envejsbillet, red.
) for at jagte en kontrakt, og nu er den allerede på plads, siger Mark O.
Madsen.
Falstringen har foreløbig haft otte kampe i MMA og vundet alle sammen.
Han vandt senest over bokseren Patrick Nielsen.
/ritzau/FacebookTwitterKopier linkEmner:Royal Arena|Kampsport|København|Ørestad|Mark O.
Madsen (bryder)




https://www.dr.dk/nyheder/indland/maria-og-anders-blev-raadet-til-fjerne-et-foster-hvordan-skal-man-vaelge-en-trilling

IndlandMaria og Anders blev rådet til at fjerne et foster: Hvordan skal man vælge en trilling fra?
I en ny dokumentar følger man tre par, der alle har fået trillinger.
Ingen af dem ønskede en fosterreduktion.
Maria Nordø Jørstad og hendes mand Anders Straarup blev i september 2018 forældre til Iben, Agnes og Filip.
Derudover har de også en søn på tre år.
Foto: privatAf Christina Nordvang Jensen22.
aug.
2019 kl.
20.
00Bemærk: artiklen er mere end 30 dage gammelLæs op“Alle tre er lige fine.
Skal man så vælge en fra?
Det kan man ikke.
"Ordene kommer fra Maria Nordø Jørstad.
Tankerne var mange, da hun og hendes mand Anders Straarup fik at vide, at de skulle være forældre til trillinger, og der kom flere, da parret skulle tage stilling til, om de skulle vælge en fosterreduktion.
I en ny dokumentarserie på DR, “Tillykke, I skal have trillinger”, følger man Maria Nordø Jørstad og Anders Straarup og to andre par, der alle venter trillinger.
Fakta om fosterreduktionInden 12.
graviditetsuge kan en kvinde, der er gravid med flere fostre, uden særlig tilladelse fra abortsamrådet få reduceret antallet af fostre, hvis:Indgrebet væsentligt formindsker en risiko for at kvinden vil abortere alle fostre.
At et eller flere fostre som følge af for tidlig fødsel ikke vil være levedygtige eller vil få en alvorlig legemlig eller sjælelig lidelse.
Der er fare for kvindens liv, eller at kvindens legemlige eller sjælelige helbred vil blive væsentligt forringet.
Er 12.
graviditetsuge udløbet, kan en gravid søge om tilladelse til fosterreduktion, hvis der foreligger særlige omstændigheder, der medfører fare for kvinden og fostrene.
Tilladelse til fosterreduktion skal søge i et samråd.
Kilde: retsinformation.
dkPå hospitalerne råder man til en fosterreduktion ved trillinger på grund af forhøjet risiko for at abortere, føde for tidligt og få syge børn.
Maria Nordø Jørstad og Anders Straarup valgte det fra.
- Man vil altid tænke på, hvordan den sidste havde været, siger Maria Nordø Jørstad i dokumentarens første afsnit.
Også de to andre par i programmet takkede nej.
I 2018 var der 41, der fik en fosterreduktion, hvilket er det laveste antal i ti år.
Det viser tal fra Sundhedsdatastyrelsen, der gælder for flerfoldsgraviditer - altså graviditeter med flere end et foster.
Selvom Maria Nordø Jørstad og Anders Straarup godt vidste, at der var en risiko for handicap og andre komplikationer, havde de ikke lyst til at få foretaget en reduktion.
Ved en fosterreduktion er der fem procent risiko for at miste flere børn end planlagt.
Risiko for komplikationerIfølge den danske lovgivning har man ret til en fosterreduktion, hvis man er gravid med flere end to børn.
Hvert år er omkring 10 ud af 60.
000 fødsler med trillinger, og alle bliver rådet til at få foretaget en reduktion.
Anderledes er loven, hvis man får tvillinger.
Her skal man søge om tilladelse til en fosterreduktion i et samråd, hvis der foreligger særlige omstændigheder, der medfører fare for kvinden og fostrene, for eksempel for tidlig fødsel.
Børn født før uge 28 har nemlig langt større risiko for komplikationer - blandt andet hjerneblødning.
Det oplevede Debbie og David Skov, der også medvirker i DR-dokumentaren.
Deres børn blev født tre måneder for tidligt, og den ene dreng, Theodor, fik en hjerneblødning.
Senere har det vist sig, at han har nedsat hørelse på sit højre øre, og udviklingen er langsommere end hans søskende.
Det viser sig blandt andet på evnen til at kravle.
Det er dog ikke bevist, at det skyldes, at han er født for tidligt.
Debbie og David Skov fortæller i programmet, at de ikke ønskede at skulle vælge et foster fra.
- Jeg var helt afklaret omkring, at vi skulle have alle tre, siger Debbie Skov, og hendes mand supplerer:- Det, der vandt over mig til sidst, var, at nu havde vi kæmpet i næsten tre år med at få børn.
Og så at risikere at gå fra tre til nul, det kunne vi ikke.
Så ville vi hellere kæmpe med at få trillinger, siger David Skov.
Svært dilemma for forældreDet er et vanskeligt dilemma, som par bliver sat i, når de skal tage stilling til, om de vil vælge et foster fra eller få en abort, fortæller Stine W.
Adrian, der er lektor i teknoantropologi på Aalborg Universitet og blandt andet har fokus på fertilitetsbehandling.
- Det er svært at stå i en situation, hvor man skal afslutte graviditeter eller reducere antallet af fostre, hvis man meget gerne vil være forældre.
Lægerne råder til det, fordi der både er medicinske og sociale argumenter for at reducere, når man bliver gravid med trillinger.
- Men det ændrer ikke ved, at det er en forfærdelig situation, siger hun.
Ifølge Stine W.
Adrian bør man lave abortlovgivningen om, så par selv kan vælge, hvor mange fostre, de vil have fjernet.
- Indtil 12.
uge kan man få fuld abort, men man kan ikke få reduceret til ét foster, hvis man er gravid med flere end to fostre.
Det er mærkværdigt, at det er enten eller.
At man som gravid med tvillinger ikke kan få lov til at fosterreducere, så man kan beholde ét barn.
Eller med trillinger ikke kan reducere til ét foster, men kun to, siger hun og fortsætter:- Det gør, at nogle rejser over grænsen for at få det udført for eksempel i Storbritannien.
Hvis man ændrede loven, kunne man fjerne noget af følelsen af, at man gør noget kriminelt.
Man kan ikke fjerne dilemmaet helt, men man kan fjerne nogle af de udfordringer, der er ved at være gravid med to eller flere fostre.
Du kan se dokumentaren 'Tillykke, I skal have trillinger' i aften kl.
21.
00 på DR1 eller på dr.
dk/tv.
FacebookTwitterKopier linkEmner:Graviditet og fødsel|DR1|Storbritannien|Aalborg Universitet|Abort




https://www.dr.dk/nyheder/indland/danske-betjente-gik-langt-i-norge-hash-endte-pa-illegalt-marked

IndlandDanske betjente gik for langt i Norge - hash endte på illegalt markedLandsret i Norge har frifundet fire tiltalte på grund af ulovlig efterforskning udført af tre danskere.
Borgarting lagmannsrett i Oslo har hørt optagelser med samtaler mellem danske undercover-betjente og tiltalte i en stor narkosag.
(Arkivfoto) )22.
aug.
2019 kl.
20.
12Bemærk: artiklen er mere end 30 dage gammelLæs opI en storstilet norsk efterforskning om narkotika gik tre danske betjente for vidt.
De fremprovokerede forbrydelser, som ellers ikke ville være begået, har en landsret i Norge slået fast.
Danskerne spillede skuespil og optrådte som trænede kriminelle, da de infiltrerede miljøet på pubben "Den Glade Munk" i Oslo.
De kaldte sig Danny, Mugge og Nilla.
Og de endte med at transportere såvel hash som ecstasy til Norge i forsøget at skaffe beviser mod de mistænkte.
Deres hemmelige arbejde skete efter instruks af norsk politi, som senere slog til med en række anholdelser i sagen, som kaldes "Operation Sult".
Danskernes aktiviteter har tidligere - i marts sidste år - været bedømt af byretten i Oslo.
De danske betjente gik for langt, lød det.
Dommen blev anket af anklagemyndigheden, men også i Borgarting lagmannsrett - en appeldomstol i Oslo - er der kritik, viser en netop afsagt dom.
Ulovlig politiprovokation er årsagen til, at to frifindes for at have medvirket ved modtagelsen af cirka 50 kilo hash.
Fire andre tiltalte er dog blevet fundet skyldige i hash-delen af sagen.
I forhold til dem var de danske betjente altså på sikker grund.
Tog hash med fra Danmark - som politiet mistedeEn af de danske undercover-betjente afleverede hashen til en mand ved Ikea i Oslo.
Samtidig modtog en kollega 225.
000 kroner af bagmanden på et Radisson Hotel.
Men det var de hemmelige agenter, der bestemte detaljer som for eksempel afleveringsstedet, og deres plan tvang bagmanden med kort varsel til at involvere to mænd, som nu er blevet frifundet.
Havde det ikke været for agenternes ordrer, ville de to ikke have begået forbrydelsen, mener landsretten.
I øvrigt viste det sig, at politiet mistede kontrollen med den hash, som danskerne havde kørt til Norge.
Den blev spredt på det illegale marked.
Danske agenter fremkaldte forbrydelseUnder sagen har dommerne hørt på en stribe hemmelige aflytninger.
Og resultatet er, at flertallet også frifinder to andre mænd, der var tiltalt for smugling af 20 kilo ecstasy fra Holland.
Der er ikke noget bevis for, at de inden nærkontakten med de danske agenter havde planer om at få fat i de 20 kilo.
Dommerne peger på en række detaljer i forløbet, som fandt sted i løbet af flere måneder i 2015, før konklusionen nås: Retten kan "ikke se bort fra muligheden af, at politiet har fremkaldt en forbrydelse," som den hovedtiltalte eller ikke ville have begået.
Også i enkelte danske sager har politiet brugt hemmelige agenter, der har medvirket i grov kriminalitet for at afsløre bagmænd.
I 2016 vurderede Østre Landsret således "Operation Alonso".
Her optrådte tre agenter under navnene Kristian, Skipper og Den Gamle.
I dette spil var der lavet en hjemmeside for et falsk transportfirma i Hamburg.
Agenterne sørgede for at få kørt hash fra Spanien.
Senere tilbød de at sejle et halvt ton kokain over Atlanten.
Dette blev de tiltalte imidlertid frifundet for.
/ritzau/FacebookTwitterKopier linkEmner:Kriminalitet|Norge|Oslo|Brug af euforiserende stoffer|Anklagemyndigheden




https://www.dr.dk/nyheder/indland/laes-svarene-maria-og-anders-fik-trillinger-der-var-undtagelsestilstand-i-fire






https://www.dr.dk/nyheder/detektor/detektor-aarhus-smykker-sig-med-falsk-og-selvudraabt-rekord

DetektorDetektor: Aarhus smykker sig med falsk og selvudråbt rekordAarhus Kommune holder fast i besøgsrekord ved havnefest i 2019, selvom tallet var højere i 2007.
The Tall Ships Races i Aarhus Havn i 2019.
Af Sofie Frøkjær22.
aug.
2019 kl.
20.
03Bemærk: artiklen er mere end 30 dage gammelLæs opAarhus Kommune udråbte sig selv til rekordholder tidligere på måneden.
525.
000 besøgende.
Aldrig før har der ifølge kommunen været så mange mennesker til den tilbagevendende havnefest The Tall Ship Races, som blev afholdt i Aarhus 1.
til 4.
august.
Men Detektor har fundet ud af, at der slet ikke blev sat rekord, og at kommunens måde at tælle publikum på minder mere om et sjus end et kvalificeret estimat.
Alligevel holder Aarhus Kommune fast i, at der blev sat rekord i 2019.
Hvad skriver Aarhus Kommune?
The Tall Ships Races i Aarhus Havn, lørdag den 3.
august 2019.
- 525.
000 personer har oplevet synet af de imponerende skibe i havnen og i Aarhusbugten.
Dermed er 2019 udgaven af The Tall Ships Races den mest besøgte i Aarhus nogensinde.
Sådan skriver Aarhus Kommune i en pressemeddelelse den 5.
august i år.
Hvad er The Tall Ships Races?
The Tall Ships Races er en kapsejlads for skoleskibe med sejl, som finder sted mellem forskellige europæiske havne hvert år.
Sejladsen organiseres af Sail Training International og blev afholdt første gang i 1956.
Aarhus har været værtshavn for The Tall Ships Races i 2007, 2013 og 2019.
Og selvom det i sagens natur er svært at opgøre det præcise antal besøgende til den slags åbne arrangementer, så gør Aarhus Kommune det klart, at publikumsrekorden ikke er taget ud af det blå.
Den bygger nemlig på et "kvalificeret estimat".
I kommunens pressemeddelelse lyder det sådan her:- Arrangørerne har flere gange hver dag haft droner i luften for at få et overblik over, hvor mange der har været på havnen.
På baggrund af dronebillederne og stikprøvetællinger er der lavet et kvalificeret estimat over besøgstallet.
De 525.
000 besøgende er med andre ord fagligt velfunderet i både stikprøvetællinger og dronebilleder ifølge Aarhus Kommune.
Nyheden om det rekordhøje antal besøgende nåede flere medier og lokalaviser.
TV2 Østjylland skrev for eksempel “Rekordmange deltog i Tall Ship Races”.
JP Aarhus skrev “The Tall Ships Races satte besøgsrekord” og Aarhus Stiftstidende skrev “Aarhus slog Aalborg: Tall Ships Races leverede publikumsrekord”.
Hvad har Detektor fundet ud af?
The Tall Ship Races i Aarhus Havn i 2007.
Vi begynder med publikumsrekorden.
Detektors gennemgang viser nemlig, at 2019-udgaven af The Tall Ships Races i Aarhus ikke er den mest besøgte nogensinde.
Rekorden blev nemlig sat for 12 år siden.
Det viser en opgørelse som Sail Training International - arrangørerne bag The Tall Ships Races - har delt på deres hjemmeside.
Her kan man se, at der i 2007 var 600.
000 besøgende til The Tall Ships Races i Aarhus - det vil sige 75.
000 flere besøgende end i 2019.
Ifølge Sail Training International kommer tallet 600.
000 fra Aarhus Kommune selv, så det er altså ikke rigtigt, når Aarhus Kommune skriver i sin pressemeddelelse, at “aldrig har så mange gæster oplevet The Tall Ships Races i Aarhus”.
Men hvad så med de 525.
000 besøgende i 2019 - passer det tal?
Aarhus Kommune skriver som sagt i pressemeddelelsen, at besøgstallet er et “kvalificeret estimat”, der bygger på dronebilleder og stikprøvetællinger.
Det er imidlertid uklart, hvordan Aarhus Kommune faktisk er nået frem til det estimat.
Da Detektor beder Aarhus Kommune uddybe metoden bag tallet, forklarer eventchef Jørn Sønderkjær Christensen nemlig, at dronernes formål “primært var tænkt i forhold til sikkerhed og overblik”, og at tællingerne ikke var planlagt fra starten.
- De droner, vi brugte, var primært tænkt i forhold til sikkerhed og overblik, men billederne gav os samtidig også værdifuld information om publikumsmængden.
- I forhold til tællingerne var det ikke fra starten planlagt, idet vi havde lagt et konkret estimat i forhold til forventet besøgstal samt plan og indretning.
- Det var først, da vi blev løbet over ende, at vi besluttede at få et lidt mere konkret billede af omfanget af publikumsinteressen, skriver Jørn Sønderkjær Christensen i en mail til Detektor.
TIP DETEKTORDetektors redaktion modtager meget gerne tip om aktuelle påstande, vi bør faktatjekke.
Skriv til os på detektor@dr.
dkEventchef oplyser samtidig, at der på forskellige lokaliteter blev lavet to til tre optællinger hver dag ud fra følgende princip:- Hvis der er en jævn strøm af publikum, så vil 1.
000 mennesker på et givent område inden for fem minutter svare til 12.
000 på en time.
Men hvordan disse to til tre daglige tællinger bliver til 525.
000 besøgende, ved Detektor ikke.
Det er nemlig ikke lykkedes Detektor at få Aarhus Kommune til at sende dokumentation for stikprøvetællingernes praktiske gennemførelse eller resultat.
I stedet forklarer Jørn Sønderkjær Christensen, at besøgstallet også bygger på andre informationskilder heriblandt “turbådene der meldte om ualmindelig høj belægning” og “P-huse og offentlig trafik, der meldte om tæt på fuldt hus”.
Listen over disse øvrige informationskilder ser ifølge eventchef Jørn Sønderkjær Christensen sådan ud:•Erfaringer fra Sail Training International, som står bag sejladsen samt fra Aalborg, der var starthavn i juli måned.
•Tilbagemeldinger fra aktiviteterne på pladsen, der meldte om ”fuldt hus” samt de køer, der kunne konstateres til rigtig mange af aktiviteterne og boderne.
•Tilbagemeldinger fra skibene om interessen for deres ”åbent skib arrangementer”.
•Tilbagemeldinger fra boderne med mad og drikkevarer.
•Tilbagemeldinger fra vores leverandør af øl og drikkevarer, der måtte støvsuge deres lagre for at kunne følge med efterspørgslen.
•De knap 25.
000 besøgende, der valgte at tage en tur i Pariserhjulet.
•Turbådene, der meldte om ualmindelig høj belægning.
•P-huse og offentlig trafik, der meldte om tæt på fuldt hus og trafikale udfordringer med at komme frem og tilbage til området.
•De daglige myndighedsmøder med beredskab, politi, præhospital, Marinehjemmeværn, vores sikkerhedsorganisation samt vores TSR-sekretariat.
Præcis hvordan de forskellige punkter summer op til 525.
000 besøgende, oplyser Jørn Sønderkjær Christensen imidlertid ikke til Detektor.
Hvad siger eksperterne?
Det mexikanske skoleskib Cuauhtemoc ved kajen i Aarhus Havn, torsdag den 1.
august 2019.
Detektor har tidligere fortalt, hvordan besøgstallet til Folkemødet på Bornholm blev pustet op til næsten det dobbelte.
Og nu kan vi så fortælle om publikumsrekorden i Aarhus, som ikke er en rekord.
Ifølge Jesper Bo Jensen, der er direktør ved Center for Fremtidsforskning skal forklaringen på den slags historier blandt andet findes i kommunernes behov for at være en succes.
- Der er jo en konkurrence mellem kommunerne om, hvem der klarer sig bedst.
Derfor vil man gerne gøre opmærksom på, at man har gjort det godt.
Der er jo en konkurrence mellem kommunerne om, hvem der klarer sig bedst.
Det er vigtigt at være en succes som kommune i dag, og derfor vil man gerne gøre opmærksom på, at man har gjort det godt.
Jesper Bo Jensen, direktør ved Center for Fremtidsforskning- Derudover er det også vigtigt i forhold til borgerne, at kommunerne legitimerer, at det er rigtigt, det de gør.
Med denne her type events kan man som politiker godt komme lidt i klemme, hvis det er en fiasko, og det betyder, at både politikere og embedsmænd er opmærksomme på at markere, at det er gået godt, siger Jesper Bo Jensen.
Den vurdering er Roger Buch, seniorforsker i samfundsvidenskab ved Danmarks Medie- og Journalisthøjskole enig i.
Han påpeger samtidig, at det i forvaltningsmæssigt perspektiv ikke er ligegyldigt, om kommunerne kan dokumentere de høje besøgstal.
- Alle offentligt ansatte er underlagt forvaltningsloven, og ifølge forvaltningsloven skal man være faglig, saglig og professionel, og man skal holde sig til sandheden.
Det er nogle grundlæggende krav, som gælder for alle offentligt ansatte og altså også kommunikationsafdelingerne i kommunerne.
- Og det er jo helt oplagt, at hvis man ikke kan dokumentere tal, som man går ud med, så skal man lade være eller bruge nogle tal, som man faktisk kan dokumentere, siger Roger Buch.
Hvad siger Aarhus Kommune til kritikken?
Aarhus Rådhus Detektor ville gerne have interviewet Jørn Sønderkjær Christensen og forholdt ham kritikken af det høje besøgstal og baggrunden for at kalde det et "kvalificeret estimat".
Desværre fanger vi ham i det, han selv kalder en"hektisk periode", og han sender derfor et skriftligt svar i stedet:- Aarhus Kommune har stor erfaring med events i byrummet.
Estimatet er fremkommet på baggrund af erfaringer fra lignende events, dronebilleder, stikprøver, salg i boderne og tilbagemeldinger fra de deltagende skibe.
Alle, der var til stede, kan bekræfte, at der var rigtig mange mennesker.
Alle, der var til stede, kan bekræfte, at der var rigtig mange mennesker.
Jørn Sønderkjær Christensen, eventchef Aarhus Kommune- På den baggrund mener jeg, at tallet på 525.
000 er et kvalificeret og realistisk estimat.
Når det er sagt, vil jeg gerne slå fast, at besøgstallet ikke er afgørende for os.
Det vigtigste er, at rigtig mange har haft en god oplevelse i Aarhus.
Mener Aarhus Kommune stadig, at 2019 udgaven af The Tall Ships Races "er den mest besøgte i Aarhus nogensinde"?
- Vi har ikke været opmærksom på det oplyste antal besøgende tilbage i 2007, men ja, det er vores vurdering.
Generelt kan man vel konstatere, at der både i 2007, 2013 og nu i 2019 har været overmåde stor publikumsinteresse for The Tall Ships Races i Aarhus.
Kan du forstå, hvis man som borger eller virksomhed i Aarhus kan miste tilliden til de tal, der bliver meldt ud af Aarhus Kommune, når der ikke foreligger egentlig dokumentation bag?
- Nej!
Som beskrevet er estimater over besøgstal en udfordring, som alle byer, der laver åbne events i byrummet, bokser med.
Og ret beset er det væsentligste formål at kunne planlægge den næste eventuelle event endnu bedre og endnu mere sikkert end den foregående.
Detektor har også spurgt Jørn Sønderkjær Christensen om Aarhus Kommune lever op til forvaltningslovens grundlæggende principper om saglighed, faglighed og den almindelige sandhedspligt, når kommunen går ud med tal, der ikke kan dokumenteres.
Men det spørgsmål svarer eventchefen ikke på i mailen til Detektor.
FacebookTwitterKopier linkEmner:Aarhus|Aarhus Kommune|Roger Buch (lektor)|Danmarks Medie og Journalisthøjskole|Lystsejlads




https://www.dr.dk/sporten/badminton/antonsen-og-blichfeldt-i-kvartfinalen-jan-oe-faerdig-ved-badminton-vm

BadmintonAntonsen og Blichfeldt i kvartfinalen - Jan Ø.
færdig ved badminton-VMAnders Antonsen er blandt de sidste otte i Basel, mens Jan Ø.
Jørgensen er ude efter nederlag i tredje runde.
Anders Antonsen er kvartfinaleklar ved VM i badminton efter en sejr på 23-21, 21-18 over japanske Kanta Tsuneyama.
22.
aug.
2019 kl.
19.
32 | opdateret 22.
aug.
2019 kl.
22.
36Bemærk: artiklen er mere end 30 dage gammelLæs opBadmintonspilleren Anders Antonsen er det sidste danske håb i herresingle ved VM i Schweiz.
Torsdag spillede den 22-årige dansker sig videre til kvartfinalerne, mens den ni år ældre Jan Ø.
Jørgensen måtte forlade turneringen efter et nederlag i tredje runde.
Femteseedede Antonsen slog japanske Kanta Tsuneyama med 23-21, 21-18, mens Jan.
Ø.
Jørgensen blev besejret med 12-21, 16-21 af indoneseren Jonatan Christie.
Læs også:Dansk herredouble misser en plads i VM-kvartfinale efter tæt kampI kvartfinalen skal Antonsen op imod den kinesiske stjerne Chen Long, der er tredjeseedet i Basel.
Anders Antonsen fik en næsten suveræn åbning på sin kamp med en føring på 13-1, men det lykkedes alligevel Tsuneyama at få skabt spænding med et stærkt comeback.
Jan Ø.
Jørgensen er færdig ved VM i badminton efter et nederlag på 12-21, 16-21 til indonesiske Jonatan Christie.
 Jan Ø.
Jørgensen er færdig ved VM i badminton efter et nederlag på 12-21, 16-21 til indonesiske Jonatan Christie.
1 / 2Jan Ø.
Jørgensen er færdig ved VM i badminton efter et nederlag på 12-21, 16-21 til indonesiske Jonatan Christie.
1 / 2Jan Ø.
Jørgensen er færdig ved VM i badminton efter et nederlag på 12-21, 16-21 til indonesiske Jonatan Christie.
2 / 2Japaneren bragte sig foran med 21-20, men måtte alligevel se Antonsen tage første sæt.
Andet sæt blev en særdeles jævnbyrdig affære, hvor danskeren igen var stærkest på de afgørende bolde.
Forinden var Jan Ø.
Jørgensen blevet slået af Jonatan Christie, der indledte første sæt med at tage en føring på 7-1.
Den rutinerede dansker kom bedre med og fik reduceret til 10-11.
Herefter trak Jonatan Christie igen fra og kørte sikkert første sæt hjem.
I andet sæt fik danskeren oparbejdet en føring på 11-6, inden han tabte en stime på otte bolde og kom bagud 11-14.
Mia Blichfeldt er klar til kvarfinalen i damesingle efter en tresætsejr over inderen Saina Nehwal.
Det lykkedes Jan Ø.
Jørgensen at komme på omgangshøjde, inden Christie igen satte en stime sammen og vandt syv bolde i træk på vej mod sejren i to sæt.
Senere torsdag spillede Mia Blichfeldt sig videre til kvartfinalen i damesingle, da hun slog inderen Saina Nehwal i en tæt kamp i tre sæt.
Den 12.
-seedede dansker vandt med 15-21, 27-25 og 21-12.
Kort efter tabte Maiken Fruergaard og Sara Thygesen til de topseedede japanere Mayu Matsumoto og Wakana Nagahara i damedouble.
Danskerne tabte 19-21 og 19-21 til favoritterne.
/ritzau/FacebookTwitterKopier linkEmner:Anders Antonsen (badmintonspiller)|Jan Ø.
Jørgensen (badmintonspiller)|Badminton|Basel|Schweiz




https://www.dr.dk/sporten/cykling/postnord-danmark-rundt/nu-skal-det-lille-klubhold-med-world-tour-rytteren-paa-besoeg

PostNord Danmark RundtNu skal det 'lille klubhold med World Tour-rytteren på besøg' forsvare førertrøjenMads Würtz Schmidt fører PostNord Danmark Rundt og er klar til at beskytte sin blå trøje på fredagens kongeetape til Vejle.
Af Emil Halkier og interview: Frederik Lindved22.
aug.
2019 kl.
20.
21Bemærk: artiklen er mere end 30 dage gammelLæs opDer er høje forventninger til Mads Würtz Schmidt i årets udgave af PostNord Danmark Rundt.
Forventninger, danskeren selv har været med til at sparke i vejret med sine klare udmeldinger om, at han går efter at vinde det danske etapeløb.
Torsdag trådte Würtz sig tættere på at indfri den målsætning, da han erobrede løbets blå førertrøje efter anden etape.
- Det er en forløsning ovenpå nogle hårde tider, og det er første gang, at jeg får en førertrøje i rigtig lang tid, så jeg tager det som en lille sejr, siger Mads Würtz Schmidt til DR Sporten.
Mads Würtz Schmidt kom i mål på en delt tredjeplads under torsdagens enkeltstart i PostNord Danmark Rundt.
Danskeren, der til daglig kører for Katusha, men under Danmark Rundt er kaptajn på det sammensatte danske hold, Team PostNord Danmark, gik ind til enkeltstarten med målet om at tage etapesejren.
Han kunne dog ikke fange etapevinder Martin Toft Madsens fantomtid.
- Jeg er rigtig godt tilfreds.
Jeg lagde ud for at vinde, men gik lidt død på vej hjemad, men sådan er det.
Jeg kørte stærkt alligevel og fik førertrøjen og ligger i en god position.
Klar til at tage den selv på KiddesvejNæste prøvelse for Danmark Rundt-feltet er kongeetapen til Vejle, hvor rytterne blandt andet skal klatre op af Kiddesvej.
Klassement efter 2.
etape af PostNord Danmark RundtMads Würtz Schmidt (Landsholdet)Niklas Larsen (Coloquick) samme tidRasmus Quaade (Riwal) +3sMikkel Bjerg (Hagens Berman) +4sMartin Toft Madsen (BHS - Almeborg Bornholm) +10sBrent van Moer (Lotto - Soudal) +11sJonas Vingegaard (Jumbo- Visma) 11sLasse Norman Hansen (Corendon)Tiesj Benoot (Lotto - Soudal) +14sMatthias Brändle (Israel Cycling Academy) +16sEn etape, der er notorisk kendt for at spille en meget afgørende rolle i Danmarks største etapeløb og som også vil sætte det danske Team PostNord-hold på prøve.
- Det bliver svært.
Vi har måske ikke helt holdet til at forsvare.
Vi er trods alt bare det, der svarer til et lille klubhold med en World Tour-rytter på besøg, men vi skal ud og kæmpe alt, hvad vi kan.
Så længde vi kommer hen til Kiddesvej samlet, kan jeg godt tage den selv.
Det tror jeg på.
Men nu vil jeg godt lige nyde at have en førertrøje først, fortæller Mads Würtz Schmidt.
Du kan følge fredagens 3.
etape af PostNord Danmark Rundt live på DR1 fra klokken 12.
25.
FacebookTwitterKopier linkEmner:Martin Toft Madsen (cykelrytter)|PostNord|Cykelsport|DR1|Vejle




https://www.dr.dk/sporten/fodbold/superliga/fc-midtjylland-saelger-lange-paul-til-belgisk-mester

SuperligaFC Midtjylland sælger 'Lange-Paul' til belgisk mesterPaul Onuachu er efter lange forhandlinger solgt til Genk i Belgien, oplyser FC Midtjylland.
FC Midtjylland har solgt angriberen Paul Onuachu til de belgiske mestre fra Genk.
22.
aug.
2019 kl.
19.
51Bemærk: artiklen er mere end 30 dage gammelLæs opFC Midtjylland-angriberen Paul Onuachu fortsætter karrieren i den belgiske mesterklub Genk.
Superligaklubben oplyser torsdag i en pressemeddelelse, at den har solgt den 25-årige angriber.
Der nævnes dog ikke nogen pris på den lange nigerianer.
- Der har været lange og hårde forhandlinger, men vi har været i kontrol og vidst, hvad vi ville, så det er glædeligt for alle parter, at det nu er faldet på plads, siger sportschef Svend Graversen i pressemeddelelse.
Paul Onuachu har fået en fireårig kontrakt i Genk, der har den tidligere AaB-spiller Joakim Mæhle blandt holdets profiler.
I denne sæson er Genk direkte kvalificeret til gruppespillet i Champions League.
Det har hele tiden været planen i FCM, at Paul Onuachu skulle sælges denne sommer, hvor han af samme årsag ikke har fået spilletid for midtjyderne.
FCM har allerede hentet afløseren for den to-meter-høje angriber.
I juli sikrede klubben sig Sory Kaba, der er landsholdsangriber fra Guinea.
Han blev købt i franske Dijon.
Paul Onuachu kom til FCM i 2012 og nåede at spille 181 kampe for midtjyderne.
Det blev til 74 scoringer.
/ritzau/FacebookTwitterKopier linkEmner:FC Midtjylland|Fodbold|AaB|Belgien|Guinea




https://www.dr.dk/nyheder/kultur/gift-ved-foerste-blik-claus-blev-mobbet-de-sagde-det-var-mig-der-gassede-joederne

GIFT VED FØRSTE BLIK 2019Se temaKulturGift ved første blik-Claus blev mobbet: 'De sagde, det var mig, der gassede jøderne'Claus var meget ærlig om sin fortid som mobbeoffer i sin bryllupstale til Henriette.
Claus Henriksen er 33 år og bor i Odense.
I første afsnit af 'Gift ved første blik' sæson seks bliver han gift med Henriette Hansen.
Hun er 29 år og bor Silkeborg.
(© (c) DR)Af Sebastian Stokkebo Sørensen22.
aug.
2019 kl.
20.
50Bemærk: artiklen er mere end 30 dage gammelLæs op- Der var engang en lille dreng, der havde en god og tryg opvækst.
Men så kom dagen, hvor han skulle starte i skole …Sådan begynder Claus Henriksens bryllupstale til Henriette Hansen i første afsnit af ’Gift ved første blik’.
En tale, som Claus har bygget op som et eventyr.
Og en tale, som måske udleverer flere detaljer om Claus selv, end de fleste ville have det rart med.
Særligt taget i betragtning, at han først har mødt Henriette og hendes familie tidligere samme dag.
Gift ved første blik'Gift ved første blik' er et dansk koncept, der blev sendt første gang i 2013.
I år har der været rekordmange ansøgere med over 600 tilmeldinger.
Du kan streame programmet på DR TV.
Hør også podcasten 'I røven af.
.
.
.
', hvor Frederik Dirks Gottlieb og Kasper Lundberg efter rulleteksterne dissekerer programmet med de medvirkende.
- Det blev en hård tid for den lille dreng, for de andre børn var ikke særlig søde ved ham, fortsætter Claus.
Claus havde ellers en tryg opvækst i dagpleje.
Men de andre fra klassen havde gået i børnehave sammen.
Derfor var Claus udenfor fra start.
At Claus også var lettere overvægtig, gjorde kun ondt værre.
’De sagde, det var mig, der gassede jøderne’Claus blev mobbet hele sin skolegang.
Der var næsten ingen grænser for, hvad han skulle stå model til i skoletiden.
Han blev kaldt tyk og grim og fik at vide, at han lugtede.
Én bestemt episode hænger særligt fast.
- Vi havde om 2.
verdenskrig.
Og på et tidspunkt begynder nogle af mine klassekammerater så at sige, at det ikke var Hitler, der gassede jøderne, men at det var mig.
Mobningen fik Claus til at trække sig ind i sig selv.
Han kunne ikke lide at gå i skole og søgte i stedet tilflugt i sporten.
Han blev en dygtig håndboldspiller og kunne på den måde kompensere lidt for de skader, hans selvværd fik pådraget sig i skoletiden.
Men selv ikke succesoplevelserne fra at spille i Danmarks 2.
bedste håndboldrække kunne opveje mobningens effekter på ham.
Dårligt selvværd fulgte ham langt ind i voksenlivet.
- Det, der hænger fast, er en følelse af, at du ikke er en skid værd, siger Claus.
- Mobningen har betydet, at jeg har svært ved at knytte mig til andre.
Svært ved at stole på, at andre gerne vil mig det godt.
At de ikke bare vil tæt på mig, så de kan såre mig.
Henriette: 'Jeg synes, han er mega modig'Det er måske de færreste, der har lyst til at præsentere deres partner for skeletterne i skabet allerede fra første færd.
Men for Claus var det vigtigt at få kortene på bordet.
For selvom sårene fra barndommens mobning et langt stykke hen ad vejen er helet, viser de sig stadig en gang imellem.
- Jeg kan godt tænke for meget over, hvad andre synes om mig, og være usikker på, om jeg er god nok.
Og hvis jeg er i en meget presset situation, kan jeg reagere uhensigtsmæssigt.
Det er vigtigt for mig, at Henriette fra start får at vide, hvorfor jeg agerer, som jeg gør, i sådan nogle situationer, fortæller Claus.
Claus' beslutning om at blotte sig gav umiddelbart pote.
Hans nye kones reaktion var i hvert fald ikke til at tage fejl af.
- Jeg synes, at det er mega modigt, at han tør åbne sig op på den måde.
Jeg har den største respekt for, at man har nosser nok til det, siger Henriette i første afsnit af Gift ved første blik.
Hør Claus' tale til henriette:'Voksne er værre mobbere end børn'Der er ingen tvivl om, at Claus helst ville have været mobningen foruden.
Men de senere år har han været særligt opmærksom på at vende sin fortid til noget positivt.
- De sidste par år har jeg reflekteret meget over, hvad min fortid har gjort ved mig.
Derfor er jeg meget opmærksom på at være omsorgsfuld og behandle andre med respekt, siger Claus.
Claus' tale var ikke tænkt som en hellig mission.
Han skrev den for sin egen og Henriettes skyld.
Men han er glad for, at den er kommet med i programmet, for han håber, talen kan være med til at sætte mobning på dagsordenen i de danske stuer.
- Jeg vil ikke have, at folk skal udsættes for det samme som mig.
Derfor håber jeg, at jeg kan være et eksempel på, hvad mobning kan gøre ved en person, hvordan det kan påvirke et liv selv mange år efter.
Men Claus er pessimistisk i forhold til at komme mobningen helt til livs.
- Voksne er faktisk værre mobbere end børn.
Og det er klart, at når forældrene bagtaler en kollega eller lignende derhjemme, kopierer børnene det.
Man skal være opmærksom på mobning og hjælpe dem, der er udsat.
Men jeg er bange for, vi aldrig kommer det helt til livs.
I alt bliver fem par 'Gift ved første blik' i år.
Socialpædagogen Claus og mediegrafikeren Henriette er et dem.
(© (c) DR)Psykolog Mette Smidt: Derfor er Claus så ærlig i sin taleMette Smidt er psykolog og parterapeut.
Hun er en del af det ekspertpanel, der har matchet parrene.
Hun fortæller, at Claus ved at blotte sig så tidligt i relationen signalerer, at han er dedikeret til eksperimentet og til Henriette.
- Det er et modigt valg, for han ved ikke, om Henriette vil kunne håndtere det, eller om hun vil blive overrumplet.
- Claus kunne nemt have overgjort det, men det gør han ikke.
I talen er der ingen maleriske beskrivelser.
Han løfter bare lige sløret en smule, og siger 'der er noget inde i mig, der har brug for at blive trygt, og det håber jeg, at jeg blive sammen med dig'.
Dermed lægger Claus bevidst sit sårbare hjerte i hænderne på Henriette, og udtrykker omsorg og tillid.
FacebookTwitterKopier linkEmner:Sundhed og velvære|Parforhold




https://www.dr.dk/nyheder/penge/minister-gaar-ind-i-sag-om-nets-man-skal-ikke-tage-urimeligt-hoeje-gebyrer

PengeMinister går ind i sag om Nets: 'Man skal ikke tage urimeligt høje gebyrer'Erhvervsministeren ser alvorligt på, at Nets tager gebyr for donationer til velgørende formål.
Simon Kollerup (S) reagerer, efter at de fire største danske børneorganisationer, Børns Vilkår, Red Barnet, Unicef og Mødrehjælpen, i dag har bedt ham om at gøre noget ved de fire kroner og 32 ører i gebyr, som Nets kræver, hver gang der bliver doneret et beløb via betalingsservice.
Af Alexander Hecklen22.
aug.
2019 kl.
19.
40Bemærk: artiklen er mere end 30 dage gammelLæs op- Jeg synes, den her sag er temmelig alvorlig.
Sådan lyder kritikken fra erhvervsminister Simon Kollerup (S) i kølvandet på, at en række velgørende organisationer har sendt et brev til ham om betalingsvirksomheden Nets' gebyrer.
Det kan ikke være rigtigt, at man har sådan nogle firmaer, der lukrerer og tjener tykt på danskernes velvilje i forhold til velgørenhedRasmus Kjeldahl, direktør, Børns VilkårMinisteren vil nu se på, om de gebyrer, vi betaler, når vi via betalingsservice støtter velgørende hjælpeorganisationer som Mødrehjælpen og Unicef, er for høje.
- Jeg synes, det er vigtigt, at vi som danskere trygt kan støtte gode formål, uden at så stor en del af det skal gå til urimeligt høje gebyrer, siger Simon Kollerup.
Indkalder til mødeSimon Kollerup reagerer, efter at de fire største danske børneorganisationer, Børns Vilkår, Red Barnet, Unicef og Mødrehjælpen, i dag har bedt ham om at gøre noget ved de fire kroner og 32 ører i gebyr, som Nets kræver, hver gang der bliver doneret et beløb via betalingsservice.
- Hvis man kommer til at sidde tilbage med følelsen af, at en stor del af det, man støtter en organisation med, faktisk går til gebyrer til betalingsservice, så er vi ved at udvikle et tillidsproblem, som jeg ser meget alvorligt på, og derfor vil jeg også gå ind i den her sag, siger han.
Vi har sagt, at vi vil give størstedelen af vores fortjeneste, hvilket samlet set vil betyde seks millioner kroner i besparelser på et år for de her medlemmerSøren Winge, pressechef, Nets.
I næste uge vil ministeren invitere de vrede organisationer til møde i Erhvervsministeriet, forklarer han.
- Jeg har i dag fået et brev fra nogle velgørende organisationer, som forklarer det her problem.
De her organisationer vil jeg kalde til møde i næste uge for at drøfte muligheden for finde en løsning for dem, siger han.
Men skal Nets ikke også tjene penge på de her transaktioner.
Det koster vel noget?
- Man skal ikke tage urimeligt høje gebyrer, men selvfølgelig må man have lov som virksomhed at tjene penge på sit produkt.
Det, som jeg holder meget skarpt øje med, er, om de gebyrer, man tager hos betalingsservice er urimeligt høje.
Hvis de er det, så står vi med et meget alvorligt problem, siger Simon Kollerup.
Organisationer: Koster os ni millionerSamlet set afleverer de fire organisationer ni millioner kroner i gebyrer alene i år, fortæller direktør i Børns Vilkår Rasmus Kjeldahl.
Og det bør laves om, mener direktøren.
- Det kan ikke være rigtigt, at man har sådan nogle firmaer, der lukrerer og tjener tykt på danskernes velvilje i forhold til velgørenhed, siger Rasmus Kjeldahl.
Men hos Nets afviser man kritikken.
Virksomheden har nemlig allerede forpligtet sig til at kompensere en række organisationer, der hører under brancheorganisationen Isobro, af netop samme grund, siger Søren Winge, som er pressechef i Nets.
- Vi har sagt, at vi vil give størstedelen af vores fortjeneste, hvilket samlet set vil betyde seks millioner kroner i besparelser på et år for de her medlemmer, siger han.
Og bankerne, der får en del af gebyrerne, kan også være på vej med penge til organisationerne, siger pressechefen.
- Der er faktisk også en dialog mellem de her indsamlingsorganisationers paraplyorganisation, Isobro, og bankerne med henblik på at se, om bankerne også vil give et bidrag, siger Søren Winge.
FacebookTwitterKopier linkEmner:Nets|Simon Kollerup (politiker)|Socialdemokraterne|Erhverv|Økonomi




https://www.dr.dk/sporten/fodbold/europaleague/minut-minut-fck-slider-3-1-sejr-hjem-i-jagt-paa-gruppespil






https://www.dr.dk/nyheder/politik/groenlaenderne-maa-tigge-om-en-plads-ved-bordet-hvor-arktis-diskuteres

PolitikGrønlænderne må tigge om en plads ved bordet, hvor Arktis diskuteresSocialdemokratiet nægter at afstå nogle af pladserne i Udenrigspolitisk Nævn.
Det burde de, siger Venstre.
Aaja Chemnitz Larsen fra det grønlandske Inuit Ataqatigiit er utilfreds med, at Grønland ikke er repræsenteret per automatik i Udenrigspolitisk Nævn.
Af Line Jenvall22.
aug.
2019 kl.
20.
00Bemærk: artiklen er mere end 30 dage gammelLæs opDet er en sluttet kreds af 17 folketingsmedlemmer, der har fast plads i Det Udenrigspolitiske Nævn og drøfter Danmarks udenrigspolitiske standpunkt.
Ingen af dem er fra Grønland.
- Det ærgrer mig, at man ikke respekterer, at vi skal have adgang til oplysninger om vores eget land, lyder det fra Aaja Chemnitz Larsen, der sidder i Folketinget for det grønlandske parti Inuit Ataqatigiit.
Forgæves har hun efter folketingsvalget kæmpet en hård kamp for at få fast plads der, hvor blandt andet Arktis oftere og oftere står på dagsordenen.
Hun er suppleant, men det kan hverken hun eller Grønland stille sig tilfreds med, mener hun.
Vi skal ikke sidde med hatten i hånden for at sidde med i nævnet, for det er der, de vigtige drøftelser er, og hvor man kan rådgive regeringen i vigtige udenrigspolitiske dispositioner.
Aaja Chemnitz Larsen (AI), Medlem af Folketinget- Vi skal ikke sidde med hatten i hånden for at sidde med i nævnet, for det er der, de vigtige drøftelser er, og hvor man kan rådgive regeringen i vigtige udenrigspolitiske dispositioner, siger Aaja Chemnitz Larsen.
'Ikke engang den grønlandske regering ved, hvad der sker'Aki-Matilda Høegh-Dam (SIU), som beklæder den anden af Grønlands to stole i folketingssalen, er ligeså utilfreds.
Hun er bekymret for at gå glip af vigtig information, fordi hun ikke har fast plads i nævnet.
- Men der er mere i det end det.
Det er ærgerligt, at ikke engang Grønland og den grønlandske regering ved, hvad der sker, og hvad der bliver diskuteret om Grønland i nævnet, hvis ikke vi er med til møderne, siger Aki-Matilda Høegh-Dam.
Det er ifølge hende et symptom på det helt store problem: At Grønland ikke har noget at skulle have sagt.
- Der er et behov for mere åbenhed om udenrigspolitikken over for den grønlandske regering, siger hun.
Læs også:Grønlandsk folketingsmedlem: Vi skal udnytte den amerikanske interesse i GrønlandDet er ærgerligt, at ikke engang Grønland og den grønlandske regering ved, hvad der sker, og hvad der bliver diskuteret om Grønland i nævnet, hvis ikke vi er med til møderne.
Aki-Matilda Høegh-Dam (SIU), Medlem af FolketingetVenstre har givet Færøerne pladsDe nordatlantiske folketingsmedlemmer, som sorterer under henholdsvis den socialdemokratiske eller SF's gruppe på Christiansborg, kan bede om at blive skiftet ind, når der er emner på dagsordenen, som de har interesse i at følge.
Færøernes Edmund Joensen (SP), der er en del af Venstres folketingsgruppe, har til gengæld fået en fast plads i nævnet.
Næsten med selvfølgelighed må man forstå på Venstres gruppeformand, Jakob Ellemann-Jensen.
- Jeg synes, det er vigtigt – også fordi der nogle gange er ting omkring Arktis på dagsordenen, som vedrører Grønland og Færøerne.
Læs også:Grønlandsk folketingsmedlem afviser Trump: 'Han ville smadre vores velfærd'S og SF burde også afstå en af deres pladser til henholdsvis de færøske og grønlandske mandater, mener han.
- Jeg holder meget af Rigsfællesskabet og har stor respekt for den repræsentation, som grundloven siger, Grønland og Færøerne skal sikres i Folketinget.
Den synes jeg også, de bør have i Det Udenrigspolitiske Nævn, siger Jakob Ellemann-Jensen.
S vil ikke undvære pladserSocialdemokratiets gruppeformand, Flemming Møller Mortensen, mener ikke, at der er et problem.
- Det her er ikke et spørgsmål om, at vi ikke vil afgive pladserne, for vi har en meget klar aftale om, at det er let at blive indskiftet i nævnet, siger han.
Så snart, der er emner med interesse for Grønland og Færøerne, er det "helt, helt naturligt" at overlade pladsen til de nordatlantiske folketingsmedlemmer, forklarer han.
Det er noget vrøvl.
Som regering stiller man jo med ministre i nævnet, der fortæller om verden og konsulterer medlemmerne.
Jakob Ellemann-Jensen, Gruppeformand i Venstre- Men det er klart, at vi som Socialdemokrati, der er alene i regering, har et stort behov for meget tæt at følge, hvad der foregår i Det Udenrigspolitiske Nævn, siger Flemming Møller Mortensen.
Både Socialdemokratiets gruppeformand, udenrigs-, EU-, forsvarsordfører sidder i nævnet.
'Det er noget vrøvl'Hverken Venstres Jakob Ellemann-Jensen eller Aaja Chemnitz Larsen køber argumenterne fra Flemming Møller Mortensen.
Jakob Ellemann-Jensen kan slet ikke følge logikken i, at et regeringsparti skulle have et særligt behov for at sidde med ved bordet.
- Det er noget vrøvl.
Som regering stiller man jo med ministre i nævnet, der fortæller om verden og konsulterer medlemmerne.
Det er for oppositionen, det er vigtigst at have medlemmer i nævnet, siger han.
Når det kommer til suppleant-aftalen, fungerer den absolut ikke per automatik, fortæller Aaja Chemnitz Larsen.
Læs også:Brandvarm kartoffel: Derfor vil Trump og Mette Frederiksen tale om Arktis og Grønland- Tit er der problemer med at blive indskiftet.
Nogle gange kan der også komme ting op om Arktis, som ikke står i dagsordenen – og så har vi jo ikke vidst på forhånd, at vi skulle bede om at komme med.
- Nogle møder har stor interesse i nævnet, så der kan det være svært at blive indskiftet, siger Aaja Chemnitz.
Nye Borgerlige er det eneste danske parti, der ikke er repræsenteret i Udenrigspolitisk Nævn.
Venstre og Socialdemokratiet har hver fire pladser, og De Radikale sidder på to, mens resten kun har en enkel plads omkring bordet.
FacebookTwitterKopier linkEmner:Aaja Chemnitz Larsen (politiker)|Edmund Joensen (politiker)|Grønland|Socialdemokraterne|Udenrigspolitik




https://www.dr.dk/nyheder/udland/kosovo-oploser-parlamentet-og-udskriver-valg

UdlandKosovo opløser parlamentet og udskriver valgKosovos premierminister trak sig i juli, da han blev indkaldt til domstol i Haag.
Nu skal landet til valg.
Parlamentsmedlemmerne i Kosovo har torsdag stemt for at opløse landets parlament.
89 ud af 120 stemte for.
22.
aug.
2019 kl.
19.
16Bemærk: artiklen er mere end 30 dage gammelLæs opKosovos parlamentsmedlemmer har torsdag stemt for at opløse landets parlament og dermed samtidig udløse valg i landet.
Torsdagens afstemning fandt sted, fordi premierminister Ramush Haradinaj i juli besluttede sig for at trække sig.
Årsagen var, at han blev indkaldt til en særlig domstol i den hollandske by Haag.
Siden Haradinajs opsigelse har flere partier opfordret til, at der afholdes valg.
En række partier har allerede så småt taget hul på deres valgkamp og diskuteret mulige politiske alliancer.
89 ud af 120 parlamentsmedlemmer stemte for at opløse parlamentet.
Det bliver modtaget positivt af den afgående premierminister, der kalder beslutningen for et udtryk for "politisk modenhed" og et "stabilt demokrati".
I diskussion med SerbienKosovo løsrev sig i 2008 fra Serbien.
De seneste måneder har landet dog været i diskussioner med serberne, der ikke anerkender løsrivelsen.
Striden ventes at fylde i det politiske landskab frem mod valget.
Den særlige domstol, som Haradinaj er indkaldt til, blev oprettet i 2015.
Den blev oprettet for at behandle sager, hvor medlemmer af Kosovos Befrielseshær (KLA) beskyldes for at have begået krigsforbrydelser i konflikten i 1998-1999, der kom forud for Kosovos løsrivelse fra Serbien.
Ramush Haradinaj har været premierminister siden september 2017.
Haradinaj var hærfører for KLA.
- Jeg modtog et opkald fra den særlige domstol som mistænkt.
Jeg blev tilbudt at komme som premierminister eller som almindelig borger fra Kosovo.
Jeg valgte det sidste, sagde 51-årige Haradinaj i juli.
Domstolen i Haag er etableret for EU-midler og behandler anklager om forbrydelser mod blandt andet etniske minoriteter under Kosovos lov.
Kosovo, der er lidt større end Sjælland, er en tidligere serbisk provins i Jugoslavien.
Kosovo erklærede sig som en selvstændig stat i februar 2008.
USA og de fleste vestlige lande anerkender Kosovo som værende uafhængigt.
Det gælder dog ikke Serbien og de allierede Rusland og Kina.
/ritzau/AFPFacebookTwitterKopier linkEmner:Serbien|Haag|Valg og folkeafstemninger|EU|Kriminalitet




https://www.dr.dk/sporten/cykling/postnord-danmark-rundt/manden-med-de-mange-podiepladser-fik-endelig-gjort-op-med-sit

PostNord Danmark RundtManden med de mange podiepladser fik endelig gjort op med sit enkeltstartskompleksEfter tre år med 'lige ved og næsten' vandt Martin Toft Madsen torsdag enkeltstarten i PostNord Danmark.
Efter tre podiepladser i træk lykkedes det i fjerde forsøg Martin Toft Madsen at vinde enkeltstarten i PostNord Danmark Rundt.
Af Emil Halkier og interview: Frederik Lindved22.
aug.
2019 kl.
19.
09Bemærk: artiklen er mere end 30 dage gammelLæs opDer er tre trin på enkeltstartspodiet i PostNord Danmark Rundt.
Og endelig lykkedes det Martin Toft Madsen at sætte sit fodartryk på alle tre.
Efter en tredjeplads i 2016, et skridt op som nummer to i 2017, et ned i 2018, tog BHS-Almeborg Bornholm-rytteren torsdag turen til tops, da han vandt enkeltstarten i Grindsted.
I suveræn stil og med 11 sekunders margin ned til de nærmeste konkurrenter blæste Toft Madsen i mål og gjorde op med sit enkeltstartskompleks i Danmarks største etapeløb.
Læs også:ETAPEN PÅ 1 MINUT Tempokongen Toft Madsen vinder enkeltstarten - Würtz stjæler førertrøjen- Det var vel nærmest den sidste enkeltstart i Danmark, jeg ikke havde vundet.
Så det er rigtig rart.
Specielt når jeg de seneste tre år har været på podiet hver gang og så endelig at indtage det øverste trin, siger Martin Toft Madsen til DR Sporten.
Tæt på så mange gangeDet har naget ham, Toft Madsen.
Alle de ture op på podiet uden at tage turen til toppen.
For når dåbsattesten siger 34 år, er der jo ikke uendelig mange chancer tilbage.
- Det har været lidt irriterende.
Jeg har været tæt på så mange gange, og så mange år har jeg jo ikke igen, griner etapevinderen.
- Jeg håbede, at jeg lige kunne klemme den igennem i år og det lykkedes.
Læs også:Belgisk cykelrytter vinder første etape af Danmark RundtMartin Toft Madsen lagde hårdt ud på den 17 kilometer lange etape, som bød på modvind i begyndelsen, men siden vendte og gav rytterne medvind til målstregen.
Etapevinderen blev sendt ud på ruten blandt feltets første, og derfor nåede han at tilbringe en del timer i den varme læderstol, som er forbeholdt rytteren med etapens hurtigste tid.
- Der er andre, der godt kan finde ud af at køre enkeltstart, så de sidste to timer var da med lidt nerver på, siger Martin Toft Madsen.
FacebookTwitterKopier linkEmner:Martin Toft Madsen (cykelrytter)|BHS-Almeborg Bornholm|Cykelsport|PostNord|Grindsted




https://www.dr.dk/nyheder/udland/den-gode-soldat-pompeo-forsoeger-rydde-op-efter-trump

Trumps aflyste besøgSe temaUdlandDen 'gode soldat' Pompeo forsøger at rydde op efter Trump USA's udenrigsminister, Mike Pompeo, leder et maskinrum af diplomater, der skal 'glatte ud'.
Mike Pompeo har siden marts 2018 været amerikansk udenrigsminister.
Af Catharina Maria Skov Lassen og Louise Brodthagen Jensen22.
aug.
2019 kl.
19.
26Bemærk: artiklen er mere end 30 dage gammelLæs opNår Donald Trump har kastet sig ud i en ordkrig med andre statsledere - som oftest på Twitter - har den amerikanske udenrigsminister, Mike Pompeo, løbet bag ham og glattet ud.
Derfor ringede telefonen i går også i det danske udenrigsministerium, hvor Mike Pompeo over for den danske udenrigsminister, Jeppe Kofod (S), forsøgte at råde bod på Trumps seneste udmeldinger om Danmark.
Donald Trump kalder statsminister Mette Frederiksens (S) udtalelser for 'upassende':Pompeo roste det stærke bånd, Danmark og USA har, og har anbefalet et tæt samarbejde om Arktis.
Men længe inden den amerikanske udenrigsminister, Mike Pompeo, fik til opgave at gyde olie på vandene efter USA’s præsidents verbale opgør med den danske statsminister, var hans tid og opbakning dedikeret en helt anden: Marco Rubio.
Senatoren, der var Trumps modstander i valgkampen tilbage i marts 2016.
For Marco Rubio var ifølge Pompeo en kandidat med en tilstrækkelig mængde viden og dømmekraft, når det gjaldt den nationale sikkerhed.
I modsætning til Trump, der var en “svindler”, og som Pompeo dengang mente ville blive en autoritær præsident, klar til at ignorere den amerikanske forfatning.
Der skal ryddes opSiden er Mike Pompeo gået fra at være medlem af Repræsentanternes Hus til leder af CIA, og da den forhenværende udenrigsminister, Rex Tillerson, blev fyret sidste år i marts - på Twitter i øvrigt - stod Pompeo klar til at overtage.
Tidligere udenrigsminister, Rex Tillerson, blev fyret via Twitter af Donald Trump.
I begyndelsen af ugen slog han fast, at han beholder pladsen “så længe præsident Trump vil have mig til at være udenrigsminister”.
Men hvorfor er der overhovedet behov for, at USA's udenrigsminister skal mægle mellem sin egen præsident og en af landets tætte allierede?
- Mike Pompeo rydder op efter præsidenten og sikrer det bilaterale forhold mellem Danmark og USA, som er blevet skadet, siger Derek Beach, der er professor ved Institut for Statskundskab på Aarhus Universitet.
Hvem er Mike Pompeo?
Den 55-årige Mike Pompeo har tidligere været soldat, hvilket blandt andet ligger til grund for hans holdninger til et øget internationalt samarbejde om sikkerhedspolitikken.
Da Republikanerne i 2016 skulle vælge præsidentkandidat, tog Mike Pompeo, der var medlem af Repræsentanternes Hus, skarp afstand til Donald Trump og støttede i stedet Marco Rubio.
Efterfølgende blev Mike Pompeo dog først leder af CIA og overtog herefter posten som USA's udenrigsminister i marts 2018.
I sin tid som udenrigsminister er Mike Pompeo en af de få, præsidenten ikke har langet ud efter på Twitter.
Kilde: The New York TimesEt manglende maskinrumDet er ikke første gang, at embedsværk og det politiske bagland må glatte ud efter, at en præsident er kommet med en uheldig bemærkning.
Donald Trump er dog i en liga for sig, mener Derek Beach.
- Trump har taget det til et helt nyt niveau, derfor ignorerer baglandet ham og siger 'Trump er Trump', fortæller Derek Beach.
Han forklarer, at der bag den amerikanske præsident er et "maskinrum" med forskellige diplomater, som har været i stand til at råde bod på, hvad præsidenten har sagt og gjort, men at flere af de diplomater er blevet fyret.
- Præsidenten har frasorteret de traditionelle republikanere i maskinrummet, derfor kører amerikansk udenrigspolitik ikke, som det plejer.
Men selvom det måske ikke helt hører med til normalen, at man langer ud efter sine allierede på Twitter eller for den sag skyld offentligt betegner en tidligere udenrigsminister som "dum som en dør", er det langt fra nyt, at den øverste ledelse i den amerikanske regering finder veje til at udøve diplomati uden om sit udenrigsministerium eller andre dele af bureaukratiet.
Trump bruger blandt andet sin svigersøn og rådgiver, Jared Kushner (tv.
) som udsending.
Her ses han sammen med Japans udenrigsminister, Taro Kono (th.
) De veje kan blandt andet være familiemedlemmer eller særlige udsendinge, forklarer den amerikanske historiker Ken Weisbrode, der har forsket i blandt andet diplomati og amerikanske udenrigspolitik.
- Udenrigsministeriet var på et tidspunkt primus inter pares (en ledende rolle, red.
), hvad angår udenrigspolitik, men det har ikke rigtig været tilfældet siden Reagan-administrationen, siger han.
I en regering så stor og kompleks som den amerikanske er der dog sjældent kun en retning i udenrigspolitikken.
- Alle sager, udfordringer og problemer bliver håndteret af mange mennesker, og det kan være svært selv for de mest velinformerede observatører at finde ud af, hvem der har den mest indflydelsesrige og beslutningsdygtige rolle på et givent tidspunkt, lyder det fra Ken Weisbrode.
Han deler dog det synspunkt, at der i den øverste ledelse af USA's regering normalvis har været en strategisk proces omkring udarbejdelsen af politikker, men at store dele af den proces måske ikke helt fungerer i den nuværende administration.
Grønland-sag er en 'diplomatisk irritationskilde'Spørgsmålet er, om det dansk-amerikanske forhold har taget skade af Donald Trumps skarpe retorik omkring Grønland og Danmark.
- Det kan godt være, at Mike Pompeo siger, at der ikke er noget problem mellem Danmark og USA nu, men holder det?
Taler han på vegne af Trump?
Fordi der er meget, som tyder på, at han ikke gør, siger Derek Beach.
I modsætning til sin forgænger, Rex Tillerson, der af Donald Trump er blevet kaldt "luddoven" og anklaget for at "mangle åndsevnen" til at udføre sit job, nyder Mike Pompeo tilsyneladende stadig Trumps tillid.
Eller i hvert fald formår han at opretholde opfattelsen af det, lyder vurderingen fra Weisbrode, der mener, at den er helt afgørende for, at Pompeo overhovedet kan udføre sit arbejde.
De danske medier har flydt over med historier om Donald Trump, der natten til i går aflyste det kommende statsbesøg til Danmark.
Han understreger, at selvom det dog er spekulativt, er indtrykket alligevel, at udenrigsministeren og præsidenten ikke ser helt ens på tingene, men at Pompeo gør, hvad han kan for at være "en god soldat".
Den amerikanske historiker er usikker på, hvor omfattende efterdønningerne af de seneste udfald fra Donald Trump mod en Nato-allieret vil være.
- Taget i betragtning af, hvordan nyheden (forslaget om køb af Grønland, red.
) kom frem, er det vanskeligt at sige noget om, hvor alvorligt det er.
Men det lader i hvert fald til, at det har ført til en offentlig uoverenstemmelse mellem de to landes regeringer, der med mediernes dækning af det, allerhøjst kan betegnes som en diplomatisk irritationskilde, siger Ken Weisbrode.
Ridser i lakkenDen måde, hvorpå Trump-administrationen har ført udenrigspolitik, skader måske ikke kun forholdet til Danmark.
Konsekvenserne af en front, hvor baglandet mener en ting, og præsidenten mener noget andet, er begyndt at vise sig internationalt.
- Vi er begyndt at se konsekvenserne af, at hele maskinrummet bag Trump er svækket, herunder handelskrigen med Kina og konflikten med Iran, siger Derek Beach og fortsætter:- Vi har en amerikansk udenrigspolitik, som sejler, og et USA, dets allierede ikke stoler på.
FacebookTwitterKopier linkEmner:Donald Trump (politiker)|Jeppe Kofod (politiker)|Socialdemokraterne|USA|Udenrigspolitik




https://www.dr.dk/mitliv/24-aarige-emma-har-laert-sig-selv-investere-skulle-jeg-miste-samtlige-150000-kroner-saa-fuck

Mig og mine pengeSe temaMit Liv24-årige Emma har lært sig selv at investere: 'Skulle jeg miste samtlige 150.
000 kroner så fuck det'Emma investerer for at udfordre sig selv og at blive økonomisk uafhængig.
Af Pernille Bækholm Sloth (Grafik), Trine Hørlyck Bech og Ólafur Gestsson (foto)22.
aug.
2019 kl.
19.
14Læs opEmma Due Bitz' øjne klæbede sig til computerskærmen.
Ka-chiiiing, fire kroner vundet.
Hun kunne mærke, hvordan adrenalinen bredte sig i kroppen, hver gang kurserne på hendes aktier blev opdateret med 15 sekunders interval.
Øv, to kroner tabt.
Emma var overrasket over sin egen reaktion.
Hun har aldrig været det store konkurrencemenneske, men aktiehandel var sgu noget andet end brætspil.
Det her handlede om hendes egne penge, og dem havde hun altid interesseret sig for.
I dag er det halvandet år siden, Emma investerede en mindre del af sin opsparing i aktier.
Samtidig blev hun en del af et stadigt voksende fællesskab, hvor tusindvis af danske kvinder i facebookgrupper og på -sider som 'Female Invest,' 'Kvindeøkonomien' og 'Moneypenny' debatterer værdipapirer.
Faktisk er Emma selv medstifter af investeringsnetværket 'Female Invest,'som har til formål at få flere kvinder til at engagere sig i investering.
Her tager Emma os med på sin personlige økonomirejse.
Hvad fik hende til at investere, og hvorfor gør hun det?
Privatøkonomi har optaget Emma, siden hun som 15-årig fik job ved en bager i Roskilde.
Dengang gik hun mest op i, hvor meget hun kunne lægge til side hver måned.
- Jeg har nok altid været meget fornuftig, hvad angår økonomi.
Ind imellem også lidt for fornuftig.
Allerede som ung teenager sparede hun op til at flytte hjemmefra, og da hendes venner brugte sabbatårene på at backpacke i Asien, bestod Emmas udenlandseventyr i at arbejde i Tyskland.
Hun havde svært ved 'bare' at rejse i månedsvis.
Det var jo rent forbrug, siger hun, men tilføjer, at hun bestemt ikke ser sådan på det i dag.
Sparsommeligheden betød imidlertid, at Emma som 22-årig havde udsigt til seks sorte cifre, når hun besøgte sin netbank.
Der stod cirka 300.
000 kroner på hendes opsparing.
I dag er der 73.
000 tilbage.
Nogle af pengene er placeret i aktier, og hvor resten er blevet af, vender vi tilbage til.
Klik.
Klik.
Klik.
Det går hurtigt, når Emma bevæger sig rundt mellem faner som 'mine kurslister' og 'min portefølje' på Nordea Investor, som er den platform, hun køber og sælger aktier på.
Klik.
Klik.
- Se, det er Chr.
Hansen, det var det første selskab, jeg købte aktier i.
Klik.
Frem toner nu en graf, som opfører sig stik modsat af, hvad din matematiklærer henviste til, når han eller hun talte om lineær vækst.
Op, ned, op, ned, hakker aktiekursen på den danske ingredienskoncern sig afsted.
Ned.
Ned.
Ned.
Ned.
Ned.
Op.
Op.
Op.
Mig og mine pengeLeje, eje, investere i aktier eller gemme under hovedpuden?
Der er mange måder at bruge de penge, der står på kontoen på.
Vi har talt med en række mennesker, som alle har taget nogle ultrabevidste valg om, hvordan de bruger deres penge.
Læs her, hvorfor de gør, som de gør.
Emmas aktieinteresse tog for alvor fart, da hun under sit sabbatår fik job ved Nordeas Private Banking afdeling i Roskilde.
Her sad hun med næsen i investeringsporteføljer og afkastrapporter.
Ud fra dem kunne hun se, at nogle mennesker indkasserede pæne pengesummer på at placere dele af deres formue i aktier og obligationer.
- Jeg fik en fornemmelse af, at der var nogle mennesker, som tjente nogle penge, jeg gik glip af, fordi der var aspekter omkring økonomi, jeg ikke kendte til.
Det generede mig helt vildt.
- Bare fordi, jeg ikke var født ind i en familie, der investerede, kunne jeg vel godt lære det?
Også en anden observation påvirkede Emma.
Ofte havde bankrådgiverne møder med kvinder, der efter deres mands død sad med formuer, de ikke vidste, hvordan de skulle forvalte.
Det havde været mandens domæne.
- Jeg tænkte bare: 'Sådan skal jeg ikke ende.
Jeg vil forstå min økonomi, og de muligheder jeg har.
Jeg vil tage ansvar for mine penge.
'I stedet for at lukke ørerne for historier om, at inflationen og rekordlave renter åd værdien af de penge, Emma havde stående i banken, besluttede hun sig for at undersøge sine muligheder.
For var det smarteste for hende at lade hele opsparingen stå på en konto til tæt på nul procent i rente?
Emma peger i højre side af skærmbilledet på sin mørkegrå Macbook.
Listet under hinanden står de seks selskaber, hun ejer aktier i.
De tilhører alle C25-indekset, som rummer de 25 mest handlede aktier på den københavnske fondsbørs.
På listen er transportvirksomheden DSV, bryggeriet Carlsberg, medicinalfirmaet Novo Nordisk, medicovirksomheden Coloplast, energiselskabet Ørsted og altså Chr.
Hansen.
- Jeg har ret stor tillid til danske aktier, og så har jeg forsøgt at fordele mine investeringer på forskellige brancher og virksomheder, så jeg spreder min risiko, uddyber Emma.
Efter at have gransket sin økonomi og sine fremtidsplaner, besluttede hun at smide 30.
000 kroner i aktier.
På det tidspunkt havde hun som nævnt omkring 300.
000 på sin opsparing.
- Mit liv bliver ikke værre af, at jeg mister 30.
000 i morgen.
Jeg ville hellere smide dem i aktier, og så se, hvad de kan vokse til, end at have dem stående i banken, hvor jeg ved, at der ikke kommer til at ske noget med dem.
Nogle vil formentlig mene, at 30.
000 kroner er for lidt at investere.
At når det drejer sig om beløb i den størrelsesorden, kan man ligeså godt lade være, blandt andet fordi det koster penge at købe aktier.
For Emma handlede det om at prøve det af.
Se, om det var noget for hende, og så er planen, at hun løbende, når hun har en sum penge i overskud, smider dem i flere aktier.
- Historisk set har aktier givet et pænt afkast på lang sigt, og derfor vil jeg gerne tidligt ind i markedet, og så må jeg investere yderligere, efterhånden som jeg får råd.
Alternativt kunne jeg vente, til jeg blev 50 år og måske havde skrabet en større bunke penge sammen, men så ville der ikke være mange år for dem at vokse i.
Der er to hovedårsager til, at Emma investerer.
Den første er penge.
Ønskescenariet er, at hun via sine investeringer får opbygget en portion penge, som kan konverteres til frihed senere i livet.
- Drømmen er økonomisk uafhængighed.
Ikke for at have råd til en Ferrari, men som det ser ud nu, kan jeg vel gå på pension i midten af 70'erne.
Der er 50 år til!
- Jeg kunne godt forestille mig, at jeg måske halvvejs i mit arbejdsliv får lyst til en pause, og så er det rart at have skabt en økonomi, der giver mulighed for det.
Blå bogEmma Due Bitz24 år.
Bor i København.
Læser International Business and Politics på CBS.
Medstifter af investeringsnetværket 'Female Invest' sammen med en række andre kvindelige CBS-studerende.
Desuden medstifter af virksomheden Casefair samt medlem af Djøf Studerendes bestyrelse.
Har tidligere været 'assistant dealer' ved Nordea, hvor hun blev certificeret børsmægler.
Emma tilføjer, at hun tror, det er vanskeligt at skaffe sig en tilstrækkelig stor formue til den frihed, hun ønsker, hvis hun som almindelig lønmodtager blot sparer op på en bankkonto.
- Og de fleste rige mennesker, ikke?
Altså folk, som virkelig opnår en form for økonomisk uafhængighed, er jo heller ikke lønmodtagere, der lægger lidt til side hver måned på en bankkonto.
De fleste, der opnår økonomisk succes, har også løbet noget risiko.
Du må satse lidt for at vinde lidt, mener Emma, men tilføjer, at det er en kalkuleret risiko, hun løber.
Hun kunne aldrig drømme om at investere for lånte penge, eller at investere så meget at hun ikke havde en økonomisk buffer.
Never.
Hun har en aftale med sig selv om, at der skal stå minimum 70.
000 kroner på hendes opsparing, så hun har til uforudsete udgifter og måneder uden indtægt.
Investeringerne kan lade sig gøre, fordi hun lever disciplineret økonomisk, fortæller hun.
Sørger for at have det billigste internet, det billigste telefonabonnement, de billigste kontaktlinser, bor relativt billigt københavnerpriser taget i betragtning.
I stedet for at bruge de penge, hun sparer, på eksempelvis en dyr taske, foretrækker hun at placere dem i aktier.
- Jeg har skabt mig et økonomisk råderum, som gør, at jeg har nogle penge, som jeg kan tænke meget langsigtet med.
Dem vil jeg gerne se, om jeg kan få til at vokse.
Emma skuer nedover listen med de seks selskaber, hun har aktier i.
En række røde tal maler et umiddelbart dystert øjebliksbillede af hendes investeringer.
Fem ud af seks selskaber er faldet i dag.
Minus 150 kroner lyder det samlede dagstab på her klokken 11:24.
Emma fortrækker ikke en mine ved synet af minusserne.
Måske fordi hendes samlede saldo sender en positiv hilsen.
I løbet af de godt 18 måneder, hun har haft aktier, har hun tjent 3.
386 kroner.
Det svarer til et afkast på omkring 13 procent, fremgår det af grønne, fremhævede tal i toppen af skærmbilledet.
I begyndelsen tjekkede Emma sine aktier hver dag.
Faktisk flere gange i timen.
Nu åbner hun Nordea Investor en gang om måneden, og adrenalinkicket ved at se kurserne skvulpe op og ned er stort set forduftet.
Hun er in it for the long run.
Derfor betyder de daglige udsving ikke det store.
Hun har aktierne, fordi hun tror på, at de set over en periode på minimum til 10-15 år samlet set vil give et positivt afkast.
Og så vil der være ups and downs undervejs, som hun siger.
Alligevel skal man vænne sig til at se, at 'hov der røg 1.
000 af mine kroner,' medgiver Emma.
Faktisk var frygten for at tabe nogle af hendes hårdt optjente penge, den primære årsag til at hun holdt sig fra at investere i mange år.
Indtil videre har det dog ikke påvirket hendes humør ret meget at scrolle igennem nyheder som 'Chr.
Hansen kurs bankes ned efter nedjustering.
'- Hvordan du reagerer på tab, ved du ikke, før du prøver det.
Men det har ikke betydet noget for min nattesøvn.
Måske fordi jeg ikke har investeret mere, end jeg kan tåle at tabe, og fordi jeg efter ret grundig research var forberedt på, at aktiemarkedet går op og ned.
- Hvis du synes, det kunne være sjovt at investere på egen hånd, skylder du dig selv at sætte dig lidt ind i tingene.
Du får ikke noget forærende.
Ingen kommer og siger: 'Gør sådan og sådan,' du må selv opsøge viden.
Og lad os så runde af med den anden hovedårsag til, at Emma investerer.
Som du måske har bemærket, skrev vi indledningsvis, at Emma i dag har 73.
000 på sin opsparing.
Men hun havde jo 300.
000 i begyndelsen, og hun har investeret 30.
000.
Pengene passer ikke helt.
Sagen er, at Emma har investeret 120.
000 kroner i en virksomhed, som hun har startet med sin kæreste.
Og hvis investeringer i aktier er risikofyldte, er det at starte egen virksomhed vel nærmest roulette.
Emma griner ved kasino-sammenligningen.
For hende handler både det at springe ud som selvstændig og at investere ikke kun om penge.
Det handler også om at udfordre sig selv.
Om at sparke regelrytteren i hende selv til hjørne.
For Emma er sådan én, der egentlig godt kan lide trygheden i at være lønmodtager med en fast pensionsordning.
Hun værdsætter sikkerheden i at vide, hvor mange penge hun har til rådighed, men hvad nu hvis lønmodtagervejen ikke er den, som gør hende mest glad?
- Jeg er typen, der altid har klaret mig godt i skolen, lavet alle mine lektier, havde to bijob ved siden af gymnasiet, tog hjem fra festerne klokken 01.
Og så kom jeg ind på International Business and Politics på CBS, hvor vi alle skulle have et godt studiejob, gode karakterer og målet var at blive konsulent eller få en lederstilling.
- Jeg blev bare træt af det perfekte.
Jeg havde behov for at udfordre mig selv.
Slå væk fra den vej, der var tegnet for mig.
Turde.
Turde at gøre det, som ikke altid er det mest sikre og trygge.
Emma holder en kort pause.
- For tænk nu, hvis det lykkes?
Upsiden er jo væsentligt større både personligt og måske også økonomisk.
- Skulle jeg miste samtlige af de 150.
000 kroner, jeg har smidt i aktier og min virksomhed, så fuck det.
Jeg har lært sindssygt meget af begge dele.
Investeringerne har givet mig en dybere forståelse af økonomiske forhold og dansk erhvervsliv.
Virksomhedsopstarten har udviklet mine kompetencer indenfor HR og digitalisering og sat mig i forbindelse med så mange mennesker, afrunder hun.
Men pengene passer stadig ikke helt.
300.
000 kroner minus 150.
000 kroner bliver aldrig 73.
000.
Siden Emmas opsparing toppede, er hun også taget på nogle af de rejser, hun fravalgte under sit sabbatår.
- Der er en balancegang i at spare op og at være fornuftig økonomisk, og jeg er blevet klogere på den de seneste år.
Man skal turde at prøve noget af, synes jeg.
Unde sig selv nogle oplevelser, men samtidig have fornuften med, siger hun og tilføjer, at hun selv er opdraget med to grundlæggende økonomiregler:Brug ikke mere end du har.
Spar op til fremtiden og uforudsete udgifter.
- De dyder er stadig vigtige for mig.
Det er jo opsparingen, der gør, jeg kan de her ting, men omvendt er der heller ikke noget ved at dø som Joakim von And.
Om aktier:•Landets banker og pensionsselskaber forventer, at aktier på lang sigt - dvs.
en tidshorisont på over 11 år - vil give et afkast på 6,5 procent.
•Ida Marie Moesby, økonomon ved Forbrugerrådet Tænk, understreger dog, at der ikke er nogen garanti for, at det udvikler sig sådan, hvis du investerer.
Dels fordi det er svært at spå om fremtiden på de finansielle markeder, og dels fordi hun vurderer, at det gennemsnitlige afkast for institutionelle investerorer - dvs.
pensionsselskaber og banker - ofte vil være højere end for en privat investor.
•Hvis du gerne vil handle aktier, skal du først og fremmest vælge en handelsplatform, hvor du kan købe og sælge aktier og oprette et depot.
Et depot er en slags konto, hvor dine penge står opbevaret i akter.
Hvilken handelsplatform, du bør vælge, er der delte meninger om.
De fleste banker har én, du kan også vælge én uden om din bank såsom Nordnet eller Degiro.
Kig blandt andet på, hvilket gebyr der tages, når du køber aktier (kurtage), og hvad det koster at have aktierne opbevaret (depotgebyr).
Undersøg også, hvilke handelsmuligheder der er på platformen.
•Du kan også få din bank til at købe aktier for dig.
Vær dog opmærksom på, at banken tager penge for det.
•Hvis du synes, det hele er ret forvirrende, findes der i dag flere udbydere, der holder oplæg om aktieinvestering for begyndere.
Her kan du blandt andet blive klogere på fordele og ulemper ved at investere selv eller at få andre til det.
FacebookTwitterKopier linkEmner:Økonomi|Nordea|Roskilde|Virksomhedsøkonomi|Novo Nordisk




https://www.dr.dk/nyheder/kultur/boeger/amerikansk-bestsellerforfatter-har-faaet-nok-af-trump-han-er-en

Med andres ordSe temaBøgerAmerikansk bestsellerforfatter har fået nok af Trump: 'Han er en gangsterkarakter'Jennifer Egan, som for nylig besøgte Danmark, har ikke meget til overs for den amerikanske præsident.
Den Pulitzerpris-belønnede forfatter Jennifer Egan.
Af Michelle From Hoxer22.
aug.
2019 kl.
18.
30Bemærk: artiklen er mere end 30 dage gammelLæs opTo store begivenheder i USA faldt sammen med den amerikanske journalist og forfatter Jennifer Egans seneste roman, 'Manhattan Beach'.
- Desværre en positiv – og en virkelig negativ, fortæller hun, da vi mødes en sommerdag i København.
Hun er i Danmark for at deltage i et optaktsarrangement til kunstmuseet Louisianas årlige litteraturfestival.
Om Louisiana LiteratureLitteraturfestivalen Louisiana Literature 2019 finder sted fra torsdag den 22.
august til søndag den 25.
august på kunstmuseet Louisiana Museum of Modern Art i Humlebæk nord for København.
Festivalen er blandt andet kendt for at tiltrække mange store forfatternavne fra hele verden.
Læs mere om festivalen og programmet her.
- 'Manhattan Beach' er endt med at føles langt mere relevant i den nutidige kontekst i USA, end jeg nogensinde havde drømt om, siger hun og uddyber, at den positive begivenhed var MeToo-bevægelsen, som rullede fra efteråret 2017 nogenlunde samtidig med, at romanen udkom.
Den negative af de to skete et års tid tidligere, mens hun var ved at færdiggøre sin roman:- Jeg troede, at jeg skulle langt tilbage i historien for at kunne skrive om en verden, hvor gangstertyperne havde stor magt.
Men Donald Trump er jo en gangsterkarakter, siger hun.
Truslen om voldJennifer Egans bog foregår i gangsternes storhedstid i 1940'ernes New York, og hun brugte derfor flere år på at researche miljøet og tiden.
Og pludselig kunne hun se et sammenfald med den nyvalgte præsident, Donald Trump:Volden er virkelig en dybtliggende ting for os, og jeg føler, at den her bog fik mig til at se det meget klart.
Jennifer Egan, journalist og forfatter- I New Yorks ejendomsverden er man meget involveret i organiseret kriminalitet, det er man simpelthen nødt til.
Trump kommer fra den verden, og den måde, han bærer sin magt på, er meget gangsteragtig.
Han har nogle af de samme vaner og talemåder; han signalerer, at han er villig til at bruge fysisk magt, sagde Jennifer Egan, da hun tidligere på sommeren besøgte Danmark - altså vel at mærke, inden Trump selv aflyste sit forestående besøg.
Truslen om vold, som Jennifer Egan ser i Donald Trump, gør ham til en 'virkelig typisk amerikansk figur', mener hun.
Jennifer EganJennifer Egan er født i 1962 og opvokset i San Francisco.
Hun bor i dag med sin familie i Brooklyn i New York.
Hun debuterede som forfatter i 1995 og har siden udgivet fem romaner og to novellesamlinger.
For 'A Visit from the Goon Squad' modtog hun i 2011 både Pullitzer Prize for Fiction og National Book Critics Circle Award.
Jennifer Egan arbejder også som journalist og har skrevet en lang række artikler om aktuelle emner for det amerikanske tidsskrift New York Times Magazine.
- Volden er virkelig en dybtliggende ting for os, og jeg føler, at den her bog fik mig til at se det meget klart, siger hun og tilføjer, at volden både er til stede i amerikansk historie og i kulturen i dag.
Troede ikke Trump ville vindeMen selvom Donald Trump ifølge Jennifer Egan altså personificerer et gennemgående træk i amerikansk kultur, så blev hun alligevel overrasket over, at han gik hen og blev præsident i USA.
- Jeg troede virkelig ikke, at han ville vinde.
Det må jeg sige.
Det var en af de største overraskelser i min tid – dét og Berlinmurens fald.
Wow!
, siger hun.
Hun frygter, at Donald Trumps ret exceptionelle måde at forvalte præsidentembedet på, som vi senest har set med hans utraditionelle aflysning af et planlagt statsbesøg, markerer en ny måde at være præsident på.
Tiderne har ændret sig, og vi er rykket væk fra en automatisk glorificering af den hvide, mandlige forfatter.
Jennifer Egan, journalist og forfatter- Det er interessant og samtidig skræmmende at se Donald Trump som en del af et større globalt fænomen, hvilket er meget virkeligt.
Han er blevet en rollemodel for de her autokrater (diktatorer, red.
).
Han er en ekstrem figur - men han er en del af en trend.
- Det føles, som om at vi er midt i en ægte overgangsfase, siger Jennifer Egan.
Og den overgangsfase handler ikke kun om Donald Trump.
MeToo-bevægelsen, som var det 'positive', der faldt sammen med udgivelsen af 'Manhattan Beach', har også markeret en overgang, mener hun.
- Tiderne har ændret sig, og vi er rykket væk fra en automatisk glorificering af den hvide, mandlige forfatter.
Før eksisterede der en ide om, at hvis man skulle finde noget genial litteratur, så var det altid hos the white guys.
Og det tror jeg virkelig har ændret sig.
Det er virkelig spændende, siger hun.
På Louisiana fortalte Jennifer Egan blandt andet, at 'Manhattan Beach' har været den sværeste bog at skrive.
(© PR Foto Louisiana Museum of Modern Art)Hylder forandringenI amerikanske medier er 'Manhattan Beach' blevet kaldt en feministisk roman, fordi hovedpersonen Anna Kerrigan drømmer om at blive dykker og modigt tager kampen op mod den mandsdominerede verden på et skibsværft i New York.
Forfatteren selv kalder sig feminist, men er ikke glad for at kalde Anna-karakteren det samme, da det ikke var et mærkat, man brugte på den tid, hvor bogen foregår.
Historisk korrekthed er vigtigt for Jennifer Egan.
Men hun er enig i, at Anna er en stærk kvindetype – og det er helt bevidst:- Hun er på ingen måde villige til at være andenrangs – no way, siger hun bestemt.
Jennifer Egan har i sin forfatterkarriere heller ikke ladet sig nøje.
Hun har både vundet priser og haft flere bøger på bestsellerlisterne både i USA og resten af verden.
I 2011 modtog hun hele to af de mest prestigefyldte amerikanske litteraturpriser for 'A Visit from the Goon Squad' (på dansk 'Tæskeholdet banker på'), som blev hendes store internationale gennembrud.
At hendes seneste roman 'kun' har kastet en enkelt pris af sig, kan hun godt acceptere:- Hvis der er nogen fordel i den litterære verden lige nu, så peger den på women of color.
Og hvilken forandring.
Det synes jeg er så dejligt, også selvom det ekskluderer mig.
For jeg har fået rigeligt.
FacebookTwitterKopier linkEmner:Donald Trump (politiker)|New York|Litteratur|USA|Louisiana Museum of Modern Art




https://www.dr.dk/nyheder/indland/svaere-overgange-i-psykiatrien-patienter-foeler-sig-i-ingenmandsland

IndlandSvære overgange i psykiatrien: Patienter føler sig i ingenmandslandEksperter efterlyser en model for, hvordan unge psykiatriske patienter får en bedre overgang til voksenpsykiatrien.
Sidste år overgik flere hundrede unge til voksenpsykiatrien fra børne- og ungdomspsykiatrien.
Den overgang er svær for nogle patienter, fortæller både unge og flere forskere, DR Nyheder har talt med.
(Foto: Grafik: Simone C.
Møller)Af Laura Aller Jónasdóttir og Sara Pagh Kofoed22.
aug.
2019 kl.
16.
00Bemærk: artiklen er mere end 30 dage gammelLæs opOverlæger og forskere over hele landet er ret enige: Når psykiatriske patienter rykker fra børne- og ungdomspsykiatrien over i voksenpsykiatrien, så er det alt for ofte en dårlig oplevelse for de unge.
- Det er ikke rart at føle sig i frit fald, hvis man har en psykisk lidelse og har brug for, at der er nogen, der holder hånden under en, siger Niels Bilenberg.
Han er professor i børne- og ungdomspsykiatri på Syddansk Universitet og er selv overlæge i børne- og ungdomspsykiatrisk afdeling i Odense i Region Syddanmark.
Selvom det er de samme børn og unge, der bliver voksne, så skifter kulturen pludselig, fordi man kommer over i et andet system, forklarer han.
- Og det er meget uheldigt, for så kan du blive tabt - dels bliver der tabt noget information og der bliver også tabt noget kontinuitet.
Overgang til voksenpsykiatrienDet er forskelligt fra region til region, hvornår unge, der har været i børne- og ungdomspsykiatrien, bliver flyttet over i voksenpsykiatrien.
Som regel sker skiftet omkring 18-20-års alderen.
Flytningen er nødvendig af flere årsager.
For eksempel er personalet i børne- og ungepsykiatrien og voksenpsykiatrien uddannet i forskellige specialer, og der er forskellige rettigheder.
Desuden skal der være plads til de nye børn og unge, som skal i psykiatrisk behandling i børne- og ungepsykiatrien.
For dem kommer der flere af - ifølge Sundhedsdatastyrelsen var 72 procent flere under 19 år i kontakt med psykiatrien i 2017 i forhold til i 2009.
I 2017 var 35.
578 børn og unge under 19 år i kontakt med psykiatrien.
Blandt børn og unge er ADHD og lignende den hyppigste lidelse, mens det blandt voksne er angst og stressrelaterede tilstande.
Kilde: Sundhedsstyrelsen, Sundhedsdatastyrelsen, SIND, Jesper Pedersen, ledende overlæge i børne- og ungdomspsykiatrisk afdeling i Region Sjælland og Anette Sloth, direktør for psykiatrien i Region Nordjylland.
Niels Bilenberg understreger, at det ikke nødvendigvis er dårligt for unge patienter at blive rykket over i voksenpsykiatrien, ligesom han oplever, at de to psykiatriske afdelinger er blevet bedre til at lære af hinanden.
Men problemerne opstår ifølge Niels Bilenberg alligevel, fordi der ikke er nogen, der har ansvaret for overgangen og ingen entydige modeller.
Og det bekræfter Stine Lundstrøm Kamionka, som er kandidat i international management og forsker i overgange, og hvorfor de er svære, i Region Syddanmark:- Det er særligt vigtigt at have fokus på overgangene – først og fremmest for patienternes skyld.
De skal ikke føle, at de kommer til at stå i ingenmandsland, hvor der ikke er nogen, der har fat i dem.
Hør 21-årige Rebecca fortælle i Den Daglige Dosis, hvorfor hun oplevede, at overgangen til voksenpsykiatrien var svær:Den svære overgang fra barn til voksen i psykiatrien: Rebecca kiggede ind i væggen i et halvt årRundt omkring i kommuner og regioner er der forskellige tiltag, der forsøger at sikre en bedre overgang.
Se, hvad de gør i din region:Mobilteams og glidende overgange og andre løsninger skal hjælpe unge psykiatriske patienter- Men der er stadigvæk et langt stykke vej endnu, før det er lige godt alle steder, og det er blandt andet fordi, at de steder, hvor noget fungerer rigtig godt, ikke nødvendigvis bliver udbredt til de andre afdelinger, siger professor Niels Bilenberg.
Hvor mange unge overgik til voksenpsykiatrien i 2018?
Der findes ikke samlede tal for, hvor mange unge der skifter fra børne- og ungdomspsykiatrien til voksenpsykiatrien hvert år.
Men de enkelte regioner har trukket tal fra 2018:Region Nordjylland: 104 patienterRegion Syddanmark: 73 patienterRegion Sjælland: 93 patienterRegion Hovedstaden: 146 patienterRegion Midtjylland: 24 patienterTallene kan ikke lægges sammen, da der er forskel på, hvem de indbefatter.
Patienterne i de forskellige regioner har forskellige alder.
Der kan være patienter, som henvises til de voksenpsykiatriske afdelinger tidligere end som 18-20-årige.
Der kan være voksne patienter, der behandles for spiseforstyrrelser under børne- og ungdomspsykiatrien.
Desuden kan der være patienter, som går hos deres egen læge efter børne- og ungdomspsykiatrien, men som så kommer ind i voksenpsykiatrien senere.
Kilder: Kresten Dørup, centerchef ved Børne- og ungdomspsykiatrisk center Region Hovedstaden, Anders Meinert, lægefaglig direktør i psykiatrien i Syddanmark, Jesper Pedersen, ledende overlæge i børne- og ungdomspsykiatrien i Region Sjælland, Anette Sloth, direktør for Psykiatrien i Region Nordjylland, Psykiatrien i Region MidtjyllandEn fælles model skal gøre det nemmere- Der er brug for en fælles model for at sikre, at man ligegyldigt hvor man bor i Danmark, oplever, at overgangen fra børne-og ungdomspsykiatri til voksenpsykiatri er så smidig som mulig, mener Niels Bilenberg.
Forsker Stine Lundstrøm Kamionka er enig i, at en model vil kunne hjælpe med at få nogle rutiner på tværs af diagnoser, så det bliver nemmere for personalet og for patienterne.
Stine Lundstrøm Kamionka forsker i overgange på tværs af forskellige sektorer.
)Faktisk er Sundhedsstyrelsen ved at udarbejde netop det - en overordnet plan for en bedre overgang, hvor en lang række organisationer er med i arbejdet.
De forventer, at modellen er færdig i december.
Til det har Stine Lundstrøm Kamionka et ønske:- Desværre har vi set tidligere, at der er kommet nogle modeller og anbefalinger, som har vist sig rigtig svære at implementere.
Så hvis man arbejder på et helt overordnet, nationalt niveau med en model, så er det meget vigtigt, at man gør sig nogle tanker om, hvordan den så kan omsættes til praksis og kan blive tilpasset lokalt.
Hvem har ansvaret?
Når en ung i dag bliver sendt videre til voksenpsykiatrien er det ikke i alle regioner, at det er klart, hvem der har ansvaret.
- En ensartet model kunne beskrive, hvad der er aflevererens opgave, og hvad der er modtagerens opgave, så det ikke bliver, at man bare kaster bolden over hegnet og håber på, at der er nogen, der griber, siger Niels Bilenberg.
læs også:Rebecca ligger og kigger ind i en væg i et halvt års tidStine Lundstrøm Kamionka håber, at Sundhedsstyrelsen model vil gå endnu længere:- Hvis man ville tage det her til det næste niveau, så kunne det være rigtig interessant, hvis man prøvede at gøre nogen ansvarlige for overgangene.
For de er en del af patientforløbene, så de skal bemandes.
Har du selv oplevet en god overgang mellem børne- og ungdomspsykiatrien og voksenpsykiatrien?
Så vil vi gerne høre fra dig og snakke med dig.
Skriv til lajo@dr.
dkFacebookTwitterKopier linkEmner:Psykiske lidelser|Sundhedsvæsen|Region Nordjylland|Region Sjælland|Jylland




https://www.dr.dk/nyheder/udland/korrespondent-har-lige-besoegt-amazonas-der-lugter-af-baal

Skovbrande i AmazonasSe temaUdlandKorrespondent har lige besøgt Amazonas: 'Der lugter af bål'Mens røgen stiger fra Amazonas, diskuteres det, hvem der må bære skylden.
Røgen stiger op over Amazonas på grund af de mange skovbrande, der lige nu hærger verdens største regnskov.
Af Malthe Sommerand og Maya Nissen22.
aug.
2019 kl.
19.
23Bemærk: artiklen er mere end 30 dage gammelLæs opEt areal svarende til en fodboldbane forsvinder hvert minut i flammerne i verdens største regnskov, Amazonas.
Kristian Almblad, som er Sydamerikakorrespondent i DR Nyheder, har lige besøgt Amazonas.
Han fortæller, at man kan ikke kan undgå at bemærke de mange skovbrande.
- Man oplever, at der er røg i luften.
Der lugter af bål, fordi der er de her skovbrande.
Og jeg var ikke engang i de områder, hvor det er værst.
Det er ikke noget nyt, at der er skovbrande i Amazonas.
Det er der hvert år, det ekstraordinære i år er omfanget.
Der har i årets første otte måneder ifølge INPE været 73.
000 skovbrande, mens der i hele 2018 blev registreret under 40.
000 brande i Amazonas.
Læs også:Rapport: Regnskoven i Amazonas står i flammerFor eller imod BolsonaroDe mange skovbrande er et varmt emne i den brasilianske offentlighed, og beskyldninger om ildspåsættelse fyger til højre og venstre.
Blandt andet har præsident Jair Bolsonaro beskyldt ngo'er for at stifte ilden for at få hans regering til at se skidt ud.
- Det er lidt som med alt andet i Brasilien; hvis man er på Bolsonaros hold, så tror man på ham, og at hans regering er udsat for en smædekampagne af påsatte brande.
Omvendt hvis man er politisk uenig med ham, så tror man, at han lyver og dækker over afskovning og afbrænding.
Det er ligeså politiseret som alt andet hernede, siger Kristian Almblad.
Arkiv.
Brasiliens præsident, Jair Bolsonaro, til en stålkonference i Brasilia den 21.
8 2019 (foto: REUTERS/Adriano Machado) I sidste uge sagde Norge og Tyskland, at de vil tilbageholde mere end 60 millioner dollar tiltænkt udvikling af bæredygtighedsprojekter i Brasiliens skove, Frankrig og Tyskland truer med ikke at ratificere en handelsaftale mellem EU og Mercosur-landene, før Brasilien ratificerer Paris-aftalen.
Og det internationale pres bliver hørt i Brasilien, men samtidigt er holdningen også, at det er noget, man skal klare selv.
Kristian Almblad forklarer:- I Brasilien er der en generel opfattelse af, at Amazonas er noget, man skal passe på.
Men det er også en ressource, som Brasilien har, og som de har ret til at bruge.
Selv dem, der er meget for beskyttelse af Amazonas, er irriterede over, at udlændinge kommer og fortæller Brasilien, hvad de skal gøre med regnskoven.
Læs også:'Verdens grønne lunger' står i flammer: 'Det er dybt alvorligt for klimaet'Stærk landbrugslobbyBolsonaro og landets miljøminister Ricardo Salles har tætte bånd til Brasiliens landbrug, og har begge opfordret til mere udvikling og flere økonomiske muligheder i Amazonas, som de mener er overbeskyttet.
Om Amazonas:Amazonas dækker et område på 7.
000.
000 kvadratkilometer, hvoraf de 5.
500.
000 er dækket af regnskovDer findes omkring 16.
000 træarter i AmazonasAmazonas regnskoven oplagrer op til fire tons CO2, per hektar, per årGennem det sidste århundrede er 17 procent af Amazonas blevet afskovet.
Kilde: videnskab.
dk, KU, WWF- Bolsonaro blev valgt men har også parlamentarisk grundlag på blandt andet stemmer fra landbruget.
Der er en meget stærk landbrugslobby i Brasilien, der gør, at præsidenten er nødt til at tage hensyn til landbruget, minedriften og så videre, siger Kristian Almblad og fortsætter:- Han sagde, lige fra han trådte til, at Amazonas skulle udnyttes mere, end den er blevet.
Og det må man sige, at han gjort, når man ser på tallene for skovdrift og ikke kun de arealer, der brænder.
Læs også:Brasiliens præsident kritiserer rapport om rydning af regnskovRøgen fra skovbrande er den seneste tid drevet hen over flere større brasilianske byer og har været årsag til flere aflyste flyafgange og strømafbrydelser.
FacebookTwitterKopier linkEmner:Brasilien|Jair Bolsonaro (politiker)|Sydamerika|Skove|EU




https://www.dr.dk/nyheder/penge/kontrol-af-844-digitale-hushjaelpere-ni-ud-af-ti-mangler-betale-skat

PengeKontrol af 844 digitale hushjælpere: Ni ud af ti mangler at betale skatBetaling for børnepasning, rengøring og ’en ekstra hånd i haven’ granskes af skattevæsenet.
Det er blandt andet arbejdsplatforme, der tilbyder rengøring og andre serviceydelser, der er undersøgt af skattevæsenet.
Af Alexander Hecklen22.
aug.
2019 kl.
15.
46Bemærk: artiklen er mere end 30 dage gammelLæs opHvis du betaler for at få passet børn, gjort huset rent eller får hjælp til at holde haven, så er der en overhængende risiko for, at der ikke betales nok skat af pengene.
Hvad er en digital arbejdsplatform?
Digitale arbejdsplatforme i Danmark formidler især småjobs som rengøring, transport og udbringning, tjenere mv.
Forretningsmodellen på arbejdsplatforme er overordnet en digital platform, der forbinder udbydere og brugere omkring en eller flere bestemte serviceydelser.
Forbindelsen mellem parterne og betaling sker via platformen, mens udvekslingen af serviceydelsen sker direkte mellem udbyder og bruger.
Ofte opkræves et gebyr, som kan være i form af et beløb, foreksempel som en andel af den samlede transaktion, eller fast abonnement til siden.
Kilde: Rapporten'Kortlægning af arbejdsplatforme i Danmark' fra DisruptionrådetI hvert fald hvis du finder hushjælpen gennem en digital platform på nettet.
En kontrol af betalingsoplysninger fra fem såkaldte digitale arbejdsplatforme, som Skattestyrelsen har foretaget, har nemlig ført til, at omkring 800 personer, som arbejder gennem en af de undersøgte platforme, har fået justeret deres skattebetaling.
Det viser et svar, som Skattestyrelsen har sendt til DR Nyheder.
I svaret siger underdirektør i styrelsen Camilla Hesselby, at mange af de kontrollerede ikke kan finde ud af reglerne på området.
- Mange af de borgere, som har udført arbejde på platformene, mangler kendskab til skattereglerne på området og er ikke opmærksomme på, at de selv skal sørge for at indberette deres indtægter, siger hun.
Fik oplysninger om 3.
300Skatterådet gav sidste år i marts tilladelse til, at det daværende Skat kunne kræve oplysninger om betalinger fra fem platforme udleveret til nærmere undersøgelse.
I Skats pressemeddelelse fra sidste år, hvor kontrollen blev annonceret, fremhæves børnepasning, rengøring og "en ekstra hånd i haven" som ydelser, der skulle kontrolles.
I den oprindelige pressemeddelelse anslog Skat, at "10.
000 personer", der i 2017 har udført arbejde formidlet via platformene, skulle kontrolleres.
Men så mange undersøgte personer er det ikke blevet til, skriver Skattestyrelsen.
- De modtagne data viser, at godt 3.
300 borgere har tilbudt ydelser gennem platformene i perioden.
I de tilfælde, hvor betalingen er gået gennem platformen, har Skattestyrelsen modtaget oplysninger om betalingerne.
Det gælder for ca.
1.
700 af borgerne, lyder det i svaret.
Halvdelen kører uden om platformenDermed er godt halvdelen af personerne, som Skattestyrelsen har fået oplysninger om, ikke en del af undersøgelsen, fordi de mulige betalinger, de har modtaget, ikke kan dokumenteres af arbejdsplatformen.
Ud af de resterende 1.
700 personer er lidt under halvdelen derefter udvalgt til kontrol, og her viste resultatet altså, at mere end ni ud af ti af de undersøgte havde rod i skattebetalingen, skriver styrelsen videre i sit svar.
- På baggrund af betalingsoplysningerne for de cirka 1.
700 borgere har Skattestyrelsen gennemført kontrol af 844 udvalgte borgere, som havde særlig skattemæssig interesse.
Ud af denne gruppe er der foretaget reguleringer i cirka 95 procent af sagerne for cirka ni millioner kroner, viser svaret fra Skattestyrelsen.
Dermed skal omkring 800 af de undersøgte muligvis til lommerne, og derudover vil styrelsen forsøge sig med oplysning til andre, siger underdirektør Camilla Hesselby.
- Derfor har vi udarbejdet målrettet vejledningsmateriale for at hjælpe platformene med at vejlede de borgere, som har en indkomst via platformen, siger hun.
Skattestyrelsen ønsker ikke at sætte navne på de fem arbejdsplatforme, der er del af undersøgelsen.
FacebookTwitterKopier linkEmner:Skattestyrelsen|Skat|Skatter og afgifter|Skatterådet|Økonomi




https://www.dr.dk/sporten/laes-svarene-danske-superligaklubber-mangler-haardhed-vildskab-og-kynisme






https://www.dr.dk/nyheder/viden/kroppen/hormoner-ved-foerste-blik-saadan-bliver-din-krop-forelsket

KroppenHormoner ved første blik?
Sådan bliver din krop forelsketDer er vidt forskellige mekanismer på spil, når du er nyforelsket eller i et fast forhold.
Kathrine og Michael blev gift i femte sæson af 'Gift ved første blik'.
De er stadig sammen i dag.
Af Kim Rathcke Jensen og Pernille Kjeldgaard Kristensen22.
aug.
2019 kl.
19.
00Bemærk: artiklen er mere end 30 dage gammelLæs opI aften klokken 20.
00 ruller sjette sæson af 'Gift ved første blik' over skærmen på DR1.
De ti deltagere står overfor deres nye partner, som de skal leve med de næste seks uger, hvorefter de skal beslutte, om de fortsat vil være gifte.
Gift ved første blik'Gift ved første blik' er et dansk koncept, der blev sendt første gang i 2013.
I år har der været rekordmange ansøgere med over 600 tilmeldinger.
Du kan streame programmet på DR TV.
Hør også podcasten 'I røven af.
.
.
.
', hvor Frederik Dirks Gottlieb og Kasper Lundberg efter rulleteksterne dissekerer programmet med de medvirkende.
Gennem de første fem sæsoner har 38 personer været med i eksperimentet.
I alt har otte par gennem tiden valgt at forblive gift i slutningen af eksperimentet.
Men det er svært at forudse, hvem der klarer skærerne.
Forelskelse handler nemlig om timing, tiltrækning - og biologi.
Og selvom mennesker altid har forelsket sig, er det på mange måder stadig en af de store biologiske mysterier.
De seneste år er forskningen dog begyndt at gøre os klogere på, hvad der egentlig sker i vores kroppe, når vi føler begær, bliver forelskede og er i fast forhold med en anden person, som vi elsker.
Her kan du blive klogere på, hvad deltagerne går igennem, hvis magi opstår, og de bliver sammen med deres nye ægtefælle.
1.
Røde kinder og frække tankerDen første fase er seksuelt begær.
Her er sexlyst i førersædet - og det skyldes hormonerne testoteron og østrogen, som er brændstof for henholdsvis mandens og kvindens begær.
Men vi ved faktisk ikke med sikkerhed, hvilke mekanismer der udløser testosteron og østrogen.
Oxytocin er et tilknytningshormon.
Niveauet af det stiger, når vi bliver berørt, og når vi er i forelskelsesfasen.
Det gør, at man bliver skør.
Sarah Wåhlin-Jacobsen, Sexologisk Klinik.
- Men biologisk set, så har vi sex for at reproducere os.
Og kvinden har en cyklus, så hendes østrogen- og testosteronniveau er højest omkring ægløsning.
Så der ved vi, at biologien har sørget for, at kvinden nemmere får vækket sin seksuelle lyst, siger læge og ph.
d.
Sarah Wåhlin-Jacobsen, der er tilknyttet Sexologisk Klinik og Københavns Universitet.
Hormonerne får dig til at søge kontakt med den, som du begærer og fascineres af.
- Vores sexdrive aktiverer forskellige stoffer, og når det lykkes at få kontakt med den anden person, så trigger det belønningscenteret i hjernen, siger Asger Neumann, der er psykolog og ekstern lektor på Psykologisk Institut på Aarhus Universitet.
- Der bliver så udskilt dopamin, og det er interessant, for det giver samme 'effekt', som når man har et misbrug af et stof.
2.
Sommerfuglene basker rundt i mavenHvis du er heldig, så fører begæret videre til næste fase.
Her er din udkårne hele tiden i dine tanker - du er nemlig forelsket.
Appetitten er væk, og du kan holde dig vågen i flere dage, hvis det gør, at du kan være sammen med den den person, som du er vild med.
- Der er den gamle mandejoke om, at man skal ikke være sammen med en kvinde mere end tre gange, fordi så hænger man på hinanden.
Der er faktisk noget om detAsger Neumann, psykolog, ekstern lektor, Aarhus UniversitetOg her er det særligt tre ting, der er skyld i, at du er helt rundt på gulvet og har hjerter i øjnene.
Det første er hormonet dopamin, der stadig fyrer rundt i hjernen på dig efter første fase.
Du stiller skarpt på din udkårne og tænker på personen dag og nat, indtil i ses igen.
Det skyldes, at dopamin forbindes med belønnelse, motivation og en målrettet adfærd.
Dopamin er også med til at skabe en følelse af noget nyt.
Det er derfor, din udkårne virker så spændende og unik - og det vil du fortælle hele verden.
Et andet hormon, som også er på spil i en forelskelse, hedder noradrenalin.
Det giver dig ekstra energi og får dit hjerte til at banke hurtigere, men det gør også, at du mister appetitten og lyst til at sove.
Og så er der feromoner.
Dem er der i alt cirka 40 forskellige af.
Det er lugtstoffer, som kommer ud sammen med sveden, og som folk omkring os kan lugte.
Vi bliver påvirket af dem og nogle studier tyder på, at vi ubevidst kan lugte og afkode feromonerne, der fortæller om vi genetisk passer med en mulig partner.
3.
Det er genkendeligt og trygtI er nu et etableret par, og I kender hinanden godt.
I den her periode vælger nogle også at få børn, blive gift eller flytte sammen.
Men det lange, faste parforhold betyder ofte også, at du i denne periode skal sige farvel til din gamle ven, dopamin.
Forskning har nemlig vist, at niveauerne af dopamin begynder at falde efter cirka fire år i et forhold.
Og det samme gør tiltrækningen.
Det hele afhænger ikke af kemiDet er også værd at huske, at det med kærlighed ikke bare handler om kemi.
Meget af det, der får et parforhold til at holde er nemlig også socialt betinget.
Man skaber et fælles ståsted, som holder parret sammen og hvor fælles værdier kan deles.
De fleste par har desuden noget seksuelt sammen, så de sørger for at få udløst noget oxytocin, der kan hjælpe dem med at holde sammenKilde: Sarah Wåhlin-Jacobsen, læge på Sexologisk Klinik.
Men hvis det går godt for jer, så bliver dopaminen afløst af oxytocin, som giver dig lyst til at blive hos din partner, som du vil ligge tæt med, passe på og planlægge fremtiden med.
- Oxytocin er et tilknytningshormon.
Niveauet af det stiger, når vi bliver berørt, og særligt når vi er i forelskelsesfasen, siger Sarah Wåhlin-Jacobsen.
Vi møder oxytocinen allerede som babyer, og det gør, at vi knytter os til et andet menneske.
- Det er særligt stærkt, når en mor ammer sin baby, og det påvirker barnets tilknytning til moren og omvendt.
Noget af det samme sker ved sex, fysisk berøring og under orgasme.
Det skaber en tilknytning til det menneske, som vi er sammen med, siger Asger Neumann.
Læs også:Rekordmange ansøgere til Gift ved første blik: Her er årets 10 deltagere- Der er den gamle mandejoke om, at man skal ikke være sammen med en kvinde mere end tre gange, fordi så hænger man på hinanden.
Og der er faktisk noget om det.
Især hvis der er en fascination og et begær, og der så kommer sex oveni.
Det har evolutionen fundet en løsning på: At gøre et forhold med forelskelse til kærlighed.
Dele af denne artikel er en omskrivning og genudgivelse af en artikel fra 2018.
FacebookTwitterKopier linkEmner:Sundhed og velvære|Seksualitet|Sexologisk Klinik|Aarhus Universitet|DR1




https://www.dr.dk/nyheder/regionale/oestjylland/ghettopakke-seks-boern-skal-i-obligatorisk-laeringstilbud-i-aarhus

ØstjyllandGhettopakke: Seks børn skal i obligatorisk læringstilbud i AarhusSeks børn fra ghettoområder i Aarhus skal i et obligatorisk dagtilbud, fordi de ikke er tilmeldt en daginstitution.
Hverken i Randers eller i Horsens er der behov for det obligatoriske læringstilbud.
Af Lise Thorsøe-Jacobsen og Sarah Friis Elkjær22.
aug.
2019 kl.
16.
10Bemærk: artiklen er mere end 30 dage gammelLæs opKun få børn i det østjyske skal begynde i et såkaldt obligatorisk læringstilbud, der er en del af den tidligere regerings ghettopakke.
Det betyder, at seks børn i Aarhus skal tilbringe minimum fem timer uden for hjemmet fem dage om ugen.
Det obligatoriske læringstilbud er en form for vuggestue for børn med anden etnisk baggrund, som ikke er blevet skrevet op til en almindelig daginstitution, og som er fyldt et år.
Formålet er at sikre, at børnene får et indblik i dansk kultur og det danske sprog.
Specialkonsulent i Aarhus Kommune Louise Heltborg Budde håber, at tallet i Aarhus ender endnu lavere end de seks børn.
- Børnene er dem, der ikke har skrevet sig op til en almindelig plads i et dagtilbud.
Vores erfaringer er, at forældrene generelt skriver børnene lidt senere op end i andre områder, siger hun.
Læringstilbuddet•Læringstilbuddet skal blandt andet hjælpe børn til at lære dansk og lære dem om danske traditioner, højtider, normer og værdier.
•Det betyder, at børnene skal tilbringe fem timer i en daginstitution fem dage om ugen.
•Tilbuddet er gratis.
•Selvom læringstilbuddet bliver obligatorisk, kan forældrene stadig passe børnene hjemme.
•I så fald skal kommunen sikre, at forældrene giver deres børn samme sproglige stimulering og viden om danske værdier, som barnet ville få 25 timer om ugen i læringstilbuddet.
•Kommunen skal især lægge vægt på, at begge forældre har gode danskkundskaber.
•Den nye lov er en delaftale i ghettoaftalen lavet af den tidligere VLAK-regering, Dansk Folkeparti og Socialdemokratiet.
•Målet er, at Danmark skal være fri for ghettoer inden 2030.
Håbet er derfor, at nogle af familierne gerne vil have barnet i almindelig institution, men bare ikke har fået det meldt ind.
I denne uge får forældrene en påmindelse med posten, og de har indtil 31.
august til at tilmelde børnene, så de seks børn kan stadig nå at blive til færre.
- Samtidig har vi sundhedsplejersker, som også er ude ved ni-måneders besøg.
De oplyser om det obligatoriske læringstilbud og den nye lovgivning, siger hun.
Det obligatorisk læringstilbud er en del af den ghettopakke, som den tidligere regering vedtog sidste år sammen med Socialdemokraterne og Dansk Folkeparti.
I Horsens så det tidligere ud til, at syv børn skulle i obligatorisk læringstilbud, men over sommeren er alle børn blevet meldt ind i almindelige institutioner.
Heller ikke i Randers bliver der brug for at oprette tilbuddet foreløbig.
Her er tallet gået fra tre til nul.
FacebookTwitterKopier linkEmner:Aarhus|Socialforhold|Dansk Folkeparti|Socialdemokraterne|Jylland




https://www.dr.dk/nyheder/indland/born-og-borneborn-bar-lars-larsens-kiste-ud-af-kirken

Lars Larsen er dødSe temaIndlandBørn og børnebørn bar Lars Larsens kiste ud af kirkenBlandt gæsterne ved Lars Larsens bisættelse var erhvervsminister Simon Kollerup (S) og bokseren Brian Nielsen.
Kisten bæres ud af Lars Larsens børn, Mette og Jacob Brunsborg, og børnebørn.
22.
aug.
2019 kl.
15.
35Bemærk: artiklen er mere end 30 dage gammelLæs opLars Larsens bisættelse begyndte klokken 14 i Sejs-Svejbæk Kirke tæt på erhvervsmandens hjem.
Blandt gæsterne var erhvervsminister Simon Kollerup (S), Silkeborgs borgmester Steen Vindum (V), tidligere landsholdsspiller og tidligere sportschef i Silkeborg IF Ebbe Sand og bokseren Brian Nielsen.
Uden for kirken var en stor gruppe Jysk-ansatte mødt op i lyseblå Jysk-skjorter før bisættelsens begyndelse.
Med sig havde de 600 blå roser for at mindes den afdøde Jysk-stifter.
Det var en åben ceremoni med plads til 180 personer.
Familien fortalte på forhånd, at de håbede, at folk ville respektere, at der skulle være plads til familien.
Kistebærerne var Lars Larsens børn, Mette og Jacob Brunsborg, og Jysk-stifterens fire børnebørn, der er mellem 12 og 19 år.
I kirken blev blandt andet spillet sangen "My way" af Frank Sinatra og "Nu falmer skoven trindt om land".
Blandt kransene og blomsterne i kirken var en krans fra kronprins Frederik, der ved flere lejligheder har spillet golf med Lars Larsen.
I kirken var der også blomster fra familien Holch Povlsen, ejer af Bestseller-koncernen.
Efter ceremonien i kirken mødes familie og forretningsforbindelser på Jysks hovedkontor i Brabrand.
Jysk-ansatte var troppet talstærkt op i deres genkendelige uniformer til bisættelsen.
Penge til Kræftens BekæmpelseI stedet for at give blomster opfordrede familien op til bisættelsen folk til at donere et beløb til en indsamling hos Kræftens Bekæmpelse i Lars Larsens navn.
Indsamlingen rundede torsdag eftermiddag 400.
000 kroner.
Læs også:Lars Larsens efterladte opfordrer folk til at droppe blomsterne og støtte Kræftens BekæmpelseTidligere på dagen torsdag ærede de 25.
000 ansatte i Lars Larsen Group, der blandt andet tæller Jysk og Idémøbler, Lars Larsen med et minuts stilhed.
På søndag vil fodboldklubben Silkeborg IF mindes erhvervsmanden ved at spille med sørgebind i udekampen mod Esbjerg.
Lars Larsen døde mandag morgen, 71 år gammel.
Han havde i flere måneder været syg af leverkræft.
I juni trak han sig fra bestyrelsen i Jysk, som han stiftede i 1979 og siden er blevet til en verdensomspændende koncern med 2800 butikker i 52 lande.
Lars Larsen efterlader sig sin kone Kristine, to børn og fire børnebørn.
Sønnen Jacob Brunsborg har overtaget posten som bestyrelsesformand i Jysk.
/ritzau/FacebookTwitterKopier linkEmner:Frank Sinatra (musiker)|Jacob Brunsborg (erhvervsleder)|Socialdemokraterne|Svejbæk|Erhverv




https://www.dr.dk/musik/er-eminem-blevet-snydt-formue-sagsoeger-spotify-250-sange

MusikEr Eminem blevet snydt for formue?
Sagsøger Spotify for 250 sange Selskabet bag rapperen mener, at streamingtjenesten ikke har rettigheder til at spille hans musik.
Eminems selskab mener, at rapperen ikke har modtaget den betaling, han er berettiget til af Spotify.
Af Marie Ravn Nielsen22.
aug.
2019 kl.
15.
22Bemærk: artiklen er mere end 30 dage gammelLæs opHar du rålyttet til Eminems storhit 'Lose Yourself' på Spotify?
Så har rapperen muligvis slet ikke fået den rette betaling for dine mange afspilninger af sangen.
Det mener i hvert fald rapperens udgiver, selskabet Eight Mile Style, der nu har sagsøgt den svenske musiktjeneste for, at rapperen potentielt er gået glip af store dollarbeløb samt et erstatningskrav på grund af manglende betaling.
Det skriver Hollywood Reporter.
Eminems selskab mener, at Spotify ikke har ophavsret til at videreformidle cirka 250 sange med den rappende verdensstjerne, og ifølge søgsmålet, som Hollywood Reporter er i besiddelse af, står der blandt andet, at Spotify slet ikke har rettigheder til rapperens musik til trods for, at sangene er blevet afspillet flere milliarder gange.
I stedet har Spotify blot 'overført tilfældige betalinger, som kun dækker en brøkdel af de afspilninger', ifølge Eight Mile Style.
Lyt til Eminems 'Lose Yourself' fra soundtracket til filmen '8 Mile' her:Eminem: Lose YourselfSagen kommer efter, at en ny lov, kaldet Music Modernization Act, blev vedtaget i efteråret.
Den er lavet for bedre at sikre udøvende kunstnere og sangskrivere deres rette penge, når deres musik afspilles digitalt på musiktjenester som netop Spotify.
Sidste år optrådte Eminem i Danmark for første gang.
Det skete på Roskilde Festival under en enormt velbesøgt koncert på Orange Scene.
Ny lov skal sikre musikerne deres pengeRasmus Rex Pedersen, der forsker i musiktjenester på Roskilde Universitet, siger, at musikbranchen historisk set har været dårlig til at sikre musikerne deres penge.
- Grundlæggende taler sagen her ned i en udfordring, der har været i musikbranchen i mange år – nemlig at sikre informationer om, hvem der har rettigheder til hvad, og dermed også hvordan man fordeler indtægterne.
- Det har man tidligere haft meget svært ved, men Music Modernization Act skulle gerne gøre det mere enkelt at licensere musik til brugerne, siger Rasmus Rex Pedersen.
Og mens man her i Danmark har et mere gennemskueligt system med Koda og Gramex, der sikrer, at musikerne får deres penge, så er forholdene i USA mere komplekse, fordi der kan være mange virksomheder, der repræsenterer musikerne og sangskriverne på én sang.
Så kan Spotify risikere at skulle ud og finde et voldsomt pengebeløb til Eminem?
Ja, det kan faktisk godt ske, fortæller Rasmus Rex Pedersen:- I forhold til Eminem-sagen er det ganske givet, at der står nogle penge på en konto hos Spotify, der ikke er blevet udbetalt.
Det har vi også set med andre mindre profilerede musikere.
Men hvis retten giver Eight Mile Style medhold, kan det potentielt ende med at blive et stort pengebeløb, fordi Spotify har benyttet musikken uretmæssigt.
Spotify har ikke svaret på Hollywood Reporters henvendelse og har dermed ingen kommentar til sagen på nuværende tidspunkt.
FacebookTwitterKopier linkEmner:Eminem (musiker)|Spotify|Koda|Pop og rock|USA




https://www.dr.dk/sporten/cykling/postnord-danmark-rundt/etapen-paa-1-minut-tempokongen-toft-madsen-vinder

PostNord Danmark RundtETAPEN PÅ 1 MINUT Tempokongen Toft Madsen vinder enkeltstarten - Würtz stjæler førertrøjenDanske Martin Toft Madsen vandt anden etape af PostNord Danmark Rundt.
Mads Würtz Schmidt erobrer førertrøjen.
Af Emil Halkier22.
aug.
2019 kl.
17.
34 | opdateret 22.
aug.
2019 kl.
18.
04Bemærk: artiklen er mere end 30 dage gammelLæs opTempokongen Martin Toft Madsen var helt ustyrlig på torsdagens enkeltstart i PostNord Danmark Rundt.
Den 34-årige cykelrytter vandt i suveræn stil 2.
etape, der bestod af en tidskørsel over 17 kilometer på flad vej i og omkring Grindsted.
Den danske timerekordholder fra det lille kontinentalhold BHS-Almeborg Bornholm tilbagelagde turen på 19 minutter og 35 sekunder, hvilket ingen var i nærheden af at matche.
- Det er rigtig rart at kunne krydse denne her af på cv'et.
Jeg har været tæt på mange gange, og så mange år har jeg jo ikke igen, så det er superdejligt, at det lykkedes, siger Martin Toft Madsen.
Ny mand i førertrøjen er Mads Würtz Schmidt.
Han overtager førstepladsen i klassementet fra belgiske Tiesj Benoot (Lotto Soudal).
 Mads Würtz Schmidt (Team PostNord) under torsdagens enkeltstart.
1 / 2Ny mand i førertrøjen er Mads Würtz Schmidt.
Han overtager førstepladsen i klassementet fra belgiske Tiesj Benoot (Lotto Soudal).
1 / 2Mads Würtz Schmidt (Team PostNord) under torsdagens enkeltstart.
2 / 2Tættest på var Rasmus Quaade (Riwal Readynez), Mads Würtz Schmidt (Team PostNord Danmark) og Niklas Larsen (ColoQuick), der alle var 11 sekunder efter vinderen.
Ny mand i førertrøjen er Würtz Schmidt.
Han overtager førstepladsen i klassementet fra belgiske Tiesj Benoot (Lotto Soudal).
Der er dog tæt kamp i toppen af feltet, da kun få hundrededele af et sekund adskiller Würtz Schmidt fra Niklas Larsen i klassementet.
Tempofyldt Toft MadsenTorsdagens helt store triumfator Martin Toft Madsen måtte undervejs nøjes med tredjebedste tid midt på ruten, da 20-årige Mikkel Bjerg (Hagens Berman Axeon) og Rasmus Quaade var et sekund hurtigere.
Det var derfor på anden halvdel af ruten, at den rutinerede etapevinder trak fra konkurrenterne.
Læs også:Belgisk cykelrytter vinder første etape af Danmark RundtToft Madsen er tidligere endt på anden- og tredjepladsen i kampen mod uret i Danmark Rundt.
Det var aldrig lykkedes ham at vinde en etape før torsdagens triumf.
I Danmark Rundt plejer enkeltstarten at være placeret på en af de sidste etaper, men i år har arrangørerne valgt at fremrykke etapen, hvor rytterne kæmper mod uret.
Fredag går turen fra Holstebro til Vejle, hvor der endnu en gang bliver kamp om sekunderne op ad den stejle afslutning på Kiddesvej.
Læs også:'Den nye Fuglsang'?
Danmarks nye klassementshåb skal lære at håndtere pressetDet danske etapeløb kommer ikke forbi Fyn i år, da 4.
etape på lørdag går fra Korsør til Asnæs Indelukke.
Søndag slutter cykelløbet med en etape fra Roskilde til København, hvor der er opløb på Frederiksberg Allé.
/ritzau/FacebookTwitterKopier linkEmner:Martin Toft Madsen (cykelrytter)|Rasmus Quaade (cykelrytter)|Cykelsport|PostNord|København




https://www.dr.dk/sporten/badminton/dansk-herredouble-misser-en-plads-i-vm-kvartfinale-efter-taet-kamp

BadmintonDansk herredouble misser en plads i VM-kvartfinale efter tæt kampDen danske herredouble Kim Astrup og Anders Skaarup Rasmussen tabte til et par fra Taiwan ved badminton-VM.
Kim Astrup og Anders Skaarup Rasmussen var i aktion mod et par fra Taiwan torsdag.
Det endte med et dansk nederlag.
22.
aug.
2019 kl.
14.
27Bemærk: artiklen er mere end 30 dage gammelLæs opKim Astrup og Anders Skaarup Rasmussen missede torsdag en plads i kvartfinalen ved VM i badminton efter nederlag i tre sæt.
Den danske herredouble tabte 19-21, 21-12, 17-21 til Min Chun Liao og Ching Heng Su fra Taiwan.
Kim Astrup og Anders Skaarup Rasmussen startede godt og kom foran 6-1 i første sæt, men taiwanerne svarede godt tilbage med seks point i træk til 7-6-føring.
Læs også:Godkendt dansk dag ved VM i badmintonDanskerne kom derefter ind i en stime med fem vundne point og kom foran med 11-7.
Efterfølgende blev det også til en dansk føring på 15-12, inden taiwanerne for alvor skruede op for tempoet og udlignede til 16-16 og kort efter 17-17.
Kim Astrup og Anders Skaarup Rasmussen havde mistet momentum og kom bagud 17-20.
Duoen reddede to sætbolde, men en smash i midten af banen sørgede for taiwansk sætsejr.
Den danske herredouble tabte 19-21, 21-12, 17-21 til Min Chun Liao og Ching Heng Su fra Taiwan.
Kom ovenpå i andet sætI andet sæt fungerede spillet bedre for Kim Astrup og Anders Skaarup Rasmussen, som bagud 3-5 kom foran med hele 13-5 efter hele ti vundne point i træk.
Derefter var den smal sag for de ottendeseedede danskere at udligne til 1-1 i sæt.
Det hele skulle dermed afgøres i tredje sæt.
Her var taiwanerne bedst og kom efter en jævnbyrdig start foran med 15-9.
Danskerne reducerede blandt andet til 17-19 i slutfasen, men det var ikke nok til at komme i nærheden af sejren.
Taiwanerne udnyttede foran 20-17 den første af tre matchbolde og tog sejren og pladsen blandt VM's otte bedste herredoubler.
/ritzau/FacebookTwitterKopier linkEmner:Taiwan




https://www.dr.dk/nyheder/regionale/hovedstadsomraadet/hundredvis-af-familier-tvangsflyttes-det-er-meget-utrygt

Regeringens ghettoudspilSe temaKøbenhavnHundredvis af familier tvangsflyttes: 'Det er meget utrygt'I alt skal der i ghettoområderne i Høje Taastrup, Helsingør og København tvangsflyttes beboere fra 994 lejligheder.
Assma Azzam og hendes mand og tre børn er nogle af dem, der tvinges til at flytte fra deres hjem i boligområdet Nøjsomhed i Helsingør – et område, der står på regeringens ghettoliste.
 DR)Af Lise Højer Rømeling22.
aug.
2019 kl.
14.
09Bemærk: artiklen er mere end 30 dage gammelLæs opAssma Azzam står på altanen og kigger ned på legepladsen, hvor hendes to drenge plejer at lege om eftermiddagen.
Sammen med sin mand og sine tre børn har hun boet i boligområdet Nøjsomhed i Helsingør de seneste fem år, men til næste sommer skal de flytte.
Familien bor i en af 96 lejligheder, hvor beboerne skal tvangsflyttes, fordi området, der siden december har stået på regeringens ghettoliste, skal bygges om, så man kan tiltrække flere beboere med job, uddannelse og en ren straffeattest.
- Vi blev meget chokerede over den besked.
Hvis vi nu skal flytte langt væk, skal børnene så flytte institution?
Det er meget utrygt, siger Assma Azzam.
Området er et af de 29 boligområder i landet, der i december sidste år fik stemplet som ghetto.
Senest 1.
juni 2019 skulle de 15 af områderne, der kategoriseres som hårde ghettoområder, have en plan for, hvordan man vil nedbringe antallet af familieboliger til 40 procent af boligerne.
Det besluttede et folketingsflertal sidste år for at komme parallelsamfund til livs.
FAKTA: Ghettoområder i DanmarkDer er 29 ghettoområder i Danmark, fremgår det af regeringens officielle ghettoliste.
For at komme på ghettolisten skal et boligområde have mindst 1.
000 beboere, halvdelen er ikkevestlige indvandrere eller efterkommere og desuden er beboerne i området oftere uden job og uddannelse end resten af befolkningen og har i højere grad pletter på straffeattesten.
15 af områderne kategoriseres som "hårde ghettoområder".
De "hårde ghettoområder" ligger i København, Høje Taastrup, Holbæk, Slagelse, Odense, Esbjerg, Horsens, Kolding, Vejle og Aarhus.
Kilde: Transport-, Bygnings- og BoligministerietNøjsomhed er endnu ikke en "hård ghetto", men boligselskabet Boliggården, der administrerer boligerne, har alligevel valgt at renovere allerede nu for at undgå at blive det.
De har indtil 2021 til at ændre på beboersammensætningen, og det indebærer desværre tvangsflytninger.
- Hvis vi havde tiden til at arbejde med uddannelse, integration og andet, ville vi givetvis have valgt andre fremgangsmåder, siger Claus Gruby, som er direktør i boligselskabet Boliggården.
Det bliver Helsingør Kommune, der skal finde boliger til de mange snart hjemløse beboere, og de skal ikke være bekymrede, siger borgmester Benedikte Kiær (K).
- De skal have tilbudt en tilsvarende bolig og en, der passer til de behov de har, og det finder vi selvfølgelig, siger hun.
'De får job - og så flytter de'Andre områder på regeringens ghettoliste har også planer om at flytte beboere væk fra de udsatte områder.
I alt skal der i ghettoområderne i Høje Taastrup, Helsingør og København tvangsflyttes beboere fra 994 lejligheder.
Et af de steder, hvor man allerede har erfaring med tvangsflytninger, er i Taastrupgaard i Høje Taastrup.
Her besluttede man, før det blev vedtaget i Folketinget, at gøre noget ved området, blandt andet ved at rive otte boligblokke ned, så beboerne i 188 lejligheder skulle flytte.
For det er ikke nok at forsøge at få dem, der allerede bor i området, i job og uddanelse.
Boligområdet Nøjsomhed i Helsingør skal bygges om for at komme af regeringens ghettoliste, og det betyder, at beboerne i 96 lejligheder tvinges til at flytte.
 DR)- Der er heldigvis mange tredjegenerationsindvandreres børn, der får uddannelser og bryder ud af de dårlige sociale cirkler, men ofte ender de med at flytte væk fra området, siger Claus Bjørton, kundechef i boligselskabet KAB og en af kræfterne bag den nye plan for Taastrupgaard.
Tilbage i Nøjsomhed i Helsingør forsøgte boligselskabet i sidste uge at berolige de mange frustrerede beboere på et beboermøde, men familierne kan endnu ikke få at vide, hvor de skal flytte hen eller hvornår, lød beskeden.
En hård uvished, synes Assma Azzam - især med tanke på sine børn:- De har jo masser af venner her og det nye sted, hvor vi skal flytte hen.
Er det et trygt sted, kan jeg være sikker på, at der ikke er ballade?
Flere politikere i Helsingør er utilfredse med tvangsflytningerne og vil på mandag diskutere i byrådet, om man skal søge boligministeren om dispensation, så man kan undgå tvangsflytningerne.
FacebookTwitterKopier linkEmner:Benedikte Kiær (politiker)|Det Konservative Folkeparti|Bolig|Helsingør|Taastrup




https://www.dr.dk/nyheder/penge/medarbejdere-sagde-farvel-til-lars-larsen-med-blaa-roser-han-takkede-os-altid

Lars Larsen er dødSe temaPengeMedarbejdere sagde farvel til Lars Larsen med blå roser: ’Han takkede os altid for indsatsen’Erhvervsmanden Lars Larsen blev i dag bisat i Sejs-Svejbæk Kirke.
Medarbejderne i Jysk havde samlet over 15.
000 kroner sammen til blå roser til Lars Larsens bisættelse.
 Erkan Teksen, butikschef i Jysk Ishøj, med nogle af de mangel blå roser, som medarbejderne havde samlet ind til.
 De 40-50 fremmødte Jysk-medarbejdere gik samlet ind i kirken.
 Erhvervsminister Simon Kollerup (S) deltog også i Lars Larsens bisættelse.
Efter bisættelsen lagde Simon Kollerup en bårebuket ved Lars Larsens mindeplads.
 Lars Larsens kiste bæres ud af Lars Larsens børn Jacob og Mette Brunsborg samt børnebørnene Christian, Christine, Søren og Line Brunsborg.
1 / 5Medarbejderne i Jysk havde samlet over 15.
000 kroner sammen til blå roser til Lars Larsens bisættelse.
1 / 5Erkan Teksen, butikschef i Jysk Ishøj, med nogle af de mangel blå roser, som medarbejderne havde samlet ind til.
2 / 5De 40-50 fremmødte Jysk-medarbejdere gik samlet ind i kirken.
3 / 5Erhvervsminister Simon Kollerup (S) deltog også i Lars Larsens bisættelse.
Efter bisættelsen lagde Simon Kollerup en bårebuket ved Lars Larsens mindeplads.
4 / 5Lars Larsens kiste bæres ud af Lars Larsens børn Jacob og Mette Brunsborg samt børnebørnene Christian, Christine, Søren og Line Brunsborg.
5 / 5Af Michelle Hald22.
aug.
2019 kl.
16.
43Bemærk: artiklen er mere end 30 dage gammelLæs opDet var en propfyldt Sejs-Svejbæk Kirke, der i dag var rammen, da familie, venner, erhvervsfolk og medarbejdere sagde et sidste farvel til erhvervsmanden Lars Larsen.
Allerede flere timer før bisættelsen begyndte, mødte folk op ude foran kirken i Sejs-Svejbæk - en lille landsby, som ligger uden for Silkeborg.
Blandt de fremmødt var 40-50 Jysk-medarbejdere.
De stod sammen ude foran kirken i deres lyseblå skjorter med "JYSK" skrevet i store, hvide bogstaver på ryggen.
Medarbejderne i Jysk havde selv taget initiativ til at deltage i bisættelsen af Lars Larsen.
Da Lars Larsens hustru, Kristine Brunsborg, hans to børn og fire børnebørn sammen ankom til kirken, hilste de første på de fremmødte medarbejdere.
Derefter gik de i stilhed helt op foran kirken og begyndte at tage imod de mange andre fremmødte.
Det er Mette Mortensen, der er butikschef i Jysk i Viborg, som har taget initiativet til, at medarbejderne mødes ved bisættelsen.
- Vi gør det, fordi vi tror, at familien sætter pris på det.
Og så skulle det være i Lars Larsens ånd.
Jeg har tænkt på at gøre det her, lige siden Lars Larsen blev syg, siger Mette Mortensen, der har været ansat i Jysk i 18 år.
Hun har også stået for en indsamling, hvor kollegaer fra hele landet kunne købe en blå rose til Lars Larsen.
Hun har delt initiativet med alle sine Jysk-kollegaer i landet via Jysks intranet og en facebookside for medarbejderne.
- Allerede en time efter jeg lagde det op, havde 85 kollegaer sendt penge til roser, siger Mette Mortensen, der kom til bisættelsen med i alt 608 roser fra Jysk-medarbejdere.
Efter bisættelsen blev medarbejdernes blå roser placeret på Lars Larsens mindeplads.
De fleste af de fremmødt Jysk-medarbejdere kom fra butikkerne i Silkeborg og Viborg.
Men enkelte tog turen hele vejen fra Sjælland for at sige farvel til Lars Larsen.
- Vi er taget til bisættelsen for at vise den sidste respekt til Lars Larsen.
Han var en person, som var helt nede på jorden, som altid takkede sine medarbejdere for indsatsen, siger Erkan Teksen, der er butikschef i Jysk i Ishøj.
Han har været i Jysk i 15 år og er kørt til Sejs-Svejbæk Kirke sammen med sin tvillingbror, Burkan Teksen, der også er butikschef i Jysk.
Da Lars Larsens to børn og fire børnebørn havde båret kisten ud, stod Erkan og Burkan Teksen sammen med de andre Jysk-medarbejdere på en lang række med de blå roser.
De stod sammen i stilhed, mens rustvognen kørte afsted med Lars Larsens kiste.
Tvillingbrødrene Erkan Teksen (tv) og Burkan Teksen (th), der begge er butikschefer i Jysk, var taget fra Sjælland til Sejs-Svejbæk for at sige farvel til Lars Larsen.
 Lars Larsens bisættelsen var privat uden deltagelse fra Kongehuset, der dog havde sendt en krans.
 En hilsen fra en erhvervsmand til en anden.
Anders Holch Povlsen, der ejer Bestseller, havde også sendt en bårebuket.
 Blomsterne til Lars Larsens bisættelse kom fra alle samfundslag.
Blandt andet havde Husforbi sendt en bårebuket med teksten: Nætterne bliver koldere uden dig - tak for de mange soveposer  Erhvervsminister Simon Kollerup (S) deltog i bisættelsen og lagde efterfølgende en bårebuket ved Lars Larsens mindeplads.
1 / 5Tvillingbrødrene Erkan Teksen (tv) og Burkan Teksen (th), der begge er butikschefer i Jysk, var taget fra Sjælland til Sejs-Svejbæk for at sige farvel til Lars Larsen.
1 / 5Lars Larsens bisættelsen var privat uden deltagelse fra Kongehuset, der dog havde sendt en krans.
2 / 5En hilsen fra en erhvervsmand til en anden.
Anders Holch Povlsen, der ejer Bestseller, havde også sendt en bårebuket.
3 / 5Blomsterne til Lars Larsens bisættelse kom fra alle samfundslag.
Blandt andet havde Husforbi sendt en bårebuket med teksten: Nætterne bliver koldere uden dig - tak for de mange soveposer 4 / 5Erhvervsminister Simon Kollerup (S) deltog i bisættelsen og lagde efterfølgende en bårebuket ved Lars Larsens mindeplads.
5 / 5FacebookTwitterKopier linkEmner:Svejbæk|Arbejdsmarked|Jysk|Silkeborg|Lars Larsen (erhvervsleder)




https://www.dr.dk/nyheder/indland/fem-bud-fra-psykiatrien-saadan-forsoeger-regionerne-hjaelpe-unge-videre

IndlandFem bud fra psykiatrien: Sådan forsøger regionerne at hjælpe unge videreMobilteams, forskudte skillelinjer og andre løsninger.
Se din regions bud på en bedre overgang for unge psykiatriske patienter her.
Der er forskellige bud på, hvad regionerne kan gøre for, at overgangen mellem børne- og ungdomspsykiatrien og voksenpsykiatrien bliver så god som mulig for de unge.
Af Laura Aller Jónasdóttir og Grafik: Simone C.
Møller22.
aug.
2019 kl.
17.
59Bemærk: artiklen er mere end 30 dage gammelLæs opDer er ikke én fælles plan for, hvad man gør, når en ung patient går fra børne- og ungdomspsykiatrien over i voksenpsykiatrien.
Men her er fem forskellige bud på, hvordan man gør overgangen bedre fra de fem regioner.
Klik og se, hvad de gør i din region:En af de unge, der har oplevet en svær overgang, er Rebecca.
Hun oplevede at skulle sige farvel til sin psykolog, som hun havde opbygget tillid til og kunne åbne op overfor, fordi hun fyldte 18 år og skiftede til voksenpsykiatrien.
Hør hende fortælle i Den Daglige Dosis her:Den svære overgang fra barn til voksen i psykiatrien: Rebecca kiggede ind i væggen i et halvt årFlere forskere, vi har talt med, understreger, hvor vigtigt det er for en god overgang, at der er personale, den unge kender.
Læs mere her::Svære overgange i psykiatrien: Informationer bliver tabt og patienterne er i ingenmandslandKendte ansigter følger med i Region SyddanmarkDen relation har de fokus på i Region Syddanmark.
Som du kan se på kortet ovenfor, så har regionen mulighed for at sende mobilteams ud til nogle unge, der skal skifte afdeling til voksenpsykiatrien.
- Det er personale, som de unge kender i forvejen.
De kan så komme og besøge den unge hjemme eller på en boinstitution.
Og de kan blive ved med at komme i månedsvis - også når omgivelserne i psykiatrien skifter, siger Anders Meinert, som er lægefaglig direktør i psykiatrien i Region Syddanmark.
Hvor mange unge overgik til voksenpsykiatrien i 2018?
Der findes ikke samlede tal for, hvor mange unge der skifter fra børne- og ungdomspsykiatrien til voksenpsykiatrien hvert år.
Men de enkelte regioner har trukket tal fra 2018:Region Nordjylland: 104 patienterRegion Syddanmark: 73 patienterRegion Sjælland: 93 patienterRegion Hovedstaden: 146 patienterRegion Midtjylland: 24 patienterTallene kan ikke lægges sammen, da der er forskel på, hvem de indbefatter.
Patienterne i de forskellige regioner har forskellige alder.
Der kan være patienter, som henvises til de voksenpsykiatriske afdelinger tidligere end som 18-20-årige.
Der kan være voksne patienter, der behandles for spiseforstyrrelser under børne- og ungdomspsykiatrien.
Desuden kan der være patienter, som går hos deres egen læge efter børne- og ungdomspsykiatrien, men som så kommer ind i voksenpsykiatrien senere.
Kilder: Kresten Dørup, centerchef ved Børne- og ungdomspsykiatrisk center Region Hovedstaden, Anders Meinert, lægefaglig direktør i psykiatrien i Syddanmark, Jesper Pedersen, ledende overlæge i børne- og ungdomspsykiatrien i Region Sjælland, Anette Sloth, direktør for Psykiatrien i Region Nordjylland, Psykiatrien i Region MidtjyllandHvorfor har I valgt det?
- Vi kan se, at den der overgang for nogle patienter - og det er nok specielt de sygeste patienter - den kan være rigtig svær, siger han.
Læs også:Svære overgange i psykiatrien: Informationer bliver tabt og patienterne er i ingenmandslandOg når skiftet ikke er forberedt godt nok, kommer der nogle reaktioner, som kan være rigtig træls for den unge, fortæller Anders Meinert:- Vi har både set vold, og vi kan blive nødt til at bruge tvang og alt muligt andet, fordi det hele ikke går så godt, som det skulle.
Men det ser ud til at hjælpe, at det er kendte ansigter, der i en længere periode har kontakten med den unge patient, siger psykiatridirektøren.
Har du selv oplevet en god overgang mellem børne- og ungdomspsykiatrien og voksenpsykiatrien?
Så vil vi gerne høre fra dig og snakke med dig.
Skriv til lajo@dr.
dkFordele ved at dele erfaringerNiels Bilenberg er overlæge i børne- og ungdomspsykiatrien i Region Syddanmark, og han ser store muligheder i at få beskrevet og delt erfaringerne:- Der ligger en kæmpe udfordring og også noget spændende i, at vi lærer af de erfaringer, man har gjort sig et sted omkring overgange, at de bliver spredt ud og bliver beskrevet, sådan så man kan bruge dem i de andre regioner også, siger han.
Læs også:Rebecca må sige farvel til sin psykolog, fordi hun fylder 18 år: Jeg ligger og kigger ind i en væg i et halvt års tidOg i psykiatrien i Region Nordjylland kan direktør Anette Sloth også se en idé i, at regionerne deler viden - især fordi nogle patienter flytter til andre regioner: - Vi skal hjælpe patienten videre - også ind i en anden region.
Det er vigtigt, at regionerne prøver på at bidrage til et godt forløb i godt tid, før barnet bliver 18, så man er forberedt på, hvad man træder ind i.
Overgange kan ikke undgåsRegion Nordjylland arbejder også med at sikre overgangen mellem børne- og ungdomspsykiatrien.
Det gør man blandt andet ved at lave en beskrivelse af forløbet, som alle er enige om.
- Vi organiserer et patientteam omkring patienten i de komplekse forløb, hvor det ikke bare er et forløb mellem en læge og en patient, men der er andre interessenter med i at få lavet et sammenhængende forløb, siger Anette Sloth.
Hvornår overgår unge til voksenpsykiatrien i de fem regioner?
Region Midtjylland: Glidende overgang mellem 18 og 21 årRegion Sjælland: Overgang omkring 18 årRegion Hovedstaden: Kan beholde patient i 1-2 uger ud over de 18 årRegion Nordjylland: Grænsen går omkring 18 årRegion Syddanmark: Skillelinje ved de 20 årKilder: Kresten Dørup, centerchef ved Børne- og Ungdomspsykiatrisk Center i Region Hovedstaden, Anders Meinert, lægefaglig direktør i Psykiatrien i Syddanmark, Jesper Pedersen, ledende overlæge i Børne- og Ungdomspsykiatrien i Region Sjælland, Anette Sloth, psykiatridirektør i Region Nordjylland, Jakob Paludan, ledende overlæge i Børne- og Ungdomspsykiatrisk afdeling i Region MidtjyllandSamtidig forsøger de fleste regioner at sørge for, at der er så få overgange som muligt.
- Hvis man kan se, at man (patienten, red.
) efter forholdsvis kort tid er færdigbehandlet, så forsøger vi at lade dem blive, så de slipper for et skift, forklarer psykiatridirektøren i Region Nordjylland.
Men der er ikke plads til at lade alle blive, og for nogle vil det være fint at komme i voksenpsykiatrien, siger Anette Sloth:- Vi har aldrig haft så mange unge i behandling, som vi har nu.
Når man har så stort et pres ind i børne- og ungdomspsykiatrien, kan det være svært at synes, man skal udvide, når vi knap nok kan imødekomme dem, vi får ind.
FacebookTwitterKopier linkEmner:Psykiske lidelser|Region Syddanmark|Sundhedsvæsen|Region Nordjylland|Jylland




https://www.dr.dk/sporten/cykling/postnord-danmark-rundt/dr-sportens-cykelkommentator-enkeltstarten-bliver-en-dag-i

PostNord Danmark RundtDR Sportens cykelkommentator: ’Enkeltstarten bliver en dag i danskernes tegn’Flere danske cykelryttere vil tiltrække sig opmærksomhed på dagens etape i PostNord Danmark Rundt, vurderer Dan Frost.
Flere danske rytterne er i spil til at tage sejren på dagens etape.
Af Anne Hedegaard Petersen og Tina Müller (interview)22.
aug.
2019 kl.
12.
40Bemærk: artiklen er mere end 30 dage gammelLæs opDer venter rytterne en 17 kilometer, kort eller lang om du vil, enkeltstart, der er flad som en pandekage, når de ruller ud på 2.
etape af PostNord Danmark Rundt.
Og der er som dansker god grund til at glæde sig.
Dagens enkeltstartsetape vil nemlig være præget af flotte danske præstationer, vurderer DR Sportens cykelkommentator, Dan Frost.
- Det bliver uden tvivl en dag i danskernes tegn og så forhåbentlig krydret med et par udlændinge.
Alle enkeltstarter jeg har kørt i PostNord Danmark Rundt har jeg vundet, så det skulle jeg gerne holde fast iMads Würtz Schmidt, cykelrytterCykelkommentatoren fremhæver blandt andre Mads Würtz Schmidt, Mikkel Bjerg og Martin Toft som mulige vindere af etapen.
Læs også:Henrik Liniger: ’En lille, ny detalje ændrer Danmark Rundt’Würtz Schmidt har statistikken med sigEn dansker, der uden tvivl vil gøre sit for at sætte sit præg på løbet, er Mads Würtz Schmidt.
Kaptajnen for det danske hold Team PostNord Danmark har ambitionerne helt i top.
- Jeg går efter at vinde etapen.
I en enkeltstart kører man alt, hvad man kan, og det har jeg tænkt mig at gøre.
Så jeg har sat næsen op efter en etapesejr, lyder det fra Mads Würtz Schmidt, der da også har en glimrende statistik med sig i bagagen.
- Alle enkeltstarter, jeg har kørt i PostNord Danmark Rundt, har jeg vundet, så det skulle jeg gerne holde fast i, siger han.
Mads Würtz Schmidt mener selv, at han har gode chancer for at vinde årets udgave af Post Nord Danmark Rundt.
Mads Würtz Schmidt har tidligere kørt to enkeltstarter i løbet og vundet dem begge.
Torsdag går han så efter sin tredje sejr på enkeltstartsetapen, og det er der især én mand, der skal være behjælpelig med at opnå.
- Det er Morten Bennekou, der sidder i bilen, og han kender mig fra dengang, jeg vandt mine verdensmestertitler, og han ved, hvad der skal til for mig.
Der skal være plads til, at jeg kan gå ind i mig selv, og hvis jeg vrisser af folk, er det ikke fordi, jeg er sur, men fordi jeg er ’in the zone’, siger Mads Würtz Schmidt.
Læs også:DAGENS ETAPE Flad enkeltstart er guf for tempospecialisterneEnkeltstarten rykket to dage fremDe seneste tre år har enkeltstarten i Danmark Rundt været placeret på fjerde etape.
Men i år kommer den altså allerede i dag på 2.
etape, og det får flere betydninger, forklarer Dan Frost.
- Løbet er stadig bygget op om kongetapen i Vejle og så enkeltstarten, så det er, som det plejer.
Men nu hvor enkeltstarten er rykket frem, kan det hele både blive mere åbent, men også lukket.
Det bliver spændende at se.
- Det er altid sjovt at prøve noget nyt og ikke være for stereotyp i sin rute.
Vi må se, hvad det giver til løbet og så vurdere virkningen efterfølgende, siger han.
Martin Toft er et godt bud på en vinder af dagens enkeltstartsetape.
Cykelkommentatoren mener, at det er en stor fordel for enkeltstartsspecialisterne, at etapen er rykket frem, for så er deres ben mere friske, end hvis etapen havde ligget på fjerdedagen.
Derfor har Dan Frost også en fidus til, at ’enkeltstartsfænomenet’, som han kalder Martin Toft, vil løbe med sejren.
- Han har brugt mange og flere timer end blandt andre Mads Würtz Schmidt på enkeltstartscyklen, og det vil komme ham til gode og få en afgørende betydning.
- Jeg tror til gengæld, at Mads Würtz Schmidt er et godt bud på, hvem der har førertrøjen efter dagens etape, siger Dan Frost.
FacebookTwitterKopier linkEmner:Cykelsport|PostNord|Vejle|Martin Toft Madsen (cykelrytter)




https://www.dr.dk/nyheder/udland/johnson-paa-brexit-charmetur-macron-bed-bare-ikke-paa-hans-stoerste-oenske

BrexitSe temaUdlandJohnson på brexit-charmetur: Macron bed bare ikke på hans største ønskeDen britiske premierminister vil have genforhandlet den brexit-aftale, der allerede er forhandlet på plads med EU.
Frankrigs præsident Emmanuel Macron og den britiske premierminister Boris Johnson har i dag diskuteret brexit.
Macron udelukker, at brexit-aftalen kan genforhandles.
Af Sofie Dyjak22.
aug.
2019 kl.
17.
05Bemærk: artiklen er mere end 30 dage gammelLæs opCharmeoffensiven er i fuld gang.
For den nyslåede britiske premierminister Boris Johnson forsøger ihærdigt at overbevise Europas statsledere om, at aftalen for Storbritanniens udtræden af EU skal genforhandles, og at det såkaldte bagstop skal skrottes.
I dag var det så Paris og præsident Emmanuel Macrons tur til at få besøg.
Men de to lederes modstridende positioner var der ingen tvivl om.
Hvad går backstop ud på?
’Backstoppen’ skal sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle blive enige om en frihandelsaftale.
Efter planen skal Storbritannien forlade EU den 31.
oktober i år.
Men i en periode frem til udgangen af 2020 vil Storbritannien blive ved med at følge alle EU's regler og være en del af EU's indre marked.
Tanken er, at EU og Storbritannien i tiden frem til udgangen af 2020 skal enes om en frihandelsaftale, som er så omfattende, at varer frit vil kunne bevæge sig mellem EU og Storbritannien uden behov for toldere som kontrollerer varer ved grænsen mellem Irland og Nordirland.
Men hvis det af en eller anden årsag ikke lykkes for EU og Storbritannien at lave sådan en aftale, så er der behov for nogle regler for, hvad der så skal ske i stedet.
Det er de regler, som er beskrevet i den såkaldte 'backstop', der er en del af den skilsmisse-aftale, som EU og Storbritannien har indgået.
Premierminister Boris Johnson er modstander af ordningen, da han frygter, at den i praksis vil betyde, at briterne bindes til EU-regler til evig tid.
Han har derfor forlangt, at bagstopperen fjernes fra den skilsmisseaftale, som Theresa May blev enig om med EU, da hun stadig var premierminister.
EU har indtil videre afvist at genåbne forhandlingerne om aftalen.
- Det er ikke op til et enkelt EU-land at forhandle om denne aftale.
Men jeg må understrege, at nøgledele i aftalen, som for eksempel det irske bagstop, er uundværlig garanti til at bevare stabiliteten i Irland, lød det blandt andet fra Macron.
Boris Johnson går stadig efter at lande en anden løsning med EU.
- Jeg er sikker på, at vi med energi og kreativitet kan nå frem til en ny aftale, sagde han.
Macron havde allerede inden mødet slået fast, at det er udelukket, at brexit-aftalen på ny vil blive genforhandlet.
En aftale, der ikke er flertal for i det britiske parlament.
Tysklands forbundskansler, Angela Merkel, gav i går Boris Johnson 30 dage til præsentere alternative forslag til den omstridte bagstopper, som han mandag kaldte for "udemokratisk".
Samme melding fik han fra Macron i dag.
Backstop skal fejes af bordetDet såkaldte backstop skal sikre, at der ikke kommer en hård grænse mellem Nordirland og EU-medlemslandet Irland, hvis EU og Storbritannien ikke kan blive enige om en aftale for frihandel.
Læs også:Kim Bildsøe Lassen: Merkel har åbnet en dør på klem for Boris Johnson - men kun lidtOg Boris Johnson frygter, at aftalen i praksis vil betyde, at briterne bindes til EU-regler for evig tid.
Hans mission er derfor klar: Han vil have fejet backstop-garantien helt af bordet, men det afviser EU indtil videre.
Mandag sendte formanden for Det Europæiske Råd, Donald Tusk, et tweet ud, hvor han helt udelukkede det.
Spørgsmålet om backstoppen har været den største hindring i forhold til den skilsmisseaftale, Theresa May forhandlede på plads med Bruxelles i 2018.
Aftalen er blevet nedstemt tre gange i det britiske parlament.
Får kritik for ikke at have en løsningStorbritannien træder efter planen ud af EU den 31.
oktober - og det bliver uden en aftale, hvis ikke det britiske parlament og EU kan nå til enighed.
Theresa May overlod i juli i år brexit-forhandlingerne og posten som premierminister til Boris Johnson.
Og han har siden kæmpet for at få enderne til at mødes mellem EU og det britiske parlament.
I stedet for backstoppen foreslår Johnson det, han kalder for "alternative ordninger" baseret på teknologiske løsninger.
Men den plan får kritik for ikke at være realistisk, fortæller DR's korrespondent i Storbritannien, Kim Bildsøe Lassen:- Boris Johnson bliver både i EU og her i Storbritannien kritiseret for ikke at have en alternativ strategi.
Han ved på forhånd, at EU vil sige nej til det, han kræver.
Folk vil vide, hvad hans plan er for at undgå, at briterne træder ud af EU uden en aftale.
Lørdag står Johnson igen ansigt til ansigt med flere magtfulde ledere, når han deltager i et to dage langt topmøde i G7 i Biarritz i Frankrig.
FacebookTwitterKopier linkEmner:Angela Merkel (politiker)|Boris Johnson (politiker)|EU|Storbritannien|EU-forhold




https://www.dr.dk/nyheder/politik/live-tv-sf-holder-sommergruppemoede-0






https://www.dr.dk/sporten/oevrig/rene-holten-poulsen-roer-sig-sikkert-videre-ved-vm

Øvrig sportRené Holten Poulsen roer sig sikkert videre ved VMDen danske roer gik sikkert videre fra sit indledende VM-heat i 1.
000 meter enerkajak.
René Holten Poulsen er klar til semifinalerne ved VM i kajak.
Af Anne Hedegaard Petersen22.
aug.
2019 kl.
11.
00 | opdateret 22.
aug.
2019 kl.
18.
35Bemærk: artiklen er mere end 30 dage gammelLæs opTorsdag formiddag var Danmarks største navn indenfor kajaksporten, René Holten Poulsen, på vandet for første gang ved VM, der afholdes i Szeged i Ungarn.
Her skulle han forsøge at følge trop med Emma Aastrand Jørgensen, som onsdag sikrede Danmark en glimrende åbning på VM.
Og man må sige, at det gik efter planen.
Læs også:Danske kajakroere jagter OL-billetter ved VMI sit indledende heat på 1.
000 meter i enerkajak roede Holten Poulsen over målstregen som nummer to.
Danskeren lå til at vinde efter både 250 og 500 meter, men måtte se sig slået til sidst.
Med sin plads som nummer to sikrede han sig kvalifikation til fredagens semifinaler i tiden 3:30.
10.
Vinderen af heatet blev hviderussiske Aleh Yurenia, der var to sekunder hurtigere end danskeren.
René Holten Poulsen roer semifinale fredag aften omkring kl.
18.
Semifinaleplads til kvindelig roerMen René Holten Poulsen og Emma Aastrand Jørgensen er ikke ene om at imponere og skaffe semifinalepladser til Danmark.
Bolette Nyvang Iversen, der er med til slutrunden som reserve for firerkajakken, var på vandet torsdag middag, og her krydsede hun stregen som nummer fire.
Det rækker til en plads i semifinalen, som hun roer fredag aften.
Også firerkajakken med Emma Aastrand Jørgensen, Line Langelund Eriksen, Julie Frølund Funch og Pernille Knudsen er videre til semifinalerne, der roes lørdag.
Den danske kvartet endte på en fjerdeplads i deres indledende heat.
FacebookTwitterKopier linkEmner:René Holten Poulsen (roer)|Kano og kajak|Ungarn




https://www.dr.dk/sporten/cykling/postnord-danmark-rundt/den-nye-fuglsang-danmarks-nye-klassementshaab-skal-laere

PostNord Danmark Rundt'Den nye Fuglsang'?
Danmarks nye klassementshåb skal lære at håndtere presset22-årige, lovpriste Jonas Vingegaard klatrer stille og roligt mod World Tourens tinder.
Jonas Vingegaard på podiet under Polen Rundt.
Den 22-årige dansker har et stort potentiale, mener flere cykeleksperter.
Af Mikkel Gøtzsche22.
aug.
2019 kl.
10.
25Bemærk: artiklen er mere end 30 dage gammelLæs opFor tolv dage siden trådte en 22-årig dansker op på podiet i det sydlige Polen.
Med armene i vejret blev Jonas Vingegaard hyldet som vinder af 6.
etape i Polen Rundt og fik oven i hatten æren af at gå ind til løbets sidste etape som den førende rytter.
Etapesejren var den hidtil største sejr for Vingegaard, der for blot et halvt år siden skiftede til World Tour-holdet Jumbo-Visma.
Og på trods af at han lige nu har fuld fokus på PostNord Danmark rundt, har Vingegaard da heller ikke for alvor nået at få armene ned.
- Det var fuldstændig fantastisk.
Det havde jeg på ingen måde forventet inden løbet, hvor jeg jo egentlig bare skulle være hjælperytter.
Og skal man tro én af de konkurrerende sportsdirektører, Deceuninck-Quicksteps Brian Holm, så bliver det langt fra den sidste triumf.
- Når du går ned og gør det, som Jonas gør i Polen, så er du bare god.
Altså den etape var en af de hårdeste, jeg har set i lang tid.
Det var ganske imponerende.
Jonas VingegaardFødt: 10.
december 1996 (22 år)Fødested: HillerslevHold: Team Jumbo-VismaStørste sejr: 6.
etape af Polen Rundt (2019)Tegn på at man har leveretDanskerens tidligere sportsdirektør hos ColoQuick, Christian Andersen, har tidligere omtalt Vingegaard som 'den nye Jakob Fuglsang'.
Ifølge ham har det nye klassementshåb rig mulighed for at udvikle sit talent på World Tour-holdet Jumbo-Visma.
- Jeg ved, at de ser et meget stort potentiale i ham.
Han er ikke den rytter, der har trænet allermest, og derfor er der stadig meget at bygge på.
Så det er fedt, når der kommer et professionelt hold, der kan begynde at forme ham.
Vingegaard selv nævner også klassementerne på World Touren som sit store mål, omend han ved, at det kræver hårdt arbejde.
- Jeg synes, det er dejligt at blive kaldt det nye, store håb.
Det er tegn på, at jeg har leveret noget allerede.
Jeg vil også gerne kunne køre med i Ardennerklassikerne, men det er klassementet, der fascinerer mig, og der jeg håber på at udvikle mig.
Og ifølge DR's cykelekspert Dan Frost er prædikatet som klassementshåb ikke helt ved siden af.
Der er dog stadig masser, der skal arbejdes med, og især én disciplin skal Vingegaard forbedre sig i, hvis han for alvor skal begynde at blande sig i klassementet.
- Ligesom mange andre bjergryttere har han sine begrænsninger på enkeltstarten.
Den er svær for bjergrytterne, fordi de er så spinkle.
Det er en svær kombination, fordi han skal tage noget mere muskelmasse på for at køre en bedre enkelstart, men på den måde risikerer han at miste sine evner op ad, fordi han bliver tungere.
I et klassement skal man køre stærkt mange dage i træk.
I Polen skulle jeg jo sådan set bare køre to dage, men det skal man jo lære.
- Jonas VingegaardSvært at være favoritDagen efter sin hidtil største sejr kom Vingegaard ned på jorden igen, da han mistede over fjorten minutter til etapevinderen.
Ifølge Christian Andersen hænger det sammen med det pres, der pludselig var på den unge dansker.
- Han er endnu ikke så god til at håndtere det store pres, der er, når han er favorit.
Så jeg havde det faktisk lidt på fornemmelsen (at han ville tabe tid red.
).
Men det er noget, han skal arbejde med.
Selv tog hovedpersonen det store tab på sidste etape som dyre lærepenge.
- Hvis man skal køre et klassement, skal man køre stærkt mange dage i træk.
I Polen skulle jeg jo sådan set bare køre to dage, men det skal man jo lære.
Lige nu er jeg bare stolt over at have vundet den etape.
Jonas Vingegaard leverede sin hidtil største sejr, da han på Polen Runds 6.
etape krydsede målstregen først, og tilmed kørte sig i den gule trøje.
EPA/GRZEGORZ MOMOT POLAND OUT Havnet det rigtige stedPå ColoQuick havde Christian Andersen et tæt samarbejde med Vingegaard igennem de tre år, han kørte på det danske hold.
Derfor holder han også stadig tæt kontakt med Vingegaards nye arbejdsgiver, hollandske Jumbo-Visma, hvor udviklingen forhåbentligt fortsætter.
- Jeg er sikker på, at han er i de rigtige hænder.
Der bliver ikke drevet rovdrift på ham.
Han har endda kørt et skåneprogram i år, fordi han ikke er vant til at køre så meget, så han får bygget stille og roligt på.
Men nerverne er noget, der skal arbejdes med, og det kan ske allerede de næste dage, hvor Jonas Vingegaard altså befinder sig i Danmark.
Her skal han sammen med sit hold forsøge at vinde PostNord Danmark Rundt.
Det betyder, at Vingegaard skal op mod sine tidligere holdkammerater på ColoQuick.
Men om det bliver som kaptajn eller hjælperytter ligger endnu ikke fast for unge Vingegaard.
- Det kommer an på, hvor god en enkelstart jeg kører, og ikke mindst hvor god en enkelstart mine holdkammerater kører.
Vi ligger planen efter det, og så må vi se, hvordan det går.
Alle etaper af Post Nord Danmark Rundt kan følges direkte på DR1.
FacebookTwitterKopier linkEmner:Jakob Fuglsang (cykelrytter)|Jonas Vingegaard (cykelrytter)|Cykelsport|Polen|PostNord




https://www.dr.dk/nyheder/penge/live-tv-nu-bisaettes-hele-danmarks-koebmand-lars-larsen






https://www.dr.dk/nyheder/indland/laes-svarene-forfatter-lars-larsen-var-et-sjaeldent-naturtalent-og-aldrig-i-tvivl-om






https://www.dr.dk/sporten/cykling/postnord-danmark-rundt/dagens-etape-flad-enkeltstart-er-guf-tempospecialisterne

PostNord Danmark RundtDAGENS ETAPE Flad enkeltstart er guf for tempospecialisterneDer venter en 17 kilometer lang enkeltstart torsdag i Grindsted i PostNord Danmark Rundt.
Af Rasmus Askman og Mathias Rene Hauge Jacobsen22.
aug.
2019 kl.
08.
50Bemærk: artiklen er mere end 30 dage gammelLæs opKlassementet efter første etapeTiesj Benoot (Lotto Soudal), 3.
54.
38 timerJasper de Buyst (Lotto Soudal), +4 sekunder efterAmaury Capiot (Sport Vlaanderen–Baloise) +6Niklas Larsen (Team Coloquick), +10Krists Neilands (Israel Cycling Academy), +10Amund Grøndahl Jansen (Team Jumbo-Visma), +10Mads Würtz Schmidt (Team PostNord Danmark), +10Torstein Trææn (Uno-X), +10Jonas Abrahamsen (Uno-X), +11Tim Merlier (Corendon-Circus), +13Torsdag eftermiddag lægger Grindsted 17 kilometer asfalt til, når rytterne i PostNord Danmark Rundt skal køre enkeltstart.
Enkeltstarten er som regel placeret på fjerde og næstsidste etape, men i årets udgave har løbsarrangørerne rystet posen, så den for første gang allerede køres på anden etape.
Rytterne får en pause fra det kuperede terræn, da ruten byder på kun 20 højdemeter og flere skarpe sving undervejs.
Dermed passer etapen især til specialister i disciplinen.
Tre danske bud på en vinder i kampen mod uret er Martin Toft Madsen, der har vundet DM i enkeltstart tre gange, Mikkel Bjerg og Mads Würtz Schmidt, der blandt andet har vundet enkeltstarten i 2015- og 2016-udgaven af PostNord Danmark Rundt.
Her kan du se ruten for enkeltstarten.
Sidstnævnte dansker, der fik en fornuftig start på løbet efter første etape, er da også optimistisk forud for enkeltstarten.
PostNord Danmark Rundt-ruten1.
etape: Silkeborg - Silkeborg 170 km.
2.
etape: Grindsted - enkeltstart 17 km.
3.
etape: Holstebro - Vejle 200 km.
4.
etape: Korsør - Asnæs Indelukke 175 km.
5.
etape: Roskilde - Frederiksberg 165 km.
- Jeg glæder mig meget til at køre den.
Jeg tror på, jeg tager rigtig god form med til enkeltstarten.
- Jeg går efter at vinde etapen, siger Mads Würtz Schmidt til DR Sporten.
Rytterne sendes af sted fra Nørregade på Torvet, hvorefter ruten går vest om byen, inden de kører i mål på Vesterbrogade.
Du kan se mere om dagens etape i videoen øverst i artiklen.
PostNord Danmark Rundt består af fem etaper, der køres fra 21.
-25.
august og vises direkte på DR1.
Enkeltstarten sendes direkte fra kl.
14.
55.
FacebookTwitterKopier linkEmner:Martin Toft Madsen (cykelrytter)|Cykelsport|PostNord|DR1|Grindsted




https://www.dr.dk/nyheder/indland/her-fortaeller-loekke-om-nato-topmoede-derfor-haevede-han-stemmen-og-irettesatte

Trumps aflyste besøgSe temaIndlandHer fortæller Løkke om Nato-topmøde: Derfor hævede han stemmen og irettesatte TrumpDebat om Danmarks bidrag til Nato blusser op igen efter ny kritik fra den amerikanske præsident.
Under sidste sommers Nato-topmøde i Bruxelles måtte Lars Løkke Rasmussen (V) 'mand til mand' hæve stemmen overfor Donald Trump.
Af Mads Korsager Nielsen22.
aug.
2019 kl.
11.
16Bemærk: artiklen er mere end 30 dage gammelLæs opNatten til i dag gik Venstre-formand Lars Løkke Rasmussen i rette med Donald Trump på twitter.
Den tidligere statsminister svarede på præsidentens bredside om, at Danmark betaler alt for lidt til forsvarsalliancen Nato.
Det er anden gang, at Lars Løkke Rasmussen har henvendt sig direkte til den amerikanske præsident.
Første gang var under Nato-topmødet i Bruxelles sidste sommer, hvor et af de store emner var medlemslandenes bidrag, som Donald Trump mente var alt for lavt i forhold til USA.
- Jeg havde da aldrig nogensinde forestillet mig, at jeg skulle hæve stemmen over for en amerikansk præsident, fortalte Lars Løkke Rasmussen i maj måned i radioprogrammet ‘Slotsholmen’ på P1.
Lars Løkke Rasmussen har også genfortalt episoden i det svensk-norske talkshow 'Skavlan', som han gæstede i løbet af foråret.
DR Nyheder har fået tilladelse til at bringe klippet fra en af showets norske ejere, TV 2 og Egmont i Norge.
Ordveksling efter aflysningNatten til onsdag aflyste Donald Trump et planlagt statsbesøg i Danmark.
Med den begrundelse, at statsminister Mette Frederiksen (S) på forhånd havde afvist præsidentens forslag om at købe Grønland.
Senere lød det fra Donald Trump, at Mette Frederiksen havde formuleret sig ‘upassende’ og på ‘væmmelig’ vis.
Læs også:Trump: Mette Frederiksens kommentarer var upassendeSenere skrev Donald Trump, at Danmark som et rigt land burde betale mere til Nato.
- Forresten, Danmark giver kun 1,35 procent af deres BNP til Nato.
Det er et rigt land og burde være på to procent.
Vi beskytter Europa og alligevel er kun otte ud af 28 Nato-lande over to-procents-mærket.
USA er på et meget, meget højere niveau end det, skrev den amerikanske præsident på twitter.
En ordlyd, der klokken halv to om natten fik Lars Løkke Rasmussen til tasterne.
- Og - som jeg fortalte dig på Nato-topmødet i Bruxelles sidste år - vi har (proportionelt) mistet nøjagtigt lige så mange soldater i Afghanistan, som USA har.
Vi står altid klar - så vi vil ikke acceptere, at vores forsvarsvillighed kun handler om procenter, skrev han.
Havde aldrig troet, det skulle skeEpisoden udspillede sig sidste sommer og i Slotsholmen på P1, satte Lars Løkke Rasmussen før valget flere ord på ordvekslingen.
- Han sagde ‘I skylder, I skylder, I skylder’ på forsvarsområdet, og der var jeg nødt til at sige til ham, hvad jeg aldrig havde troet, jeg skulle gøre til en amerikansk præsident, sådan mand til mand, at det her vil jeg ikke finde mig i, sagde Lars Løkke Rasmussen i programmet.
Du kan høre hele Lars Løkke Rasmussens genfortælling af episoden i lydbidden herunder.
Slotsholmen på P1: Lars Løkke om Trump-ordvekslingLars Løkke Rasmussen sagde til Donald Trump, at Danmarks tab på 43 soldater i Afghanistan svarer nøjagtigt til de amerikanske tab i forhold til befolkningsstørrelse.
Bagefter opsøgte Donald Trump den danske statsminister.
- Han kom hen bagefter og slog mig på skulderen og sagde ‘you made a good point’, og det synes jeg jo også, jeg gjorde, konstaterede Lars Løkke i Slotsholmen på P1 tidligere på året.
Du kan høre hele programmet ved at følge linket her.
DR Nyheder har spurgt, om Lars Løkke Rasmussen (V) vil fortælle, hvorfor han i nattens løb gik i rette med Donald Trump endnu engang, men Venstres presseafdeling er endnu ikke vendt tilbage.
FacebookTwitterKopier linkEmner:Donald Trump (politiker)|Lars Løkke Rasmussen (politiker)|NATO|København|Militær




https://www.dr.dk/nyheder/penge/firmaer-faar-millionboede-aftalte-priser-opgaver-hos-region-hospital-og-lufthavn

PengeFirmaer får millionbøde: Aftalte priser for opgaver hos region, hospital og lufthavnKøbenhavns Lufthavn, Region Sjælland og Gentofte Hospital er blandt kunder, der er blevet "ført bag lyset", lyder afgørelse.
Arkivfoto.
Bøderne kommer, efter at Konkurrence- og Forbrugerstyrelsen i efteråret 2015 tog på uanmeldte kontrolbesøg hos en række virksomheder i nedrivningsbranchen.
Af Alexander Hecklen22.
aug.
2019 kl.
09.
49Bemærk: artiklen er mere end 30 dage gammelLæs op6,4 millioner kroner.
Sådan lyder den samlede bøde til tre firmaer, som alle har indrømmet at have udvekslet priser med konkurrenter, før de bød på opgaver i nedrivningsbranchen.
I de tre sager er det gået ud over flere offentlige og private bygherrer, der alle kan have betalt for meget for deres nedrivningsopgaverJakob Hald, direktør, Konkurrence- og Forbrugerstyrelsen.
Bøderne kommer, efter at Konkurrence- og Forbrugerstyrelsen i efteråret 2015 tog på uanmeldte kontrolbesøg hos en række virksomheder i branchen.
- Efter de indledende undersøgelser anmeldte Konkurrencerådet i april 2016 sagerne til Statsadvokaten for Særlig Økonomisk og International Kriminalitet (SØIK).
SØIK har siden efterforsket sagerne og rejst tiltale, skriver styrelsen i en pressemeddelelse.
Store, offentlige kunder på listenDe tre virksomheder, Tscherning, Villy C.
Petersen og Brandis, har ifølge Konkurrence- og Forbrugerstyrelsen nu accepteret bøderne.
Hvad er karteller?
Et kartel er en ulovlig aftale mellem konkurrerende virksomheder, som begrænser konkurrencen.
Kartelaftaler er grov økonomisk kriminalitet, der kan straffes med høje bøder.
Hvis overtrædelsen er begået efter den 1.
marts 2013, risikerer bestyrelsesmedlemmer, direktører eller andre ledende medarbejdere desuden fængselsstraf på op til seks år for karteldeltagelse.
Kilde: Konkurrence- og ForbrugerstyrelsenLedende medarbejdere fra to af virksomhederne har samtidig betalt bøder i sagen.
- Når konkurrerende virksomheder udveksler priser med hinanden på opgaver i et udbud, så sætter de konkurrencen ud af kraft og fører kunden bag lyset, siger Jakob Hald, der er direktør i Konkurrence- og Forbrugerstyrelsen.
Blandt kunderne er store, offentlige institutioner som Region Sjælland, Københavns Universitet og Gentofte Hospital.
Desuden er Københavns Lufthavn og almene boligforeninger på listen over kunder, som kan have betalt for meget for nedrivningsopgaver, lyder det fra styrelsens direktør.
- I de tre sager er det gået ud over flere offentlige og private bygherrer, der alle kan have betalt for meget for deres nedrivningsopgaver, siger Jakob Hald.
Sådan fordeler bøderne sig:•Tscherning A/S har betalt 5.
900.
000 kroner i bøde for i perioden fra april 2012 til august 2013 i 12 tilfælde at have udvekslet priser med konkurrenter.
Prisudvekslingen fandt sted i forbindelse med entrepriser på nedrivningsopgaver for blandt andet Region Sjælland, Københavns Lufthavn og Københavns Universitet.
•En ledende medarbejdere fra G.
Tscherning A/S har desuden vedtaget en bøde på 125.
000 kroner for sin personlige andel i overtrædelserne.
•Villy C.
Petersen Entreprise A/S har betalt en bøde på 400.
000 kroner for i en periode fra januar 2012 til august 2013 i fire tilfælde at have udvekslet priser med konkurrenter.
Det drejer sig blandt andet om opgaver for private og almene boligforeninger i Københavnsområdet.
•To ledende medarbejdere fra virksomheden har hver betalt en bøde på 125.
000 kroner for deres andel i overtrædelserne.
•Brandis A/S har betalt en bøde på 100.
000 kroner for i perioden fra juni 2012 til oktober 2013 i fire tilfælde at have udvekslet priser med konkurrenter.
Det drejer sig blandt andet om nedrivningsopgaver for Gentofte Hospital og Roskilde Sygehusapotek.
•Kilde: Konkurrence- og ForbrugerstyrelsenFacebookTwitterKopier linkEmner:Konkurrence- og Forbrugerstyrelsen|Erhverv|Københavns Universitet|Sjælland|Jakob Hald (økonom)




https://www.dr.dk/nyheder/penge/laver-stroem-til-425000-husstande-nu-aabner-danmarks-stoerste-havvindmoellepark

PengeLaver strøm til 425.
000 husstande: Nu åbner Danmarks største havvindmølleparkMeget af strømmen i Horns Rev 3 bliver sendt til udlandet.
Af Michelle Hald22.
aug.
2019 kl.
10.
27Bemærk: artiklen er mere end 30 dage gammelLæs opI dag åbner Danmarks største havvindmøllepark, Horns Rev 3.
De 49 kæmpe møller kan med en årlig elproduktion på 1.
700 gigawatt-timer forsyne, hvad der svarer til cirka 425.
000 husstande med strøm.
Horns Rev 3De 49 havvindmøller har en totalhøjde på 187 meter.
Hver mølle vejer inklusiv fundament tæt på 1.
500 tons.
Havvindemølleparken ligger i Nordsøen 25-40 kilometer fra den jyske vestkyst.
Havvindmølleparken har en samlet kapacitet på 407 megawatt og er dermed Danmarks største.
Parken har en årlig elproduktion på 1.
700 gigawatt-timer.
Det svarer til omkring 425.
000 husstandes årlige elforbrug.
Horns Rev 3 øger den danske elproduktion fra vind med 12 procent.
Det er den svenske energivirksomhed Vattenfall, som driver Horns Rev 3, mens MHI Vestas har leveret møllerne.
Havmølleparken er lavet på baggrund af energiforliget fra 2012 mellem den daværende SRSF-regering og Venstre, Konservative, Dansk Folkeparti og Enhedslisten.
Kilde: Vattenfall- Det betyder, at vi er et skridt nærmere at kunne få de fossile brændsler ud af elsektoren, siger Brian Vad Mathiesen, der er professor i energiplanlægning på Aalborg Universitet.
Det er kronprins Frederik, som officielt indvier parken på havnen i Hvide Sande.
Det er netop Hvide Sande Havn, der fra 2024 vil være basen for vedligehold og drift af havvindmølleparkens 49 møller.
- Horns Rev 3 er et fantastisk projekt, det er det største i Danmark.
Det er en stor ting, at så mange danskere kan få strøm fra parken, siger Michael Simmelsgaard, der er dansk landechef og chef for offshore i Vattenfall.
Det er den svenske energivirksomhed Vattenfall, som ejer og driver Horns Rev 3, mens MHI Vestas har leveret møllerne.
Horns Rev 3 er Vattenfalls hidtil største havvindmøllepark.
Horns Rev 3 har da også været længe undervejs.
Vi skal helt tilbage til energiforliget i 2012, hvor den daværende SRSF-regering sammen med Venstre, Konservative, Dansk Folkeparti og Enhedslisten forpligtede sig på at opføre en 400 megawatt havmøllepark på Horns Rev i Nordsøen.
Der ligger i forvejen to andre havmølleparker på Horns Rev.
Horns Rev 1 fra 2002 er på 160 megawatt og Horns Rev 2, der stod færdig i 2009, er på 209 megawatt.
De 49 havvindmøller i Horns Rev 3 har en totalhøjde på 187 meter.
Hver mølle vejer inklusiv fundament tæt på 1.
500 tons.
Det er langt fra kun danske husstande, der kommer til at få strøm fra Horns Rev 3.
Strømmen fra møllerne samles først på en platform, og derefter bliver den via et nyt elkabel til 1,5 milliard kroner sendt til elværket i Endrup.
Herfra bliver strømmen sendt rundt til resten af Danmark og til Sverige, Norge, Tyskland og Holland.
Og det ærgrer Brian Vad Mathiesen, at en større del af strømmen ikke bliver brugt i Danmark.
- Vi burde bruge langt mere strøm lokalt i hele Danmark.
I vores varmesektor kan vi bruge varmepumper, og vi kan bruge meget mere vindmøllestrøm, end vi gør nu, siger han.
Ifølge energiprofessor Brian Vad Mathiesen ville det være en bedre forretning for samfundet, hvis mere af strømmen fra Horns Rev 3 blev brugt i Danmark.
Brian Vad Mathiesen peger på, at vi i Danmark burde være bedre til at planlægge at bruge de grønne strømme herhjemme i stedet for at eksportere store dele af den til udlandet.
- Hvis vi var bedre til at planlægge, kunne vi holde prisen nede på den grønne omstilling, siger han.
Hos Energinet, der ejer og udvikler dele af det danske elnet, er man enige i, at det ville være bedre at bruge strømmen i Danmark.
Og den omstilling er i gang, lyder det.
- Vi tror på, at der i fremtiden bliver en ret kraftig stigning af forbruget til varmepumper, elbiler og så videre, siger Torben Glar Nielsen, der er teknisk direktør i Energinet.
FacebookTwitterKopier linkEmner:Horns Rev Havmøllepark|Vattenfall|Vindmølleindustri|Vindkraft|Hvide Sande




https://www.dr.dk/nyheder/indland/svensk-politi-anholder-eksplosion-i-koebenhavn

Eksplosioner i KøbenhavnSe temaIndlandSvensk politi anholder to for eksplosion i KøbenhavnSvensk politi har anholdt to nye mænd i sagen om eksplosionen ved Skattestyrelsen.
Skattestyrelsen efter eksplosionen i København, onsdag den 7.
august 2019.
22.
aug.
2019 kl.
08.
43 | opdateret 22.
aug.
2019 kl.
11.
26Bemærk: artiklen er mere end 30 dage gammelLæs opSvensk politi har anholdt to nye mænd i sagen om eksplosionen ved Skattestyrelsen.
- Yderligere to personer blev i går anholdt i Sverige i forbindelse med eksplosionen ved Skattestyrelsen den 6.
august, udtaler fra Københavns Politi.
Mændene er 22 og 27 år, og senest lørdag klokken 12 skal den svenske anklagemyndighed afgøre, om de skal begæres varetægtsfængslet, oplyser den svenske anklagemyndighed.
Anholdelserne skete i tæt samarbejde med svensk politi, oplyser Københavns Politi.
- Vi tager angrebet på Skattestyrelsen meget alvorligt og fortsætter vores omfattende efterforskningen af sagen.
Vi har et rigtig godt samarbejde med svensk politi og er fortrøstningsfulde i forhold til at få gerningsmændene stillet til regnskab, udtaler leder af personfarlig kriminalitet Brian Belling.
De to mænd er sigtet for at stå bag eksplosionen ved Skattestyrelsen 6.
august.
Ifølge Sydsvenskan mistænkes de begge for at udsætte andre for grov fare i det offentlige rum.
- Jeg kan ikke udtale mig, siger advokat Lars Kruse, der er forsvarer for en af mændene, til den svenske avis.
Det er uvist, hvordan de to mænd forholder sig til sigtelsen.
Fire mistænkteDermed er i alt fire personer sigtet i sagen.
Tre er i myndighedernes varetægt, mens en fjerde er på fri fod.
Han har været internationalt efterlyst siden i sidste uge.
Ved et retsmøde i Malmø i fredags besluttede en dommer, at en 22-årig mand skal udleveres til Danmark.
Det er dog uvist, om manden appellerer den beslutning.
Det var om aftenen tirsdag den 6.
august, at der skete en eksplosion ved Skattestyrelsen på Nordhavn i København.
Der var tale om en kraftig eksplosion, der gav store skader på Skattestyrelsens facade.
En person kom lettere til skade.
Sprængstoffet lå blot 60 centimeter fra indgangspartiet.
/DR Nyheder/FacebookTwitterKopier linkEmner:Skattestyrelsen|København|Kriminalitet|Københavns Politi|Sverige




https://www.dr.dk/nyheder/politik/moedeaktivitet-fortsaetter-venstrebagland-diskuterer-loekke-og-jensens-fremtid-i

Krise i VenstreSe temaPolitikMødeaktivitet fortsætter: Venstrebagland diskuterer Løkke og Jensens fremtid i hele landetVenstres tillidsfolk i Nordjylland ville hverken udtrykke støtte til ledelsen eller mangel på samme efter et møde i går.
Hvem skal stå i spidsen for Venstre?
Det er til diskussion i partiets bagland i disse dage.
Af Emil Eller22.
aug.
2019 kl.
11.
53 | opdateret 22.
aug.
2019 kl.
12.
05Bemærk: artiklen er mere end 30 dage gammelLæs op- Venstre har en rigtig stærk ledelse, og de er klar til at genvinde nøglerne til Statsministeriet.
Cirka sådan lyder det igen og igen fra Venstres politiske ordfører, Jakob Ellemann-Jensen, når han bliver spurgt til den nuværende krise i Venstre.
Men det ulmer i Venstre.
Flere i partiets bagland har åbent sat spørgsmålstegn ved, om partiets ledelse i skikkelse af formand Lars Løkke Rasmussen og næstformand Kristian Jensen skal fortsætte på posterne, og diskussionen om den fremtidige ledelse kører nu på fuldt blus.
Læs også:Uroen breder sig i Venstre: Der er brug for et formandsvalgMøderne i Venstre20.
august: Kommuneforeningsformændene i Region Hovedstaden mødes21.
august: Kommuneforeningsformændene i Region Nordjylland mødes22.
august: Kommuneforeningsformændene i Region Syddanmark mødes26.
august: Kommuneforeningsformændene i Region Midtjylland mødes28.
august: Kommuneforeningsformændene i Region Sjælland mødes28.
august: Venstre-borgmestre mødes med folketingsgruppen30.
august: Møde i Venstres forretningsudvalg31.
august: Hovedbestyrelsesmøde16.
og 17.
november: Landsmøde i VenstreDen diskussion bliver i disse dage blandt andet taget på møder, hvor formændene for partiets kommuneforeninger mødes i de regionale partiorganisationer op til Venstres hovedbestyrelsesmøde i slutningen af næste uge.
I denne uge har der været møde i Region Hovedstaden, og i går mødtes kommuneforeningsformændene i Region Nordjylland.
Og her blev spørgsmålet om ledelsen også drøftet.
Det bekræftede Pernille Roth, formand for bestyrelsen i Venstre i Region Nordjylland, både før og efter et flere timer langt møde i Aabybro i går.
- Jeg tænker, at folk har brug for at snakke om det.
Men det er ikke derfor, vi holder møde.
Det gør vi altid inden hovedbestyrelsesmødet.
- Jeg håber, der snart kommer ro på.
Det er vist det eneste, jeg har lyst til at dele her, sagde hun.
Pernille Roth ville ikke ud med, hvad konklusionen på gårsdagens møde var.
'Træls situation'Efter mødet ville hun ikke kommentere, om der var stemning for, at partiets ledelse skal fortsætte - og dermed kom der altså ingen støtteerklæring til Lars Løkke Rasmussen og Kristian Jensen:- Det har jeg ingen kommentarer til.
Stemningen har været god, men der er ingen kommentarer til, hvad konklusionen er.
- Situationen er sådan, at vi skal have et hovedbestyrelsesmøde 31.
august, og der håber jeg, der kommer ro på tingene.
Inden mødet sagde Lone Sondrup, der er gruppeformand i regionsrådet i Region Nordjylland for Venstre, at partiets ledelse kommer til diskussion på hovedbestyrelsesmødet i næste uge, og at det derfor også fylder en del i baglandet lige nu.
- Venstre er i en rigtig træls situation, og vi skal i hvert fald finde en løsning på en eller anden måde.
Læs også:Hvem skal styre Venstre?
Seks fremtidsscenarier i spilEr situationen holdbar?
- Det ved jeg ikke, om den er, sagde hun.
Lone Sondrup håber, der snart kommer styr på situationen i Venstre.
Det er normalt, at Venstres bagland holder denne type møder op til et møde i partiets hovedbestyrelse.
Men netop diskussionen om partiets ledelse fylder denne gang meget.
Møderne fortsætterI aften er der et lignende møde i Region Syddanmark som optakt til hovedbestyrelsesmødet i Venstre i næste uge.
Et hovedbestyrelsesmøde, der måske kan blive afgørende for Lars Løkke Rasmussens og Kristian Jensens fremtid i partiet.
Svend Møller Mortensen, der er medlem af Venstres hovedbestyrelse og kommuneforeningsformand i Skanderborg, luftede allede i tirsdags sin utilfredshed med den nuværende ledelse og opfordrede dem til at gå af.
- De er nødt til at gå af begge to, så vi kan få et reelt valg.
Det er to dygtige folk, og de må gerne stille op igen.
- Men der skal være mulighed for et reelt valg, og det har vi ikke haft i et stykke tid.
Nu er der brug for et reelt valg, så vi kan få luften renset, siger Svend Møller Sørensen.
Også tidligere forsvarsminister og folketingsmedlem i Venstre Carl Holst har haft de store ord fremme, når det gælder fremtiden for partiet.
I programmet Slotsholmen på P1 sammenlignede han for en uge siden ledelsen i partiet med en ko, der har fået mund- og klovsyge.
En sygdom, hvor den eneste kur er at slå hele besætningen ihjel.
Tidligere forsvarsminister Carl Holst har i sin bog, ”Carl – Prisen for et liv i politik”, beskrevet det nuværende Venstre, som en dysfunktionel familie, hvor medlemmerne ikke passer på hinanden - Hvis de ikke får stoppet de stridigheder, der er blandt ledelsen i Venstre, så bliver man nødt til at erkende, at den ene part ikke kan vinde over den anden, men at der skal ryddes op, som man gør med mund- og klovsyge.
- Det er nødvendigt at sige, at enten finder I ud af det, eller også skal der altså en ny besætning til - en ny ledelse, sagde Carl Holst.
FacebookTwitterKopier linkEmner:Carl Holst (politiker)|Jakob Ellemann-Jensen (politiker)|Venstre|Jylland|Ledelse




https://www.dr.dk/nyheder/regionale/nordjylland/er-du-ogsaa-blevet-snydt-paa-nettet-ny-politienhed-har-faaet-12000

NordjyllandEr du også blevet snydt på nettet?
Ny politienhed har fået 12.
000 anmeldelser på et halvt år En ny særenhed skal tackle store udfordringer med internetsvindel.
 Signe Heiredal © DR Nórdjylland)Af Klaus Videbæk og Kim Rathcke Jensen22.
aug.
2019 kl.
08.
32Bemærk: artiklen er mere end 30 dage gammelLæs opFalske webshops, datingprofiler og bedrageriske mails, der i varierende grad kunne ligne noget, der kommer fra en anerkendt virksomhed eller måske endda en god bekendt.
Omfanget af svindel på nettet, hvor kriminelle prøver at lokke personlige oplysninger og i sidste ende penge ud af dig, har været stødt stigende de senere år.
Derfor har politiet oprettet et særligt center til at tage sig af problemet, og det første halve år af centrets levetid viser, at der har været nok at tage sig til.
Nyt center mod internetsvindelLandsdækkende Center mod It-relateret Økonomisk Kriminalitet (LCIK) er en ny enhed under politiet, der skal hjælpe med at analysere og give politiet et overblik over internetsvindel.
Svindlen kan dreje sig om mange forskellige ting - deriblandt falske webshops, SMS'er eller mails, hvor man forsøger at lokke penge ud af folk eller stjæle deres kreditkortoplysninger.
Det kan også handle om online-handel mellem to privatpersoner, hvor sælgeren aldrig sender det, der er blevet betalt for.
LCIK har blandt andet hjulpet til opklaringen af en sag mod en mand i Nordjylland, der havde begået 197 tilfælde af bedrageri.
Kilde: LCIKI alt har Landsdækkende Center mod It-relateret Økonomisk Kriminalitet (LCIK) på seks måneder fået 12.
162 anmeldelser om internetsvindel af den ene eller anden art.
Det er ikke nyt, at nettet bruges til den slags, og tallet svarer nogenlunde til det, man havde forventet.
Men tidligere har man manglet et sted at samle op på de mange sager om internetsvindel.
Det fortæller chef for LCIK Trine Møller.
- Nu kan vi langt hurtigere se nye trends og tendenser, og vi kan langt hurtigere identificere den enkelte gerningsmand.
Det kunne vi ikke før, da det blev anmeldt ude i vores tolv kredse, siger hun.
Snydt af sælger på nettetGerningsmændene er ofte kendetegnet ved, at de snyder rigtig mange personer på relativt kort tid.
Derfor kan selv mindre forseelser vise sig at være en god forretning for dem, der står bag.
Den mest hyppige form for svindel sker ved handler mellem to personer, hvor den ene snyder den anden ved aldrig at fremsende den eller de varer, der er aftalt og betalt for online.
Det gælder godt en tredjedel af de anmeldte tilfælde.
Det kunne være via Den Blå Avis eller på Facebook.
- Vi har haft eksempler, hvor den samme person gør det 60 til 80 gange, og så kan det godt være, at det enkeltstående er et lille beløb, men når du ganger det op, så bliver det faktisk nogle store beløb, siger Trine Møller.
Udover privatpersoner bliver også virksomheder og organisationer udsat for fup.
For få dage siden blev Danske Kirkers Råd narret til at overføre en million kroner til konti i England og Rumænien, og også helt lokale foreninger oplever, at man på udspekuleret vis forsøger at tage dem ved næsen.
Svindelnummer mod hospiceforeningI foreningen Kamillus i Brønderslev – der blandt andet arbejder for at finde besøgsvenner til personer på hospice – undrede formand og pensionist Solveig Skovridder sig noget, da hun en sommeraften blev ringet op af sin kasserer Per.
Vi kan bare håbe rigtig meget på, at sådan nogle slyngler bliver fundet.
Solveig Skovridder, formand, Kamillus, BrønderslevHan ville vide, om det kunne passe, at hun ville have overført 10.
000 kroner til en anden konto, som det fremgik af en mail, han havde fået med hendes navn og underskrift på.
Det var mange penge for en lille forening med hundrede medlemmer, og det viste sig også at være det pure opspind.
- Jeg svarede: 'Absolut ikke.
Der skal ikke sendes penge nogen steder hen', fortæller Solveig Skovridder.
Derpå meldte hun og formanden sagen til politiet.
- Vi var straks enige om, at det svindelnummer skulle anmeldes, siger hun.
- Vi kan bare håbe rigtig meget på, at sådan nogle slyngler bliver fundet, lyder det fra Solveig Skovridder.
Mange af os falder iNår en anmeldelse lander hos politiet, foregår selve efterforskningen fortsat ude i de enkelte politikredse.
Men alle indkomne anmeldelser bliver samtidig analyseret og registreret hos LCIK.
Det store antal anmeldelser, som politiet har modtaget i det halve år, er et udtryk for, at behovet er der, at vi alle sammen bliver udsat for svindel, og at rigtig mange af os falder i.
Ulla Malling, Forbrugerrådet TænkOg for forbrugerne er det godt nyt, at politiet nu har en national enhed til at samle op på de mange sager, lyder det fra Forbrugerrådet Tænk.
- Det store antal anmeldelser, som politiet har modtaget i det halve år, er et udtryk for, at behovet er der, at vi alle sammen bliver udsat for svindel, og at rigtig mange af os falder i, siger projektchef Ulla Malling.
Kan være kompliceretOgså Lene Wacher Lentz, der er ph.
d.
og forskningsassistent ved Aalborg Universitet og har forsket i politiets muligheder for at tackle internetkriminalitet, ser positivt på det nye center.
- Det er en succes så langt som, at borgeren nu bliver mødt med ekspertise.
Det har været et problem tidligere.
Man bliver forstået nu, når man kommer med en anmeldelse om it-kriminalitet, siger hun.
Det springende punkt er dog, om politiet også formår at opklare sagerne, og det kan blandt andet blive vanskeliggjort, hvis kriminaliteten foretages fra udlandet.
- Så kan efterforskningen meget ofte blive kompliceret ved, at man skal have udenlandske politimyndigheder til hjælp for at komme videre, siger Lene Wacher Lentz.
Udover at analysere og bidrage til opklaring af sager skal LCIK også være med til at forebygge nye tilfælde af internetsvindel.
Det kan for eksempel ske ved at tage kontakt til virksomheder og organisationer, der kan være særligt udsatte for aktuelle former for netsvindel.
FacebookTwitterKopier linkEmner:Kriminalitet|Forbrugerrådet|Økonomisk kriminalitet|Brønderslev|Den Blå Avis




https://www.dr.dk/nyheder/viden/teknologi/er-der-liv-derude-nasa-sender-sonde-til-jupiters-maane

TeknologiEr der liv derude?
Nasa sender sonde til Jupiters  is-måneMånen Europa kan gemme på liv under overfladen, vurderer Nasa.
Nasa har lavet et billede af, hvordan de forestiller sig sonden kommer til at se ud.
De brune streger, der ses på Europas overflade, opstår, når isen sprækker, og der stiger væske op fra havet nedenunder.
Af Lasse Birk Nielsen22.
aug.
2019 kl.
06.
35Bemærk: artiklen er mere end 30 dage gammelLæs opTanken om liv udenfor Jorden er fascinerende for mange af os.
Snart vil Nasa sende en sonde til jupitors måne Europa.
Sonden skal blandt andet lede efter liv.
Tidligere på ugen fortalte den amerikanske rumfartsorganisation, Nasa, at missionen Europa Clipper er gået ind i sin sidste fase.
Det betyder, at de nu går i gang med at bygge den sonde, der skal sendes i kredsløb om Europa.
© ScanpixEuropa – Under overfladenJupiters måne Europa, som er lidt mindre end vores måne, er en af Jupiters 67 måner.
Den er samtidig den sjette største måne i solsystemet.
Månen er unik, ved at der under isen befinder sig et stort hav bestående af saltvand.
Europa blev sammen med de andre fire ”galilæiske” eller ”mediciske” måner, som de også er kendt som, opdaget af Galileo Galilei i 1610.
De andre måner er Io, Ganymedes og Callisto.
Alle månerne blev opkaldt efter nogle af de mange elskerinder, som den romerske gud, Jupiter, brugte tiden sammen med.
Kilde: NasaOg Kjartan Kinch, professor i astrofysik og planetvidenskab fra Københavns Universitet, er spændt på, hvad missionen til Europa kan lære os.
- Europa er en rigtig interessant måne, fordi den er dækket af et relativt tyndt islag med et kæmpe ocean nedenunder.
Så der er vand, og det findes ikke særlig mange steder i solsystemet.
Og det, mener vi jo, er en betingelse for liv i en form, der minder bare moderat om det, vi kender her fra jorden, siger Kjartan Münster Kinch.
Nasa anslår, at havet under Europas iskappe kan være helt op til 170 km dybt.
Nasa har længe kendt til havetDet ubemandede rumfartøj Galileo fandt allerede tilbage i midten af 1990’erne tegn på, at der kunne gemme sig et stort hav under Europas isede overflade.
Og siden dengang har månen været en af Nasas bedste bud på et sted, hvor vi måske ville kunne finde liv i vores eget solsystem.
Men selvom Nasa har kendt til havet på Europa længe, ved vi meget lidt om månen.
Derfor er det heller ikke et køretøj, som dem vi kender det fra Mars-missionerne, der skal sendes op i første omgang.
Det er derimod en mindre sonde.
Det er plausibelt, at der på bunden af havet på Europa er steder, hvor bakteriekolonier, der er kendt fra havbunden på Jorden, ville kunne overleve og trives.
Kjartan Münster Kinch, KUSonden, som Nasa håber at kunne sende afsted senest i 2025, skal derimod sættes i kredsløb om Europa.
Med sig har det en masse måleudstyr, der blandt andet skal hjælpe med at finde ud af, hvad havet præcis består af.
Sonden kan også give bedre billeder af overfladen, hvilket er nødvendigt, hvis vi senere vil sende et køretøj derop.
- Før man lander noget, skal man jo lige have kortlagt månen og finde ud af, hvor det ville være interessant at lande.
Derudover det det meget svært at lande en sonde.
Især hvis den også skal have udstyr med, der kan bore sig 10 km ned i isen.
Folk studerer, hvordan man gør, men det er en stor udfordring, forklarer Kjartan Münster Kinch.
Liv i rummet skal gøre os klogere på jordenDe seneste årtier har rumforskere fundet flere steder i vores solsystem, der har mange af de ting, de mener, der skal være tilstede, for at der kan opstå liv.
Planeten Mars har længe haft rumforskernes interesse, og flere missioner til den røde planet har da også vist, at der i hvert fald findes vand i form af is på planeten.
Senest afslørede Nasa, at de i år 2026 planlægger at sende en sonde med en fjernstyret drone til Saturns største måne Titan.
Også her er målet at lede efter liv.
Men det er altså ikke fordi Nasa regner med at finde intelligente rumvæsner, som vi kender dem fra film, andre steder i vores solsystem.
Hvis de skulle ende med at finde liv, for eksempel på Europa, regner rumforskere med, at det er simple livsformer, som for eksempel bakteriekolonier.
- Det er plausibelt, at der på bunden af havet på Europa er steder, hvor bakteriekolonier, der er kendt fra havbunden på Jorden, ville kunne overleve og trives.
Og det kunne give os en stor indsigt i, hvordan liv opstår.
- Vi ved ikke, hvordan livet er opstået, eller om det er noget unikt her på jorden.
Så hvis vi om 30 år måske har fundet liv fem af de her steder, hvor det kunne være muligt, så er sandsynligheden stor for, at der er liv alle mulige steder ude i rummet.
Finder man til gengæld ikke noget, så er der noget, der kunne tyde på, at liv på Jorden er noget ret unikt, siger Kjartan Münster Kinch.
FacebookTwitterKopier linkEmner:NASA|Københavns Universitet




https://www.dr.dk/nyheder/politik/sf-kraever-en-klar-plan-fra-regeringen-uddannelsesomraadet-skal-tilbage-paa-sporet

PolitikSF kræver en klar plan fra regeringen: Uddannelsesområdet skal tilbage på sporetPartiet vil have en 'genopretningsplan' på finansloven sammen med minimumsnormeringer og en klimaindsats.
Jacob Mark, Pia Olsen Dyhr og Karsten Hønge holdt pressemøde efter SF's sommergruppemøde i Helsingør.
Af Line Jenvall22.
aug.
2019 kl.
12.
53 | opdateret 22.
aug.
2019 kl.
13.
20Bemærk: artiklen er mere end 30 dage gammelLæs opDet skal være slut med besparelser på uddannelse.
I stedet skal hele området løftes.
SF vil give en saltvandsindsprøjtning til både ungdomsuddannelserne, erhvervsuddannelser, videregående uddannelser og efteruddannelser til en værdi af en milliard kroner om året i hele regeringsperioden.
- At investere i uddannelse koster en bondegård, men at spare på uddannelse koster et kongerige, lyder et gammelt ordsprog, og det tror jeg, er meget rigtigt, siger gruppeformand Jacob Mark.
Læs også:SF, R og regeringen: Karakterer skal betyde mindre for studieoptag i fremtidenDette nye krav om en såkaldt genopretningsplan for uddannelsesområdet kom på bordet forud for forhandlingerne om næste års finanslov ved et pressemøde efter støttepartiets sommergruppemøde.
'Ikke nok bare at stoppe blødningenDer skal systematiske forbedringer til - både når det gælder undervisernes forberedelse, antallet af undervisningstimer og den faglige feedback til de studerende, lød det.
- Det er ikke nok bare at stoppe blødningen.
Vi skal investere i uddannelserne og i de unge mennesker - for uddannelse gør fri, siger Jacob Mark.
Det er ikke nok bare at stoppe blødningen.
Vi skal investere i uddannelserne og i de unge mennesker - for uddannelse gør friJacob Mark, gruppeformand i SFHan henviser til, at regeringen, SF, De Radikale og Enhedslisten allerede i det samlende forståelsespapir forud for regningsdannelsen blev enige om at fjerne omprioriteringsbidraget.
Det blev indført af den tidligere borgerlige regering og har de seneste år betydet årlige besparelser på uddannelsesområdet.
Derudover var ambitionen hos SF klar, efter at folketingsgruppen havde holdt rådsslagning: Partiets fremgang ved valget skal kunne aflæses i et klart aftryk på finansloven for 2020.
Det betyder, at både børn og klima skal have en central placering i aftalen.
- Der er håb om forandring og om et nyt Danmark.
Rød blok har fået et stærkt mandat, og det forpligter, siger formand Pia Olsen Dyhr.
Bedre normeringer er basal tryghedSF selv har under valgkampen især forpligtet sig til at levere overfor de mange forældre, der har demonstreret for bedre forhold i daginstiutionerne.
Man skal have den tryghed som forælder, at man kan gå på arbejde en hel dag uden at skulle bekymre sig om sit barn.
Pia Olsen Dyhr, formand for SFAt der fremover skal være minimum én voksen til tre børn i vuggestuerne og én voksen til seks børn i børnehaver, vil SF stå fast på i de kommende finanslovsforhandlinger.
- Den her finanslov skal være børnenes finanslov, siger Pia Olsen Dyhr.
Ifølge partiformanden skal forhandlingerne munde ud i en plan for, hvordan man finder både penge og hænder nok til at føre ambitionen ud i livet.
- Det handler om basal tryghed.
Man skal have den tryghed som forælder, at man kan gå på arbejde en hel dag uden at skulle bekymre sig om sit barn, siger hun.
Mere klima, mindre kassetænkning i kommunerneNy skov er kortet, som SF spiller ud i forhandlingerne om regeringens bebudede klimalov.
Ved at etablere en skovfond og omlægge 200.
000 hektar jord til skov, der kan lagre CO2 så det ikke fylder i atmosfæren, vil partiet hjælpe klimaet.
For klimaet har behov for hjælp, slår Pia Olsen Dyhr fast.
- Jeg glæder mig helt vildt til, at vi får en stærk naturpolitik, og til at vi bliver et forgangsland på klimaområdet.
Læs også:Øgede skatter skal finansiere SF's nye klimaplan200.
000 hektar svarer til Møn, Lolland og Bornholms samlede areal.
Men selvom klimaet og børne- og uddannelsesområdet fyldte mest på pressemødet, har SF ikke glemt samfundets svageste.
- De mennesker, der er på bunden af samfundet og på kanten af arbejdsmarkedet, kan med god ret se frem til at få en hjælpende hånd, siger politisk ordfører Karsten Hønge.
Borgeren skal stå stærkere overfor systemet, og kommunerne skal ikke kaste mennesker rundt mellem kasser, bare fordi det ser bedre ud i regnearkene, mener SF.
- Vi skal fjerne enhver antydning af, at der kan være kassetænkning i, at kommunerne giver borgerne det billigste tilbud, men ikke det, der passer bedst, lød det fra Karsten Hønge.
Rettelse: Vi skrev tidligere, at ”2000 hektar” svarer til Møn, Lolland og Bornholms samlede areal – der skulle naturligvis stå 200.
000.
Vi beklager.
FacebookTwitterKopier linkEmner:Karsten Hønge (politiker)|Pia Olsen Dyhr (politiker)|Socialistisk Folkeparti|Uddannelse|Bornholm




https://www.dr.dk/nyheder/politik/loekke-gaar-i-rette-med-trump-paa-twitter

Trumps aflyste besøgSe temaPolitikLøkke går i rette med Trump på TwitterDen tidligere statsminister Lars Løkke Rasmussen vil ikke finde sig i, at Donald Trump igen kritiserer Danmarks Nato-bidrag.
I marts 2017 blev der trykket hånd og uddelt roser.
I nat var stemningen lidt mere trykket på Twitter mellem de to herrer, Lars Løkke Rasmussen og Donald Trump.
Af Nikoline Vestergaard22.
aug.
2019 kl.
08.
05Bemærk: artiklen er mere end 30 dage gammelLæs opUSA's præsident, Donald Trump, er ikke kun sur over statsminister Mette Frederiksens (S) måde at formulere sig på.
I et tweet får Trump også sendt en bredside af sted mod Danmark, som han mener betaler alt for lidt til Nato.
- Forresten, Danmark giver kun 1,35 procent af deres BNP til Nato.
Det er et rigt land og burde være på to procent.
Vi beskytter Europa og alligevel er kun otte ud af 28 Nato-lande over to-procents-mærket.
USA er på et meget, meget højere niveau end det, lyder det fra Donald Trump, som tidligere netop har haft andre landes Nato-bidrag højt på dagsordenen.
Læs også:DR's USA-korrespondent: Trump sender Danmark og USA's forhold ned på frysepunktetOg netop dette tweet har fået tidligere statsminister Lars Løkke Rasmussen (V) til at svare Trump direkte:- Og - som jeg fortalte dig på Nato-topmødet i Bruxelles sidste år - vi har (proportionelt) mistet nøjagtigt lige så mange soldater i Afghanistan, som USA har.
Vi står altid klar - så vi vil ikke acceptere, at vores forsvarsvillighed kun handler om procenter, skriver Lars Løkke Rasmussen (V).
General til Trump: Du er patetiskLars Løkkes tweet får flere kommentarer med på vejen.
Mange fra amerikanere, der undskylder for deres præsidents væremåde over for en allieret.
- Mange gange undskyld.
Størstedelen af amerikanere går ikke ind for denne mands modbydelige syn på verden, og vi prøver at slippe af med ham.
Vi værdsætter vores alliance og takker for jeres ofre og støtte, skriver en rabidwvufan fra Virginia til Løkke.
I øvrigt er Løkke ikke den eneste prominente person, der svarer på Trumps Nato-tweet.
Også den tidligere chef for CIA og NSA general Michael Hayden skriver til sin præsident:- Danmark - et land med under seks millioner mennesker - har fået dræbt 43 mennesker i kamp, mens de støttede os i Afghanistan.
Du er patetisk.
Her er Twitter-fighten:FacebookTwitterKopier linkEmner:Donald Trump (politiker)|Lars Løkke Rasmussen (politiker)|NATO|Venstre|USA




https://www.dr.dk/nyheder/indland/rebecca-maa-sige-farvel-til-sin-psykolog-fordi-hun-fylder-18-aar-jeg-ligger-og

IndlandRebecca må sige farvel til sin psykolog, fordi hun fylder 18 år: Jeg ligger og kigger ind i en væg i et halvt års tidOvergangen fra børne- og ungdomspsykiatrien til voksenpsykiatrien kan være en stor omvæltning.
Af Laura Aller Jónasdóttir og Sara Pagh Kofoed22.
aug.
2019 kl.
07.
59Læs opEfter seks år i børne- og ungdomspsykiatrien er det et kæmpe chok for Rebecca at blive rykket over i voksenpsykiatrien.
Der er en forventning om, at så snart du fylder 18, så kan du tage ansvar for din behandling.
RebeccaSelvom Rebeccas alder gør, at hun skal skifte, så synes hun overhovedet ikke, hun er klar til at tage det ansvar for sin sygdom og behandling på sig, som hun føler, rykket kræver.
- Det er stressende og forvirrende, og det føles, som om jeg igen og igen skal fortælle den samme historie om de største problemer i mit liv til nye behandlere, siger Rebecca, der er 21 år i dag.
Hun kom i kontakt med børne- og ungdomspsykiatrien allerede som 12-årig, fordi hendes mor var bekymret for, om Rebecca havde en spiseforstyrrelse.
Det viste sig at være rigtigt.
Rebecca forsøgte flere gange at tage sit eget liv.
Og i løbet af sin tid i børne- og ungepsykiatrien fik hun også diagnosen bordeline.
Hvad er borderlineDen mest almindelige diagnose inden for personlighedsforstyrrelser er borderline.
Har man borderline, kan forholdet til andre være præget af kaos.
Man kan være usikker på, hvem man selv er og føler indre tomhed.
Ofte handler man impulsivt og har voldsomme, svingende følelser.
Kilde: PsykiatrifondenSom 17-årig får Rebecca samtaler med en psykolog i børne- og ungdomspsykiatrien, og hun føler endelig, at hun rykker sig.
- Det betyder meget for mig, at jeg har den samme psykolog i en længere periode.
Jeg når at føle mig tryg ved hende, og jeg åbner mig op over for hende, fortæller hun.
Da Rebecca rykkede over i voksenpsykiatrien, begyndte hun igen at tabe sig og skære i sig selv.
Den fremgang, hun havde oplevet i børne- og ungdomspsykiatrien, var væk.
Fordi hun oplevede, at hun ikke længere kunne få den behandling, som havde virket for hende.
(Billede redigeret for at sikre anonymitet)Men så bliver Rebecca 18 år gammel.
- Jeg tror, jeg har én enkelt samtale med psykologen, efter jeg bliver 18.
Og så er de sådan: "Bye bye, du skal videre nu.
Du skal over til voksenpsyk".
Hør Rebecca fortælle, hvorfor overgangen var så svær for hende, i podcasten Den Daglige Dosis her:Den svære overgang fra barn til voksen i psykiatrien: Rebecca kiggede ind i væggen i et halvt årViden følger ikke altid med til voksenpsykiatrienDe fleste unge er færdige med at blive behandlet, inden de fylder 18, men der er nogle unge, ligesom Rebecca, som stadig har brug for at få hjælp.
I 2018 var der flere hundrede unge i Danmark, som rykkede fra børne- og ungdomspsykiatrien til voksenpsykiatrien, viser tal, vi har fået fra de forskellige regioner.
Overgangen er en form for ingenmandsland.
Stine Lundstrøm Kamionka, cand.
merc.
Behandlerne i psykiatrien har fokus på, at den overgang skal være så god som mulig.
- Patienten er jo den samme, om man er knap 18-årig eller lidt over 18 år, siger Jesper Pedersen, som er ledende overlæge i børne- og ungdomspsykiatrisk afdeling i Region Sjælland.
Men han genkender, at det ikke er altid, at overgangene i psykiatrien går helt glat.
Det bekræfter flere andre fagpersoner fra hele landet, vi har talt med.
Overgang til voksenpsykiatrienDet er forskelligt fra region til region, hvornår unge, der har været i børne- og ungdomspsykiatrien, bliver flyttet over i voksenpsykiatrien.
Som regel sker skiftet omkring 18-20-års alderen.
Flytningen er nødvendig af flere årsager.
For eksempel er personalet i børne- og ungepsykiatrien og voksenpsykiatrien uddannet i forskellige specialer, og der er forskellige rettigheder.
Desuden skal der være plads til de nye børn og unge, som skal i psykiatrisk behandling i børne- og ungepsykiatrien.
For dem kommer der flere af - ifølge Sundhedsdatastyrelsen var 72 procent flere under 19 år i kontakt med psykiatrien i 2017 i forhold til i 2009.
I 2017 var 35.
578 børn og unge under 19 år i kontakt med psykiatrien.
Blandt børn og unge er ADHD og lignende den hyppigste lidelse, mens det blandt voksne er angst og stressrelaterede tilstande.
Kilde: Sundhedsstyrelsen, Sundhedsdatastyrelsen, SIND, Jesper Pedersen, ledende overlæge i børne- og ungdomspsykiatrisk afdeling i Region Sjælland og Anette Sloth, direktør for psykiatrien i Region Nordjylland.
- Et af de største problemer er, at overgangen er en form for ingenmandsland, fortæller Stine Lundstrøm Kamionka.
Hun sidder i børne- og ungdomspsykiatrien i Region Syddanmark og arbejder netop med, hvordan de forskellige dele af psykiatrien samarbejder omkring overgange.
Stine Kamionka forsker i samarbejde på tværs af sektorer og siger, at overgange generelt er svære, fordi der sjældent er nogen tovholder.
Specielt dem, der er dårligt stillede, kommer til at opleve flere overgange.
)- Der er ikke en overordnet retningslinje for, hvad vi skal gøre i overgangene, for de er per definition ikke nogens, siger hun.
I praksis skal det arbejde, der er sket i børne- og ungdomspsykiatrien helst fortsætte i voksenpsykiatrien.
- Men patienterne kommer til at møde et helt nyt behandlerhold, når de kommer til voksenpsykiatrien.
Den forståelse, der er udviklet mellem behandlerne i børne- og ungdomspsykiatrien og familien, skal så genetableres med et nyt hold, siger Jesper Pedersen.
Det kan være en stor omvæltning for unge, der har det svært, som Rebecca.
Og det hjælper ikke, at overgangene her sker på et tidspunkt, der allerede er sårbart, siger Stine Lundstrøm Kamionka:- Når man er 18 år eller der omkring og skal til at springe ud i livet, så er der i forvejen rigtig meget pres.
Og det giver så yderligere pres, hvis man også så skal til at skifte afdeling fra hvor man ellers har følt sig godt hjulpet.
Læs også:Svære overgange i psykiatrien: Informationer tabes og patienterne er i ingenmandsland- Voksenspykiatrien gjorde mig utrygFørste gang, Rebecca bliver indlagt i voksenpsykiatrien, er det tydeligt for hende, at stemningen er en helt anden:- Der er nogle tidligere alkoholikere og stofmisbrugere på voksenafdelingen.
Folk, der har taget skade af deres misbrug.
De råber, skriger og bliver uvenner med hinanden.
Det gør mig rigtig utryg.
Især fordi jeg ikke er så glad for høje lyde og diskussioner.
Så jeg må gemme mig på mit værelse, hvis jeg vil have ro.
Selvom der også var travlhed, da hun tidligere var indlagt på afdelinger i børne- og ungdomspsykiatrien, føler hun, at der alligevel var mere ro der.
- Det, der hjalp mig meget med indlæggelserne, var, at jeg kom ind og fik et 'break'.
Der var ro og stilhed.
I voksenpsykiatrien var det mere utrygt.
Samtidig er afdelingen fysisk anderledes - for den ligger i en anden by end børne- og ungdomspsykiatrien.
Selvom vi prøver at give så god information til voksenpsykiatrien, som vi kan, så kan det være svært at få gjort godt nok.
Jesper Pedersen, ledende overlæge i børne- og ungdomspsykiatrienDårlig overgang kan skabe usikkerhedEn dårlig overgang fra børne- og ungdomspsykiatrien til voksenpsykiatrien kan få store konsekvenser for de unge, forklarer ledende overlæge Jesper Pedersen.
- Det værste er jo, hvis en ung, som har været i en god behandling i unge-alderen, bliver frustreret over det her skift og af den grund dropper ud af behandlingen, på trods af at man stadig har behov for behandling, siger han.
Og selvom intentionerne er gode, er det ikke altid, det lykkes.
- Jeg må jo nok indrømme, at selvom vi prøver at give så god information til voksenpsykiatrien, som vi kan, så kan det være svært at få gjort godt nok, siger Jesper Pedersen.
- Jeg føler mig så opgivendeI voksenpsykiatrien møder Rebecca en masse nye mennesker, og hun føler, at hun selv har ansvaret for at fortælle dem, hvilken hjælp hun har brug for.
- Jeg havde en forventning om, at nu, hvor jeg havde samtaler i ungdomspsykiatrien, ville jeg selvfølgelig også få det tilbudt i voksenpsykiatrien, men nej.
Rebecca fortæller, at hun får samtaler med en sygeplejerske cirka hver anden uge, men i løbet af den time, samtalen varer, skal de også nå at tale om medicin.
Rebeccas arme er stribede af ar.
Hun begynder at skære i sig selv igen, da hun er rykket over i voksenpsykiatrien, fordi hun føler, hun ikke får den hjælp, hun har brug for.
Kombinationen af at miste en samtalepartner, hun har tillid til, og så ikke få de samme muligheder, er en mavepuster for Rebecca.
Det føles som om, hendes liv går i stå.
- Jeg ender med at ligge og kigge ind i en væg i et halvt års tid og kan simpelthen ikke noget som helst.
Jeg føler mig så opgivende omkring, at jeg ikke kan få den hjælp, jeg har brug for, fortæller hun.
Rebecca begynder at tabe sig igen og tæller kalorier.
Hun har ellers ikke mærket noget til sin spiseforstyrrelse længe.
Hun får depressive tanker, og så skærer hun også i sig selv igen.
Det er det eneste, hun føler, hun kan gøre.
Læs også:Hver femte unge har prøvet at skade sig selv: Emilie fortalte, at det var kattenForandringer på vejHverken Sundhedsstyrelsen, Sundhedsdatastyrelsen eller Danske Regioner har samlede tal for, hvor mange unge der overgår fra behandling i børne- og ungdomspsykiatrien til voksenpsykiatrien.
Hvor mange unge overgik til voksenpsykiatrien i 2018?
Der findes ikke samlede tal for, hvor mange unge der skifter fra børne- og ungdomspsykiatrien til voksenpsykiatrien hvert år.
Men de enkelte regioner har trukket tal fra 2018:Region Nordjylland: 104 patienterRegion Syddanmark: 73 patienterRegion Sjælland: 93 patienterRegion Hovedstaden: 146 patienterRegion Midtjylland: 24 patienterTallene kan ikke lægges sammen, da der er forskel på, hvem de indbefatter.
Patienterne i de forskellige regioner har forskellige alder.
Der kan være patienter, som henvises til de voksenpsykiatriske afdelinger tidligere end som 18-20-årige.
Der kan være voksne patienter, der behandles for spiseforstyrrelser under børne- og ungdomspsykiatrien.
Desuden kan der være patienter, som går hos deres egen læge efter børne- og ungdomspsykiatrien, men som så kommer ind i voksenpsykiatrien senere.
Kilder: Kresten Dørup, centerchef ved Børne- og ungdomspsykiatrisk center Region Hovedstaden, Anders Meinert, lægefaglig direktør i psykiatrien i Syddanmark, Jesper Pedersen, ledende overlæge i børne- og ungdomspsykiatrien i Region Sjælland, Anette Sloth, direktør for Psykiatrien i Region Nordjylland, Psykiatrien i Region MidtjyllandMen både i de enkelte regioner og på Christiansborg er der fokus på, hvordan man sikrer en bedre overgang, fordi de oplever, at overgangen kan give store problemer især for de allermest syge unge.
Læs også:Fire unge kender psykiatrien indefra: Det her skal der mere afDen tidligere regering (V, LA og K) har sammen med Socialdemokratiet, Dansk Folkeparti, Alternativet, Radikale Venstre og Socialistisk Folkeparti afsat penge til, at Sundhedsstyrelsen laver en model for en bedre overgang.
Modellen skal hjælpe sundhedspersonale i hele landet med at planlægge en god overgang for de unge, der har moderate og svære psykiske lidelser, som har brug for at blive fulgt videre i voksenpsykiatrien.
- Det handler om at skabe forbindelse imellem det arbejde, der er sket i børne- og ungdomspsykiatrien, og det arbejde, der skal fortsætte i voksenpsykiatrien, siger Jesper Pedersen.
Han er ledende overlæge i børne- og ungdomspsykiatrien i Region Sjælland.
Overlæge Jesper Pedersen er med i den arbejdsgruppe, der skal lave modellen.
Han har selv et bud på, hvad der ville kunne hjælpe:- I den bedste af alle verdener, ville der jo være et parallelforløb i en periode, hvor behandlere fra begge sider er vidende omkring behandling og kan stå i dialog med hinanden, så man kan planlægge, hvordan vi kan fortsætte arbejdet, siger han.
De konkrete nye planer for, hvordan de forskellige psykiatriske afdelinger skal gøre overgangene mere smidige, forventer Sundhedsstyrelsen ligger klar i december.
- Det ville have gjort en forskel, hvis jeg kunne fortsætteRebecca er sikker på, at hun kunne have undgået tilbageslag, hvis overgangen ikke havde været så brat.
Men når overgangen skulle ske, ville hun have ønsket, at hun kunne få samme slags behandlingstilbud som i børne- og ungepsykiatrien.
- Jeg blev ikke bare stoppet i min udvikling.
Jeg røg faktisk tilbage.
Men jeg tror, det havde gjort en forskel, hvis jeg kunne blive i det, jeg egentlig følte, kørte godt for mig.
Første gang, Rebecca blev indlagt i børne- og ungdomspsykiatrien, købte hun et kæmpe lærred og slæbte det med ind på afdelingens værksted.
Selvom maleriet ser lidt dystert ud, så var det egentlig mest dejligt at lege og tænke på noget andet, fortæller Rebecca.
Hun lagde lærredet ned på gulvet og malede med en opvaskebørste i stedet for en pensel.
Rebecca drømmer om at blive kunstner.
Når nogle roser hendes tegninger, får hun en følelse af succes.
Det her maleri malede hun for to år siden.
Men faktisk tegner hun mest Mandalaer.
Det giver hende ro og får hende til at føle, at hun har styr på tingene og kan finde ud af noget.
1 / 3Første gang, Rebecca blev indlagt i børne- og ungdomspsykiatrien, købte hun et kæmpe lærred og slæbte det med ind på afdelingens værksted.
1 / 3Selvom maleriet ser lidt dystert ud, så var det egentlig mest dejligt at lege og tænke på noget andet, fortæller Rebecca.
Hun lagde lærredet ned på gulvet og malede med en opvaskebørste i stedet for en pensel.
2 / 3Rebecca drømmer om at blive kunstner.
Når nogle roser hendes tegninger, får hun en følelse af succes.
Det her maleri malede hun for to år siden.
Men faktisk tegner hun mest Mandalaer.
Det giver hende ro og får hende til at føle, at hun har styr på tingene og kan finde ud af noget.
3 / 3For Rebecca slutter hendes tid i psykiatrien, da hendes mor finder en terapeut, som de selv betaler for.
Hende går Rebecca stadig hos i dag, hvor hun er 21.
Selvom det stadig svinger, har Rebecca været stabil det sidste års tid.
Og nu drømmer hun om at blive selvstændig kunstner og har skrevet sig op til at flytte i sin egen lejlighed.
- Jeg vil gerne have mit eget sted og bevise overfor mig selv, at jeg er kommet så langt, at jeg kan passe på mig selv.
Fordi det her er en meget personlig historie, har Rebecca ikke ønsket at få sit efternavn offentliggjort.
Hvis du selv har tanker om selvskade eller brug for nogen at tale med, så ring til Landsforeningen mod spiseforstyrrelser og selvskade på 7010 1818.
Eller find mere info på LMS' hjemmeside her.
FacebookTwitterKopier linkEmner:Psykiske lidelser|Sundhedsvæsen|Sundhedsstyrelsen|Radikale Venstre|Sjælland




https://www.dr.dk/nyheder/udland/kim-bildsoee-lassen-merkel-har-aabnet-en-doer-paa-klem-boris-johnson-men-kun-lidt

BrexitSe temaUdlandKim Bildsøe Lassen: Merkel har åbnet en dør på klem for Boris Johnson - men kun lidtDen britiske premierminister mødes i dag med Frankrigs præsident for at fortsætte diskussionerne om brexit.
Storbritanniens premierminister, Boris Johnson, og Tysklands kansler, Angela Merkel, under gårsdagens pressemøde.
Af Maya Nissen22.
aug.
2019 kl.
10.
05Bemærk: artiklen er mere end 30 dage gammelLæs opDen nyslåede britiske premierminister, Boris Johnson, fortsætter i dag sin europæiske rundrejse.
I går lagde Johnson vejen forbi den tyske hovedstad, Berlin, for at mødes med Tysklands kansler, Angela Merkel.
Hovedemnet for mødet var brexit - mere specifikt den nødløsning kaldet et backstop, som gør, at Nordirland forbliver underlagt EU's toldregler, hvis det ikke lykkes for de to parter at indgå en handelsaftale, inden Storbritannien forlader EU den 31.
oktober.
Under mødet blev de to enige om, at den britiske premierminister nu får 30 dage til at finde på et alternativ til det omstridte backstop.
Det var et langt bedre resultat, end Boris Johnson havde frygtet, fortæller DR's korrespondent i Storbritannien, Kim Bildsøe Lassen.
Hvad går backstop ud på?
’Backstoppen’ skal sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle blive enige om en frihandelsaftale.
Efter planen skal Storbritannien forlade EU den 31.
oktober i år.
Men i en periode frem til udgangen af 2020 vil Storbritannien blive ved med at følge alle EU's regler og være en del af EU's indre marked.
Tanken er, at EU og Storbritannien i tiden frem til udgangen af 2020 skal enes om en frihandelsaftale, som er så omfattende, at varer frit vil kunne bevæge sig mellem EU og Storbritannien uden behov for toldere som kontrollerer varer ved grænsen mellem Irland og Nordirland.
Men hvis det af en eller anden årsag ikke lykkes for EU og Storbritannien at lave sådan en aftale, så er der behov for nogle regler for, hvad der så skal ske i stedet.
Det er de regler, som er beskrevet i den såkaldte 'backstop', der er en del af den skilsmisse-aftale, som EU og Storbritannien har indgået.
Premierminister Boris Johnson er modstander af ordningen, da han frygter, at den i praksis vil betyde, at briterne bindes til EU-regler til evig tid.
Han har derfor forlangt, at bagstopperen fjernes fra den skilsmisseaftale, som Theresa May blev enig om med EU, da hun stadig var premierminister.
EU har indtil videre afvist at genåbne forhandlingerne om aftalen.
- Mareridtsscenariet for Boris Johnson var, hvis han var kommet til Berlin og havde mødt en Angela Merkel, som sagde, at vi har ikke meget mere at tale om, for vi har allerede forhandlet en aftale på plads.
Det er det, Theresa May fik at vide i den sidste periode, og det var det, han for alvor frygtede, siger korrespondenten.
- Han er jo blevet premierminister ved at sige, at han godt kan få forhandlet en ny plan på plads, vi kan få fjernet det her såkaldte backstop.
Og man må bare sige, at Merkel i hvert fald erkendte, at der skal en eller anden form for løsning til.
Tilgangen til problemetUdmeldingen fra den tyske kansler kan give Boris Johnson en lille smule ro på hjemmefronten, hvor den langstrakte misere om brexit har skabt stor politisk uro.
- Johnson kan bruge meldingen fra Merkel til at vise den britiske regering, det britiske parlament og den britiske offentlighed, at han havde ret i, at det måske godt kan lade sig gøre, at det ikke er helt lukket land.
- Han har gentaget flere gange i sin kampagne for at blive premierminister og også efterfølgende, at han troede på, at man kunne rokke ved EU og Storbritanniens venner ude i Europa.
At de godt kan forstå, at her er et problem, og at det er et spørgsmål om tilgangen til problemet.
30 dage til at løse et tre år gammelt problemDen tyske kansler understregede samtidig, at Tyskland vil gøre rigtigt meget for at undgå, at Storbritannien forlader EU i slutningen af oktober uden en aftale.
Det vil nemlig ikke bare skade Storbritannien, men også gå ud over den økonomiske vækst i resten af Europa - ikke mindst i Tyskland.
Det er sandsynligvis ved at bundfælde sig i Tyskland og måske også i resten af EU, at Boris Johnson og den britiske regering faktisk er klar til at forlade EU uden en aftale, fortæller Kim Bildsøe Lassen.
- Der er ikke nogen, der har en interesse i, at der ikke kommer en aftale, så måske er EU klar til at strække sig en lille smule længere, siger han.
- Men man skal huske, at døren er kun åbnet en lille smule på klem, der er meget langt igen, før man har en aftale.
Og man skal jo i så fald finde på noget på 30 dage, og man har forsøgt i tre år at finde en løsning, uden at det har kunnet lade sig gøre.
I dag ankommer Boris Johnson til Paris, hvor han ved middagstid skal mødes med den franske præsident, Emmanuel Macron, for at fortsætte diskussionen om blandt andet brexit.
Den franske præsident har dog allerede på forhånd afvist, at der kan blive tale om yderligere forhandlinger om brexit-aftalen mellem EU og Storbritannien.
FacebookTwitterKopier linkEmner:Angela Merkel (politiker)|Boris Johnson (politiker)|EU|Storbritannien|EU-forhold




https://www.dr.dk/nyheder/udland/fn-organ-nedtoner-sundhedsfaren-ved-indtagelse-af-mikroplast

UdlandFN-organ nedtoner sundhedsfaren ved indtagelse af mikroplastOffentligheden bør ikke være bekymret for mikroplast, der finder vej til klodens drikkevand, siger WHO.
Fokus på mikroplast bør rettes mod sygdomme i stedet, mener WHO.
22.
aug.
2019 kl.
06.
11Bemærk: artiklen er mere end 30 dage gammelLæs opOffentligheden bør ikke være bekymret for mikroplast, der finder vej til klodens drikkevand.
Sådan lyder konklusionen i en ny rapport fra Verdenssundhedsorganisationen, WHO, der offentliggøres torsdag i Geneve.
Det meste af den mikroplast, der optages i kroppen via kosten, forlader kroppen igen efter at have passeret fordøjelsessystemet, lyder det i rapporten.
FN-agenturet har i rapporten forsøgt at samle de små, men stadig flere videnskabelige studier, der undersøger mikroplasts effekt på mennesker.
- Vi slår ikke på nogen måde alarm, lød det fra Bruce Gordon, vandekspert hos WHO, på et pressemøde forud for offentliggørelsen.
For at vurdere risikoen fra kemiske tilsætningsstoffer, der frigøres i kroppen efter indtagelsen af plastik, har WHO foretaget en række "ekstreme" antagelser om størrelsen og koncentrationen af partikler, som mennesker kan udsættes for.
- Vi har fundet en ret betydelig sikkerhedsmargin, sagde Gordon.
Miljøhensyn stadig vigtigtWHO anbefaler, at lande - på grund af den lave sikkerhedsrisiko - bør fokusere mere på at investere i vandbehandlingssystemer, der forebygger sygdomme, end at lade sig skræmme af mikroplast.
Som sammenligning henviser WHO til, at dårlig drikkevandskvalitet er årsag til næsten 500.
000 dødsfald som følge af diarre hvert år.
Man anslår samtidig, at to milliarder mennesker verden over drikker vand, der er forurenet af afføring.
Dog anbefaler WHO stadig, at forbrugere og regeringer går langt for at reducere mængden af plastik af hensyn til miljøet.
FN-organet opfordrer til, at der bliver foretaget flere studier af mikroplast i drikkevand.
/ritzau/FacebookTwitterKopier link




https://www.dr.dk/nyheder/udland/verdens-groenne-lunger-staar-i-flammer-det-er-dybt-alvorligt-klimaet

Skovbrande i AmazonasSe temaUdland 'Verdens grønne lunger' står i flammer: 'Det er dybt alvorligt for klimaet'De mange påsatte brande i Amazonas ødelægger store skovområder.
Af Mads Rafte Hein (grafik) og Malthe Sommerand22.
aug.
2019 kl.
14.
14 | opdateret 26.
aug.
2019 kl.
13.
32Bemærk: artiklen er mere end 30 dage gammelLæs opVerdens største regnskov, Amazonas, hærges for tiden af skovbrande.
Der har i årets første otte måneder ifølge Brasiliens Nationale Institut for Rumforskning, INPE, været 73.
000 skovbrande i Amazonas, mens der i hele 2018 blev registreret under 40.
000 brande.
Professor ved Institut for Fødevare- og Ressourceøkonomi på Københavns Universitet, Ida Theilade, kalder skovbrandene i Amazonas for "dybt alvorlige".
- Amazonas er verdens største sammenhængende regnskov.
Det er en vigtig buffer mod klimaforandringer, siger hun til DR Nyheder.
Amazonas-skoven er 5.
500.
000 km² eller cirka halv størrelse af det europæiske kontinent.
Sammen med de store skovområder i Sydøstasien og Congo-bassinet er Amazonas det absolut vigtigste naturområde i verden, siger Ida Theilade:- Samtidig med at regnskove oplagrer flere hundrede ton kulstof per hektar kan regnskove optage op til fire tons CO2 per hektar per år, så hvis vi skal i mål med ambitionerne i Paris-aftalen, så skal vi have gjort noget ved den afskovning og afbrænding af Amazonas.
Læs også:Brasiliens præsident: 'NGO'er kan stå bag brande i Amazonas'"Uoprettelige konsekvenser"Selvom der rapporteres om rekordhøjt antal skovbrande, så sagde det amerikanske rumagentur, Nasa, i sidste uge, at den samlede størrelse af skovbrande er lidt under gennemsnit for årstiden.
Men alene den seneste uge er der opstået godt 10.
000 nye skovbrande.
Vivian Kvist Johannsen, seniorforsker ved Institut for Geovidenskab og Naturforvaltning på Københavns Universitet, forklarer, at der i Amazonas er et stort CO2-optag og en naturlig respiration fra skovene, og de er i sig selv et stort, stabilt kulstoflager.
- Det kulstof, der er lagret i skovene, bliver frigivet, når det antændes.
Og jeg vil ikke botanisere i, hvorfor brandene måtte være opstået, blot konstatere, at der er en stor aktivitet af brande, og det er alvorligt.
Det økosystem, der er i Amazonas, er ikke nemt at genoprette, så skovbrande kan have store uoprettelige konsekvenser i Amazonas, siger hun til DR Nyheder.
Læs også:Brasiliens præsident kritiserer rapport om rydning af regnskovSkovbrandene i Amazonas ødelægger hvert minut et skovområde på størrelse med en fodboldbane eller omkring 700 hektar i døgnet.
Men gennem det sidste århundrede er 17 procent af Amazonas blevet afskovet.
Og selvom de mange skovbrande har været tiltagende over sommeren, var det først, da en Twitter-bruger for et par dage siden delte et billede af skovbrandene, at verdenspressen fik øjnene op for brandene.
Det er siden blevet rapporteret og bekræftet, at de to billeder, der optræder i det bredt delte tweet, ikke stammer fra de aktuelle brande.
Faktisk er det ene billede ifølge BBC 30 år gammelt.
Brasiliens kejser NeroBrasiliens præsident, Jair Bolsonaro, har pure afvist antallet af skovbrande i landet og har ligefrem fyret en ledende medarbejder fra ruminstituttet, der stod ved tallenes rigtighed.
Nu er Bolsonaro imidlertid gået et skridt videre og beskylder organisationer for at stå bag skovbrandene i Amazonas for at sværte hans navn.
Men Ida Theilade mener ikke, at der kan være tvivl om, at præsidenten også må bære en del af ansvaret.
- Op imod 20 procent af de menneskeskabte drivhusgasser kommer fra afbrænding og afskovning af de store regnskovsområder.
Men det er groft sagt (Jair, red.
) Bolsonaros politik.
Han er kvægopdrætter og mener, at Amazonas i stor udstrækning skal laves om til kvægdrift.
Så det er desværre meget, meget forudsigeligt, at der er så mange skovbrande.
Siger du dermed, at de er påsat?
- Der er meget nærliggende at tro, at her har vi en præsident, der har givet grønt lys til afskovning for at gøre plads til kvægdrift.
Brasiliens ruminstitut har sagt, at det ikke er specielt tørt i år, så det er i al fald ikke udelukkende vejret, der har forsaget skovbrandene, siger Ida Theilade.
En mand forsøger at bekæmpe skovbrandene i Amzonas.
Alene den seneste uge er der registreret 9.
500 skovbrande i Amazonas.
  Et satellit-billede af skovbrandene i Amazonas.
 Store dele af Amazonas hærges af rekordmange skovbrande.
 1 / 3En mand forsøger at bekæmpe skovbrandene i Amzonas.
Alene den seneste uge er der registreret 9.
500 skovbrande i Amazonas.
 1 / 3Et satellit-billede af skovbrandene i Amazonas.
2 / 3Store dele af Amazonas hærges af rekordmange skovbrande.
 3 / 3Det er ikke unormalt, at Amazonas afskoves til brug i landbruget.
Men i år er der som nævnt rekordmange brande.
Og under et interview med blandt andre Reuters siger Jair Bolsonaro, at verden nu ser ham som en ny kejser Nero, der som bekendt var kejser, medens en stor del af Rom brændte.
Læs også:Forskere: Amazonas træer kan ikke redde os fra klimakrisen - som vi ellers håbedeNorge meddelte torsdag, at landet går sammen med Tyskland i et initiativ, hvor alle beskyttelsessubsidier til Brasilien indstilles, fordi landet ignorerer ødelæggelser af regnskoven.
Opdateret den 26/8.
Det meget delte tweet, der omtales i artiklen, med billeder af brandene i Amazonas er ikke fra de aktuelle brande i år.
Det har flere medier blandt andre BBC rapporteret.
FacebookTwitterKopier linkEmner:Brande|Jair Bolsonaro (politiker)|NASA|Skove|Sydamerika




https://www.dr.dk/nyheder/penge/i-dag-bisaettes-hele-danmarks-koebmand

Lars Larsen er dødSe temaPengeI dag bisættes hele Danmarks købmandLars Larsen bisættes i dag klokken 14 i Sejs-Svejbæk Kirke tæt ved Silkeborg.
Erhvervsmanden Lars Larsen sov i mandags ind efter i flere måneder at have været syg af leverkræft.
Han blev 71 år gammel.
Af Michelle Hald22.
aug.
2019 kl.
06.
20Bemærk: artiklen er mere end 30 dage gammelLæs opErhvervsmanden Lars Larsen bliver klokken 14 i dag bisat fra Sejs-Svejbæk Kirke.
Kirken ligger få hundrede meter fra Lars Larsens hjem i Sejs-Svejbæk, der er en forstad til Silkeborg.
Lars Larsen sov i mandags ind efter i flere måneder at have været syg af leverkræft.
Han blev 71 år gammel.
Sejs-Svejbæk Kirke kan rumme 180 personer, men kirken forventer, at fremmødet bliver langt større.
Efter begravelsen vil der være gravøl i Jysks hovedkvarter i Brabrand.
Mindeplads med blomster tæt på, hvor Lars Larsen skal bisættes på kirkegården ved Sejs-Svejbæk Kirke.
Foto Henning Bagger (© Scanpix)Efter familiens eget ønske blev der allerede i tirsdags oprettet en mindeplads tæt på Lars Larsens gravsted, hvor der er mulighed for at lægge blomster.
Det er dog også et ønske fra familien, at man i stedet for kranse til begravelsen donerer beløbet til Kræftens Bekæmpelse.
Lars Larsen stiftede i 1979 Jysk, som i dag har 2.
700 butikker og 23.
000 medarbejdere i 52 lande.
Lars Larsen voksede op i fattige kår i Thy, men han arbejdede sig op og blev en af Danmarks rigeste mænd.
Læs også:NEKROLOG 'Fattiglars' fra Thy skabte et dyne-eventyr: Én fjer blev til 35 milliarderI juni trak Lars Larsen sig fra bestyrelsen i Jysk, og sønnen Jacob Brunsborg overtog posten som bestyrelsesformand i Jysk.
Lars Larsen efterlader sig sin kone, Kristine, to børn og fire børnebørn.
Har du selv mødt Lars Larsen, eller har han været en inspiration for dig, og har du lyst til at fortælle din historie, så send os en mail på 1212@dr.
dk.
FacebookTwitterKopier linkEmner:Jacob Brunsborg (erhvervsleder)|Svejbæk|DR2|Jysk|Silkeborg




https://www.dr.dk/nyheder/indland/usas-udenrigsminister-har-taget-en-snak-med-jeppe-kofod

Trumps aflyste besøgSe temaIndlandUSA's udenrigsminister har taget en snak med Jeppe KofodDiplomatiet forsøger at massere forholdet mellem Danmark og USA efter Donald Trumps aflysning, lyder det fra USA-korrespondent.
USA's udenrigsminister, Mike Pompeo, roser samarbejdet med Danmark.
Signe Mai Vilsbøll og /ritzau/22.
aug.
2019 kl.
01.
56 | opdateret 22.
aug.
2019 kl.
06.
58Bemærk: artiklen er mere end 30 dage gammelLæs opDen amerikanske udenrigsminister, Mike Pompeo, har i et opkald med Danmarks udenrigsminister, Jeppe Kofod (S), onsdag aften diskuteret et øget sikkerhedssamarbejde mellem USA og Danmark i Arktis.
Herunder i Grønland.
Samtidig har Pompeo rost den stærke alliance mellem danskerne og amerikanerne, siger det amerikanske udenrigsministerium i en udtalelse først på natten til torsdag dansk tid.
- Udenrigsministeren har udtrykt sin påskønnelse af Danmarks samarbejde som en af USA's allierede og Danmarks bidrag til fælles sikkerhedsprioriteter, siger talsperson for det amerikanske udenrigsministerium Morgan Ortagus i meddelelsen.
- Udenrigsminister Pompeo og udenrigsminister Kofod diskuterede også en styrkelse af samarbejdet med det danske rige - herunder Grønland - i Arktis, tilføjer hun.
Danmarks udenrigsminister, Jeppe Kofod, har på Twitter også bekræftet, at han og Mike Pompeo har bekræftet det stærke bånd, der fortsat er mellem Danmark og USA.
Væmmeligt sprogbrug fra FrederiksenSamtalen mellem de to udenrigsministre sker på baggrund af Donald Trumps aflysning af det planlagte statsbesøg i Danmark 2.
til 3.
september.
I en stribe af tweets natten til onsdag dansk tid skrev præsidenten nemlig, at han havde udskudt sit besøg på grund af statsminister Mette Frederiksens (S) blanke afvisning af et muligt salg af Grønland til USA.
Søndag kaldte Mette Frederiksen det for en "absurd diskussion", da hun under et besøg i netop Grønland gjorde det klart, at verdens største ø ikke er til salg - og i går aftes angreb Donald Trump så statsministerens sprogbrug.
Ordene fra Mette Frederiksen er tilsyneladende ikke faldet i god jord hos den amerikanske præsident.
I kommentarer til pressen onsdag aften kaldte han Mette Frederiksens kommentarer "væmmelige", og på Twitter skrev han senere, at Danmarks bidrag til Nato i øvrigt er utilstrækkeligt.
Diplomatiet er trukket i arbejdstøjetIfølge USA-korrespondent i DR Lillian Gjerulf Kretz er meldingen fra det amerikanske udenrigsministerium et udtryk for, at diplomatiet nu er trukket i arbejdstøjet, så den gode stemning mellem de to lande kan fortsætte.
- Det står klart, at præsidenten er blevet vred, men når det er sagt, så er USA og Danmark vigtige allierede med gensidig interesse i at få et samarbejde tilbage på sporet.
Det er det, vi ser nu på de diplomatiske kanaler, lyder det fra korrespondenten.
Hun påpeger, at diskussionen om Nato-bidraget desuden er tilbagevendende.
- Det ligner mest af alt et signal fra præsidenten, der vil markere styrkeforholdet og understrege, at han forventer respekt.
Statsministeren sagde onsdag, at hun er ærgerlig over Donald Trumps aflysning, mens Mette Frederiksen også gjorde det klart, at forholdet til amerikanerne ikke er påvirket af aflysningen eller kontroverserne omkring Grønland.
FacebookTwitterKopier linkEmner:Donald Trump (politiker)|Jeppe Kofod (politiker)|Socialdemokraterne|USA|Udenrigspolitik




https://www.dr.dk/nyheder/udland/usas-underskud-kan-stige-til-1000-milliarder-dollar-i-2020

UdlandUSA's underskud kan stige til 1000 milliarder dollar i 2020I finansåret 2020 er USA's underskud på statsbudgettet estimeret til at nå 1000 milliarder dollar.
Det amerikanske underskud på statsbudgettet kan nå 1000 milliarder dollar i 2020.
22.
aug.
2019 kl.
05.
44Bemærk: artiklen er mere end 30 dage gammelLæs opUSA's underskud på statsbudgettet kan stige til en 1000 milliarder dollar i 2020, svarende til 6700 milliarder kroner.
Den amerikanske kongres' uafhængige økonomiske kontor, CBO, har hævet sin estimering af underskuddet på statsbudgettet for finansårene 2019, der slutter 30.
september i år, og 2020, skriver CNN.
Inden 30.
september vil underskuddet være på 960 milliarder dollar, svarende til 6456 milliarder kroner, og altså en billion - 1000 milliarder - dollar i finansåret 2020.
CBO havde tidligere estimeret underskuddet til at stige til 896 milliarder dollar inden 30.
september og 892 milliarder dollar i finansåret 2020.
Dermed har CBO hævet sin estimering med 108 milliarder dollar, svarende til 726 milliarder kroner for finansåret 2020.
Skattelettelser kosterTidligere på måneden meddelte det amerikanske finansministerium, at statsbudgetunderskuddet havde nået 867 milliarder dollar for årets første ti måneder.
Det er en stigning på 27 procent i forhold til samme periode sidste år.
- Den økonomiske udsigt er udfordrende, siger CBO's direktør, Phil Swagel.
- Statsunderskuddet, der i forvejen er historisk højt, er på en uholdbar kurs og er estimeret til at blive endnu højere efter 2029.
Swagel begrunder det med en aldrende befolkning, stigning på sundhedsvæsenets udgifter og stigende renteudgifter.
For at undgå at underskubbet løber løbsk, anbefaler Swagel, at politikerne skal lave store ændringer på skattepolitikken, nedbringe udgifterne og gøre indtægterne større, end de er under den nuværende politik.
USA's statsunderskud er vokset under Donalds Trumps præsidentperiode, blandt andet på grund af de skattenedsættelser på 1500 milliarder dollar, svarende til 10.
085 milliarder kroner, som Trump indførte i 2017, vurderer CBO.
Derudover er det offentlige forbrug steget med flere hundrede milliarder dollar de seneste to år, skriver CNN.
/ritzau/FacebookTwitterKopier link




https://www.dr.dk/nyheder/kultur/film/anmelder-roser-blodigt-og-intenst-alligator-drama-en-actionbombe-af-en-film

FilmlandSe temaAf Filmanmelder og vært på FilmlandPer Juul CarlsenFilm og serierAnmelder roser blodigt og intenst alligator-drama: En 'actionbombe' af en filmFilmen 'Crawl' er et tiltrængt modspil til Hollywoods overdrevne katastrofefilm.
- Den egentlige stjerne i 'Crawl' er intensiteten i selve situationen: To mennesker fanget i selskab med en håndfuld alligatorer.
Det er ganske enkelt knævridende, håndfladeknugende, kæbesammenbidende effektivt, skriver Per Juul Carlsen.
(© Sergej Radović/UIP)22.
aug.
2019 kl.
06.
35Bemærk: artiklen er mere end 30 dage gammelLæs opEn datter.
En far.
Et drys overfladisk familiefnidder.
En kælder.
En orkan.
To-tre krokodiller.
Mere skal der ikke til for at smide en intens, knævridende, håndfladeknugende, kæbesammenbidende, armlænkrængende actionbombe.
'Crawl'Instruktion: Alexandre AjaMedvirkende: Kaya Scodelario, Barry PepperPremiere: 23.
augustDet kan aldrig blive til et af de der moderne muskelpumpende monstre med 300 eksplosioner og 15 megauhyrer, der kan æde en håndfuld færger i én mundfuld, inden de smadrer hinanden oveni en storby i et gigantisk tordenvejr.
Men det kan blive til noget i stil med 'Dødens gab', 'Westworld', 'Arachnophobia' eller for den sags skyld danske 'Cutterhead' – enkel, men effektiv action foldet ud omkring en stor hvid haj, en bunke amokløbende robotter, angsten for edderkopper eller en ulykke under et metrobyggeri.
Enkelt, men uhyre effektivtDer skal forbavsende lidt til, før vores verden er skubbet helt af led.
Også selvom vi sidder i biografmørket – i tørvejr og uden risiko for at få bidt benene af.
Hvis der bliver fyldt alt for meget på, eksempelvis 300 eksplosioner og 15 megamonstre, bliver vi mindet om, vi ser på film.
Det er ikke farligt.
Men når unge Haley kører ind i en orkan af kategori fem i Florida for at finde sin far, der ikke svarer på telefonen, sidder vi altså usikkert i sædet.
Og det bliver endnu værre, da Haley har kæmpet sig gennem en politiafspærring og finder farmand i kælderen under hendes barndomshjem med et ordentligt kødsår i skulderen, takket være en alligator, der har udnyttet den forhøjede vandstand til at liste sig ind på beboet område.
Datteren Haley trodser en orkan for at finde sin far, skambidt af en alligator.
(© Sergej Radović/UIP)Øglen er endda begavet nok til at lægge sig på lur ved kældertrappen, så Haley og hendes far må blive i deres ly bag kraftige vandrør.
Vandstanden stiger.
Det samme gør antallet af krybdyr.
Og resten af 'Crawl' er en overlevelseskamp – enkelt, men uhyre effektivt skruet sammen om den rent logiske problematik: hvordan undslipper man alligatorer under en kategori fem-orkan?
En velsignet filmDen franske instruktør Alexandre Aja, der blandt andet har stået bag softpornosplatterfilmen 'Piranha 3D', holder sig forbavsende stramt til det realistiske – eller halvrealistiske.
Manuskriptet af brødrene Shawn og Michael Rasmussen, der i øvrigt ikke er spor danske, smider et familiedrama ind over med en skilsmisse og faderens for store ambitioner på svømmepigen Haleys vegne.
Det føles pænt sagt påklistret og kunne snildt være skrevet så elegant, at det faktisk havde en betydning for den situation, Haley og hendes far sidder i.
Heldigvis er Kaya Scodelario, som vi før har set i 'The Maze Runner' og 'Pirates of the Caribbean 5', en glimrende skuespiller, der formår at tænke ud over et manuskript og skabe et menneske, man interesserer sig for.
Kaya Scodelario har tidligere spillet med i blandt andet tv-serien 'Skins' og filmen 'Extremely Wicked, Shockingly Evil and Vile'.
(© Sergej Radović/UIP)Hendes Haley er på én gang en gæv elitesvømmer, en usikker ung kvinde og en datter, der søger forsoning med sin far.
Barry Pepper har til gengæld sværere ved at få sin faderfigur til at fremstå som andet end den typiske machohåndværkertype, der ligger i hans replikker.
Men den egentlige stjerne i 'Crawl' er intensiteten i selve situationen: To mennesker fanget i selskab med en håndfuld alligatorer.
Det er ganske enkelt knævridende, håndfladeknugende, kæbesammenbidende effektivt.
Det er på ingen måde så elegant komponeret som i 'Dødens gab', som 'Crawl' sender en lille hilsen til i en bådscene.
Men i en tid, hvor Hollywood panisk skruer op for alle knapper for at få publikum med, er der noget virkelig velsignet over en film, der tror på, at rigeligt er mere end nok og er trofast over for sin enkle idé.
(© UIP)Læs også:Anmelder irriteret på 'absurd' gyserfilm: Hvordan kan man opføre sig så latterligt?
FacebookTwitterKopier linkEmner:Krybdyr|Orkaner|Florida




https://www.dr.dk/nyheder/indland/hvordan-mindes-du-lars-larsen-helenes-mor-ringende-til-jysk-og-fik-larsen-selv-i

Lars Larsen er dødSe temaIndlandHvordan mindes du Lars Larsen?
Helenes mor ringende til Jysk og fik Larsen selv i røretHvilket indtryk efterlod Lars Larsen på dig?
Del dit minde med os.
22.
aug.
2019 kl.
06.
20 | opdateret 22.
aug.
2019 kl.
12.
39Bemærk: artiklen er mere end 30 dage gammelLæs opErhvervsmanden Lars Larsen døde mandag, 71 år gammel.
I dag bisættes han fra Sejs-Svejbæk Kirke ved Silkeborg.
Han var manden, der gennem flid og dygtighed fik banket den globale sengetøjskæde Jysk op i 52 lande og efterlader en formue på 25 milliarder kroner.
Har du selv mødt Lars Larsen, eller har han været en inspiration for dig, og har du lyst til at fortælle din historie, så send os en mail på 1212@dr.
dk.
Vi offentliggør så mange af jeres historier som muligt, men det er ikke sikkert, at vi får plads til alle.
Hvis din historie er lang, kan vi bringe uddrag af den.
Hvis vi må kontakte dig for at høre mere, så skriv gerne dit mobilnummer i mailen.
Herunder følger minderne:Lars Larsen tog selv telefonen uden for åbningstid"Omkring 1990 havde min mor på en søndag besluttet, at tiden var inde til en elevationsseng.
Resolut ringede hun til den lokale Jysk Sengetøjslager for at tjekke åbningstiderne, som hun tænkte, at de ville fortælle om på telefonsvareren.
Hvad hun ikke vidste var, at alle opringninger uden for åbningstid blev dirigeret til virksomhedens hovednummer, hvor en meget velkendt stemme svarede.
Da han hørte, at min mor ønskede at købe en elevationsseng, gik han lige sortimentet og priserne igennem og lukkede handlen med det samme.
Min mor var noget benovet, men glemte det aldrig.
"- Helene RegnellTog sig tid til en personlig hilsen"For et stykke tid siden skrev jeg i forbindelse med arbejdet på en bog om mottoer til Lars Larsen for at spørge, om han selv havde et sådant.
Mailen blev videresendt af sekretæren, og jeg tænkte, at "nå ja!
det var så det", og jeg ville være fuld af forståelse for, hvis han ikke lige havde tid til mit lille ærinde.
Men skam få mig!
Der gik ikke mange dage, så lå svaret i min mail-box: "At man enten kunne dø af stress eller af alderdom, og at han ikke havde tænkt sig det første".
Men pointen her er, at han tog sig tid.
Han var solidarisk med mit lille projekt.
Jeg kan kun sige ét om den sag: Det var STORT af ham.
"- Kristian KristiansenMødte Lars i Brugsen over et godt tilbud"Jeg bor i Sejs, ikke langt fra Lars Larsens hjem, og har gjort det i mange år.
For mange år siden var jeg i DagliBrugsen her i Sejs for at købe mælk.
Der var tre liter mælk for en tier.
Lars Larsen stod også ved kassen med tre liter mælk.
Hans kommentar til mig var: 'Nå du skal også have dig et godt tilbud'.
Vi smilede til hinanden.
"- Inger JustVendte papkøer for at overraske turister"Jeg var engang på sejltur sammen med Kølkærkoret ude på Silkeborgsøerne, hvor man sejler forbi dér, hvor han og familien bor.
Vores kaptajn fortalte om, at der står nogle køer (de er 2D, altså på størrelse med en ko, men flade) på bakken ned mod vandet.
Det sjove var, at Lars Larsen somme tider gik ned og vendte dem om, så de havde mulen til den anden side - bare for at se båd-turisterne undre sig og gøre store øjne.
"- Karina SørensenStod selv i butikken"Jeg kan huske ham, da han selv stod inde i Jysk Sengetøjslager i hjertet af Aalborg og selv ekspederede min mor og jeg.
Jeg skulle have en ny dyne.
Det var så stort at se ham der fra reklamerne.
"- Kamilla Kopkai JohansenGlade Jysk-elever"Tænker på alle de mange detailhandelselever, vi har sendt til JYSK, hvor de har været glade for den uddannelse, som de har fået bl.
a.
på Jysk Academy.
"- Jens E BruhnAnderledes og lidt udansk"Jeg var der, da du åbnede din første Jysk Sengetøjslager på Silkeborgvej - og det var virkelig “wauw”.
Anderledes og lidt udansk - snarere amerikansk.
Du vandt mig.
Og siden har mit hjem været fyldt med dine produkter.
Sådan er det bare.
Fem håndklæder.
Fire hovedpuder.
En seng.
To dyner.
Et sengetæppe.
To pyntepuder.
Et bruseforhæng.
Et fake fur-skind.
Fire fake fur-plaider.
Fire karklude.
Tak købmand Larsen.
"- Lisbeth ElsnerGjorde meget for Danmark og handicapsporten"Husker hans gratis selvbiografi - en gratis omdelt bog.
Jeg har aldrig grint så meget.
En fantastisk bog, som jeg vil finde frem igen og læse en gang til.
TAK er kun et fattigt ord.
ALLIGEVEL sender jeg STORT TAK for alt, du har gjort for Danmark og handicapsporten.
TAK.
"- Annette AssentoftHans bog gav syge håb og glæde"På det tidspunkt Lars Larsen udgav bogen, der blev husstandsomdelt, arbejdede jeg på sygehuset.
Det var altid trist at komme ind på firesengsstuen med de damer, der var uhelbredeligt syge af kræft.
Men efter vi hver især læste i bogen, var der en helt anden stemning på stuen.
Vi snakkede meget om ham, og hvad han havde formået.
Han var vores helt og gav dem håb og glæde, så sygdommen gled i baggrunden i nogen tid.
"- Agnethe SalomonsenHan gav håb til os med en svær barndom"Lars Larsen gav mennesker med en svær barndom håb.
Han viste, at det kan lade sig gøre at gøre noget andet i sit liv end at være et offer.
Det vil han fortsat gøre i lang tid fremover, selv om han ikke er her mere.
Jeg har selv haft en svær barndom, og hans historie har gjort et stort indtryk.
"- JeannetteEt bemærkelsesværdigt menneske"Jeg så det portrætprogram, DR havde lavet om ham for nogle år siden.
Så synes jeg, at han i den grad var et bemærkelsesværdigt menneske, som klarede sig på trods.
"- Nima Christina Tiedemann JensenRespekt for hans 'nede-på-jorden-facon'"Jeg har aldrig mødt ham personligt, men har via hans virksomheder haft nogle fede oplevelser.
Gran Canaria 14 dage med Larsen Rejser, kroferie på Samsø.
Og i mit hjem findes adskillige Jysk-gardiner, badeforhæng, dyner, sengetøj mv.
Jeg har altid haft stor respekt for Larsen og hans "nede-på-jorden" facon.
For mig er een af DKs største gået bort.
Hvil i fred.
"- Irene Hortensia RudkjøbingKendt af både små og store"Da min søn var lille, sagde han altid, når vi kørte forbi Jysk: "Dav dav, jeg har et godt tilbud".
Han var tre år på det tidspunkt.
"- Anete BramgaardMødte ham på guideskolen"I starten af 1992 var jeg på Larsen Rejsers guideskole, som blev afholdt på Himmerland Golf & Country Club.
Lars Larsen kom på besøg sammen med Jens Veino, som var administrerende direktør for Larsen Rejser.
Jeg husker Lars Larsen som en mand af få ord.
Han var kapitalen bag Larsen Rejser, hvor Jens Veino var den erfarne rejsemand.
Takket være Lars Larsen og Larsen Rejser arbejdede jeg de næste syv år på eksotiske rejsedestinationer.
Det er en periode, som jeg tænker tilbage på med stor glæde.
- Malene RichardtJysk - noget hjemligt velkendt på rejser ude"Var en tur i Tjekkiet og anede ikke, at han havde åbnet en butik der.
Det fandt jeg så ud af ved, at der langt ude i landskabet kom kørende en kæmpe lastvogn med store bogstaver - JYSK - dansk sengetøjslager.
- Helle Bernstorf SchnellForvandlede gåsedyn til jyske dollars"Manden havde begge ben solidt plantet i sine jyske rødder.
Samtidig med at han forvandlede gåsedun til jyske dollars, forblev han et ydmygt menneske - det vil jeg huske ham for.
"- Carina RødsgaardFik et smil tilbage"Har stået ved siden af ham for et halv års tid siden på apoteket her i Silkeborg.
Fik et smil - han kunne godt se, at jeg vidste, hvem han var.
"- Dorte SejersenIrriterende reklamer gav smil på læben"Hans irriterende reklamer, som man alligevel smilede af, fordi han aldrig gjorde vildt meget ud af det.
"- Katja LenskjoldRar og smilende i mandeklubben"Jeg mødte Lars Larsen nogle gange, hvor han deltog i en golf match i en mandeklub i Odense Golfklub.
Det var omkring 1992.
Han var rar og smilende"- Tom ThailandFacebookTwitterKopier linkEmner:Jysk|Svejbæk|Silkeborg|Boligindretning|Lars Larsen (erhvervsleder)




