https://www.dr.dk/nyheder/politik/folketingsvalg/video-valgflaesk-og-soevnloese-naetter-hvor-usundt-er-det-foere

FolketingsvalgVIDEO Valgflæsk og søvnløse nætter: Hvor (u)sundt er det at føre valgkamp?
Det kræver meget af politikerne energi at kunne vinde folkets gunst.
Politikerne bruger meget energi på at gøre vælgerne opmærksomme på sig selv - her er det Morten Østergaard (RV) på Dronning Louises Bro i København.
Af Peter Fiilsø Jensen og Kasper Duncan Gram04.
juni 2019 kl.
23.
56Bemærk: artiklen er mere end 30 dage gammelLæs opDer bliver trykket hænder og stemt dørklokker - men hvad sker der egentlig med kroppen, når man dag ud og dag ind kæmper for at blive valgt til Folketinget?
For at besvare det spørgsmål, har Morten Østergaard (R) og Mette Abildgaard (K) ladet sig teste af en ekspert.
Se reportage og resultat i videoen øverst i artiklen.
FacebookTwitterKopier linkEmner:Det Konservative Folkeparti|Mette Abildgaard (politiker)|Morten Østergaard (politiker)|Radikale Venstre|Folketinget




https://www.dr.dk/nyheder/politik/folketingsvalg/valgkampens-dag-29-loekke-opgav-vlak-mens-pressede-partier-fiskede

FolketingsvalgValgkampens dag 29: Løkke opgav VLAK, mens pressede partier fiskede stemmerVælgerne har ikke fået færre ting at tænke på, når vi skal i stemmeboksen imorgen.
Af Daniel Myrup Pedersen04.
juni 2019 kl.
22.
11Bemærk: artiklen er mere end 30 dage gammelLæs opPartier på begge sider af den politiske skala har gjort deres sidste forsøg på at overbevise vælgerne om, at de fortjener vores stemme, her på 'valgkampens sidste dag'.
Det, som løb med alle overskrifterne, var statsminister Lars Løkke Rasmussen, der erklærede, at han ikke længere har en borgerlig-liberal regering som sin første prioritet efter valget.
Derimod blev det et mere tydeligt frieri til Socialdemokratiet i håb om en regering hen over midten.
- Hvis Venstre kommer styrket ud af morgendagens valg, så vil jeg gøre alt hvad jeg kan, for at prøve at se, om det kan lade sig gøre, at bygge en bro hen over midten; lave en samlingsregering, sagde Lars Løkke Rasmussen.
Det hele er ikke storpolitik, og derfor var flere af de små og nye partier også ude på torve og gågader for at få nok stemmer til at kravle op over spærregrænsen på to procent af stemmerne.
FacebookTwitterKopier linkEmner:Lars Løkke Rasmussen (politiker)|Valg og folkeafstemninger|Venstre|Socialdemokraterne




https://www.dr.dk/sporten/fodbold/landsholdet/uefa-vil-bruge-nations-league-i-vm-kvalifikationen

LandsholdetUefa vil bruge Nations League i VM-kvalifikationenNations League skal også være en del af Europas VM-kvalifikation frem mod VM i 2022, meddeler Uefa.
Giorgio Marchetti, ansvarlig for Uefas konkurrenceformater.
04.
juni 2019 kl.
22.
58Bemærk: artiklen er mere end 30 dage gammelLæs opTilfredsheden med Nations League er stor hos Det Europæiske Fodboldforbund (Uefa).
Derfor vil turneringen også spille en rolle i forbindelse med den europæiske kvalifikation til VM i Qatar i 2022.
Det fastslog Giorgio Marchetti, der er ansvarlig for Uefas konkurrenceformater, tirsdag ifølge nyhedsbureauet AP.
- Det er en del af planen, at Nations League skal tilpasses (VM, red.
), siger Giorgio Marchetti.
Nations League blev etableret i forbindelse med den igangværende EM-kvalifikation, og idéen med turneringen er at skabe flere vigtige kampe i stedet for de mange testkampe.
- Nations League er allerede vigtig i sig selv.
Der er mål og incitamenter for alle hold, og hold kan være involveret lige til slut, siger Giorgio Marchetti.
Første vinder bliver fundet i weekendenDer er blevet spillet gruppekampe i fire lag.
Vinderne i de forskellige grupper har stadig en mulighed for at nå EM via playoffkampe i marts 2020, selv om de fejler i EM-kvalifikationen, der foregår i øjeblikket.
Det gælder blandt andet for Danmark, som vandt sin gruppe i andet lag i Nations League.
Via playoffkampene vil fire deltagere til EM blive fundet, og EM vil dermed rumme 24 deltagende nationer.
I denne weekend bliver den første vinder i Nations League fundet, når England, Holland, Portugal og Schweiz mødes i en miniturnering i Portugal.
Der spilles i finalestævnet fra onsdag til søndag i denne uge.
I forbindelse med VM skal 55 europæiske lande kæmpe om 13 europæiske pladser i slutrunden, som vil bestå af 32 lande.
Ti af pladserne besættes af gruppevinderne i den almindelige VM-kvalifikation, mens der så vil være tre europæiske pladser tilbage at kæmpe om.
De ti gruppetoere vil efter planen sikre sig playoffkampe om kvalifikation til VM ifølge Marchetti.
Derefter er tanken, at to hold fra Nations League skal supplere i playoffspillet, så 12 hold deltager i et format med to knockoutrunder om de sidste tre VM-pladser.
Uefa forventer at have planen for VM-kvalifikationen færdig i september.
/ritzau/FacebookTwitterKopier linkEmner:UEFA|Fodbold|Portugal|England|Holland




https://www.dr.dk/nyheder/politik/folketingsvalg/loekke-og-samuelsen-i-faelles-front-din-plan-foerer-til-10000-flere

FolketingsvalgLøkke og Samuelsen i fælles front: 'Din plan fører til 10.
000 flere arbejdsløse, Mette'Selvom Løkke i dag slog op med LA og K, var der fælles front mod Socialdemokratiet i valgkampens sidste partilederrunde.
Foto: TV 2Af Nis Kielgast04.
juni 2019 kl.
22.
59 | opdateret 04.
juni 2019 kl.
23.
56Bemærk: artiklen er mere end 30 dage gammelLæs opDer blev talt mange forskellige bogstavkombinationer ved TV 2's partilederdebat onsdag aften.
Efter Lars Løkke Rasmussens (V) melding om, at han vil satse på en regering hen over midten efter valget, kunne nogle være kommet i tvivl, om der overhovedet er en rød og en blå blok her dagen før valget.
Men da det skulle handle om den økonomiske politik, blev der tegnet tydelige fronter op mellem de klassiske blokke.
Selvfølgelig har jeg en økonomisk politik, ellers kunne du heller ikke være uenig i den.
Lars Løkke Rasmussen, Venstre- Lars Løkke Rasmussen, du har ikke råd til det, du har lovet.
Det er derfor, du ikke har lagt en økonomisk plan frem, lød det fra Mette Frederiksen (S), som blandt andet vil skaffe flere penge til velfærd ved at beskatte bankerne.
Men det var ikke Lars Løkke Rasmussen, der svarede på anklagen.
Han lod i stedet friviligt ordet gå videre til Liberal Alliances Anders Samuelsen.
'10.
000 arbejdsløse, Mette'Og selvom Samuelsen tidligere på dagen kritiserede Løkke for at svigte det borgerligt-liberale Danmark, havde han en mere kras kritik i ærmet til S-formanden.
- Det er jo dybt bekymrende, det I har gang i.
Vi har skabt vækst, vi har skabt beskæftigelse med den politik, vi har ført.
I vil rulle det tilbage.
Det kommer til at koste velfærd og velstand, sagde Samuelsen.
- Din plan fører til 10.
000 flere arbejdsløse, Mette.
Der er blevet regnet på det.
Anders Samuelsen kritiserede kraftigt, at Mette Frederiksen vil have bankerne til at betale en større del af gildet.
Regningen ender nemlig hos kunderne, argumenterede han.
Løkke og Samuelsen skulder ved skulder ved den sidste partilederdebat før valget.
Billede fra TV2.
'Selvfølgelig har jeg en politik'Den argumentation købte oppositionslederen dog ikke.
- Men vi skal gøre noget ved den grådighed, sagde Mette Frederiksen.
Hun vil rulle 'skæve' skatter tilbage.
Lars Løkke Rasmussen forsøgte at bryde ind, men Mette Frederiksen små-råbte i stedet:- Du har ikke nogen økonomisk politik.
Frederiksens pointe var, at Venstre ikke har fremlagt en samlet økonomisk plan i valgkampen.
Partiet har i stedet henvist til regeringens økonomiske politik.
Og det må være tilstrækkeligt, lod statsministeren forstå.
- Selvfølgelig har jeg en økonomisk politik, ellers kunne du heller ikke være uenig i den, lød det fra Lars Løkke Rasmussen.
Du kan se livebloggen fra hele partilederdebatten her.
FacebookTwitterKopier linkEmner:Anders Samuelsen (politiker)|Lars Løkke Rasmussen (politiker)|Socialdemokraterne|Venstre|Økonomi




https://www.dr.dk/nyheder/politik/folketingsvalg/sideordnet-kredsvis-eller-en-kombi-er-du-ogsaa-forvirret-over

FolketingsvalgSideordnet, kredsvis eller en kombi: Er du også forvirret over rækkefølgen på stemmesedlen?
Partierne har flere forskellige muligheder for at opstille deres kandidater på din stemmeseddel.
De forskellige opstillingsformer har stor indflydelse på, hvilke kandidater der bliver valgt ind for partiet.
De personlige stemmer er vigtigere ved nogle former end andre.
Af Anton Lind04.
juni 2019 kl.
22.
55Bemærk: artiklen er mere end 30 dage gammelLæs opGrundlovsdag nærmer sig, og dermed er det også ved at være tid til at sætte sit kryds til folketingsvalget.
Og når du får stemmesedlen i hånden og træder ind i stemmeboksen, så vil du kunne opdage, at partierne har forskellige måder at opstille kandidaterne på.
Nogle steder vil kandidaternes navne stå i alfabetisk rækkefølge, andre steder vil de være prioriteret, mens der nogle steder kan stå ét navn øverst med fed.
Og det kan virke ganske forvirrende for den almene vælger.
Det skyldes, at der er flere forskellige opstillingsformer til et folketingsvalg, som både har indflydelse på udseendet af din stemmeseddel, men også på hvilken kandidat der i sidste ende bliver valgt ind.
I tidens løb er der kommet flere og flere muligheder, og partierne vælger selv, om de vil bruge den ene eller den anden form, eller om de vil kombinere dem.
Opstillingskredse og storkredseDanmark er inddelt i tre landsdele, ti storkredse og 92 opstillingskredse.
De ti storkredse er:Landsdelen Hovedstaden: Københavns Storkreds Københavns Omegns Storkreds Nordsjællands Storkreds Bornholms StorkredsLandsdelen Sjælland-Syddanmark: Sjællands Storkreds Fyns Storkreds Sydjyllands StorkredsLandsdelen Midtjylland-Nordjylland: Østjyllands Storkreds Vestjyllands Storkreds Nordjyllands Storkreds- Det gør, at vi ender i den her absurde situation, hvor vi sidder her og har læst det fire gange, og så er vi stadig i tvivl, fordi det simpelthen er kompliceret, siger valgforsker Kasper Møller Hansen.
- Ligegyldigt hvordan du formidler det her, er der ingen, der har fattet det til i morgen, tilføjer han til DR's journalist.
Ifølge Økonomi- og Indenrigsministeriet er der to overordnede former at opstille sine kandidater på: 'sideordnet opstilling' og 'kredsvis opstilling'.
Der er dog en lang række forskellige muligheder inden for de to former.
Ved dette valg er det ifølge Kasper Møller Hansen kun Enhedslisten og Stram Kurs i enkelte kredse, der benytter sig af kredsvis opstilling i den form, der hedder 'partiliste'.
Resten bruger 'prioriteret sideordnet opstilling'.
Herunder kan du blive klogere på forskellene på de forskellige opstillingsformer.
1Kredsvis opstillingHvis partierne vælger kredsvis opstilling, kan de kun opstille én kandidat i hver opstillingskreds.
Den kandidats navn vil så stå skrevet øverst med fed på stemmesedlen hos vælgere i denne kreds.
Derefter vil restens af partiets kandidater i storkredsen så stå skrevet i alfabetisk rækkefølge.
Ved denne opstilling vil alle partistemmer tilfalde opstillingskredsens kandidat.
Partierne kan dog også vælge at benytte sig af det, der hedder 'partiliste', som giver mulighed for at liste kandidaterne i en prioriteret rækkefølge.
Det vil også få indflydelse på partistemmerne, der vil blive fordelt ovenfra og ned.
- Det vil sige, at nummer et på listen vil få alle partistemmerne oveni i de personlige stemmer, siger Kasper Møller Hansen.
- Så hvis der er kommet 1.
000 partistemmer, skal han måske kun bruge 200 af dem til at komme ind, og så bliver de 800 sendt til nummer to og så videre.
Det betyder, at kandidaterne i langt de flest tilfælde vil opnå valg efter listens rækkefølge, selvom kandidaterne længere nede på listen har fået flere personlige stemmer end dem, der bliver valgt.
En kandidat kan dog godt ’sprænge listen’ med særligt mange stemmer.
- Men det er mildest talt vanskeligt, siger Kasper Møller Hansen.
2Sideordnet opstillingStørstedelen af partierne vælger at benytte sideordnet opstilling, der giver mulighed for at opstille flere kandidater i hver opstillingskreds.
Oftest vil alle kandidater i en storkreds være opstillet i alle opstillingskredse.
Traditionelt har kandidaterne været listet alfabetisk ved sideordnet opstilling, men en lovændring fra 2017 har gjort det muligt for partierne at lave en prioriteret opstilling af kandidaterne.
Her vælger partierne selv rækkefølgen på stemmesedlen.
Før har partierne kunnet nominere en spidskandidat til at stå øverst på stemmesedlen, men det nu udgået til fordel for den prioriterede opstilling.
Når stemmerne skal fordeles, får kandidaterne en forholdsmæssig andel af partiets stemmer i opstillingskredsen oven i de personlige stemmer.
Men også her træder en ny regelændring i kraft, som gør det muligt for partierne at lade antallet af personlige stemmer alene afgøre, hvem der bliver valgt ind.
Nogle partier har nemlig brokket sig over, at det i sjældne tilfælde kunne lade sig gøre, at en kandidat blev valgt ind foran en anden kandidat i samme storkreds, der ellers havde flere stemmer.
Det skyldtes, at partistemmerne blev fordelt inden for opstillingskredsene, og det dermed kunne være en fordel at være opstillet i en stor opstillingskreds.
- Du kunne have en situation, hvor Peter havde fået 98 stemmer og Aase havde 100, men fordi Peter stillede op i en større kreds, blev han alligevel valgt ind, siger Kasper Møller Hansen.
Men det kan altså undgåes nu med den nye valgmulighed, hvor partistemmerne tages ud af ligningen.
3Hvorfor vælge det ene frem for det andet?
Ifølge valgforsker Kasper Møller Hansen handler valget mellem de to opstillingsformer om, hvor meget magt partierne vil have over, hvem der bliver valgt ind, og hvor meget magt vælgerne skal have.
- Hvis man vælger partilisten, kan man som parti styre rækkefølgen meget mere, end hvis man vælger den sideordnede opstilling, siger han.
Tankerne bag partilisten er, at partiet i højere grad end vælgerne ved, hvem der så at sige er gode politikere og gode til arbejdet i kulissen og dermed mest har fortjent at stå højest på listen.
- Derfor vælger nogle at prioritere kollektivet og partiets tanker.
Modsat hvis man vælger den sideordnede opstilling, er det mere vælgerne, der bestemmer rækkefølgen af kandidaterne, der bliver valgt ind, siger Kasper Møller Hansen.
FacebookTwitterKopier linkEmner:Økonomi- og indenrigsministeriet|Valg og folkeafstemninger|Enhedslisten|Folketinget|Stram Kurs (parti)




https://www.dr.dk/nyheder/indland/gronland-vil-bede-danmark-om-hjaelp-til-svigtede-born

IndlandGrønland vil bede Danmark om hjælp til svigtede børnDet grønlandske landsting har besluttet at bede Danmark om hjælp til svigtede børn i Grønland.
Det er især i området Tasiilaq på Grønlands østkyst, at der er problemer med seksuelt misbrug af børn.
04.
juni 2019 kl.
21.
24Bemærk: artiklen er mere end 30 dage gammelLæs opDer skal hjælp fra Danmark til omsorgssvigtede grønlandske børn i Grønland.
Det står klart, efter at Inatsisartut, Grønlands Landsting, tirsdag har vedtaget et forslag om, at den grønlandske regering, Naalakkersuisut, skal bede Danmark om hjælp til børn i Tasiilaq på Grønlands østkyst og resten af Grønland.
Forslaget kom i kølvandet på DR-dokumentaren "Byen hvor børn forsvinder".
Her fremgår det blandt andet, at seksuelt misbrug af børn fortsat er et stort problem i Grønland - særligt i området Tasiilaq.
Forslaget er blevet fremsat i fællesskab af Samarbejdspartiet, IA, Atassut, Demokraterne og Partii Naleraq.
Dermed var der på forhånd sikret et flertal.
Borgermøde i TasiilaqMartha Abelsen, naalakkersuisoq for sundhed, sociale anliggender og justitsområdet, sagde først til KNR, at hun mente, at man først burde kortlægge spørgsmålet, inden man skulle bede om yderligere hjælp.
Men efterfølgende valgte hun alligevel at bakke op om forslaget.
I en nyhed på den grønlandske regerings hjemmeside tirsdag fremgår det, at der torsdag var et borgermøde i Tasiilaq, hvor det blev diskuteret, hvad man kan gøre i fremtiden.
Her var budskabet ifølge regeringen, at hjælpen bør koordineres grundigt, før der bliver rettet en henvendelse til Danmark.
- De mulige sproglige udfordringer mellem for eksempel en dansk psykolog og en grønlandsksproget borger optager borgerne.
- Deres tidligere erfaringer har vist, at selvom der er en tolk til at bistå dem, føler de ikke, at de kan udtrykke sig 100 procent, når samtalen foregår på to forskellige kulturer og sprog.
- Vi må derfor finde en fælles løsning, før vi henter hjælp udefra, udtaler Martha Abelsen, naalakkersuisoq for sundhed, sociale anliggender og justitsområdet, på hjemmesiden.
Godt med hjælp udefraPuk Draiby, generalsekretær i Foreningen Grønlandske Børn, mener, at det er godt, at der kommer hjælp udefra.
- Vi har set, at nogle børn har akut brug for, at deres sager bliver behandlet og har brug for behandling.
Hvis man ikke kan løse det selv, er det godt, at der kommer hjælp udefra, siger hun til Ritzau.
Hun mener dog, at det er vigtigt, at løsningen bliver langsigtet.
- At flyve nogle flere mennesker ind, der løser nogle problemer her og nu og rejser ud igen, løser det ikke på den lange bane.
Så lokalsamfundet skal i spil.
/ritzau/Se dokumentaren her:Læs også:Byen hvor børn forsvinder | DRTVFacebookTwitterKopier linkEmner:Grønland|Atassut|Sundhed og velvære




https://www.dr.dk/sporten/fodbold/voldtaegtsanklager-stopper-ikke-neymars-deltagelse-i-copa-america

FodboldVoldtægtsanklager stopper ikke Neymars deltagelse i Copa AmericaAnklage om voldtægt og undersøgelse for it-kriminalitet afholder ikke Neymar fra at spille Copa America.
Fodboldstjernen Neymar spiller Copa America for Brasilien, selv om han i øjeblikket er anklaget for voldtægt.
04.
juni 2019 kl.
21.
14Bemærk: artiklen er mere end 30 dage gammelLæs opSelv om fodboldstjernen Neymar i øjeblikket er anklaget for voldtægt, så stiller Paris Saint-Germain-stjernen op i Copa America.
Det fastslog præsidenten for Brasiliens Fodboldforbund, Rogerio Caboclo, tirsdag ifølge nyhedsbureauet AFP.
- Der er ingen risiko for, at Neymar ikke stiller op i Copa America.
Vi følger sagen tæt, og vi har fuldstændig tillid til Neymar.
Vi ved, hvilket menneske og hvilken sportsmand han er, siger præsidenten.
Neymar opholder sig i øjeblikket i Brasilien, hvor Copa America spilles fra 14.
juni til 7.
juli.
Det sker, mens han i Frankrig står anklaget for at have voldtaget en kvinde.
Neymar under træning med det brasilianske landshold.
Ifølge anklageskriftet skulle den 27-årige fodboldspiller i fuldskab have overfaldet kvinden på et luksushotel i Paris.
Det skulle være foregået på Sofitel Paris Arc De Triomphe i den franske hovedstad 15.
maj.
Efterfølgende lagde Neymar en video på Instagram, hvor han afviste anklagen.
Videoen blev dog hurtigt fjernet igen.
I den syv minutter lange video benægtede Neymar at have voldtaget kvinden, mens han også viste beskeder og billeder fra og af kvinden, der anklager ham.
Videoen blev fjernet, da den også indeholdt seksuelt materiale.
Den er ifølge nyhedsbureauet AP årsag til, at Neymar også bliver undersøgt for it-kriminalitet af brasiliansk politi.
Neymars far og agent, Neymar da Silva Santos, forklarede mandag, at Neymar mener, at han blev lokket i en fælde.
- Hun ville have ham tilbage på hotellet.
Han blev der i 10 minutter og opdagede, at der lå en mobiltelefon og ladede op ved væggen.
Men så opdagede han, at den filmede.
- Så angreb hun ham, og han forsøgte at berolige hende, mens de lå på sengen, og sagde, at hun ikke skulle skabe en scene.
Herefter forlod hun hotellet, lød det mandag fra Neymars far.
/ritzau/FacebookTwitterKopier linkEmner:Neymar (fodboldspiller)|Paris Saint-Germain|Fodbold|Voldtægt|Brasilien




https://www.dr.dk/nyheder/politik/folketingsvalg/sidste-maaling-foer-valget-tre-partier-balancerer-paa-spaerregraensen

FolketingsvalgSidste måling før valget: Tre partier balancerer på spærregrænsen Oppositionen har fortsat en solid føring i en ny Epinion-måling.
Målingen viser, at Liberal Alliance står til 2,4 procent af stemmerne – med en usikkerhed på 0,6 procent i begge retninger.
Af Mathias Sommer og Morten Henriksen04.
juni 2019 kl.
21.
35 | opdateret 04.
juni 2019 kl.
22.
07Bemærk: artiklen er mere end 30 dage gammelLæs opLiberal Alliance, Stram Kurs og Kristendemokraterne er alle på vippen til at komme i Folketinget ved valget onsdag.
Den sidste Epinion-måling inden valget giver de tre partier en opbakning tæt på de magiske to procent af stemmerne, der er spærregrænsen for at komme i Folketinget.
Grundet den statistiske usikkerhed kan man dog ikke fastslå, om Liberal Alliance, Stram Kurs og Kristendemokraterne står til at komme over eller under spærregrænsen.
Målingen viser, at Liberal Alliance står til 2,4 procent af stemmerne – med en usikkerhed på 0,6 procent i begge retninger.
- 2,4 procent er selvfølgelig ikke et tilfredsstillende niveau, men efter Lars Løkkes udmelding om, at han aktivt arbejder for at blive minister i en socialdemokratisk regering, må valget for alle borgerlige, liberale vælgere stå lysende klart, skriver Liberal Alliances politiske ordfører Christina Egelund i en sms.
Målingen viser den laveste vælgeropbakning i en Epinion-måling for Anders Samuelsens parti i over ni år.
Man skal tilbage til marts 2010 for at finde en lavere vælgeropbakning til Liberal Alliance.
Dengang lå partiet på bare 0,5 procent.
Risikerer I at ryge ud af Folketinget?
- Nej.
Det samme spurgte I om dengang (i 2010, red.
), og da røg vi heller ikke ud, lyder det fra Christina Egelund.
Ved valget i 2015 fik Liberal Alliance 7,5 procent af stemmerne.
Omkring to ud af tre LA-vælgere har dermed forladt Anders Samuelsen og co.
, hvis den aktuelle måling på 2,4 procent holder stik.
Rasmus Paludans parti, Stram Kurs, får 1,9 procent i målingen – med en usikkerhed på plus/minus 0,5 procent.
Og også Kristendemokraterne ligger under spærregrænsen i målingen: 1,7 procent - med en usikkerhed på 0,5 procent i begge retninger.
Nedtur for DFOgså for Dansk Folkeparti er målingen deprimerende læsning.
Partiet går atter tilbage og har for første gang i over 10 år under ti procent i vælgeropbakning i en måling fra Epinion.
9,6 procent vil stemme på Dansk Folkeparti, viser den nye måling – med en statistisk usikkerhed på 1,2 procent.
Ved folketingsvalget i 2015 stemte 21,1 procent af vælgerne på Dansk Folkeparti.
Og gruppeformand Peter Skaarup er da også meget utilfreds med det aktuelle niveau.
- Det er selvfølgelig et træls resultat, hvis det ender sådan.
Men jeg vil sige, at stemningen er god, når vi er ude og møde vælgerne.
Og jeg vil også sige, at det ser ud til i den her måling at en række partier ligger lige over og lidt under spærregrænsen, og det er klart, det her i slutspurten godt kan føre til, at nogle vælgere siger: Vi vil være sikre på, at vores stemmer bliver brugt til noget, derfor stemmer vi på Dansk Folkeparti, siger Peter Skaarup.
Rød blok har flertalOverordnet set viser målingen, at partierne i rød blok – Socialdemokratiet, Radikale, SF og Enhedslisten - tilsammen kan mønstre 50,9 procent.
Her er den statistiske usikkerhed 2,0 procent.
Alternativet står til 3,4 procent.
Lægger man de to tal sammen giver det 54,3 procent – og dermed en solid føring til oppositionen.
I blå blok har Venstre, Konservative, Liberal Alliance og Dansk Folkeparti tilsammen 38,9 procent.
Nye Borgerlige får 2,7 procent af stemmerne – med en statistisk usikkerhed på 0,7 procent.
Dermed står Pernille Vermund ifølge målingen til at komme i Folketinget.
Socialdemokratiet står til 25,7 procent.
Hvis det bliver en realitet i morgen, går partiet dermed tilbage sammenlignet med sidste folketingsvalg i 2015, hvor 26,3 stemme på liste A.
Politisk ordfører Nicolai Wammen er dog særdeles tilfreds.
- Vi har en god fornemmelse i maven.
Jeg tror, at rigtigt mange danskere i morgen ønsker en ny regering og en ny retning for Danmark.
Hvis man skal være sikker på at få det, så skal man stemme på Socialdemokratiet, siger Nicolai Wammen.
Partiet Klaus Riskær Pedersen står til 0,5 procent af stemmerne – med en statistisk usikkerhed på 0,3 procent.
Ligner fremgang til VenstreDagens måling fra Epinion viser en fortsat tendens til, at flere og flere vælgere i løbet af valgkampen har tilsluttet sig Venstre.
Målingen viser en vælgeropbakning på 20,7 procent til Venstre, godt ét procentpoint over valgresultatet i 2015.
Men da Dansk Folkeparti og Liberal Alliance ifølge målingen kan se frem til en ordentlig vælgerlussing onsdag, er der sandsynlighed for, at partiet må afgive statsministerposten til rød blok.
Politisk ordfører, Britt Bager, ønsker dog ikke et forholde sig til skæbnen for de øvrige partier.
Venstre har fuldt fokus på Venstre, fortæller hun.
- Den her måling bekræfter mig sådan set bare i det, jeg oplever, når jeg er ude at tale med vælgere: At folk grundlæggende synes, der er styr på Danmark; økonomien er stærk, og der er styr på asyltilstrømningen, siger hun.
Målingen fra Epinion er baseret på 2.
414 besvarelser fra borgere, som har besluttet sig for, hvor krydset skal sættes onsdag.
Målingen er foretaget mellem klokken 11 og 19 i dag.
I løbet af indsamlingen meldte statsminister Lars Løkke Rasmussen ud, at han ikke længere tror på en VLAK-regering.
Kl.
22:06: Opdateret med kommentar fra Britt Bager, politisk ordfører for Venstre.
FacebookTwitterKopier linkEmner:Anders Samuelsen (politiker)|Britt Bager (politiker)|Liberal Alliance|Socialdemokraterne|Valg og folkeafstemninger




https://www.dr.dk/nyheder/udland/portraet-sudans-nye-staerke-mand-har-blodig-fortid-og-udemokratiske-allierede

UdlandPORTRÆT Sudans nye stærke mand har blodig fortid og udemokratiske allieredeMohamed Hamdan Dagolo ledede milits, som dræbte tusinder i Darfur-provinsen.
Mohamed Hamadan Dagolo - kendt som "Hemeti" - er næstkommanderende i det militærråd, som i øjeblikket styrer Sudan.
Af Jakob Busk Olsen04.
juni 2019 kl.
21.
07Bemærk: artiklen er mere end 30 dage gammelLæs opDet burde måske ikke komme som den helt store overraskelse, at sikkerhedsstyrker i Sudan i går rykkede frem mod protestlejr i hovedstaden Khartoum og dræbte mindst 35 personer.
Manden, der menes at have givet ordren til aktionen, er nemlig primært kendt i omverdenen for at have deltaget særdeles aktivt i det, der kaldes "det første folkedrab i det 21.
århundrede" under konflikten i Darfur-provinsen.
Mohamed Hamdan Dagolo, bedre kendt under tilnavnet "Hemeti", opfattes af analytikere og udenlandske diplomater som den nye stærke mand i Sudan, selvom han formelt er næstkommanderende i det militære overgangsråd, der har taget magten, efter Sudans generaler væltede præsident Omar al-Bashir i april.
Hemetis vej til magten er mindst lige så utrolig som den revolution, han var med til at hjælpe - og nu tilsyneladende modarbejde - i Sudan.
Hovedstaden Khartoums gader stod i brand, efter sikkerhedsstyrker mandag opløste en protestlejr.
Uuddanet kamelhandlerMohamed Hamdan Dagolos familie kommer fra nabolandet Chad.
De er del af en arabisk klan, som i 1980'erne flygtede fra krig og tørke til Darfur-provinsen i Sudan, skriver Sudan-eksperten Jérôme Tubiana i magasinet Foreign Policy.
Myndighederne gav klanen lov til at etablere sig i den sydlige del af provinsen på bekostning af Fur-stammen - Darfurs største ikke-arabiske befolkningsgruppe.
Hemeti opgav sin skolegang i de små klasser og blev i stedet kamelhandler.
Konflikten i Darfur sendte omkring 3 millioner mennesker på flugt, siger FN.
Da oprøret i Darfur begyndte i 2003, blev han krigsherre i den arabiske janjaweed-milits, som stod på regeringen i Sudans side i konflikten.
Janjaweed-militsen blev regeringens primære kampenhed under krigen i Darfur og anklages for at have dræbt mellem 200.
000 og 400.
000 civile i løbet af tre år.
Dertil kommer utallige rapporter om systematisk voldtægt, ødelæggelser og deportationer.
Hemeti selv fik dengang ry for at bruge så brutale metoder, at det skabte gnidninger med officerer i hæren, som overvågede kampagnen i Darfur.
Læs også:Korrespondent: Den afgørende styrkeprøve om magten er i gang i SudanBelønnet for loyalitetOmkring 2006 lod Hemeti sig kortvarigt overtale af sit gamle hjemland Chad til at vende Khartoum ryggen.
Hans karriere som oprører blev dog kortvarig, og han har siden forklaret, at det mest handlede om at fange regeringens opmærksomhed for blandt andet at opnå militære poster.
Andre janjaweed-ledere var dog i stigende grad på kant med præsident Omar al-Bashir og fulgte ikke længere regeringens ordrer.
Hemeti var en af de eneste, som forblev loyal, og som tak blev han i 2013 udnævnt til leder af den paramilitære enhed Rapid Support Forces (RSF), der skulle forsøge at få janjaweed-krigerne tilbage i folden.
Det lykkedes ikke, men RSF blev i stedet en frygtet tredje magt i Sudans sikkerhedsapparat ved siden af - og ofte i konflikt med - militæret og efterretningstjenesten.
RSF fungerede ikke bare som præsident Omar al-Bashirs personlige livgarde, men bliver anklaget for omfattende krænkelser, voldtægter og drab - primært i Darfur, men også i resten af Sudan.
I de seneste år har RSF spillet en voksende rolle internationalt.
Enheden har været central for EU's samabejde med Sudan om at bremse flygtningestrømme, ligesom enheden har ydet et stort bidrag til krigen i Yemen, hvor Sudan deltager i koalitionen, som ledes af Saudi-Arabien.
Mohamed Hamdan “Hemeti” Dagolo (tv) bliver taget i ed som næstkommanderende i Sudans militære overgangsråd af general Abdel Fattah al-Burhan.
De arabiske vennerUnder operationen i Yemen kom Hemetis styrker til at kæmpe side om side med en enhed, som var anført af Sudans nuværende militære leder - og dermed leder af landet - Abdel Fattah al-Burhan.
De to kom godt ud af det med hinanden og begyndte at føre samtaler om Sudans fremtid med de allierede i Yemen-krigen, Saudi-Arabien og De Forenede Arabiske Emirater.
De to lande har sammen med Egypten holdt talrige møder med de nye magthavere i Sudan siden Omar al-Bashirs fald, påpeger The Guardian.
Saudi-Arabien har efterfølgende lovet Sudan en hjælpepakke på tre milliarder dollar, mens Egypten har orkestreret, at en deadline til de sudanesiske generaler fra Den Afrikanske Union om at overdrage magten i landet er blevet forlænget.
- Analytikere siger, at lederne af Egypten, Saudi-Arabien og De Forenede Arabiske Emirater, som ikke er venner af den demokratiske styreform, handler i fællesskab for at forpurre forhåbningerne hos Sudans reformbevægelse, skriver avisen.
Missionen har været ekstra effektiv, fordi USA i modsætning til tidligere fuldstændig undlader at blande sig i spillet om, hvem der skal bestemme i Sudan, tilføjer New York Times.
Så det store spørgsmål er nu, hvilke motiver Mohamed Hamdan "Hemeti" Dagolo egentlig havde, da han i april besluttede sig for ikke længere beskytte præsident Omar al-Bashir.
Meget tyder i hvert fald på, at det er hans RSF-soldater, som lige nu vender deres geværer mod demonstranterne i Khartoum.
Soldater i Sudans militær rykkede mandag ind i protestlejre i Sudans hovedstad Khartoum, hvor civile demonstrerer mod den siddende militærmagt.
FacebookTwitterKopier linkEmner:Saudi-Arabien|Sudan|Omar al-Bashir (politiker)|EU|Militær




https://www.dr.dk/nyheder/udland/30-aaret-massakren-paa-tianamen-pladsen-her-er-10-begivenheder-der-aendrede-historien

Udland30 året for massakren på Tianamen-pladsen: Her er 10 begivenheder, der ændrede historienKina har slettet massakren fra sine historiebøger, men når de glemmer, så husker vi.
Mandagsdemonstrationer mod Berlinmuren var folkeligt forankret, og det var ikke bare partisoldater, men den almindelige borger, der var på gaden mandag efter mandag.
Det gjorde en forskel, siger professor Lasse Lindekilde.
(Foto: Stringer .
© Scanpix)Af Anne Klit Øllgaard og Daniel Myrup Pedersen04.
juni 2019 kl.
21.
08 | opdateret 11.
juni 2019 kl.
11.
18Bemærk: artiklen er mere end 30 dage gammelLæs opHvad der startede som en mindre studenterprotest i foråret 1989, endte med at blive en historisk sultestrejke og senere blodbad på Den Himmelske Fredsplads i Beijing.
Det, måske, mest berømte foto fra demonstrationerne på Den Himmelske Fredsplads, da en mand stopper en konvoj af tanks den 4.
juni 1989.
Det var de studerende, som protesterede og forlangte mere frihed og mindre censur fra det kommunistiske regeringsparti.
Det kinesiske Røde Kors anslår, at 2.
600 blev dræbt og op mod 10.
000 sårede, da 27.
division af Folkets Befrielseshær med anvendelsen af panserkøretøjer og automatvåben knuste oprøret og genetablerede status quo i hovedstaden.
Vi har allieret os med Lasse Lindekilde, professor ved Institut for Statskundskab på Aarhus Universitet og forfatter til bogen 'Politisk protest, aktivisme og sociale bevægelser', for at se tilbage på andre nedslag i historien, hvor en person eller en gruppe har været med til at ændre historiens kurs.
1Emmeline Pankhurst 1858 - 1928I 1999 blev hun af Times kåret til en af 1900-tallets mest betydningsfulde personer.
(Wikipedia commons)Kvinden bag kvindebevægelsen - Sufragetterne - der kæmpede for stemmeretten til kvinder i England.
I 1918 lykkedes det at give kvinder over 30 år stemmeret, mens kvinder først 10 år senere - i 1928 - blev sidestillet med mænd, der havde stemmeret fra de fyldte 21 år.
Sufragetterne blev startskuddet til lignende kvinderettighedsbevægelser i en række andre lande, der fulgte efter med stemmeret i de efterfølgende år.
Til en start var det fredelige demonstrationer, men Emmeline Pankhurst var også fortaler for civil ulydighed, og det kom blandt andet til udtryk ved sitdownstrejke.
Emmeline Pankhurst og Sufragette-bevægelsen har haft kæmpe betydning for indrettelsen af vores demokrati, vurderer Lasse Lindekilde.
2Mahatma Gandhi 1869 - 1948Mahatma Gandhi var en spirituel leder og kæmpede for Indiens selvstændighed.
(© Central Press/Getty Images)Gandhi stillede sig i spidsen for kampen mod det britiske kolonistyre i Indien.
En voldsom prisstigning på salt førte til en organiseret march igennem Indien ud til kysten, hvor Gandhi selv indsamlede salt.
Det blev startskuddet til oprøret mod det indiske kolonistyre.
Gandhi var helt central for overgangen til den styreform, man har i Indien i dag.
Han inkarnerede i høj grad den fredelige vedvarende protest, hvor volden blev mødt med passivitet og ikke-vold, og som var med til at udskamme det britiske styre, da billederne af fredelige demonstranter, der helt forsvarsløse blev slået ned, gik verden rundt.
Den protestform inkarnerede han i høj grad, siger professor Lasse Lindekilde.
3Nelson Mandela 1918 - 2013Nelson Mandela på dagen, hvor han bliver indsat som præsident.
Inden da havde han siddet 27 år i fængsel.
Det er svært at komme uden om anti-apartheid-protesterne, der blev forankret i Sydafrika med Nelson Mandela i front fra 1950erne og frem, men som jo også var en international bevægelse, der havde sympati- og solidaritetsbevægelser over hele kloden.
Det kom til at handle om sorte og sortes rettigheder i andre samfund og samfundstyper, som ikke var apartheid-styrede, men erklærede demokratier, hvor de sorte alligevel havde miserable forhold.
Mandelas frihedskamp blev symbolsk for sorte mange andre steder, som brugte den til at påpege de urimeligheder, der også var andre steder i verden.
Omvendt var det også en solidaritetsbevægelse, måske endda den første af det omfang, hvor folk kom sammen på tværs af politiske skel i vesten, for eksempel i kampen mod apartheid, fortæller Lasse Lindekilde.
4Martin Luther King 1929 - 1968Martin Luther King holdt sin berømte "I have a Dream"-tale under marchen i 1963.
(© creative commons)Martin Luther King kunne tale et sprog, som ikke bare var for de sorte i Syd, men også de velstillede og mere liberale og frisindede i Nord.
Han formåede i sin retorik at forbinde en kristen kulturarv og et moderne rettighedssprog på en måde, som ramte rigtigt bredt, siger Lasse Lindekilde.
Han mobiliserede folk med sine taler, og i 1963 marcherede omkring 250.
000 mennesker mod Washington for frihed og jobs.
Det var også her, Martin Luther King holdt sin måske mest berømte tale, hvor han siger:- I have a dream that my four little children will one day live in a nation where they will not be judged by the color of their skin but by the content of their character (Jeg drømmer om, at mine fire børn en dag vil bo i en nation, hvor de ikke vil blive bedømt på deres hudfarve men på deres karaktertræk, red.
).
5Vietnam-bevægelsen 1964 - 1973Et af de makabre billeder fra Vietnam-krigen er dette af den nøgne pige, som blev døbt 'napalm-pigen'.
Med Vietnambevægelsen så vi – sammen med apartheid-bevægelsen – for første gang en verdensomspændende form for solidaritetsbevægelse.
Bevægelsen havde sin rod i USA, men den spredte sig derfra i midt 60'erne og ind i 70'erne, over hele verden, og den blev også meget fremtrædende i Danmark.
Det er svært at se på krigsengagementet i USA uden at give Vietnam-bevægelsen og det interne hjemlige pres, det førte med sig, en del af æren for, at USA endte med at trække sig ud.
Omkostningerne i forhold til opbakningen i befolkningen blev for stor.
De makabre billeder fra Vietnam, der gik verden rundt, skabte en solidaritet, man kunne lukrere på, men det var også en bevægelse, som med sine metoder skabte sig modstandere.
6Protesterne på Den Himmelske Fredsplads 1989Den Himmelske Fredsplads på en rolig dag i 1988.
Selv samme jord skulle året efter flyde med blodet fra studerende og soldater.
Det var et studenteroprør og en spirende optimisme, en tro på at tingene kunne blive anderledes, som så sluttede meget brat den 4.
juni 1989.
Det her var et klokkeklart eksempel på, at regimet formåede at tryne et oprør fuldstændigt, og som sidenhen har sat sig så hårdt på magten, at det styrer enhver form for kommunikation og historieskrivning på en måde, så noget kan skrives helt ud af historiebøgerne.
Der findes ingen form for markering på pladsen overhovedet af det skete, hvilket er meget sigende.
Det er et eksempel på, at betydningsfulde protester også indimellem kan være selve forsøget.
De borgerrettighedsforkæmpere, der dog er i Kina, de refererer til dagen, og for dem, tror jeg stadigvæk, at det, der skete i 1989, havde stor betydning og var en episode, hvor man kunne bruge mobiliseringen, selv om den almindelige kineser måske ikke kender til det, siger professor og forfatter Lasse Lindekilde.
7Protesterne mod Irak-krigen 2003Danmark havde godt 9.
600 soldater udsendt i Irakkrigen, der varede fra 2003 - 2011.
Her døde otte og 19 blev såret.
Den 15.
februar 2003 var der massive demonstrationer verden over.
Det var første gang, man så den her internationale koordinering, som man også ser med klimademonstrationer i dag, hvor de sker simultant på verdensplan.
Det var skelsættende, men det havde ingen effekt som sådan.
Tyngden af de demonstrationer tror jeg dog har lagt et betydeligt pres på nogle landes beslutning om ikke at gå med i den koalition, der gik ind i Irak, siger Lasse Lindekilde.
Der var protester i over 600 byer, og det anslås af BBC, at der var mellem seks og syv millioner demonstranter på gaden verden over i protest mod krigen i Irak.
8Khaled Saeed og Mohammed Bouazizi 2010-2011En demonstrant med billeder af Khaled Saeed og Mohammed Bouazizi 6.
juni 2011.
Khaled Saeed blev slået til døde af politiet, og Mohammed Bouazizi brændte sig selv ihjel.
To unge mænds død blev startskuddet til det, vi kalder det arabiske forår.
Sammen blev de ansigterne på forandringerne i Mellemøsten og det nordlige Afrika i de år.
Den 28-årige Khaled Saeed blev i juni 2010 dræbt af det egyptiske sikkerhedspoliti, og billederne af ham gik verden rundt.
Det førte til en Facebook-side ved navn ”We are all Khaled Saeed”, som gik viralt og afstedkom massive protester, som førte til den egyptiske revolution.
Khaled Saeed er igen et eksempel på myndighedernes forsøg på at tryne en protest.
Man taler i litteraturen om backfire-mekanismer.
Der er en tendens til, at for meget undertrykkelse kan få folket til at vende sig mod styret, siger Lasse Lindekilde.
Senere på året satte den 26-årige tunesiske grønthandler Mohamed Bouazizi i december 2010 ild til sig selv i byen Sidi Bou Said, der ligger syd for hovedstaden Tunis.
Det skete, efter at politiet havde beslaglagt hans varer, fordi han ikke havde en tilladelse til at sælge frugt og grønt på gaden.
Allerede dagen efter gik demonstranter på gaden i protest mod usle leveforhold, undertrykkelse og manglende muligheder for unge.
Protesterne førte til afsættelsen af landets enerådige præsident gennem 24 år, Ben Ali.
Mohamed Bouazizi døde den 4.
januar 2011 af sine kvæstelser.
9Occupy Wall Street 2011En demonstrant på 1-års dagen for bevægelsen 'Occupy Wall Street'.
Protesterne mod finanskrisen og finanssektoren i 2011.
Det blev en genfødsel af pladsbesættelsen som en demonstrationsform, som er interessant i New York med Occupy Wall Street, hvor protesterne tog den form, og man forsøgte at skabe ”drømmen” på pladsen.
Pladsbesættelserne varede i flere uger og førte til selvorganiserede samfund, hvor folk boede der, og der gjaldt en særlig form for tolerance og en særlig form for medbestemmelse.
Man satte sig ned i rundkreds og besluttede sig for, hvad man skulle gøre, og hvad man skulle mene.
På den måde blev det i det små et forsøg på at vise, hvad det var, man gerne ville, og hvad man kæmpede for, fortæller Lasse Lindekilde.
10I dag - Greta ThunbergSvenske Greta Thunberg, der holder tale i Wien den 28.
maj i år.
Der er noget meget fint og smukt over hendes protestform med skiltet foran Riksdagen i Sverige, som har været svær at komme udenom.
Og så taler hun på den kommende generations vegne.
Hun er et ungt menneske, som forsøger at råbe de etablerede, gråhårede mænd op.
Det virker rent, ærligt og meget tiltalende for mange mennesker.
Der var også folk, der protesterede for klimaet før Greta Thunberg, men hun har ramt en nerve, og er blevet et symbol.
Hun er blevet et ikon og et symbol på klimauretfærdigheden, og der har hun haft enorm betydning.
Hun er et godt eksempel på, at man med fredelige midler og tålmodighed godt kan få mennesker i tale, siger professor og forfatter Lasse Lindekilde.
Præcisering: Artiklen er den 11.
juni blevet opdateret med mere præcise formuleringer om Khaled Saeed og Mohamed Bouazizi, så det tydeligt fremgår, at de kom fra henholdsvis Egypten og Tunesien.
FacebookTwitterKopier linkEmner:USA|Sydafrika|Kina|Zine El Abedine Ben Ali (politiker)|Ulykker




https://www.dr.dk/nyheder/detektor/detektor-wuuups-landsdaekkende-kampagne-puster-millardtab-voldsomt-op

DetektorDetektor: Wuuups - landsdækkende kampagne puster millardtab voldsomt opDanmark har ikke mistet 143 milliarder på politiske projekter.
(© The Brand Agency)Af Emil Abrahams og Sofie Frøkjær04.
juni 2019 kl.
21.
55 | opdateret 05.
juni 2019 kl.
00.
09Bemærk: artiklen er mere end 30 dage gammelLæs opHvis du har læst avis, hørt radio eller taget toget for nylig, er du måske stødt på en alternativ valgkampagne under overskriften "Wuuups politik".
Landet over spreder et kvindeansigt med en kattemund nemlig budskabet om, at danskerne de seneste 10 år har mistet 143 milliarder kroner på "kiksede" politiske projekter.
Men det tal er alt, alt for højt, afslører kampagnens egen dokumentation.
Mindst 116 af de 143 milliarder kroner bør nemlig slet ikke tælles med, fortæller flere eksperter til Detektor.
– Den konklusion, som kampagnen drager, er ikke rigtig, lyder det fra Per Nikolaj Bukh, der er professor på Institut for Økonomi og Ledelse ved Aalborg Universitet.
Manden bag kampagnen erkender i en mail til Detektor, at de 116 milliarder er penge, som staten har til gode.
Han fastholder dog, at det er "tvivlsomt, om en revisor ville acceptere at lade det stå som et tilgodehavende, idet beløbet er stigende, hvilket jo tydeliggør, at SKAT ikke evner at inddrive disse skatter".
Hvad går kampagnen ud på?
Annoncekampagnen er blevet bragt i Jyllands-Posten, Politiken, Ekstra Bladet og Kristeligt Dagblad.
(© The Brand Agency)Ifølge de store annoncer, man har kunnet se i blandt andet Politiken, Jyllands-Posten og Ekstra Bladet, er det "en flok almindelige danskere der bare savner ordentlighed, ærlighed, tillid, respekt og ægte visioner i dansk politik", som har indrykket annoncerne.
I virkeligheden er det dog én rigmand, der står bag kampagnen, som også kører på Facebook under navnet ”Der er noget, der ikke stemmer”: Søren Toft-Jensen, hedder han.
Og målet er at få vælgerne til at stemme på en ukendt politiker for at skabe fornyelse i Folketinget, har Søren Toft-Jensen forklaret i Jyllands-Posten.
Ud over aviser og sociale medier har kampagnen også kørt i både tog, metro, i alle storcentre og på de tre største radiostationer.
Og især ét tal vækker opsigt:– Wuuups, nu har vi sørme mistet 143 mia.
kr.
på grund af diverse mislykkede politiske projekter, lyder speaken i en Facebook-video, som ifølge tallene på siden er liket flere end 3.
000 gange, delt flere end 1.
300 gange og kommenteret 500 gange.
The Brand Agency, som har lavet kampagnen for Søren Toft-Jensen, oplyser til Detektor, at knap 45.
000 i alt har interageret med siden.
Det har vi fundet ud afPå kampagnens facebookside finder man en liste over "uheldige politiske sager fra de sidste ca.
10 år", som angiveligt har medført et spild på 143 milliarder kroner af danskernes penge.
Men flere af punkterne på listen holder ikke.
Lad os kigge på nogle af de største poster.
116 milliarder i skattegældLangt størstedelen af de mange spildte milliarder finder Søren Toft-Jensen på danskernes skattegæld til staten.
116 milliarder kroner har vi ifølge ham mistet, fordi "SKAT stadig ikke kan finde ud af at kræve skat ind".
Men det er en forkert udlægning af skattegælden.
Det er nemlig ikke nødvendigvis penge, vi har mistet, fortæller Per Nikolaj Bukh, der er professor på Institut for Økonomi og Ledelse ved Aalborg Universitet.
– Man kan ikke regne skattegælden med i opgørelsen, for det er ikke penge, vi har brugt, men penge vi har til gode, siger han.
Professor i økonomi på Aarhus Universitet Bo Sandemann Rasmussen understreger dog, at gælden er vokset de seneste år, delvis på grund af it-problemerne i Skat.
– Det er klart, at EFI (det fejlslagne inddrivelsessystem, red.
) er medskyldig i, at beløbet er vokset så meget, så beløbets størrelse er et slags billede på, at inddrivningen i SKAT ikke har virket i en del år efterhånden, siger han.
Men det betyder ikke, at pengene er tabt:– Vi har ikke mistet 116 milliarder kroner, endnu.
Og hvis pengene ikke bliver inddrevet, så mister vi dem ikke som sådan, da det er penge, der bliver i borgernes lommer, siger Bo Sandemann Rasmussen.
Niels Storm Knigge, der er senioranalytiker i tænketanken Kraka, er enig.
– Der er ganske rigtigt sket en stigning pga.
det fejlagtige EFI-system, men generelt set har det offentlige altid måtte acceptere, at nogle borgere og virksomheder bare ikke kan betale den skat, de skal.
Så det er kun den del af stigningen i gælden, som i sidste ende aldrig kan inddrives, der direkte kan relateres til det fejlagtige EFI-system, siger han.
I december sidste år eftergav Gældsstyrelsen foreløbig 5,8 milliarder kroner af den samlede gæld.
Svindel med udbytteskatSer vi bort fra de 116 milliarder kroners skattegæld, er der 27 milliarder kroner tilbage, som ifølge Søren Toft-Jensen er spildt på politiske projekter de seneste 10 år.
Men heller ikke det tal er retvisende, siger eksperterne.
Der er nemlig flere punkter på listen, hvor det er uklart, om pengene rent faktisk er tabt.
På listen står der eksempelvis, at vi har mistet 12,3 milliarder kroner på svindel i udbytteskat.
Men tallet er af flere årsager forkert.
For det første har Skattestyrelsen for nylig indgået et forlig, der henter 1,6 milliarder kroner tilbage til statskassen.
For det andet er det endelige regnestykke slet ikke gjort op endnu.
Det forklarer Niels Storm Knigge, der er senioranalytiker for tænketanken Kraka:– 12,3 milliarder kroner er en overdrivelse.
Der er flere sager i gang for at skaffe nogle af pengene retur.
Der er dog ingen tvivl om, at staten stadig vil miste milliarder, når det endelige regnestykke er gjort op, siger han.
Projekter, der overskrider budgettetUdover skattegælden og den manglende udbytteskat indeholder listen også flere statslige projekter, der har overskredet budgettet.
Et eksempel er DSB's indkøb af de skandaleramte IC4-tog og statens indkøb af IT-systemet MiniMaks til Geodatastyrelsen.
Men også her er eksperterne kritiske, da det kan diskuteres, om budgetoverskridelser er penge ud af vinduet.
– At budgetterne på et IT-projekt for eksempel bliver overskredet, er ikke det samme, som når vi mister penge, fordi et projekt bliver skrottet, siger Per Nikolaj Bukh.
Samme pointe fremhæver Niels Storm Knigge, der derfor slet ikke køber listens præmis.
– Det offentlige laver – ligesom private virksomheder – fejl, der koster penge.
Det er selvfølgelig vigtigt at begrænse, men en virksomhed, der bruger 1000 mia.
kr.
om året, vil uvægerligt lave fejl og dårlige investeringer, siger han.
Samlet set viser en gennemgang af tallene altså, at det er forkert, når kampagnen konkluderer, at vi de seneste 10 år har mistet 143 milliarder kroner på mislykkede politiske projekter.
Hvad siger Søren-Toft Jensen til kritikken?
Søren Toft-Jensen er manden bag den landsdækkende kampagne.
(© Carsten Herholdt)Detektor ville gerne have haft et interview med Søren Toft-Jensen og spurgt ham, hvorfor han bruger tallet 143 milliarder kroner til at understøtte sin kampagne, når tallet ikke er retvisende.
Men han har ikke haft mulighed for at stille op til interview i dag og har i stedet sendt et skriftligt svar på mail, hvor han indrømmer, at de 116 milliarder kroners skattegæld ikke uden videre kan betragtes som tabte penge.
– Du har jo ret i, at uanset at de 116 milliarder er forfaldne skatter, som SKAT ikke har evnet at inddrive, så kan man rent regnskabsteknisk godt betragte dem som et tilgodehavende.
Det er dog tvivlsomt, om en revisor ville acceptere at lade det stå som et tilgodehavende, idet beløbet er stigende, hvilket jo tydeliggør, at SKAT ikke evner at inddrive disse skatter, skriver han i mailen.
Han takker samtidig Detektor for vores "indsats for at vi får sande informationer" og erkender, at han skulle have forklaret tallene bag kampagnen bedre.
– Vi skulle nok have lavet en forklarende kommentar til listen.
Så tak for det – hvis der bliver en næste gang, skal jeg gøre mig mere umage!
Søren Toft-Jensen fastholder dog samtidig, at det er tvivlsomt, om skattegælden på 116 milliarder kroner nogensinde bliver inddrevet.
– I virkelighedens verden af likviditet kan staten jo ikke købe noget for de penge eller afholde lønninger, for de er der ikke!
Det er papirpenge.
Dertil kommer at skatteministeren for nogle måneder siden besluttede endeligt at opgive at inddrage 5,8 mia af pengene, hvilket jo for en revisor jo vil svække tilliden yderligere til om de penge nogensinde kommer ind, og derfor om de bør stå som et tilgodehavende.
Og hvornår opgiver man det næste beløb?
Opdateret 5.
juni med det samlede tal for interaktioner på facebooksiden.
FacebookTwitterKopier linkEmner:Bo Sandemann Rasmussen (professor)|Kraka (tænketank)|Økonomi|Skat|Skatter og afgifter




https://www.dr.dk/nyheder/indland/antallet-af-alvorlige-skader-i-trafikken-stiger-mobilen-har-mange-ulykker-paa

IndlandAntallet af alvorlige skader i trafikken stiger: 'Mobilen har mange ulykker på samvittigheden'Der skal en holdningsændring til for barbere skader i trafikken ned, lyder det.
Bilisters brug af mobiltelefoner er en af årsagerne til mange ulykker i trafikken, mener bilejere og cyklistforbundet.
Af Theis Lange Olsen04.
juni 2019 kl.
20.
39Bemærk: artiklen er mere end 30 dage gammelLæs opLæg mobilen langt væk og kør bil og kør på cykel, når du rent faktisk kører bil og på cykel.
Sådan lyder opfordringen fra både FDM og Cyklistforbundet, efter det nu viser sig, at det samlede antal dræbte og tilskadekomne i trafikken stiger.
Nye tal fra Vejdirektoratet viser, at 1.
862 personer kom alvorligt til skade i 2018 - det højeste niveau siden 2013.
I 2017 kom 1.
756 personer alvorligt til skade i trafikken.
Trafikken i 20182.
680 trafikulykker i 2018.
I 23 procent af dem kom en person til skade eller mistede livet.
171 personer blev dræbt, 1.
862 kom alvorligt til skade, og 1.
425 kom lettere til skade.
28 cyklister blev dræbt, og 893 kom til skade - det højeste tal siden 2008.
I 2018 udgjorde el-cyklister 10 pct.
af alle tilskadekomne cyklister.
Seks el-cyklister blev dræbt i 2018.
17 dræbte i alderen 18-24 år - det laveste i mere end ti år.
I 2018 var der fem ulykker med spøgelsesbilister på motorveje, og tre af disse var ulykker med personskade.
Én person blev dræbt.
I 2018 blev der registreret 34 højresvingsulykker mellem lastbiler og cyklister.
I knap halvdelen af ulykkerne kom en cyklist til skade.
Fire cyklister mistede livet, og otte kom alvorligt til skade.
I 2018 skete 2/3 af alle ulykker i byerne.
Ulykker i byer er dog typisk mindre alvorlige end dem, der sker i landzoner.
I 2018 skete 116 ud af 164 dødsulykker i landzoner.
Syv ud af ti dræbte i trafikken i 2018 var mænd.
32 personer blev dræbt, og 364 kom til skade i spiritusulykker i 2018.
I 2018 skete hovedparten af ulykkerne i trafikken på hverdage i myldretiden.
Kilde: Vejdirektoratet- Det er trist, beklageligt og bekymrende, siger direktør i Cyklistforbundet Klaus Bondam.
Antallet af dræbte cyklister er i 2018 på niveau med de seneste år, men der er sket en stigning i antallet af tilskadekomne cyklister i 2018 i forhold til tidligere år.
- I de større danske byer er der kommet et gevaldigt pres på cykelstierne med både flere cykler, el-løbehjul, speed pedelecs og andre transportformer.
- Og så er der en udfordring i forhold til opmærksomhed.
Lad vær med at bruge mobiltelefon, når du cykler, siger Klaus Bondam.
Ikke flere lavthængende frugterEfter at antallet af dræbte og tilskadekomne i trafikken faldt drastisk i en periode frem til 2012, er udviklingen stagneret.
I de seneste år har antallet af dræbte ligget i underkanten af 200.
I bilejernes interesseorganisation, FDM, mener juridisk konsulent Dennis Lange, at de nemme løsninger til at få nedbragt antallet af dræbte og tilskadekomne i trafikken er udtømt.
- Alle de lavthængende frugter på trafiksikkerhedsområdet er i taget i brug.
Så herfra bliver det svært, rigtigt svært, siger han.
FDM peger på flere sikre biler, mere sikre veje og så øget opmærksomhed i trafikken som de elementer, der kan skabe forbedret trafiksikkerhed.
- Der skal en holdningsændring til.
Mobiltelefonen har mange ulykker på samvittigheden, og det ser ud til at blive værre og værre.
Så alle skal køre bil, når de rent faktisk kører bil.
Det er et langt sejt træk, siger Dennis Lange.
I Rådet for Sikker Trafik har de opgivet det officielle mål om kun 120 trafikdræbte, 1.
000 alvorligt tilskadekomne og 1.
000 lettere tilskadekomne i 2020.
Det er helt urealistisk, at vi når det mål.
Vi når slet ikke derned.
Men det skal ikke forhindre os i fortsat at arbejde på at nedbringe antallet af dræbte og tilskadekomne i trafikken, siger administrerende direktør Mogens Kjærgaard Møller.
FacebookTwitterKopier linkEmner:Klaus Bondam (politiker)|Mogens Kjærgaard Møller (jurist)|FDM|Trafik|Ulykker




https://www.dr.dk/nyheder/udland/ukraines-praesident-til-nato-vi-er-klar-til-forhandle-med-rusland

UdlandUkraines præsident til Nato: Vi er klar til at forhandle med Rusland Ifølge den nyvalgte præsident, Volodimir Zelenskij, går vejen frem for Ukraine gennem Europa og Nato.
)04.
juni 2019 kl.
20.
02Bemærk: artiklen er mere end 30 dage gammelLæs opUkraines nye præsident, Volodimir Zelenskij, siger, at han er klar til at forhandle med Rusland for at få løst en militær konflikt i Østukraine.
Men han vil holde fast i den tidligere regerings mål: At Ukraine en dag bliver medlem af Nato.
Det siger Zelenskij tirsdag under et besøg i Natos hovedkvarter i Bruxelles.
Her mødes han med generalsekretær Jens Stoltenberg.
- Vi er klar til at implementere Minsk-aftalen.
Vi skal dog først være i stand til at forsvare os selv og styrkes både økonomisk, politisk og militært, lød det fra den tidligere tv-stjerne, der vandt præsidentvalget i april og overtog posten fra Petro Petrosjenko.
Ukraine skal forblive på "vejen, der fører til Europa og euroatlantisk integration" fremhæver han.
Zelenskij siger, at et af hans vigtigste mål som præsident bliver at få gennemført en intern reform om sikkerhed, der bringer landet tættere på Nato.
Det er den ukrainske præsidents første besøg i udlandet og i tidligere på dagen mødtes han også med EU-Kommissionens formand, Jean-Claude Juncker.
I morgen skal han mødes med EU's udenrigschef, Federica Mogherini, og formand for Europa-Rådet, Donald Tusk.
Hans kommentar ventes at berolige vestlige regeringer, der har brugt mange politiske kræfter og penge på at hjælpe Ukraine.
/ritzau/Reuters/DR NyhederFacebookTwitterKopier link




https://www.dr.dk/nyheder/regionale/nordjylland/bloede-blaeksprutter-faar-demente-til-finde-ro-naar-de-er-indlagt-jo

NordjyllandBløde blæksprutter får demente til at finde ro, når de er indlagt: Jo flere farver desto bedreBåde børn og demente kan have gavn af en hæklet blæksprutte.
En blæksprutte på sengeafsnittet eller operationsstuen kan give ro, har sygeplejerske Maja Skov Aagaard fundet ud af.
Af Klaus Videbæk og Christine Nørgaard04.
juni 2019 kl.
20.
23Bemærk: artiklen er mere end 30 dage gammelLæs opNår man bliver ramt af demens og pludselig står foran en operation i uvante omgivelser på hospitalet, kan det være svært at finde ud af, hvad der er op og ned.
Indimellem reagerer demente patienter kraftigt, når de er indlagt – men på Aalborg Universitetshospital har sygeplejerske Maja Skov Aagaard fundet en løsning, der kan give nogle af de demente den tryghed, de har brug for.
De forstår ikke altid, hvorfor de er indlagt, eller hvad der sker omkring dem.
Men det giver tryghed og ro, at de kan få noget at holde og trykke i hånden.
Maja Skov Aagaard, sygeplejerskeHun har tidligere arbejdet på afsnittet for for tidligt fødte børn, og her var hæklede blæksprutter et hit.
- Så fik jeg idéen til også at prøve dem af heroppe, fortæller Maja Skov Aagaard, der nu arbejder på ortopædkirurgisk afdeling, hvor en del af patienterne er både demente og urolige.
Forstår ikke, hvorfor de indlagtI flere tilfælde har blæksprutterne hjulpet patienterne, så de ikke pludselig hiver deres udstyr af, mens de er indlagt.
Det får dem til at slappe af, forklarer Maja Skov Aagaard.
- De forstår ikke altid, hvorfor de er indlagt, eller hvad der sker omkring dem, og de forstår ikke, om vi vil dem noget godt eller ondt.
Men det giver tryghed og ro, at de kan få noget at holde og trykke i hånden, siger hun.
Tine Japp fra Aalborg har hæklet en blæksprutte med høj hat til sin demente mor.
(© PRIVATFOTO)Til forskel fra blæksprutterne på børneafdelingerne har de hæklede sprutter til demente færre arme og ligner knap så meget et stykke legetøj.
Til gengæld har de stærke farver, da flere af de demente er svagtseende, og sjove detaljer, som de kan genkende.
- Det kan være hatte, butterflys, små tasker eller en malerpensel.
Det reagerer de rigtig dejligt på, fordi de kan ligge og studere dem, og nogle ligger også og snakker med dem, siger Maja Skov Aagaard.
Gør ikke ondt at få i hovedetUdover at berolige patienterne er der også en anden fordel ved de bløde blæksprutter.
Hvis patienterne bliver aggressive og for eksempel kommer til at smide med ting, er sprutterne langt mere uskadelige at have mellem hænderne end så meget andet.
- Det gør ikke så ondt at få kastet sådan en blæksprutte i hovedet i forhold til en kaffekop, siger Maja Skov Aagaard.
Det er hæklende damer fra hele landet, der bidrager med blæksprutter til afdelingen.
Inden brug får de en kogevask, så de lever op til hygiejnekravene på hospitalet og er fri for bakterier.
Hvis man selv ønsker at bidrage, kan man søge mere information i gruppen ”Hæklede sprutter til demente - Demensven” på Facebook.
FacebookTwitterKopier linkEmner:Demens|Hospitaler|Aalborg Universitetshospital|Det Konservative Folkeparti|Aalborg




https://www.dr.dk/nyheder/politik/folketingsvalg/saadan-foedes-en-politisk-holdning-fire-kandidater-til-folketinget

FolketingsvalgSådan fødes en politisk holdning: Fire kandidater til Folketinget fortællerSelvstændig virksomhed, demonstration for mangfoldighed og et møde med en socialdemokratisk superstjerne.
Af Laura Aller Jónasdóttir og Cecilie Kallestrup04.
juni 2019 kl.
20.
58Bemærk: artiklen er mere end 30 dage gammelLæs opHar kandidattests, flyers og partilederrunder stadig ikke åbenbaret den kandidat, du er hundrede procent enig med?
Ro på.
Selv politikerne har stået over for det her valg engang - inden de vidste, hvilken farve de havde.
Her kan du møde fire af de politikere, der stiller op til folketingsvalget - og læse om dengang, de traf deres beslutning.
De er gået til opgaven på ret forskellige måder.
1Den flittige elev: Merete Scheelsbeck (K) læste alle partiprogrammerneSom 14-årig læste Merete Scheelsbeck alle partiernes programmer og endte så med at beslutte sig for at blive konservativ ligesom sine forældre.
)Merete Scheelsbeck voksede op i en familie, hvor de diskuterede, og man skulle have en holdning.
Så da hun blev 14 år, satte hun sig for at finde ud af, hvilket parti hun hørte til.
- Hele min familie var konservativ, så jeg ville egentlig gerne ende et andet sted - også bare i protest, siger Merete Scheelsbeck, der i dag er medlem af folketinget for Konservative og stiller op igen ved Folketingsvalget 5.
juni.
Derfor lavede hun sine lektier grundigt og undersøgte, hvad alle de politiske ungdomsorganisationer stod for.
- Men jeg måtte til sidst erkende, at det var Konservativ Ungdom (KU), hvor jeg hørte til, siger Merete Scheelsbeck.
Hun gik selv efter to mærkesager, da hun meldte sig ind i KU som 14-årig:- En retfærdighed i samfundet - at der skal være en gulerod, hvis man vil gøre en særlig indsats - og så syntes jeg, at Konservative havde et socialt hjerte og tog sig af de socialt udsatte i samfundet, siger hun.
Og det samme råder hun dig til at gøre, hvis du ikke synes, der er nogen partier, der repræsenterer dig fuldstændig:- Man skal passe på med at tænke, at man skal finde et parti, man er 100 procent enig med, for det tror jeg ikke findes.
Man skal finde det parti, man har flest enigheder og fællestræk med, siger Merete Scheelsbeck.
2Inspireret af et menneske: Jens Joel (S) mødte socialdemokratisk superstjerneJens Joel, da han var formand for den socialdemokratiske studenterbevægelse Frit Forum fra 2002-2003.
Til højre i billedet er tidligere miljø- og energiminister Svend Auken (S), og til venstre kan man ane Dan Jørgensen, som er medlem af folketinget for Socialdemokratiet (POLFOTO/arkiv) )20-årige Jens Joel var lige flyttet hjemmefra og begyndt at læse statskundskab i Aarhus, og så fik han fik en tutor.
Dan Jørgensen, som nu er medlem af Folketinget for Socialdemokratiet.
- Dan viste mig, hvor jeg skulle købe bøger, drikke øl - og diskutere politik, fortæller Jens Joel.
Dan Jørgensen tog Jens Joel med ind i Socialdemokratiets studenterorganisation, Frit Forum.
Indtil da vidste Joel godt, at han var venstreorienteret, men ikke hvilket parti han hørte til - eller hvilken sag der var vigtigst for ham.
Men her mødte han den tidligere formand for Socialdemokratiet, og så var han ikke længere i tvivl:- Jeg mødte Svend Auken, som dengang var miljøminister.
Han var med til at starte det vindmølle-eventyr, som har gjort, at vind nu er billigere end kulkraft, og han blev en stor inspiration.
Den grønne sag og det at møde ham, det gjorde, at jeg tænkte: Det skal jeg også være med til, siger han.
Og det kom han, for i dag er Jens Joel selv klimaordfører for Socialdemokratiet.
3Tændt af en sag: Rosa Lund (Ø) demonstrerede mod prædikantRosa Lund var 15 år, da hun demonstrerede imod prædikanten Moses Hansen på Nørrebro.
Det gjorde Enhedslisten også, så derfor meldte hun sig ind i partiet.
)På Nørrebro var det også en mand, der gjorde Rosa Lund sikker på sit standpunkt:- Da jeg var 14-15 år, kom der sådan en prædikant, Moses Hansen, hed han, fra en frikirke.
Han ville gerne gå en tur på Nørrebro med et kors på ryggen, fordi han ville have muslimer ud af Nørrebro, fortæller Rosa Lund, som stiller op for Enhedslisten.
Hun er født og vokset op på Nørrebro og holdt selv af den mangfoldighed, der er på Nørrebro.
- Så jeg syntes, det var rimelig flabet, at der kom en person og ville smide noget af det væk, jeg holdt meget af, siger Rosa Lund.
Derfor deltog hun i flere demonstrationer mod Moses Hansen.
- Og der kunne jeg se, at der var et parti, som var enig i det, og det var Enhedslisten.
Og ligesom Merete Scheelsbeck understreger Rosa Lund, at man ikke behøver være enig med alt for at stemme på et parti.
- Man kan sagtens stemme på Enhedslisten eller Liberal Alliance, hvis der er noget af politiken, man godt kan lide.
4Mønsterbryderen: Emil Blücher (LA) stiftede sin egen virksomhedArkivfoto: Emil Blüchers (LA) far arbejdede på fabrik og var aktiv i fagbevægelsen.
Men da Emil Blücher stiftede sin egen virksomhed som 16-årig, fandt han ud af, at han var mere liberal.
På billedet er Emil 17 år gammel.
)- Mine forældre arbejdede på fabrik, og min far var aktiv i fagbevægelsen, fortæller Emil Blücher.
Så måske lå det ikke ligefrem i kortene, at Emil Blücher stiller op til Folketinget for Liberal Alliance, siger han.
Men da Emil Blücher var 16 år, stiftede han sin egen virksomhed.
- I iværksætteriet blev jeg vant til, at der ikke er nogen, der kommer og hjælper en, man skal klare sig selv, og man skal selv tage ansvar for at få succes, fortæller han.
Så da hans nabo kom og prikkede ham på skulderen og spurgte, om han ikke skulle til at stille op for byrådet, stillede han op for Venstre, og nu er han valgt ind for Liberal Alliance i byrådet i Solrød Kommune.
Du kan også kigge på grundholdningerne hos de forskellige partier, når du skal finde ud af, hvor du hører til.
Lyt til P3-podcasten Den Daglige Dosis og bliv klogere på den socialistiske og den liberale ideologi.
Klar til valg: Hvad kan vi bruge partiernes ideologiske grundlag til?
FacebookTwitterKopier linkEmner:Emil Blücher (politiker)|Jens Joel (politiker)|Liberal Alliance|Nørrebro|Demonstrationer




https://www.dr.dk/nyheder/udland/trump-til-may-du-faar-ikke-nok-anerkendelse-din-brexit-indsats

UdlandTrump til May: Du får ikke nok anerkendelse for din brexit-indsatsDonald Trump kaster roser efter den afgående premierminister, Theresa May.
Af Sarah Munk Jørgensen (video)04.
juni 2019 kl.
19.
32Bemærk: artiklen er mere end 30 dage gammelLæs opDet var flotte ord, som den britiske premierminister, Theresa May, i dag fik med på vejen af den amerikanske præsident, Donald Trump.
Det skete på et pressemøde i andledning af et tre dages statsbesøg, som Donald Trump er på i Storbritannien.
Premierministeren fortjener rigtig meget anerkendelse for hendes arbejde med brexitDonald Trump, amerikansk præsidentDet var en varm og forholdsvis imødekommende præsident, der igen kastede om sig med tillægsordene.
Denne gang dog mere flatterende end han plejer.
De positive ord tilfaldt Theresa May, som Trump nu mener slet ikke får den anerkendelse, hun fortjener for sin indsats i forbindelse med forhandlingerne om brexit.
- Jeg synes, at premierministeren fortjener rigtig meget anerkendelse for sit arbejde med brexit, sagde Trump på pressemødet – også mere end hun formentlig har fået eller vil få, tilføjede han.
Retningsskifte?
Da flere journalister i anden del af pressemødet fik lov til at stille spørgsmål, var der flere, som spurgte ind til netop brexit og de to statslederes holdninger til det – her var de ikke helt enige om, hvordan man burde håndtere det.
- Trump foreslog, at jeg lagde sag an mod EU.
Det gjorde vi ikke.
Vi forhandlede og fik en god aftale, svarede Theresa May.
Læs også:May om brexitskub: 'Vi har pligt til at levere'Til det udtrykte Trump med et smil på læben, at premierministeren formentlig også er bedre til at forhandle, end han selv er.
Det er dog en udtalelse, der står i skarp kontrast til, hvad han tidligere selv har sagt.
Donald Trump har ved flere lejligheder omtalt sig selv som verdens mægtigste forhandler.
Blander sig i britisk politikDe søde toner fra Donald Trump på dagens pressemøde strittede en smule i forhold til, hvad han tidligere har udtalt om den britiske premierminister.
Ved præsidentens sidste besøg i Storbritannien for knap et år siden lagde Trump ikke skjul på, hvad han mente om Theresa Mays håndtering af brexit.
Dengang lød det fra Trump, at May havde ødelagt det hele for Storbritannien – og derudover truede han også med at aflyse en eventuel handelsaftale mellem USA og Storbritannien.
En aftale han i dag gerne vil indgå med hende.
For nylig har Trump også sagt, at han mener, at brexit-tilhængeren og EU-skeptikeren, Nigel Farage, vil være en bedre forhandler i forbindelse med Storbritanniens aftale om at komme ud af EU end Theresa May.
Desuden har den amerikanske præsident også ytret stor begejstring for Boris Johnson, der lige nu er favorit til at overtage formandsposten for Det Konservative Parti efter Theresa May.
Læs også:Theresa May trækker sigAlt i alt nogle anderledes udtalelser om Theresa May end de rosende ord, som vi hørte fra Donald Trump i dag.
Det var også sidste chance – hun har nemlig sidste dag på fredag den 7.
juni.
Her træder hun tilbage som formand for Det Konservative Parti, men fortsætter som premierminister indtil der er fundet en ny formand.
FacebookTwitterKopier linkEmner:Boris Johnson (politiker)|Donald Trump (politiker)|Storbritannien|EU|EU-forhold




https://www.dr.dk/sporten/tennis/giganterne-nadal-og-federer-moedes-i-semifinalebrag

TennisGiganterne Nadal og Federer mødes i semifinalebragGruskongen Rafael Nadal slog nemt Kei Nishikori og møder Roger Federer i semifinalen i French Open.
Roger Federer og Rafael Nadal mødes igen, når de to tennistjerner spiller semifinale i French Open.
04.
juni 2019 kl.
19.
39Bemærk: artiklen er mere end 30 dage gammelLæs opRafael Nadal og Roger Federer brager sammen i den ene semifinale i grand slam-turneringen French Open.
Det står klart, efter at Roger Federer blev klar til semifinalen ved at besejre landsmanden Stanislas Wawrinka i et langt opgør, der måtte ud i fire sæt.
Roger Federer vandt 7-6 (7/4), 4-6, 7-6 (7/5), 6-4.
Han fik dermed revanche for nederlaget i kvartfinalen i 2015 til netop Wawrinka, da Federer senest stillede op i turneringen, som han vandt i 2009.
Nu er den 37-årige tennisstjerne altså klar til mødet med gruskongen Nadal, som Federer har tabt til 23 gange og slået 15 gange i karrieren.
Rafael Nadal har vundet French Open tre gange i træk.
 Roger Federer har vundet turneringen én gang i 2009.
1 / 2Rafael Nadal har vundet French Open tre gange i træk.
1 / 2Roger Federer har vundet turneringen én gang i 2009.
2 / 233-årige Rafael Nadal var helt suveræn i sin semifinale i sin jagt på sin 12.
sejr i turneringen.
Han besejrede syvendeseedede Kei Nishikori 6-1, 6-1, 6-3.
Nadal brød to gange i første sæt, mens han blev brudt en enkelt gang i andet sæt.
Her stod Nadal dog selv for fire servegennembrud, og så blev andet sæt vundet med de samme cifre som første sæt.
I tredje sæt brød Nadal til 3-1, og foran 5-3 servede han sejren hjem på lidt under to timer.
Både Nadals og Federers kampe blev afbrudt undervejs på grund af regn over anlægget i Paris.
Men selv om Nadals kamp begyndte senere, blev den altså hurtigere færdigspillet.
Federer måtte da også bruge tre timer og 40 minutter på at slå 34-årige Wawrinka, som vandt turneringen i 2015.
De to schweizere viste sikkerhed i serverne og holdt deres servepartier igennem hele første sæt.
Derfor var stillingen 6-6, og der skulle tiebreak til.
Stanislas Wawrinka måtte bøje nakken mod Roger Federer.
Her var Wawrinka den første til at smide en serv, da Federer bragte sig foran 3-1.
Federer blev dog brudt, og Wawrinka servede sig på 4-4, inden Federer brød og holdt sine to næste server.
Dermed sikrede han sig første sæt.
Andet sæt blev Wawrinkas, efter at han brød Federer og bragte sig foran 2-1 og sikrede sig sættet 6-4.
Den jævnbyrdige dyst fortsatte ind i tredje sæt.
Ved 3-3 brød Wawrinka, men Federer brød umiddelbart tilbage og øgede også til 5-4.
Det blev 5-5 i Wawrinkas serv, og det blev også 6-6, og igen skulle der tiebreak til.
Den snuppede Federer igen og bragte sig foran 2-1 i sæt.
Så blev kampen afbrudt ved stillingen 3-3 i fjerde sæt.
Da spillerne var tilbage på grusunderlaget brød Federer til 5-4, og han servede sejren hjem efterfølgende.
/ritzau/FacebookTwitterKopier linkEmner:Rafael Nadal (tennisspiller)|Roger Federer (tennisspiller)|Tennis|Paris




https://www.dr.dk/nyheder/politik/folketingsvalg/liveblog-foelg-partiledernes-sidste-debat-inden-valget






https://www.dr.dk/nyheder/penge/advarsel-paa-advarsel-udbyttechef-alarmerede-gentagne-gange-om-manglende-kontrol

Skat i kriseSe temaPengeAdvarsel på advarsel: Udbyttechef alarmerede gentagne gange om manglende kontrolUdbyttechef Lisbeth Rømer advarede for år tilbage sine chefer om store huller i kontrollen med udbytteskat.
Tirsdagens afhøring af Lisbeth Rømer var kun den første af to planlagte afhøringer af Lisbeth Rømer.
Afhøringen i Retten i Frederiksberg fortsætter således om 14 dage.
Af Jakob Ussing04.
juni 2019 kl.
19.
30Bemærk: artiklen er mere end 30 dage gammelLæs opDer var fyldt til bristepunktet i retslokale tre i Retten på Frederiksberg, da Undersøgelseskommissionen om Skat tirsdag havde indkaldt den tidligere afdelingsleder for udbytteadministrationen, Lisbeth Rømer, til at blive afhørt.
Faktisk måtte personalet i retten kæmpe for at få plads til alle.
Lisbeth Rømer sad nemlig fra 2002 til 2013 i den centrale position som afdelingsleder for udbytteområdet og kender derfor udbytteområdet til fingerspidserne.
Derfor var dagen i dag også imødeset med spænding for Skattekommissionens arbejde med at placere et ansvar for udbyttesagen, som har kostet de danske skatteydere 12,7 milliarder kroner.
Fra vidnesskranken kunne Lisbeth Rømer fortælle, at hun talrige gange advarede om store problemer med kontrollen på udbytteområdet, før det i 2015 gik op for myndigheder, at den danske stat var blevet udsat for et stort kup i perioden fra 2012 til 2015.
Advarsler gik tilbage til 2002Ifølge Lisbeth Rømer gik problemerne med at kontrollere krav fra de udenlandske aktionærer helt tilbage til, at hun blev afdelingsleder i 2002.
Her blev hun straks klar over problemerne med kontrollen:- Det skete virkelig hurtigt, for det var helt klart, at der ikke forelå nogen oplysninger, vi kunne bruge, i forbindelse med refusion af udbytteskat til udlændinge.
Derfor kunne vi kun tro på de oplysninger, de gav til os, siger Lisbeth Rømer til DR efter dagens afhøring i Skattekommissionen.
Og ifølge Lisbeth Rømer begyndte hun derefter at advare om problemerne, selv om der ikke var konkret mistanke om svindel.
- Så begyndte jeg at skrive notater op i systemet for at gøre opmærksom på, at vi havde et kæmpe, kæmpe hul, og at der var en stor risiko for, at det kunne blive misbrugt.
Lisbeth Rømers advarsler fylder også meget i rapporter, som Skatteministeriets Interne Revision lavede i de følgende år.
Og der er derfor ingen tvivl hos Lisbeth Rømer om, at ledelsen øverst oppe i både Skat og Skatteministeriet var bekendt med problemerne.
- Vi sagde også alt muligt til Intern Revision, for det bliver båret op til departementschefen og direktøren, så der kommer man direkte op til de rigtige chefer.
Så alle cheferne var orienteret om de her problemer – også på et tidligt tidspunkt?
- Ja.
Lisbeth Rømers udsagn om de mange advarsler støttes både af notater, der har været fremvist i Skattekommissionen, samt af en række af de andre vidner, der er blevet afhørt.
Mange problemer på samme tidNår der ikke blev rettet op på problemerne, så er forklaringen ifølge den tidligere afdelingsleder, at der var så mange problemer på samme tid i Skat.
- Der var mange andre problemer.
Der var sammenlægningen med kommunerne.
Der blev skåret ned på folk.
Der skulle udvikles nye systemer.
Der var hele tiden fokus på en masse problemfyldte ting, og så gled det med udlændingene lidt i baggrunden.
Slog du nogensinde i bordet over for din nærmeste chef?
- Ja, men hvis han ikke ville slå videre op, så var det jo ligegyldigt.
Som Lisbeth Rømer ser det, var det grundlæggende problem, at ingen vidste, hvordan det skulle gribes an, fordi det ville kræve alt for mange ressourcer med grundige kontroller af alle anmodninger fra udenlandske aktionærer om tilbagebetaling af udbytteskat.
- Der blev arbejdet i OECD og i EU på at få løst det problem, for vi var jo ikke de eneste.
Der er blandt andet svindlet 410 milliarder kroner i ti lande i Europa, så Danmark er ikke det eneste land, siger Lisbeth Rømer med henvisning til efterårets afsløring af udbyttesvindel i en række lande, den såkaldte CumEx-sag.
Der blev dog aldrig fundet modeller i OECD eller EU, og de mere gennemgribende forslag, som Lisbeth Rømer havde herhjemme, fandt ikke genhør længere oppe i systemet.
Havde ikke mistanke om svindelRømer understreger, at hun aldrig har haft konkret mistanke, om at der blev svindlet i stor skala, men at det skete, at der blev rejst enkelte sager, når der var en fornemmelse af, at noget ikke stemte.
- Men nej, vi troede ikke, at der var nogen stor svindel.
Hvem bærer ansvaret for, at der aldrig blev rettet op på den her kontrol?
- Der er mange ting i det.
Det var vanskelige tider for Skat.
Der var småt med ressourcer.
Man har skåret ned på antallet af medarbejdere.
Og så valgte Skat at prioritere den danske selvangivelse, som jo er en løsning, der fungerer fremragende for os alle sammen.
Så jeg er egentlig ikke uenig i deres prioritering, men det er bare så ærgerligt, at de kom og svindlede os.
Lisbeth Rømer gik på pension i 2013, og først i sommeren 2015 gik det op for de danske skattemyndigheder, at statskassen var blevet svindlet for mindst 12,7 milliarder.
Hun var meget ærgerlig, da hun hørte, at der var sket svindel, fordi hun havde advaret om den manglende kontrol, fortæller hun.
Fortryder intetSkattekommissionen borede en del i, hvorfor Lisbeth Rømer ikke satte udbetalingen til de udenlandske aktionærer i bero, når hun nu vidste, at kontrollen var så mangelfuld.
Men der er ikke noget, hun fortryder, når hun nu kigger tilbage.
- Jeg har kæmpet for min sag.
Jeg har kæmpet for mit område, og jeg har skabt meget lydhørhed, og der er kommet mange forbedringer, men ikke på det udenlandske område.
Har du aldrig tænkt, at du skulle slå i bordet og stoppe udbetalingerne til udlandet?
- Nej.
Jeg er jo en lille embedsmand, der knokler afsted efter de retningslinjer, jeg har fået.
Lisbeth Rømer var også chef for skattemedarbejderen Sven Nielsen, der sad og godkendte de mange ansøgninger fra udlandet om tilbagebetaling af udbytteskat.
Men hun fattede aldrig mistanke til Sven Nielsen, der allerede er dømt i den såkaldte ”lille udbyttesag”, og samtidig er sigtet for medvirken i den store sag om svindel for 12,7 milliarder kroner.
- Nej, det gjorde jeg ikke.
Sven var en omhyggelig, meget dedikeret og meget venlig medarbejder, så det gjorde jeg ikke.
Tirsdagens afhøring af Lisbeth Rømer var kun den første af to planlagte afhøringer af Lisbeth Rømer.
Afhøringen fortsætter således om 14 dage.
FacebookTwitterKopier linkEmner:Skat|Skatter og afgifter|Økonomisk kriminalitet|Skatteministeriet|Frederiksberg




https://www.dr.dk/nyheder/kultur/film/har-vundet-flere-priser-hun-staar-bag-af-tidens-sjoveste-og-mest-groteske-tv

BingeSe temaFilm og serierHar vundet flere priser: Hun står bag to af tidens sjoveste - og mest groteske - tv-serierTo serier har alt, hvad du behøver for at sikre sofa-underholdningen de næste mange uger.
Phoebe Waller-Bridge vandt i 2017 en BAFTA-award for 'Bedste kvindelige præstation i en komedieserie' for sin rolle i 'Fleabag'.
(© Matt Crossick/Scanpix)Af Frederik Dirks Gottlieb04.
juni 2019 kl.
18.
32Bemærk: artiklen er mere end 30 dage gammelLæs opDet er formentlig de færreste, der har hørt navnet Phoebe Waller-Bridge.
Ikke desto mindre er den 33-årige englænder lige nu aktuel på de danske streamingtjenester med to af tidens skarpeste, sjoveste og mest groteske tv-serier.
Jeg taler om komediedramaet 'Fleabag' og den humoristiske spionthriller 'Killing Eve'.
Begge serier er et friskt pust i serielandskabet, er blevet tildelt flere fornemme tv-priser, og så er de begge skabt af en af tidens helt store serie-genier.
1'Fleabag': Fantastisk mix af tungt drama og genial humorPhoebe Waller-Bridge har både skrevet og spiller selv hovedrollen i 'Fleabag'.
(© Amazon Prime)Phoebe Waller-Bridge startede ud som dramaturg, teaterinstruktør og skuespiller på de skrå brædder.
I 2013 optrådte hun alene på scenen med 'Fleabag', et stykke om en satirisk, usikker og seksuelt aggressiv kvinde, der prøver at gemme det faktum, at hun er dybt ulykkelig.
Stykket var så overlegent skruet sammen, at det ikke blot kastede teaterpriser af sig, det blev også opkøbt af BBC i samarbejde med Amazon Prime og omsat til en af de sjoveste og mest hårdtslående serier, jeg har set i løbet af de seneste år.
Præmissen lyder måske ikke af det store.
Det, at seriens hovedperson bliver spillet af Waller-Bridge selv og blot bliver kaldt 'Fleabag' – ofte et udtryk der bruges om en beskidt hund, der slæber lopper med hjem – i serien, siger alt om hendes behandling af den figur, hun selv lægger krop til.
Fleabag er nemlig alt andet end en vinder i livet.
Det er både et tungt og ægte drama, som man kender fra teaterverden og genial humoristisk komedieserie-timing i et fantastisk mix, som jeg ikke mindes at have set serveret så vellykket før.
Frederik Dirks GottliebHun driver en tom cafe, har et anstrengt forhold til sin familie og så dyrker hun en masse uforpligtende sex med forskellige mænd, hun ikke bryder sig om, for at dække over det faktum, at hun ikke elsker sig selv.
Ligesom vi kender det fra Kevin Spacey i 'House of Cards' – og fra teaterverdenen generelt – så bryder Phoebe Waller-Bridges figur Fleabag den fjerde væg og henvender sig igen og igen direkte til os seere.
Men modsat 'House of Cards', hvor det mest af alt føltes som et billigt filmisk greb med det elementære hovedfokus at kommunikere helt ud til de bagerste rækker, så er det i 'Fleabag' en måde, hvorpå vi kommer tæt ind på den utroværdige fortæller Fleabag, der ynder at lyve over for sig selv (og os).
Grebet bruges med omhu, som et humoristisk outlet, der som et satirisk kommentarspor gennemsyrer Fleabags absurde tilværelse.
Det er både et tungt og ægte drama, som man kender fra teaterverden, og genial humoristisk komedieserie-timing i et fantastisk mix, som jeg ikke mindes at have set serveret så vellykket før.
Første sæson byder endda på et ægte, chokerende plottwist, men det skal jeg nok afholde mig fra at kommentere yderligere på.
Nu er Waller-Bridge tilbage med anden sæson, som ikke bare lever op til den første, men på mange måder viser, hvor meget hun har rykket sig som manuskriptforfatter og skuespiller.
Og så skader det heller ikke, at samtlige biroller er spillet af mesterlige skuespillere som Olivia Coleman som den nedladende stedmoder, der benytter hver lejlighed, hun får, til at trampe på den loppebefængte hovedperson Fleabag.
Serien er et mesterstykke, og hvad enten du er til drama, komik, teater eller blot god underholdning, så er 'Fleabag' et godt bud på et sikkert hit.
2'Killing Eve': Giver plads til utraditionelle kvinderollerJodie Comer spiller Villanelle i 'Killing Eve'.
(© Aimee Spinks/BBCAmerica)Det gik lidt under radaren, at Kim Bodnia for nyligt var nomineret som årets birolle til Storbritanniens mest prestigefyldte tv-pris ved dette års BAFTA-show.
Læs også:Undervurderet tv-serie vinder stor pris: 'Den får hjertet til at sidde helt oppe i halsen'Det kan vi til dels takke Phoebe Waller-Bridge for, da nomineringen faldt i forbindelse med Bodnias pragtpræstation i spion-serien 'Killing Eve', som Waller-Bridge på overlegen vis kører sideløbende med 'Fleabag'.
Netop som man troede, at Waller-Bridges talent 'begrænsede' sig til de mere intime fortællinger, så kastede hun sig sidste år over en seriel filmatisering af Luke Jennings spionroman 'Codename Villanelle' om en uhyre effektiv kvindelig lejemorder.
En serie, der nu kører på anden sæson, og ligesom 'Fleabag' heller ikke lader til at blive ringere i anden omgang.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Selvom 'Killing Eve' i al sin pomp og pragt på overfladen ser meget anderledes ud end 'Fleabag', og de små teaterlignende scener er skiftet ud med actiosnscener og blærede kameravinkler, så gemmer 'Killing Eve' på mange af de samme tematikker som 'Fleabag'.
Vi følger den småkedelige politibetjent Eve Polastri, som langsomt bliver mere og mere besat af at fange verdens mest effektive lejemorder, Villanelle.
Men under det nervepirrende spændingslag gemmer der sig en historie om to kvinder, der adskiller sig fra de traditionelle kvinderoller.
Eve vælger arbejde over manden, og Villanelle er en uforbederlig, omend dygtig, psykopat, og sammen giver de os to fiktionelle karakterer, vi i en amerikansk mainstream-serie formentlig ikke har set i så rendyrket en version før.
Villanelle torturerer iskoldt sine ofre, og Eve er skamløs i sin arbejdsmani.
Fleabag knalder med de fleste mænd, hun møder på sin vej.
Velkommen til Phoebe Waller-Bridges geniale og groteske verden, hvor to af tidens ubestridt bedste serier, ud over at underholde på højeste niveau, også baner vejen for mere interessante kvinderoller.
'Fleabag' og 'Killing Eve' kan streames på henholdsvis Amazon Prime og HBO Nordic.
Læs også:'Ja, din mor ved godt, du onanerer': Ny Netflix-serie håndterer seksuelle tabuer perfektFacebookTwitterKopier linkEmner:Kevin Spacey (skuespiller)|Kim Bodnia (skuespiller)|Teater|Amazon.
com|Storbritannien




https://www.dr.dk/nyheder/politik/folketingsvalg/analyse-loekke-bytter-sin-plan-ud-med-plan-b-dagen-foer-valget

FolketingsvalgAnalyse: Løkke bytter sin plan A ud med plan B dagen før valgetMen Løkkes nye plan A om en midterregering er ikke særlig realistisk, vurderer politisk korrespondent Christine Cordsen.
Med under et døgn til valgstederne åbner, meddeler statsminister Lars Løkke Rasmussen (V), at han vil arbejde på at danne en midterregering.
Af Rikke Gjøl Mansø04.
juni 2019 kl.
19.
12Bemærk: artiklen er mere end 30 dage gammelLæs opEn uges tid inde i valgkampen smed statsminister Lars Løkke Rasmussen (V) en bombe, der ændrede valgkampen, da han i bogen 'Befrielsens Øjeblik' åbnede for at danne en SV-regering efter valget.
Men hans førsteprioritet var en borgerlig-liberal regering, forsikrede han.
Her på valgkampens næstsidste dag siger Løkke nu til TV2, at han vil bruge al sin "energi og erfaring på at se, om ikke det kan lade sig gøre at samle en regering med ansvarlige erfarne partier hen over midten".
- Løkke har gjort sin plan B til sin plan A, konkluderer DR's politiske korrespondent Christine Cordsen og tilføjer:- Han kan jo også læse meningsmålinger og kan se, at de virkelig skal tage meget fejl, før den nuværende regering har en chance for at overleve.
Han kan jo også læse meningsmålinger og kan se, at de virkelig skal tage meget fejl, før den nuværende regering har en chance for at overleve.
Christine Cordsen, DR's politiske korrespondent- Det kan også være, at det er det, han hele tiden har tænkt, men hvis han havde sagt det, da han udkom med sin bog for tre uger siden, så var han uden tvivl blevet mødt med et krav om, at regeringen måtte gå af.
Fordi en regering, som selv har meddelt, at den ikke har en fremtid, den skal sådan set gå af.
Løkke understreger dog over for TV2, at hans nye plan A ikke ændrer på, at han som statsminister kan blive siddende efter valget, hvis der ikke er et flertal, der erklærer mistillid til ham i morgen.
I det tilfælde vil han "straks gå i gang med at se på, hvordan regeringen kan omdannes".
Der kan være en fordel i at være siddende statsminister, påpeger Christine Cordsen:- Hvis der stadig er et flertal bag ham, så skal der ikke nødvendigvis være dronningerunder.
Så kan han gå i gang med at forhandle uden at skulle forbi dronningen.
Så det kan give ham en styrket serveret at blive siddende som statsminister.
Hvem skal så med i en midter-regering?
Løkke vil dog ikke fortælle, hvilke andre midterpartier han i så fald vil gå i regering med.
Socialdemokratiet har hidtil afvist idéen om en SV-regering.
Dansk Folkeparti har hilst idéen velkommen og budt sig til i en SVDF-regering.
Også De Radikale har talt varmt for en regering hen over midten.
- Jeg tror ikke nødvendigvis, man alene skal se det her som et spørgsmål om en mulig SV-regering.
Det kan også handle om at trække De Radikale over midten.
Selv om regeringssamarbejde selvfølgelig vil være svært for De Radikale, der er gået til valg på at pege på Mette Frederiksen som statsminister, siger Christine Cordsen.
- Det kan også være, han ser en KVR-regering for sig eller en KVRKD-regering, siger hun med henvisning til Det Konservative Folkeparti og Kristendemokraterne, der efter fire valgperioders pause kan komme tilbage i Folketinget ved valget i morgen.
- Uanset hvem der vinder, så ser regeringsforhandlingerne ud til at blive så spegede, at man ikke helt kan udelukke ret meget, siger den politiske korrespondent.
Er det overhovedet realistisk?
Men hvis man skal tro på meningsmålingerne, er Løkkes nye plan A ikke særlig realistisk, vurderer Christine Cordsen.
Det tegner til, at der er flertal blandt de partier, der peger på Mette Frederiksen som statsminister – og at hun vil forhandle med dem, og ikke med Lars Løkke Rasmussen.
Og hvorfor skulle hun også gøre andet?
Christine Cordsen, DR's politiske korrespondent- Det tegner til, at der er flertal blandt de partier, der peger på Mette Frederiksen som statsminister – og at hun vil forhandle med dem, og ikke med Lars Løkke Rasmussen.
Og hvorfor skulle hun også gøre andet?
- Men man må også bare sige, at dansk politik er i opbrud, og det kan godt være, at den her udmelding er tænkt lidt mere langsigtet.
Man kan jo også omdanne en regering midt inde i en valgperiode, siger Christine Cordsen.
Halvvejs inde i denne valgperiode blev den smalle V-regering eksempelvis udvidet til trekløverregeringen med Liberal Alliance og De Konservative.
- Det kan være startskuddet på en længere proces med at flytte Venstre et andet sted hen efter mange års tæt alliance med Dansk Folkeparti.
Hvis Venstre taber regeringsmagten nu, så skal partiet genopfinde sig selv, siger Christine Cordsen.
Vil det give Venstre det sidste skub, før valgstederne åbner?
Alle meningsmålinger - som man selvfølgelig altid skal tage med et gran salt - peger på, at Løkke og de borgerlige taber valget.
Jeg har aldrig mødt en statsminister, som ikke gik pænt meget op i sit eftermæle.
Christine Cordsen, DR's politiske korrespondent- Når man står og kigger ind i det, så gælder det også som partileder om at sikre sit parti så godt et valg som overhovedet muligt, siger Christine Cordsen og tilføjer:- Så det kan også handle om, at han tror på, at den her melding kan give Venstre et bedre valg.
At det vil falde i god jord hos nogle af de mange vælgere, der stadig er i tvivl og måske hælder til Venstre.
- Jeg har aldrig mødt en statsminister, som ikke gik pænt meget op i sit eftermæle.
Og jeg er helt sikker på, at det betyder meget for ham at kunne aflevere et Venstre i en bedre form, end partiet befandt sig i efter valget i 2015, siger hun med henvisning til, at Venstre med 19,5 procent af stemmerne fik det dårligste valg siden 1990.
FacebookTwitterKopier linkEmner:Christine Cordsen (journalist)|Lars Løkke Rasmussen (politiker)|Venstre|Radikale Venstre|Valg og folkeafstemninger




https://www.dr.dk/nyheder/politik/folketingsvalg/koebenhavnere-stiller-op-i-jylland-fynboer-paa-sjaelland-se-om-din

FolketingsvalgKøbenhavnere stiller op i Jylland - fynboer på Sjælland: Se om din kandidat er lokalHver femte kandidat bor ikke i den storkreds, hvor de stiller op.
Af Kåre Kildall Rysgaard, Jens Holm, Udvikler: Ruben Engrob Nielsen og Signe Heiredal (grafik)04.
juni 2019 kl.
19.
01Bemærk: artiklen er mere end 30 dage gammelLæs opDet er måske ikke så mærkeligt, hvis du aldrig er stødt på din lokale folketingskandidat i det nærmeste supermarked.
For næsten hver femte kandidat bor ikke selv i den valgkreds, de stiller op i.
Kandidaterne behøver nemlig ikke selv at bo i det område, hvor de er bosat.
At nogle kandidater alligevel vælger at stille op i kredsen kan skyldes, at de er født i området eller på anden vis har en særlig tilknytning til det.
For andre kan der være tale om ren strategi.
Blandt folketingskandidater, der ikke selv bor i det område, hvor de står på stemmesedlerne, er Mette Frederiksen (S), Ole Birk Olesen (LA), Jakob Ellemann-Jensen (V) og 151 andre kandidater.
Det viser en analyse, DR har foretaget af kandidatlisten.
Der er flere gode grunde til, at mange kandidater ikke er lokale, forklarer professor Rune Stubager fra Statskundskab på Aarhus Universitet.
- Det er vigtigt at have et godt trækplaster rundt i hver storkreds, så en kendt kandidat kan trække stemmer til partiet, siger han og forklarer, at mange nuværende medlemmer af Folketinget naturligt bor i hovedstadsområdet.
De ikke-lokale kandidater har i nogle tilfælde stærk tilknytning til de områder, hvor de stiller op.
For eksempel er Mette Frederiksen født og opvokset i Aalborg, men det hænder også, at kandidater stiller op i områder af rent strategiske grunde.
Venstre står stærkt på landet.
Socialdemokraterne i byerne, selvom de taber terræn til de Radikale, Alternativet og Enhedslisten, forklarer Rune Stubager.
Som kandidat er det lettere at blive valgt til Folketinget, hvis de er i en storkreds, hvor partiet får mange stemmer.
Derfor kan kandidaterne i partierne ifølge Rune Stubager kæmpe for at få de attraktive kredse.
Tryk på storkredsene herunder og se, hvor de ikke-lokale kandidater er bosat.
De stiplede linjer viser hver ikke-lokale kandidats bopæl.
Artiklen fortsætter under kortet.
Bornholm er mest lokaleBornholm har ubetinget Danmarksrekord i lokale kandidater efterfulgt af Syd- og Nordjylland.
På Bornholm er 21 ud af 23 kandidater lokale.
Den lokale stemme bliver vigtigere, jo længere væk man kommer fra København, mener Lea Wermelin fra Socialdemokratiet, som var øens største stemmesluger ved valget i 2015.
- For bornholmere er det vigtigt, at de ved, at Bornholm er i blodet, og derfor er langt de fleste kandidater også født og opvokset her på øen, siger hun.
Er kandidaterne lokale eller ej?
Valgkampen er lettest som lokalKristendemokraterne er partiet med flest lokale kandidater, mens Dansk Folkeparti får andenpladsen.
Kristian Andersen stiller op for Kristendemokraterne i Vestjylland.
Han mener, at det er et kæmpe plus at være lokal.
I valgkampen får han hjælp fra folk, han kender, lokale virksomheder og mange andre.
- Jeg ved ikke, hvordan det ville være at føre valgkamp et sted, hvis jeg næsten ikke kendte dem, som jeg skulle vælges af, siger han.
Kristian Andersen fortæller, at det giver en hjemmebanefordel at være godt inde i den lokale dagsorden som vestjyde.
- Det er en styrke, at vi bliver valgt forskellige steder fra.
Selvom Danmark er et lille land, er det forskellige udfordringer, man står med lokalt, mener viceborgmesteren fra Ringkøbing Skjern.
I Folketinget har han særlig lokal viden om energisektoren, landbrug, industriarbejdspladser, turisme, familiernes valgfrihed og en skæv udligning, fordi det ifølge ham fylder i bevidstheden i Vestjylland.
Hvilke partier har flest lokale kandidater?
Folketinget tænker også lokaltPolitikere kæmper nogle gange for lokalområder og får lokale mærkesager igennem, fortæller professor Rune Stubager.
For eksempel lykkedes det den såkaldte jyske trafikmafia, der bestod af jyske trafikordførere fra Venstre, Socialdemokratiet og Konservative, at få flere motorveje til Jylland i bytte for at lægge stemmer til en Storebæltsbro.
Det danske valgsystemDanmark er inddelt i 92 opstillingskredse, 10 storkredse og 3 landsdele.
Inddelingen bruges til at beregne, hvor mange folketingsmedlemmer der skal vælges i de forskellige områder af landet.
Metoden skal sikre, at alle egne repræsenteres i Folketinget, og at partiernes valgresultater på landsplan afspejles i Folketinget.
Kilde: FolketingetNår det drejer sig om at udflytte offentlige arbejdspladser, bygge veje eller placere kaserner og flyvestationer, betyder det meget at have politikere, som kæmper for lokalområdet.
- Der er meget stærke lokale interesser i at få placeret de ting lokalt eller undgå, at der bliver lukket noget, som er der i forvejen, siger han.
Men det er langt fra kun lokale kandidater, der tænker lokalt, fortæller Rune Stubager.
Selv kandidater, der bor langt væk fra storkredsen, har en klar interesse i at have fokus på de områder, hvor de er valgt.
Ellers kan det koste stemmer ved næste valg.
- Jeg er ikke så sikker på, at det gør en så stor forskel, om kandidaten er lokal.
Det vil være en god idé for alle kandidaterne, der gerne vil vælges igen, at huske at tage lokale hensyn, fortæller han.
Nordjyde fik øjnene rettet mod ØstjyllandDe nye partier Klaus Riskær Pedersen og Stram Kurs har klart færrest lokale kandidater efterfulgt af Socialdemokratiet og de Radikale.
Dennis Kronborg bor i Aalborg, men stiller op i Østjyllands Storkreds for Klaus Riskær Pedersen.
For det nye parti drejede det sig rent praktisk om at finde kandidater til alle kredse.
- Jeg ved godt, at mange politikere prøver at slå på, at man skal vælge en lokal kandidat, men det er jo landspolitik, man skal lave i Folketinget, siger han.
Dennis Kronborg er dog opmærksom på Østjylland og har blandt andet deltaget i menneskekæden rundt om Aarhus Universitetshospital mod besparelser og deltaget i de lokale debatter, han kan komme i nærheden af.
- De ting, der er vigtige for Østjylland, er også ting, jeg gerne vil bringe til tinge, siger han.
Sådan gjorde vi:•DR har analyseret kandidatlisterne fra Danmarks Statistik.
Her opgør de fleste kandidater i hvilket postnummer, de bor.
71 ud af de 900 kandidater har adressebeskyttelse.
De indgår derfor ikke i analysen.
•Postnumre fra de 829 kandidater er derefter krydset med kommuner, der efterfølgende er koblet sammen med storkredsene.
Nogle kandidater bor i et postnummer, der tilhører flere kommuner.
Hvis blot en del af postnummeret tilhører den storkreds, hvor kandidaten stiller op, tælles vedkommende med som lokal.
•De ikke-lokale kandidater er dermed kandidater, som har oplyst, at de ikke bor i storkredsen.
En del af dem kan bo i en nabostorkreds.
De ikke-lokale kandidater kan også på anden måde have stærk tilknytning til den kreds, som de stiller op i, fordi de har sommerhus i området eller tidligere har boet der.
•Mette Frederiksen har adressebeskyttelse, men det er almindelig kendt, at hun har bopæl i hovedstadsområdet.
Derfor er hun nævnt i artiklen sammen med ministre fra regeringen.
FacebookTwitterKopier linkEmner:Jakob Ellemann-Jensen (politiker)|Jylland|Klaus Riskær Pedersen (erhvervsleder)|Valg og folkeafstemninger|Alternativet (parti)




https://www.dr.dk/nyheder/politik/folketingsvalg/kan-lovgivning-redde-klimaet

FolketingsvalgKan lovgivning redde klimaet?
De danske politikere er ikke enige om, hvordan en ny klimalov kan se ud.
Af Stig Haaning Thøgersen04.
juni 2019 kl.
18.
16Bemærk: artiklen er mere end 30 dage gammelLæs opBekæmpelse af klimaforandringer står højt på dagsordenen hos mange vælgere og flere af partierne.
Læs også:Hvad vil partierne med klimaet?
Her er overblikketNoget af det, der diskuteres, er udformningen af en ny klimalov, som skal sikre, at Danmark lever op til forpligtelserne i Paris-aftalen.
Læs også:Klimaminister beder borgerne om forslag til ny klimalovVi har faktisk allerede en klimalov, der blev vedtaget i 2014, men flere partier mener, at der bør laves en ny og mere tidssvarende udgave.
I videoen herover kan du se, hvad udfordringerne er, og hvordan en klimalov kunne se ud.
FacebookTwitterKopier linkEmner:Paris




https://www.dr.dk/nyheder/regionale/syd/170-broed-loven-taet-paa-stort-motorevent-bilist-koerte-145-kmt-paa-landevej

Syd- og Sønderjylland 170 brød loven tæt på stort motorevent: Bilist kørte 145 km/t på landevejDeltagere ved Danmarks Hurtigste Bil forlod arrangementet med høj fart og dårlige dæk.
På Padborg Park kan deltagerne køre lige så stærkt, de vil, med deres ombyggede og tunede biler.
Men udenfor parken gælder færdselsloven.
(© billeder.
danmarkshurtigstebil.
dk)Af Louise Mandrup (interview) og Simon Brix04.
juni 2019 kl.
18.
32Bemærk: artiklen er mere end 30 dage gammelLæs opDa der i weekenden blev afholdt Danmarks Hurtigste Bil (DHB) på Padborg Park, var det ikke alle deltagere, der begrænsede konkurrencen til racerbanen.
Politiet havde fredag, lørdag og søndag placeret fotovogne og betjente ved vejene, der ledte til og fra arrangementet.
900 biler blev stoppet og flere af dem kørte derfra med bøder.
51 af dem, fordi de kørte for stærkt.
Politikontrol ved DHB900 stoppet170 sigtet246 lovovertrædelser96 indkaldt til syn103 tilfælde af nedslidte dæk, defekt pære og lignendeKilde: Sydjyllands PolitiEn af fartsynderne drønede ud ad Tøndervej med 145 kilometer i timen på en strækning, hvor skiltene siger 80 kilometer i timen.
Læs også:Alexander har brugt 80.
000 kroner på at tune sin BMW: 'Jeg bruger mere eller mindre alt, jeg tjener'Flere biler taget med ødelagte dækMen det var ikke kun fartbøder, politiet uddelte, fortæller politiinspektør Knud Reinholdt, der er leder af færdselsafdelingen ved Sydjyllands Politi.
Han peger på, at flere biler havde så mange fejl og mangler, at de burde være kørt fra arrangementet på en autotrailer.
- De kan jo være i lovlig stand, når de kører dertil, men har de brugt køretøjet til for eksempel dækafbrænding, er køretøjet ikke længere i lovlig stand, når de kører derfra.
Presseansvarlig ved DHB Morten Alstrup anerkender, at en del af synderne sandsynligvis kommer fra deres arrangement.
- Men vi gør en stor indsats for at minde folk om, at når man er udenfor pladsen, er det færdselsloven, der gælder, siger han.
'Drift' er en af disciplinerne ved DHB.
Her trækker man håndbremsen i høj fart for at få bilens bagende til at svinge ud.
(© billeder.
danmarkshurtigstebil.
dk) På brænderpladsen gælder det om at brænde mest muligt gummi af dækkene.
(© billeder.
danmarkshurtigstebil.
dk) Bilerne, der bliver brugt i de forskellige discipliner, er vidt forskellige.
(© billeder.
danmarkshurtigstebil.
dk) (© billeder.
danmarkshurtigstebil.
dk) (© billeder.
danmarkshurtigstebil.
dk) (© billeder.
danmarkshurtigstebil.
dk) (© billeder.
danmarkshurtigstebil.
dk) (© billeder.
danmarkshurtigstebil.
dk)1 / 8'Drift' er en af disciplinerne ved DHB.
Her trækker man håndbremsen i høj fart for at få bilens bagende til at svinge ud.
(© billeder.
danmarkshurtigstebil.
dk)1 / 8På brænderpladsen gælder det om at brænde mest muligt gummi af dækkene.
(© billeder.
danmarkshurtigstebil.
dk)2 / 8Bilerne, der bliver brugt i de forskellige discipliner, er vidt forskellige.
(© billeder.
danmarkshurtigstebil.
dk)3 / 8(© billeder.
danmarkshurtigstebil.
dk)4 / 8(© billeder.
danmarkshurtigstebil.
dk)5 / 8(© billeder.
danmarkshurtigstebil.
dk)6 / 8(© billeder.
danmarkshurtigstebil.
dk)7 / 8(© billeder.
danmarkshurtigstebil.
dk)8 / 8Kun en enkelt blev taget for spritkørselPolitiet har i flere år stået i området omkring DHB og vinket bilister ind til siden.
I år havde de også Motorstyrelsen og synsfolk med ved kontrollerne.
Næsten hundrede biler blev derfor indkaldt til syn.
Knud Reinholdt ved godt, at resultatet hænger sammen med de ressourcer, politiet sætter af til at kontrollere.
Han understreger også, at man ikke med sikkerhed kan sige, at alle bilisterne har tilknytning til DHB.
- Nu er Tøndervej en rimelig befærdet vej.
Om vi havde fået flere eller færre, hvis det var weekenden efter, ved jeg ikke.
Men der har da været ekstra tryk på strækningen.
Ved politiets kontrol tjekkede de, om køretøjerne var lovlige, om papirerne var i orden og om førerne havde lov til at køre bilen.
Der blev også foretaget spritkontrol.
En enkelt blev taget for at køre i påvirket tilstand.
FacebookTwitterKopier linkEmner:Færdselsforseelser|Biltrafik|Motorstyrelsen|Twitter|Padborg




https://www.dr.dk/nyheder/regionale/nordjylland/elever-om-nyt-lovforslag-mod-rygning-paa-uddannelser-god-ide-men-ogsaa

NordjyllandElever om nyt lovforslag mod rygning på uddannelser: God ide - men også lidt voldsomtVenstre vil indføre et rygeforbud på uddannelser med unge under 18 år.
Thea Damkjær Christensen (tv.
) og Mathilde Hvarre Pedersen (th.
) vil egentlig gerne ryge mindre.
Af Klaus Videbæk og Katja Schlaikier04.
juni 2019 kl.
17.
25Bemærk: artiklen er mere end 30 dage gammelLæs opDet skal være slut med at tage sig en smøg i et frikvarter eller i en pause i løbet af skoledagen.
Sådan lyder det nu fra Venstre, der vil indføre et totalt forbud mod rygning på samtlige ungdomsuddannelser, der henvender sig til børn og unge under 18 år.
Forslaget kommer som et af i alt ni forslag, der skal være med til at indfri målet om at få den første røgfri generation i år 2030.
Læs også:Flertal af partier klar til at lovgive mod rygning i skoletiden - for både elever og ansattePå Nørresundby Gymnasium og HF er holdninger til lovforslaget dog delte.
Elever gik ud på fortovetRektor Søren Hindsholm har tidligere forsøgt at indføre et rygeforbud på skolens matrikel, men det gik ikke som ønsket, og derfor er han positiv over for forslaget.
- Det gik ikke så godt, for eleverne stillede sig bare op ude på fortovet, og så stod de der og røg i en stor flok, og man kunne ikke komme ind til skolen uden at skulle gennem en sky af tobaksrøg, fortæller han.
- Så lavede vi et aflukket område omme bag ved skolen, og der er de så.
Men der er stadig mange, der ryger, og jeg er bange for, at de bliver flere.
Påvirker hinandenProblemet er ifølge rektoren, at mange unge lærer at ryge i løbet af gymnasiet.
Og hvis Christiansborg kan hjælpe med at løse det med et generelt forbud, vil det være godt, mener han.
- Vi har en 3.
g-klasse, hvor de var to rygere, da de begyndte.
Nu er de 20, og det er sådan nogle tal, der forskrækker mig, siger Søren Hindsholm.
Blandt de rygende elever på skolen er der blandede reaktioner.
De fleste er egentlig positive over for, at man vil forsøge at begrænse rygningen, også selvom de selv ryger.
- Jeg synes, det er en rigtig god ide, for der er rigtig mange, der påvirker hinanden til at ryge, når de er her, siger Thea Damkjær Christensen fra 2.
p.
- Når man er ung, så gør man jo en masse ting, og så er det godt at have nogle regler, fortsætter hun.
Måske lidt voldsomtAndre mener, at det er lige lovligt skrapt med en lov, der ikke bare gælder skolens område, men selve skoledagen.
- Jeg synes måske, det er lidt voldsomt, at det bliver nødvendigt at lave det til en lov, siger Mathilde Hvarre Pedersen fra 2.
q, der mest er festryger.
- Man burde jo bare tænke, at man skal passe på ens helbred senere hen i livet.
Men man er ung og tænker ikke rigtig over det for at være ærlig.
I 2.
r tvivler Mads Ringberth på, at forslaget vil have den ønskede effekt.
- Umiddelbart er jeg modstander.
Jeg tror, at unge vil finde en anden udvej ved at gå væk fra skolen.
For skolen kan ikke kontrollere, hvad man laver som sådan, når man ikke er på skolen, siger han.
FacebookTwitterKopier linkEmner:Uddannelse|Rygning|Venstre|Nørresundby Gymnasium|Sundhed og velvære




https://www.dr.dk/nyheder/politik/folketingsvalg/alternative-vaelgermoeder-haarder-og-heunicke-griller-politikere-med

FolketingsvalgAlternative vælgermøder: Haarder og Heunicke griller politikere med valgsange Valgkampens dramaer kalder på satire, mener de to folketingskandidater.
Af Ann Smed Madsen og Julie Würtz04.
juni 2019 kl.
19.
05Bemærk: artiklen er mere end 30 dage gammelLæs opDet var et sjældent syn, men ikke desto mindre satte Næstveds socialdemokratiske borgmester, Carsten Rasmussen, sig i går ved klaveret og spillede op til et anderledes vælgermøde få dage før folketingsvalget.
Til musikken sang Bertel Haarder fra Venstre og Magnus Heunicke fra Socialdemokratiet, som hver især havde skrevet en valgsang.
I sangene blev de politiske spidskandidater og partier grillet satirisk for de ting, der er blevet sagt og gjort under valgkampen.
For Bertel Haarder er sang en god indgang til vælgerne.
- Når man har et smil med og ser tingene i et skævt prisme, så er der ting, man kan sige, som man ellers ikke kan sige.
Man kan drille, uden det gør ondt, fortæller Bertel Haarder.
Med Næstveds borgmester Carsten Rasmussen fra Socialdemokratiet bag klaveret var Bertel Haarder og Magnus Heunicke klar til at synge det kommende folketingsvalg ind.
Både Bertel Haarder og Magnus Heunicke har tradition for at skrive sange til deres egne partiers kongres- og landsmøder eller til julefrokosterne i folketingsgruppen.
- Der er nok materiale i denne her valgkamp.
Både fra os selv og fra de andre partier.
Derfor har vi prøvet at tage lidt gas på situationen, lyder det fra Magnus Heunicke.
Humoristisk lussing til Hønge og LøkkeI Bertel Haarders sang deles der kærligt ris ud til de forskellige partier, og især de interne uenigheder på den blå fløj har været sjove at skrive om, mener han.
- Det er kun sjovt, hvis det er sandt, tilføjer han.
Selvom hovedfokusset var på folketingsvalget i morgen, skulle valget til Europa-Parlamentet også lige nævnes i Magnus Heunickes valgtekst, som blandt andet lyder:I SF var tonen spids, sæt dit kryds ved Karsten Hønge, han er træt af alt det pis.
Men for SF's superstar, der var sagen knap så klar.
For da stemmerne var optalt, der blev vælgerne til nar.
Hør uddrag fra Magnus Heunickes valgsang her:Magnus Heunickes valgsang- Det sjoveste er helt klart, at han (Karsten Hønge, red.
) har haft reklamer, hvor der står 'ikke mere pis - stem på Karsten Hønge'.
At få det ind i teksten var lidt svært, men det lykkedes.
Han kaldte jo tidligere sig selv vikaren fra helvede, og nu har han selv sendt en vikar.
Det kalder på lidt satire, lyder det fra den socialdemokratiske folketingskandidat.
Hør uddrag fra Bertel Haarders valgsang her:Bertel Haarders valgsang Dagen før havde Bertel Haarder et sangvalgsmøde med Naser Khader, hvor 150 vælgere var mødt op.
Sang skal give mere end stemmerSelvom vi kun tæller timer til folketingsvalget, så skulle vælgermødet i Næstved give mere end stemmer, lyder det fra Magnus Heunicke.
- Det er jo ikke afgørende, at jeg som nu synger en sang med Bertel.
Politik handler også om at være sammen på andre måder, understreger han.
Bertel Haarder mener også, at en god valgsang lettere kan hive borgere op ad stolen end et klassisk vælgermøde, hvor partierne får et minut til at svare på et spørgsmål.
Pensionisterne Bodil og Jan Nielsen var mødt frem til det syngende vælgermøde i Næstved.
- Hvis man laver et arrangement med sang eller fortælling, så kommer der rigtig mange mennesker.
Vi er nødt til i partierne at tænke på, at folk ikke bare gider at høre vælgermøder, hvor hver kandidat har et minut.
Mine sange skal få folk til at grine, fordi de overdriver og driller lidt, men stadig kan vi også være alvorlige politikere, siger han.
Selvom sangene fik smilene til at brede sig i salen, gav det dog ikke nogen politisk afklaring for pensionist Jan Nielsen fra Fensmark ved Næstved.
- Det var rigtig hyggeligt, og det var gode sange, men jeg ved stadig ikke helt, hvor jeg skal sætte mit kryds på onsdag.
Men det var rigtig sjovt, fortæller Jan Nielsen, der fulgtes til det syngende vælgermøde med sin kone Bodil.
Omkring 50 borgere mødte frem til sang til gårsdagens vælgermøde.
FacebookTwitterKopier linkEmner:Bertel Haarder (politiker)|Karsten Hønge (politiker)|Valg og folkeafstemninger|Europa-Parlamentet|Næstved




https://www.dr.dk/nyheder/politik/folketingsvalg/loekkes-regeringspartnere-begraeder-kursskifte-et-stort-svigt-af-det

FolketingsvalgLøkkes regeringspartnere begræder kursskifte: 'Et stort svigt af det borgerligt-liberale Danmark'Statsministerens melding om at forhandle regering over midten vækker mildest talt ikke glæde hos K og LA.
Lars Løkke har svigtet, mener Liberal Alliances leder, Anders Samuelsen.
Af Emil Søndergård Ingvorsen og Lasse Bastian Larsen04.
juni 2019 kl.
17.
32 | opdateret 04.
juni 2019 kl.
20.
24Bemærk: artiklen er mere end 30 dage gammelLæs opLiberal Alliance og De Konservative giver landets statsminister, Lars Løkke Rasmussen, en hård medfart, efter at han tidligere i dag meddelte, at han vil gå til valg på at lave en regering over midten efter valget.
Hvis udmeldingen står til troende, kommer Løkke altså ikke til at arbejde på at fortsætte det nuværende VLAK-samarbejde.
- Jeg er nået til den konklusion, at hvis Venstre får et styrket mandat i morgen, så vil jeg bruge al min energi og erfaring på at se, om ikke det kan lade sig gøre at samle en regering med ansvarlige erfarne partier hen over midten, sagde statsministeren tidligere i dag til TV 2, hvor han afviste at pege på specifikke partier.
'Svigt af det borgerligt-liberale Danmark'Og den melding får Liberal Alliances formand, Anders Samuelsen, til at sende noget af en bredside til Venstre og dets formand.
- Udmeldingen er grundlæggende et svigt at det borgerligt-liberale Danmark, siger partiformanden og lægger til:- Han svigter kampen for, at der er et andet bud end et socialdemokratisk-socialistisk.
Han vælger at kaste sig direkte i armene på Mette Frederiksen, inden danskerne har talt, lyder det fra Anders Samuelsen.
Og partiformanden giver ikke meget for, at Venstres formand ændrer kurs så sent i valgkampen.
- Jeg må sige, at der må være en kæmpe forvirring derude.
Fordi hvad mon Venstre mener i morgen?
Jeg ved det ikke, siger Anders Samuelsen.
Pape håber, at vælgerne overraskerHos den anden regeringspartner, De Konservative, afviser man blankt at skulle indgå i et regeringssamarbejde med for eksempel Socialdemokratiet og Venstre.
- Det kan jeg godt nok ikke forestille mig.
For hvad er det politiske grundlag?
Vi kommer ikke til at føre en slap rets- eller udlændingepolitik.
Vi kommer ikke til at sætte skatterne op eller lade virksomheder betale noget mere.
Så bliver vi et fattigere land, det kan jeg ikke se os i, siger partiets formand, Søren Pape Poulsen.
Hvad tænker du om det borgerlige projekt, når statsministeren kommer med denne udmelding?
- Det ser svært ud for det borgerlige projekt, når lederen af blå blok aktivt siger, at man vil danne en regering over midten.
Men jeg siger bare: Det kan jo være, at vælgerne overrasker og giver et borgerligt flertal i morgen, så derfor synes jeg, at det er lidt ærgerligt, at det her kommer ud i dag, siger K-formanden.
FacebookTwitterKopier linkEmner:Anders Samuelsen (politiker)|Det Konservative Folkeparti|Lars Løkke Rasmussen (politiker)|Venstre|Valg og folkeafstemninger




https://www.dr.dk/nyheder/politik/folketingsvalg/radikale-vi-kommer-ikke-til-smide-en-redningsplanke-til-lars-loekke

FolketingsvalgRadikale: 'Vi kommer ikke til at smide en redningsplanke til Lars Løkke'De Radikale peger på Mette Frederiksen som statsminister, forsikrer den politiske leder.
Morten Østergaard holder doorstep i anledning af Lars Løkke Rasmussens udmelding om fremtidigt samarbejde over midten.
Af Lasse Bastian Larsen, Emil Søndergård Ingvorsen og Rikke Gjøl Mansø04.
juni 2019 kl.
18.
20Bemærk: artiklen er mere end 30 dage gammelLæs opStatsminister Lars Løkke Rasmussens (V) ændrede i dag kurs, da han meldte, at han nu går til valg på at danne en regering hen over midten for at mindske yderfløjspartiernes indflydelse.
Men dermed er ikke lagt op til nogen skønhedskonkurrence om, hvem der efter valget skal indtage Statsministeriet på De Radikales nåde, hvis partiet kommer til at sidde på de afgørende mandater.
Sådan lyder det fra partiets politiske leder, Morten Østergaard:- Vi kan ikke fortsætte med Lars Løkke Rasmussen, hvis vi skal genskabe tilliden til politik, og hvis vi skal skabe håb om en politisk forandring, siger den radikale leder, der slår fast, at han ikke kommer til 'at smide en redningsplanke til Lars Løkke Rasmussen.
'Partiet ser hellere Socialdemokratiets formand som ny statsminister.
- Når vi vil give Mette Frederiksen muligheden for at danne en ny regering, så er det ikke bare for at få en ny statsminister, så er det for at få en ny politisk retning i Danmark, siger Morten Østergaard.
'Et rædselsscenarie for Danmark'For SF's formand, Pia Olsen Dyhr, er det ikke kun afgørende, hvem der bliver statsminister i en ny regering.
Hun ønsker en regering, der helt udelukker partierne til højre for midten.
- Det er et rædselsscenarie for Danmark, for det, vi har brug for, er en ny, progressiv vej for Danmark.
Et Danmark, som tager klimaudfordringen alvorligt og får leveret på minimumsnormeringer.
Det er jo ikke det, Løkke vil for Danmark, siger hun.
Trods Morten Østergaards forsikringer om at pege på Mette Frederiksen som ny statsminster, er Pia Olsen Dyhr ikke helt så overbevist.
- Jeg bliver bekymret for, om det her kan betyde, at det Radikale Venstre pludselig bliver interesseret i at pege på Lars Løkke.
Det er nemlig den reelle bekymring fra min side - at vi ikke kan få den nye progressive vej i Danmark, som alle danskere ønsker, siger Pia Olsen Dyhr med henvisning til en ny politik på klima- og børneområdet.
I et interview i dagens udgave af Jyllands Posten kalder Martin Lidegaard, næstformand i den radikale folketingsgruppe, muligheden for en SV-regering for et 'drømmescenarie'.
Den Radikale politiker fremhæver klimaområdet og økonomien, som to områder hvor hans eget parti kan samarbejde med en sådan regering.
FacebookTwitterKopier linkEmner:Lars Løkke Rasmussen (politiker)|Martin Lidegaard (politiker)|Pia Olsen Dyhr (politiker)|Radikale Venstre|Venstre




https://www.dr.dk/nyheder/udland/kina-har-skrevet-massakren-paa-den-himmelske-freds-plads-ud-af-historieboegerne

UdlandKina har skrevet massakren på Den Himmelske Freds Plads ud af historiebøgerneFlere lande markerer 30-års dagen for statsmassakren i 1989.
I Kina er der mange, der ikke kender til den.
Af Oliver Fruergaard og Jakob Skov Jakobsen (video)04.
juni 2019 kl.
16.
53Bemærk: artiklen er mere end 30 dage gammelLæs op- Mit indtryk er.
.
.
Det ligner en militærparade?
Sådan reagerer en ung kineser på billedet af "Tankmanden", der i 1989 blokerede en række kampvogne på vej mod en stor fredelig demonstration i Beijing.
Han er verden over blevet symbol på den sidste folkelige opstand mod Kinas kommunistiske styre.
Den ukendte mand på billedet blev verden over kendt som "tank man", efter han stillede sig op og blokerede en række kampvogne, der blev sendt ind for at bryde demonstrationerne mod regeringen i Beijing op.
En opstand, der endte blodigt, da flere demonstranter blev skudt eller kørt ned af det kinesiske militær.
Hvad skete der under demonstrationerne i 1989?
Gennem flere uger i april 1989 begyndte op mod en million demonstranter at samle sig ved Den Himmelske Freds Plads i Beijing for at kræve mere ytringsfrihed, mindre censur og mere politisk åbenhed i Kina.
Demonstrationerne kom i en tid, hvor flere havde levet udenlands og oplevet mere velstand og andre måder at indrette et samfund på.
Allerede dengang var Kina stærkt kontrolleret af det ledende kommunistparti, der var splittet omkring, hvordan man skulle reagere på demonstrationerne.
Dele af partiet gik ind for at efterleve kravene, mens andre mente, man skulle slå hårdt ned mod demonstrationerne.
I sidste ende vandt hardlinerne debatten, og militæret tog kontrol over Beijing.
Den 3.
og 4.
juni begyndte tropper at bevæge sig ind mod Den Himmelske Freds Plads, hvor de skød, påkørte og arresterede demonstranter.
Der er stor uenighed om, hvor mange mennesker der rent faktisk døde: I 1989 sagde Kinas regering, at 200 civile var døde.
I 2017 kom dokumenter frem fra en tidligere britisk ambassadør i Kina, der peger på, at mindst 10.
000 mennesker døde.
Flere parter vurderer, at flere tusinder er et realistisk bud.
Begivenheden, der af mange ses som en cementering af Kinas diktatoriske magt, blev internationalt fordømt, og i dag markerer man flere steder i verden 30-års dagen for de blodige hændelser, hvor flere tusinde menes at have mistet livet.
Men spørger du kineserne på gaden om demonstrationerne på Den Himmelske Freds Plads, er der god sandsynlighed for, at de ikke aner, hvad du taler om.
Regeringen sletter historien- Hændelserne den 4.
juni?
Nej, det kender jeg ikke noget til, siger den 23-årige studerende Ted til en reporter fra nyhedsbureauet AP.
Ligesom flere unge kinesere, reporteren viste det ikoniske billede, havde han aldrig set det før.
Og det er ikke så underligt, siger DR's Asien-korrespondent Phillip Khokhar.
Regeringen i Kina har nemlig gjort alt for at slette begivenhederne 4.
juni 1989 fra historien.
- Det er ikke en del af undervisningen i skolen, og der findes hverken billeder eller dokumentarfilm om det.
Det er en af de ting, som den kinesiske regering meget gerne vil ignorere, siger Phillip Khokhar, der vurderer, at de færreste under 30 er bekendt med hændelserne.
- Jeg har selv en god kinesisk ven i slut 30'erne, der fortalte mig, at han først hørte om massakren som voksen, da han var på ferie i Europa.
I stedet er det pårørende til de dræbte og systemkritikere fra den ældre generation, der offentligt forsøger at holde liv i mindet, og dem holder regeringen et vågent øje med, fortæller han.
Manden på billedet stillede sig op foran tankvognene ved demonstrationerne på Den Himmelske Freds Plads for 30 år siden.
Man ved ikke, hvor han befinder sig i dag, eller om han stadig lever.
I Taipei i Taiwan markerede man massakren for 30 år siden med en ballon-kampvogn til hyldest for "tankmanden", der blokerede de kinesiske kampvogne under demonstrationerne i 1989.
(Foto: RITCHIE B.
TONGO © Scanpix) Hong Kong har særlig status i Kina som den eneste by, hvor indbyggerne stadig har frihed til at samles offentligt.
Her var tusindvis samlet for at tænde stearinlys og markere 30-års dagen for massakren i Beijing.
 Kinas forsvarsminister, Wei Fenghe, mener, at det var nødvendigt at slå oprøret ned i 1989.
Det har sikret stabilitet i Kina.
 I Paris hyldede man også den mand, der stillede sig op foran militærets tanks ved demonstrationerne for 30 år siden.
 Sådan så Den Himmelske Freds Plads ud i 1988.
1 / 6Manden på billedet stillede sig op foran tankvognene ved demonstrationerne på Den Himmelske Freds Plads for 30 år siden.
Man ved ikke, hvor han befinder sig i dag, eller om han stadig lever.
1 / 6I Taipei i Taiwan markerede man massakren for 30 år siden med en ballon-kampvogn til hyldest for "tankmanden", der blokerede de kinesiske kampvogne under demonstrationerne i 1989.
(Foto: RITCHIE B.
TONGO © Scanpix)2 / 6Hong Kong har særlig status i Kina som den eneste by, hvor indbyggerne stadig har frihed til at samles offentligt.
Her var tusindvis samlet for at tænde stearinlys og markere 30-års dagen for massakren i Beijing.
3 / 6Kinas forsvarsminister, Wei Fenghe, mener, at det var nødvendigt at slå oprøret ned i 1989.
Det har sikret stabilitet i Kina.
4 / 6I Paris hyldede man også den mand, der stillede sig op foran militærets tanks ved demonstrationerne for 30 år siden.
5 / 6Sådan så Den Himmelske Freds Plads ud i 1988.
6 / 6- Mange af dem bliver sat på en bus, der kører dem ud på landet med en besked om, at de ikke er velkomne i Kinas storbyer op til mærkedagen.
Regeringen frygter nemlig, at de skal give interviews til udenlandske journalister eller forsøge at samle sig og markere dagen, siger han.
The Great Firewall styrkesSelv de, der ikke har 1989-massakren i deres bevidsthed, har dog i år kunnet mærke, at årsdagen har været undervejs.
Kinas regering, der i forvejen holder skarp kontrol med kinesernes internetbrug, har nemlig skruet en tand mere op for censuren i dagene op til den 4.
juni, og flere klager i øjeblikket over, at internethastighederne er droslet markant ned, skriver Bloomberg.
Læs også:Internettet i Kina bliver mindre frit hvert årOgså i Paris hylder man tankmanden i forbindelse med 30-års dagen for massakren i Beijing.
Samtidig har flere sociale medier i Kina lukket brugeres mulighed for at ændre profilbilleder og anden personlig info, ligesom meddelelser mellem brugere i nogle tilfælde er blevet blokeret eller forsinket.
De fleste kinesiske online-medier har programmer med kunstig intelligens, der automatisk blokerer ord, som relaterer sig til demonstrationerne.
DR's korrespondent mærker også til den øgede sikkerhed i Kina.
- Det er nærmest umuligt at komme på udenlandske sider i øjeblikket.
Jeg skal bruge 45 minutter bare på at logge mig ind på min VPN, hvis jeg skal på Facebook, siger Phillip Khokhar, der vurderer det som et forsøg på at skærme kineserne mod den kritiske information om 1989-hændelserne, der i disse dage florerer på nettet verden over.
Kina forsvarer massakrenInternational fordømmelse får dog ikke Kina til at angre.
Det demonstrerede landets forsvarsminister Wei Fenghe søndag, da en udenlandsk journalist spurgte ind til hændelserne under et pressemøde i Singapore.
Wei Fenghe blev søndag tvunget til at forholde sig til massakren i Beijing, hvilket Kinas regering ellers helst undgår.
Demonstrationerne var et "politisk oprør, som den centrale statsmagt var nødt til at undertrykke, og det var den korrekte politik", sagde han ifølge nyhedsbureauet Reuters.
- På grund af det har Kina haft stabilitet, og hvis du besøger Kina, vil du forstå den del af historien.
Om de kommende generationer af kinesere vil få mulighed for at forstå historien er derimod tvivlsomt, siger Phillip Khokhar, for Det Kommunistiske Parti i Kina har haft stor succes med at omskrive den over de sidste 30 år.
FacebookTwitterKopier linkEmner:Kina|Beijing|Demonstrationer|Bloomberg News|Facebook




https://www.dr.dk/nyheder/politik/folketingsvalg/ud-af-fire-nye-vaelgere-har-bestemt-sig-tvivlen-er-stoerst-hos-hannah

ValgbarSe temaFolketingsvalgTo ud af fire nye vælgere har bestemt sig.
Tvivlen er størst hos Hannah: Kaos er ikke kun dårligtEt opkald fra et af partierne har rykket førstegangsvælgeren Hannah Palm.
Af Michael Ørtz Christiansen04.
juni 2019 kl.
16.
39Bemærk: artiklen er mere end 30 dage gammelLæs opDa 19-årige Hannah Palm i går sagde til Go Morgen P3, at hun formentlig ikke vil stemme på Alternativet, fordi partiet har et dårligt ry, skete der noget.
Læs også:Hannah på 19 skal stemme for første gang: Test siger, hun skal stemme på Alternativet, men det ved hun ikke om hun kommer til- Efter jeg havde talt med jer i går, kom der en artikel på dr.
dk (se link, red.
), hvor jeg sagde noget om Alternativet.
Så fik jeg nogle beskeder fra Alternativet, der gerne ville have mig til at stemme på dem, siger hun i tirsdagens udgave af Go Morgen P3.
Mød førstegangsvælgerneP3 og DR Nyheder Unge følger førstegangsvælgeres vej til stemmeboksen:Hannah Palm, 19 år.
Bor på Nørrebro i København og læser enkeltfag på Det Frie Gymnasium.
Hun elsker at danse og spiller meget teater.
Mads Nissen Hvid, 18 år.
Bor på Langeland og pendler til 2.
g på Svendborg Gymnasium.
Dyrker landevejscykling med sine venner.
Wasan El-Hallak Kharoubi, 21 år.
Bor i Frederikssund og læser erhvervsøkonomi og sociologi på CBS.
Hun er deltidsbestyrer på en restaurant.
Jonas Stiller, 20 år.
Kommer fra Brovst og går på EUX på Nordjyllands Landbrugsskole for at blive landmand.
Er pjattet med maskiner.
Vi er med, fra valgkampen begynder, til de sætter deres første kryds.
Det fik førstegangsvælgeren til at opsøge en af Alternativets kandidater for at konfrontere ham med sin tvivl på partiet.
- Jeg mødte Rolf Bjerre fra Alternativet, og han gav mig ret i, at partiet nok er lidt kaos-agtigt, og jeg er også selv et kaos-menneske, men ville jeg stemme på mig selv, hvis jeg var politiker?
Det er jo ikke, fordi man ikke kan udrette noget, bare fordi man gør det på en anden måde.
Kaos er ikke kun dårligt, siger Hannah Palm.
For meget mudderAlle fire i P3s vælgerpanel fulgte med i den sidste partilederdebat på DR1 i går, men den rykkede ikke noget for Jonas Stiller.
- Der er meget mudderkast, og det ved jeg ikke, om man bliver så meget klogere af, siger den 20-årige nordjyde.
Men to partiledere kom ifølge Jonas Stiller bedst ud af debatten.
Læs også:Tvivler til det sidste: Mads står mellem to kandidater - Løkke-udmelding har forvirret Jonas- Der hælder jeg mest til Lars Løkke og Kristian Thulesen Dahl.
Jeg kan godt lide det der med, at de hele tiden tænker økonomien med i det, når de kommer med et forslag, siger han.
Kristendemokraterne er slet ikke så slemme.
Hvis jeg var blå, ville jeg være kristendemokrat.
Bortset fra det der med abort og homoseksuelle.
Det er lidt slemt.
Hannah Palm, 19 årOg det er da også ved Dansk Folkeparti eller Venstre, at Jonas Stiller vil sætte sit kryds ved folketingsvalget i morgen.
- Ja, jeg er afklaret, siger førstegangsvælgeren uden at afsløre, hvilket af de to partier, han stemmer på.
Den sidste tvivl21-årige Wasan El-Hallak Kharoubi har allerede afgivet sin første stemme ved et folketingsvalg, da hun brevstemte i sidste uge, og 18-årige Mads Nissen Hvid fra Langeland har bestemt sig for at stemme personligt på en kandidat fra enten Socialdemokraterne eller Det Konservative Folkeparti.
Og så er vi tilbage ved Hannah Palm, der også så med på DR1 i går aftes.
Hvor mange førstegangsvælgere er der i Danmark?
Danmarks Statistik har beregnet antallet af vælgere, der skal stemme til folketingsvalget for første gang med udgangspunkt i befolkningen i Danmark 1.
januar 2019.
Ved folketingsvalget den 5.
juni 2019 er der 276.
263 danskere, der skal stemme for første gang.
De kan godt have stemt ved en anden type valg før.
I alt er der 4.
238.
913 stemmeberettigede i Danmark.
Læs også:Førstegangsvælger: Man kan hurtigt føle sig helt lost- Jeg blev klogere på nogle af de andre partier, og jeg fandt ud af, at Kristendemokraterne slet ikke er så slemme.
Hvis jeg var blå, ville jeg være kristendemokrat.
Bortset fra det der med abort og homoseksuelle.
Det er lidt slemt, siger Hannah Palm.
For den 19-årige københavner har den første valgkamp, som skal ende med en stemme fra hende, været hektisk, men det virker til, at telefonopkaldet fra Alternativet og mødet med en af partiets kandidater har fjernet den sidste tvivl.
- Jeg tror faktisk, at jeg ender med at stemme på Alternativet, men jeg kan ikke love det, siger Hannah Palm.
FacebookTwitterKopier linkEmner:Alternativet (parti)|Kristian Thulesen Dahl (politiker)|Lars Løkke Rasmussen (politiker)|Valg og folkeafstemninger|Langeland




https://www.dr.dk/nyheder/politik/folketingsvalg/live-lars-loekke-aendrer-kurs-gaar-til-valg-paa-regering-hen-over






https://www.dr.dk/nyheder/politik/folketingsvalg/mette-frederiksen-hoerer-rocky-hit-naar-hun-skal-i-ringen-mod-loekke

ValgbarSe temaFolketingsvalgMette Frederiksen hører 'Rocky'-hit, når hun skal i ringen mod Løkke: Så får jeg rystet benene på pladsStatsministerkandidaten elsker rock, og vil gerne så tæt på scenen som muligt.
Af Michael Ørtz Christiansen04.
juni 2019 kl.
19.
27Bemærk: artiklen er mere end 30 dage gammelLæs opSocialdemokraternes formand, Mette Frederiksen, var ung i 1990'erne, hvor Nirvana satte en helt ny standard for, hvordan musik skulle lyde.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
Statsministerkandidaten, der blev født i 1977, lyttede med.
Ligesom hun lyttede til mange af de andre grunge- og rockbands, der slog takten dengang.
- Jeg var helt med på det der.
Der er et drive i rock, som jeg godt kan lide, siger Mette Frederiksen, der gerne går til koncerter, når partilederprogrammet tillader det.
Og så gider hun ikke stå nede bagved.
- Jeg er så tæt på scenen som muligt.
Det kan du bande på.
Her i valgkampen var jeg til Anne, Sanne og Lis-koncert, og der blev stemmen brugt godt, siger Mette Frederiksen.
Der er altså andet end rock i statsministerkandidatens musiksmag.
Se, hør og læs om hendes playliste herunder:Survivor - Eye Of The TigerSurvivor - Eye Of The TigerNummeret blev udødeliggjort i boksefilmen 'Rocky III' og ligger højt på Mette Frederiksens playliste, selv om både sang og film er blevet 37 år.
- Jeg hører den, når jeg skal ind til dueller med Lars Løkke Rasmussen.
Især starten af nummeret.
Så kommer energien op, og jeg får lige rystet benene på plads, siger Socialdemokratiets formand.
Læs også:Dansk Folkepartis formand hører julemusik året rundt: Hvorfor ikke starte om sommeren?
- Jeg er en af de få danske kvinder, der godt kan lide Sylvester Stallone, og jeg er også vild med 'First Blood'-filmen.
Den holder stadig, selv om den er fra 1982.
Tracy Chapman - Fast CarTracy Chapman - Fast CarDen amerikanske protestsangerinde er lyden af Mette Frederiksens ungdom.
En ungdom, hvor:- Jeg var ret flippet og mod dyreforsøg.
Så jeg gik ikke med makeup og købte genbrugstøj, siger Mette Frederiksen.
Læs også:Madonna-krøller, næsering og Dolly Parton: Her er SF-formandens playliste- Jeg var kæmpe fan af Tracy Chapman.
Hun var et af ansigterne på kampen mod rascisme, og ANC (African National Congress, politisk parti i Sydafrika, red.
) er faktisk det første parti, jeg var medlem af.
Man kunne melde sig ind på langdistance, og det gjorde jeg for at støtte kampen mod apartheid og racisme.
Kim Larsen & Bellami - De Smukke Unge MenneskerKim Larsen & Bellami - De smukke unge menneskerMette Frederiksen peger på hele Danmarks afdøde trubadur som manden, der bedst rammer lyden af Socialdemokratiet.
- Det er først og fremmest et valg af Kim Larsen.
Han repræsenterer mange årtiers danmarkshistorie, ligesom Socialdemoktatiet er en stor del af danmarkshistorien, om man kan lide det eller ej, siger statsministerkandidaten.
Læs også:Løkke har Gulddreng på playlisten: Jeg kan godt lide at høre musik, sunget af nogen, jeg kender- Jeg synes, at lige præcis det her nummer rækker ind i fremtiden og giver en tro på, at den næste generation nok skal klare det.
Det har håb, optimisme og en tro på, at vi kan bære tingene fremad.
Mette Frederiksens playliste:•Queen - Don’t Stop Me Now•Sebastian - Her Er En sang•Magtens Korridorer - Milan Allé•Survivor - Eye Of The Tiger•Beatles - While My Guitar Gently Weeps•Red Hot Chili Peppers - Under The Bridge•Hotel Hunger - Sitting In A Room•Tracy Chapman - Fast Car•Kim Larsen & Bellami - De Smukke Unge MenneskerFacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Sydafrika|Pop og rock




https://www.dr.dk/nyheder/politik/folketingsvalg/mette-frederiksen-afviser-loekkes-regering-over-midten-vaelgerne-maa

FolketingsvalgMette Frederiksen afviser Løkkes regering over midten: 'Vælgerne må være forvirrede'Socialdemokratiet går til valg på en ren S-regering, fastholder Mette Frederiksen.
S-formand Mette Frederiksen afviser statsminister Lars Løkke Rasmussens (V) forslag om at danne regering hen over midten i dansk politik.
Af Rikke Gjøl Mansø04.
juni 2019 kl.
16.
42 | opdateret 04.
juni 2019 kl.
17.
59Bemærk: artiklen er mere end 30 dage gammelLæs opSocialdemokratiets formand, Mette Frederiksen, er fortsat afvisende over for idéen om at gå i regering med Venstre.
- For os handler det ikke om at skifte ud på nogle enkelte ministerposter.
For os handler det om at føre Danmark i en ny retning med en ny politik.
Forudsætningen for det er en ny regering, siger Mette Frederiksen og tilføjer:- Det handler om at sætte velfærden først, gøre op med centraliseringen, indføre en ret til tidligere folkepension til dem, der er nedslidt, og så skal vi have sat turbo på den grønne omstilling.
Det er derfor, vi går til valg på at danne en socialdemokratisk mindretalsregering.
Mette Frederiksens afvisning kommer, efter statsminister og Venstre-formand Lars Løkke Rasmussen i dag har meddelt, at han går til valg på at danne en regering hen over midten i dansk politik.
Mette F: Det er den tredje regering, Løkke nu foreslårAllerede en uges tid inde i valgkampen åbnede Løkke med bogen 'Befrielsens Øjeblik' for at danne en SV-regering efter valget.
Men hans førsteprioritet var en borgerlig-liberal regering, forsikrede han.
Her på valgkampens næstsidste dag siger Løkke nu til TV2, at han vil bruge al sin "energi og erfaring på at se, om ikke det kan lade sig gøre at samle en regering med ansvarlige erfarne partier henover midten".
- Løkke foreslår i dag den tredje regeringskonstellation på én valgkamp.
Derfor må der sidde vælgere tilbage og være ret forvirrede.
Det kan jeg sådan set godt forstå.
At foreslå tre forskellige regeringer på én valgkamp synes jeg faktisk ikke er udtryk for lederskab, siger Mette Frederiksen.
- Jeg synes heller ikke, det er udtryk for lederskab, når man bruger det meste af sin taletid på skræmmekampagner – ikke mindst om Socialdemokratiet.
Artiklen fortsætter under videoen.
Mette Frederiksen advarer Morten ØstergaardBåde Lars Løkke Rasmussen og Mette Frederiksen siger, at de med hver deres strategi sigter mod at bryde med blokpolitikken.
Men en midterregering er ikke nødvendigvis et opgør med blokpolitikken, mener Mette Frederiksen:- Der er da ikke nogen sikkerhed for, at en regering hen over midten ikke bare vil føre den politik, som bliver ført i dag.
Lars Løkke har jo brugt hele valgkampen på at fortælle, at Danmark nærmest går under, hvis Det Radikale får indflydelse på tingene, eller hvis jeg bliver statsminister.
Løkke vil ikke fortælle, hvilke andre midterpartier han vil forsøge at danne regering med.
Men både Dansk Folkeparti og Radikale Venstre bifalder idéen om en midterregering.
- Jeg håber selvfølgelig, at Radikale Venstre er tro mod det, de har sagt her i valgkampen om at ville en ny retning – blandt andet på det grønne område, og derfor ikke kan pege på Lars Løkke Rasmussen som statsminister, siger Mette Frederiksen.
Afviser du kategorisk at indgå i regeringsforhandlinger med Lars Løkke Rasmussen?
- Jeg siger det samme hver eneste dag i valgkampen, og det kommer den tredje regerings-melding fra Lars Løkke ikke til at rokke på.
Når danskerne går til stemmeurnerne i morgen, beder jeg om mandat til at danne en socialdemokratisk regering, siger Mette Frederiksen.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Radikale Venstre|Socialdemokraterne|Valg og folkeafstemninger




https://www.dr.dk/sporten/fodbold/england/dansk-forsvarsstyrmand-er-glad-paa-broen-i-chelsea-efter-staerkt-foraar

EnglandDansk forsvarsstyrmand er glad på broen i Chelsea efter stærkt forårLandsholdsspilleren Andreas Christensen vil også gerne have hjemmebane på Stamford Bridge i London i næste sæson.
Af Kasper Heide Lund og Henrik Fallesen04.
juni 2019 kl.
15.
18Bemærk: artiklen er mere end 30 dage gammelLæs opAndreas Christensen lignede egentlig en forsvarsstyrmand, som var klar til at forlade broen i London-klubben Chelsea.
Anden halvdel af sæsonen har faktisk været rigtig god for mig personligt med masser af spilletid, og jeg fik lidt flere Premier League-kampe til slut.
Andreas ChristensenMen efter et efterår, hvor landsholdsspilleren måtte spejde langt efter spilletid, så har han de seneste tre måneder hyppigt været i Chelseas startopstilling.
Derfor er Andreas Christensen nu en tilfreds mand, når han ankommer til hjemmebanen Stamford Bridge.
- Jeg er stadig glad i London, og jeg tror, at jeg for første gang kan gå på ferie uden nogen spekulationer og rent faktisk bare nyde det.
Det glæder jeg mig til.
Jeg tror ikke, der kommer til at ske det store, siger han til DR Sporten.
Den nyfundne glæde for tilværelsen i London-klubben skyldes blandt andet klubbens succes i Europa League, hvor Chelsea i finalen slog Arsenal 4-1.
Med til at sikre trofæet var netop Andreas Christensen, som faktisk spillede alle 15 kampe i den succesfulde Europa League-kampagne.
- Det står rigtigt stærkt, men jeg tror også bare, at jeg har kigget indad og har indset, at jeg er glad i London, og jeg har følelsen af, at de også er glade for mig.
Hvis jeg bliver ved med at arbejde hårdt og vise mig frem, som jeg gjorde i Europa League, så er jeg sikker på, at der nok skal ske positive ting.
Andreas Christensen med i Europa League-trofæet, som han var med til at vinde for Chelsea.
- Specielt oven på denne sæson, hvor det har været lidt op og ned med spilletid for mig, så har det været utrolig fedt at slutte godt af og få et trofæ i hænderne.
Det er også det trofæ, som jeg føler, jeg har haft størst del i.
Ny manager gjorde en negativ forskelHvor det i sidste sæson blev til 40 kampe i alle turneringer for Christensen og kåring som klubbens unge spiller, så ender totalen på 29 ud af 63 kampe i 2018/2019-sæsonen.
Forskellen i antallet af kampe skyldes i høj grad, at efter italieneren Maurizio Sarri kom til Chelsea som ny manager, kiggede han i begyndelsen ikke den danske forsvarsspillers vej.
Læs også:Ellevild AC efter EL-triumf: 'Den største aften i min fodboldkarriere'Den øgede spilletid til Andreas Christensen var blandt andet et resultat af en skade til tyske Antonio Rüdiger.
- Anden halvdel af sæsonen har faktisk været rigtig god for mig personligt med masser af spilletid, og jeg fik lidt flere Premier League-kampe til slut.
Så den del af sæsonen har jeg været tilfreds med, og det er det, som står stærkest lige nu.
- Egentlig er det et acceptabelt antal kampe, men jeg vil selvfølgelig gerne spille mere.
Maurizio Sarri jubler over sejren i Europa League sammen med Andreas Christensen og resten af Chelsea-mandskabet.
Det er fortsat usikkert, om Sarri fortsætter i Chelsea i næste sæson, men managerens fremtid får ingen indflydelse på Andreas Christensens beslutning om at ville blive i Chelsea.
- Jeg tænker ikke så meget over det.
Jeg tænker mere på mig selv.
Det ændrer ikke noget for mig, lige meget hvem det er.
Jeg skal være en af de bedste til træning hver gang for at spille kampe, og det forsøger jeg at gøre.
Andreas Christensen er lige nu samlet med landsholdet forud for Danmarks EM-kvalifikationskampe mod Irland og Georgien.
FacebookTwitterKopier linkEmner:London|Europa League|Storbritannien|Fodbold|Andreas Christensen (fodboldspiller)




https://www.dr.dk/nyheder/politik/folketingsvalg/thulesen-dahl-om-loekkes-kursskifte-afgoerende-de-radikale-bliver

FolketingsvalgThulesen Dahl om Løkkes kursskifte: Afgørende at De Radikale bliver holdt udenfor- Det helt afgørende for mig er, om Dansk Folkeparti indgår i et regeringssamarbejde over midten, siger DF-formanden.
- Hvis en SV-regering reelt kommer på tale, så bliver det afgørende for os, at vi kommer til at indgå, så vi kan holde de to partier på rette spor, siger DF's formand.
Af Emil Søndergård Ingvorsen04.
juni 2019 kl.
15.
51 | opdateret 04.
juni 2019 kl.
20.
33Bemærk: artiklen er mere end 30 dage gammelLæs opDet kan bestemt ikke udelukkes, at Dansk Folkeparti er villig til at indgå i et samarbejde over midten, når den næste regering skal dannes efter valget.
Det siger partiets formand, Kristian Thulesen Dahl, efter at statsminister Lars Løkke Rasmussen (V) har skiftet kurs på valgkampens næstsidste dag.
I et interview med TV 2 siger statsministeren nemlig, at han vil gå til valg på, at der skal samles en regering over den politiske midte.
Hermed har han ændret kurs, da han indtil nu er gået til valg på at fortsætte den nuværende borgerlige-liberale regering.
Læs også:Lars Løkke ændrer kurs: Går til valg på regering henover midten- Jeg er nået til den konklusion, at hvis Venstre får et styrket mandat i morgen, så vil jeg bruge al min energi og erfaring på at se, om ikke det kan lade sig gøre at samle en regering med ansvarlige erfarne partier hen over midten.
Der er brug for samling på midten, sagde han til TV 2, hvor han også afviste at pege på, hvem han specifikt ønsker at gå i regering med.
Han er statsministerkandidat, indtil han har sagt noget andet.
Kristian Thulesen Dahl, Dansk FolkepartiHos Dansk Folkeparti er de ikke overraskede over meldingen, men er også helt klare i mælet om, hvordan de mener, en sådan regering skal se ud.
- Det helt afgørende for mig er, om Dansk Folkeparti indgår i det samarbejde.
Alternativet er, at det er De Radikale, som kommer til at trække Socialdemokratiet og Venstre i deres retning, for så bliver en del af udlændingepolitikken rullet tilbage, siger formand Kristian Thulesen Dahl.
DF: Lars Løkke må vælgeDF-formanden hæfter sig også ved, at statsministeren ikke har udpeget, hvilke partier fra højre side af midten han vil prøve at indgå et regeringssamarbejde med.
Og det vil han kræve at få et svar på.
- Jeg tror ikke, at han har gjort op med sig selv, hvilke partier han tænker på.
Set fra hans side kan det både være De Radikale og Dansk Folkeparti.
Vi vil insistere på, at han gør op med sig selv, hvilket af de to partier han i givet fald går efter, siger Kristian Thulesen Dahl.
Du har tidligere sagt, at det vil kræve, at I får omkring 17 procent af stemmerne, hvis I skal indgå i en regering.
Hvad vil et regeringssamarbejde over midten ændre i forhold til den melding?
- De 17 procent har været bundet op på et borgerligt samarbejde og regering.
Vores vurdering er også, at der kun vil kunne være et borgerligt flertal, hvis vi var oppe på 17 procent, siger han og fortsætter:- Den her diskussion er en helt anden, så det vil vi tage helt forfra og finde ud af, hvordan vi stiller os bedst.
For hvis SV reelt kommer på tale, så bliver det afgørende for os, at vi kommer til at indgå, så vi kan holde de to partier på rette spor.
DF's politiske leder slår dog samtidig fast, at partiet stadig vil pege på Lars Løkke Rasmussen som statsminister, når han skal til dronningen efter valget.
- Han er statsministerkandidat, indtil han har sagt noget andet, siger han.
Opdateret med video fra Lars Løkke-interview.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Lars Løkke Rasmussen (politiker)|Venstre|Valg og folkeafstemninger




https://www.dr.dk/nyheder/udland/norsk-politi-dropper-finde-telefonmand-og-kasketmand-i-sag-om-kidnappet

UdlandNorsk politi dropper at finde 'telefonmand' og 'kasketmand' i sag om kidnappet milliardærfrueEfter måneders efterforskning af sagen om Anne-Elisabeth Falkevik Hagen skifter politiet nu spor.
Anne-Elisabeth Falkevik Hagen, der er hustru til en af Norges rigeste mænd, har været forsvundet siden 31.
oktober 2018.
Hun formodes kidnappet, og der kræves en stor løsesum udbetalt i digital valuta.
Af Sarah Munk Jørgensen (video)04.
juni 2019 kl.
16.
32Bemærk: artiklen er mere end 30 dage gammelLæs opSiden Anne-Elisabeth Falkevik Hagen forsvandt fra sit hjem i Oslo den 31.
oktober, har norsk politi brugt måneder på at fokusere på to mænd, der samme dag gik uden for hendes mands arbejdsplads, Futurum.
Men nu dropper norsk politi det formodede spor.
- Til trods for grundig efterforskning knyttet op på Futurum-mændene, så har det ikke ledt til identificering af de to, siger efterforskningsleder Tommy Brøske til den norske avis, VG.
Nu dropper politiet teorien om, at de to mænd er involveret.
Kvindens mand, Tom Hagen, er en af Norges rigeste mænd, og det var ham, der for efterhånden over syv måneder siden kom hjem og fandt en seddel fra kidnapperne, der krævede knap 70 millioner kroner i kryptovalutaen Monero for at frigive milliardærens hustru.
Siden har norsk politi forgæves prøvet at finde frem til gerningsmændene, mens Anne-Elisabeth Falkevik Hagen er forblevet savnet.
Lægger mystiske mænd på hyldenDet var ellers, kun kort tid efter kidnapningen blev offentligt kendt i januar, at politiet offentliggjorde overvågningsbilleder af to mørkklædte mænd, som tidligt om morgenen den 31.
oktober blev set uden for Tom Hagens arbejdsplads.
Mændene er efterfølgende blevet omtalt som henholdsvis ”telefonmanden” og ”kasketmanden”.
Læs også:Politi om norsk kidnapningssag: 'Grund til at være bekymret for, om hun fortsat er i live'Anne-Elisabeth Falkevik Hagen forsvandt fra parrets hjem 3,5 kilometer fra mandens arbejdsplads nær Oslo, og indtil nu har efterforskningen altså været bundet op på de to mænd fra overvågningsbillederne.
Men ikke mere, forklarer Tommy Brøske:- Politiet mener nu at have beviser for, at det er mindre sandsynligt, at de to mænd spiller en rolle i Anne-Elisabeth Falkevik Hagens forsvinden.
Efter en omfattende vurdering vælger politiet at lægge Futurum-mændene på hylden til trods for, at de ikke er identificeret endnu.
Hvilke beviser der er tale om, vil efterforskningslederen ikke komme ind på.
Kan ikke vide sig helt sikkerTommy Brøske oplyser også til VG, at politiet har taget alle de efterforskningsskridt, som de kunne i forbindelse med de to mænd.
- Men kan man aldrig være 100 procent sikker – nu mener politiet, at det rigtige er at lægge dette væk, siger han.
Ambitionen er fortsat at løse sagen, men vi indser, at det vil tage tid.
Tommy Brøske, efterforskningslederPolitiet er dog fortsat interesseret i, at de to Futurum-mænd melder sig, hvis de skulle genkende sig selv på de offentliggjorte overvågningsbilleder.
Samtidig erkender efterforskningslederen, at det kommer til at tage tid at løse sagen.
Han fortæller, at de fortsat leder bredt og arbejder ud fra en hypotese om bortføring.
- Ambitionen er fortsat at løse sagen, men vi indser, at det vil tage tid.
Samtidig ligger det i efterforskningen, at den kan tage en hurtig drejning, hvis man får vigtige oplysninger, siger Tommy Brøske.
FacebookTwitterKopier linkEmner:Politi|Oslo|Bortførelser|Norge|Kriminalitet




https://www.dr.dk/nyheder/politik/folketingsvalg/overblik-saadan-kan-du-foelge-folketingsvalget

FolketingsvalgOVERBLIK Sådan kan du følge folketingsvalgetDR dækker valget på både radio, tv og her på dr.
dk.
Få et overblik over dækningen her.
DR1 åbner valgstudiet allerede klokken 16.
00.
Af Anton Lind04.
juni 2019 kl.
16.
30 | opdateret 05.
juni 2019 kl.
05.
42Bemærk: artiklen er mere end 30 dage gammelLæs opFire ugers valgkamp er ved at være slut, og i dag skal hele landet til stemmeurnerne for at sammensætte et nyt folketing.
Valgstederne slår dørene op allerede klokken 08.
00 og holder åbent til klokken 20.
00, hvorefter stemmerne skal tælles.
DR vil selvfølgelig være med hele vejen både før, under og efter, så du kan holde dig opdateret og få resultaterne, så snart de kommer.
Herunder kan du få et overblik over dækningen på radio, tv og dr.
dk.
1Valgaften på DR1(© dr)DR1 åbner valgdagen klokken 12.
00 på Grundlovsdag, hvor vi følger politikerne og vælgerne, mens de stemmer.
Der vil også være grundlovstaler og politikere i studiet til at samle op på en lang valgkamp.
Dækningen af selve valgaftenen begynder klokken 16 på DR1, hvor værterne Ask Rostrup, Johannes Langkilde og Stéphanie Surrugue åbner DR Byens studie 5.
Herfra vil de til at starte med guide seerne igennem de sidste timer frem mod klokken 20, hvor valgstederne lukker.
Klokken 18.
30 giver de plads til TV Avisen, hvorefter de klokken 18.
50 er klar igen med nedtællingen til den første exitpoll kort efter klokken 20.
DR's folk vil stå klar rundt i Danmark med reportager, analyser og reaktioner, så seerne kan komme helt tæt på de mange dramaer i alle landets valgkredse.
Studiet vil også have et 'statsministerhjørne', hvor de to tidligere statsministre Anders Fogh Rasmussen og Helle Thorning-Schmidt skal hjælpe med at gøre seerne klogere på, hvad statsministerkandidater går igennem på valgaftenen.
Dækningen fortsætter med resultaterne, der triller ind i løbet af aftenen, og når de sidste stemmer er talt op, vil DR sammen med TV 2 sende partilederrunde med Kim Bildsøe Lassen og Cecilie Beck fra TV 2 som værter.
Omkring klokken 02.
00 om natten forventes det, at DR1 lukker ned for valgaftenen, men allerede klokken 06.
00 torsdag morgen åbner DR1 igen op for dækningen med 'Valgmorgen', der løber frem til klokken 12.
00.
2Følg med i døgndrift på dr.
dkPartilederrunden Demokratiets Aften hos Danmarks Radio i DR Byen i København, mandag den 3.
juni 2019.
.
 Er du ikke i nærheden af en radio eller et tv, kan du roligt sætte din lid til dr.
dk og DR Nyheders app.
Der vil nemlig være dækning af folketingsvalget 24 timer i døgnet med resultater, reaktioner, analyser, liveopdateringer og muligheden for at stille spørgsmål.
DR's liveblog starter allerede klokken 08.
00, når valgstederne åbner, og vil derfra være live uafbrudt både onsdag og torsdag med.
Der vil også sidde reportere klar hele natten og morgenen efter valget til et skabe overblik over valgresultatet, så det ligger klar, når du står op torsdag.
3P1, P3 og P4 holder radiolytterne opdateretDR's politiske analytiker Jens Ringberg skal være med til at guide lytterne igennem valgaftenen på P1.
Foretrækker du at få din valgdækning i radioen, kan du starte med at slå over på P1, hvor valgdækningen vil køre fra klokken 16.
00 til klokken 10.
00 torsdag formiddag, kun afbrudt af nogle få timers pause om natten.
Det starter med P1 Orientering, der har fuldt fokus på valget, hvorefter den egentlige valgaften starter klokken 18 og løber frem til efter partilederrunden.
Det bliver med to værter, der får hjælp af DR’s politiske analytiker Jens Ringberg og valgforskeren Frederik Hjorth, som analyserer og udlægger valgresultaterne.
Er du mere til den lokale vinkel, er P4's valgaften den bedste mulighed.
Her vil to værter styre løjerne med hjælp fra politisk kommentator Rasmus Jønsson.
Hele aftenen vil de få opdateringer fra ni livereportere, der har spredt sig rundt i alle DR's distrikter.
Det starter klokken 18.
05 og fortsætter til ud på natten.
Også P3 er klar på valgaftenen, hvor programmet Toft & Co.
guider det yngre publikum igennem resultaterne.
Her starter værterne med at sende klokken 16.
04.
FacebookTwitterKopier linkEmner:Anders Fogh Rasmussen (politiker)|Ask Rostrup (politisk kommentator)|DR1|Valg og folkeafstemninger|Ørestad




https://www.dr.dk/nyheder/regionale/oestjylland/elevflugt-efter-besparelser-bider-sig-selv-i-halen-nu-skal-kommune

ØstjyllandElevflugt efter besparelser bider sig selv i halen: Nu skal kommune spare endnu mereNorddjurs Kommune skal spare 8,5 millioner kroner mere efter elevflugt og fyringer.
Lukningen af Mølleskolen lidt uden for Grenaa har fået mange forældre til at flytte deres børn til Rosmus Skole i Syddjurs Kommune.
Arkivfoto.
Af Frederik Dupont og Sarah Friis Elkjær04.
juni 2019 kl.
15.
35Bemærk: artiklen er mere end 30 dage gammelLæs opElevflugt fra skolerne i Norddjurs Kommune til nabokommunen koster nu dyrt for kommunekassen.
Norddjurs er i forvejen i gang med store besparelser, da den skal finde 392 millioner kroner i løbet af de næste fire år.
Det har skabt en ny skolestruktur, hvor blandt andet Mølleskolen lukkede, og der kom fyringer på lærerværelserne.
Men nu fører besparelserne flere besparelser med sig.
Adskillige elever er nemlig flyttet over kommunegrænsen til skoler i Syddjurs som reaktion på den nye skolestruktur, fordi forældrene ikke ville fortsætte skolegangen i den kriseramte kommune.
Det faldende elevtal gør, at alle kommunens skoler og institutioner nu skal spare 1,3 procent yderligere.
© Grafik: Signe Heiredal (DR)KrisenNorddjurs Kommune er i krise.
Den er i gang med en historisk stor sparerunde og skal finde 51 millioner kroner i budgettet for 2019 for at undgå at blive sat under administration.
Hullet i budgettet skyldes ifølge borgmesteren blandt andet en ond cirkel med stigende forsørgelsesudgifter til kommunens borgere.
Der er blandt andet lukket en skole, sparet på vedligehold af grønne områder, handicappedes ferier, sikring af skoleveje og rengøring hos ældre.
Derudover vil kommunen hæve skatten.
Men hvis politikerne fortsætter med nye besparelser på skolevæsenet, kan det i sidste ende føre til større elevflugt ud af kommunen.
Det frygter Jette Jensen, der er mor til en elev på Toubroskolen, hvor hun også er bestyrelsesformand.
Hun mener, at endnu flere forældre vil søge andre steder hen, fordi de ikke kan være skolegangen bekendt over for deres børn.
- Vi taber en generation på gulvet, hvis vi ikke kan give dem en ordentlig skolegang, og det kommer til at koste helt vildt meget mere i den anden ende.
Vi får i hvert fald ikke nogen nye til at kigge denne vej, når alt bare kører på det alleryderste, siger hun.
Alle skal hjælpe med at spare49 børn har flyttet skolegangen ud af kommunen i 2019, så der nu er 179 børn i skoler i andre kommuner, og de koster hver kommunen cirka 73.
000 kroner.
Derudover har kommunen udgifter til de fyrede lærere, så nu må politikerne se sig nødsaget til endnu engang at stramme skruen.
Det er Socialdemokratiet, Venstre og Dansk Folkepartis medlemmer af Børne- og Ungdomsudvalget, der har besluttet at dele besparelsen op efter grønthøstermetoden, hvor alle skal hjælpe med at nå besparelsen på omkring 8,5 millioner kroner.
Læs også:Det er dyrt at være kriseramt: Norddjurs mister 3,7 millioner kroner på elevflugt til nabokommuneNæstformand i udvalget Allan Gjersbøl Jørgensen (S) har ellers tidligere lovet, at elevflugten ikke vil gå ud over børnene, men det kommer heller ikke til at ske, mener han.
- Vi håber på, at man holder stillinger vakante og ikke genopslår dem, men tanken er jo ikke, at der skal igangsættes en ny fyringsrunde.
Vi lægger det ud til de ledere, der er i hverdagen og ved, hvordan man kan finde pengene, siger han.
Bliver et dårligere tilbud til eleverneMen Jette Jensen har svært ved at se, at det kan ske uden fyringer.
-Det eneste sted, jeg kan se, er, at man må undvære noget vikardækning.
Jeg kan dårligt se, at man kan spare nogle steder, for der er ikke noget fryns at tage af eller noget unødvendigt.
Det må tages fra det undervisningstilbud, som vi skal give eleverne, siger hun.
Man må kigge på alternativer, for det, der ligger på bordet lige nu, er ikke spiseligt.
Lisbeth Bøwes, formand, Djurs LærerforeningHendes opfordring til politikerne lyder derfor, at de skal holde sig fra skolerne og finde pengene et andet sted.
- Det er svært at sige, hvad konsekvensen vil blive, men jeg kan ikke se andet, end det bliver et meget dårligere tilbud.
Vi har nogle medarbejdere, der knokler for at få hverdagen til at hænge sammen og bevare en gejst, men det er rigtig svært at motivere dem til at blive ved, når vi ser nye besparelser og nye besparelser, siger Jette Jensen.
Formand i Djurs Lærerforening Lisbeth Bøwes er enig i, at der allerede er skåret ind til benet.
- Man må kigge på alternativer, for det, der ligger på bordet lige nu, er ikke spiseligt, siger Lisbeth Bøwes.
Besparelser kan give større udgifterFormanden for Børne- og Ungdomsudvalget, Mads Nikolajsen fra SF, frygter, at nye besparelser vil føre til endnu større udgifter.
- Det er ikke ansvarligt at gøre det på den her måde.
Merudgiften til skolegang i andre kommuner risikerer at blive forøget, hvis vi forringer vores egne tilbud mere.
Vi skal dæmpe flugten, i stedet for at spare endnu mere end vi allerede har gjort, siger han.
Han har foreslået at lukke hullet i kassen ved at bruge penge fra en pulje med ubrugte midler, men Socialdemokratiet, Venstre og Dansk Folkeparti har stemt for at spare på skoler og institutioner.
Lisbeth Bøwes mener, at politikerne må tage ansvar.
- Der er nogle politikere, der ikke gjorde arbejdet ordentligt i første omgang.
De må tage arbejdet på sig og gøre det færdigt.
Det kan ikke passe, at det skal uddelegeres til ledere og medarbejdere.
FacebookTwitterKopier linkEmner:Økonomi|Uddannelse|Jylland|Dansk Folkeparti|Mads Nikolajsen (politiker)




https://www.dr.dk/nyheder/politik/folketingsvalg/ekspert-om-roegfri-skoletid-jeg-er-ikke-i-tvivl-om-det-vil-have-en

FolketingsvalgEkspert om røgfri skoletid: 'Jeg er ikke i tvivl om, at det vil have en effekt på unge'Effekten af røgfri skoletid er dog endnu ikke belyst, understreger Charlotta Pisinger.
Af Thomas Klose Jensen og Josephine Nue04.
juni 2019 kl.
15.
22Bemærk: artiklen er mere end 30 dage gammelLæs opDer tegner sig et bredt flertal for at indføre røgfri skoletid på grundskoler, efterskoler og alle ungdomsuddannelser blandt partierne på Christiansborg.
Og det glæder Charlotta Pisinger, der er klinisk professor i tobaksforebyggelse på Center for Klinisk Forskning og Forebyggelse på Bispebjerg og Frederiksberg Hospital.
- Det er et forholdsvis nyt og skandinavisk fænomen, men jeg er ikke i tvivl om, at det vil have en effekt på unge, siger hun.
Læs også:Flertal af partier klar til at lovgive mod rygning i skoletiden - for både elever og ansatteRestriktioner virker genereltOgså i Kræftens Bekæmpelse er der glæde over åbningen for, at der kan komme røgfri skoletid på den anden side af et valg.
- Vi har længe appelleret til, at vi fik røgfri skoletid – både på grunduddannelserne og ungdomsuddannelserne.
Og det har vi primært gjort, fordi man har god erfaring med det i de andre nordiske lande, især i Norge, siger projektchef for tobaksforebyggelse Niels Them Kjær.
Røgfri skoletid blev indført i Norge for nogle år siden, og erfaringerne har været positive bekræfter Charlotta Pisinger.
Det betyder utroligt meget for de unge, at de ser andre ryge.
Jo mere de ser op til dem, desto mere betyder det.
Charlotta Pisinger, professor i tobaksforebyggelse- I dag ser vi, at andelen af rygere blandt de unge er ekstremt lavt, siger hun og slår fast, at røgfri skoletid dog ikke alene kan forklare den tendens.
Faktisk er det meget sparsomt med viden på området.
Flere undersøgelser er i gang med at belyse området, men indtil videre er effekten af røgfri skoletid ikke velundersøgt.
- Men vi ved fra alle de gange, man har indført nogle restriktioner på rygning på arbejdspladser for eksempel, at hvis det bliver håndhævet, så virker det, siger Charlotta Pisinger.
I tilfældet med røgfri skoletid er der endda en potentiel ekstra gevinst.
For forslaget gælder for alle, både elever over 18 år, men også de ansatte.
- Det betyder utroligt meget for de unge, at de ser andre ryge.
Jo mere de ser op til dem, desto mere betyder det.
Rollemodeller som lærere har en meget stor betydning for, om børnene selv begynder at ryge, forklarer hun.
Unge er ekstremt prisfølsommeSelvom Charlotta Pisinger altså er positivt stemt for røgfri skoletid, så er det helt overordnet særligt ét initiativ, som vil kunne sende Danmark i retning mod den første røgfrie generation.
Nemlig at sætte prisen på cigaretter op.
- Vi ved, at det som er allermest effektivt, er en høj pris på tobak.
De unge er ekstremt prisfølsomme, og går vi ud og spørger på erhvervsskoler eller produktionsskoler, så er det også det, de efterlyser, siger hun.
Og i forhold til højere priser fik Charlotta Pisinger i gårsdagens partilederdebat på DR1 gode nyheder - for her meldte Socialdemokratiet for første gang ud, at partiet efter valget også vil skrue prisen på cigaretter op.
Hermed er det langt størstedelen af partierne, som bakker op om prisstigninger.
Se klippet fra debatten her:FacebookTwitterKopier linkEmner:Rygning|DR1|Ungdomsuddannelser|Norge|Kræftens Bekæmpelse




https://www.dr.dk/nyheder/politik/folketingsvalg/anne-mette-er-gift-med-sen-fra-cambodja-par-som-os-er-blevet-totalt

FolketingsvalgAnne-Mette er gift med Sen fra Cambodja: Par som os er blevet totalt glemt i denne valgkampDansk-internationalt par efterlyser flere nuancer i flygtninge- og udlændingedebat.
Det dansk-internationale ægtepar Sen Theng og Anne-Mette Dyrmose føler sig glemt - og klemt - i en debat om udlændinge, der mangler nuancer, fortæller de.
Mads Korsager Nielsen04.
juni 2019 kl.
14.
19Bemærk: artiklen er mere end 30 dage gammelLæs opKnap en måneds valgkamp er snart forbi.
Døgn fyldt med politiske debatter og budskaber nærmer sig et klimaks.
Men i Brønshøj sidder et dansk-internationalt par med en følelse af at være blevet glemt.
Og ikke mindst klemt.
Udlændinge- og indvandrere har fyldt meget i debatten undervejs.
Men nuancerne blev der aldrig plads til, oplever ægteparret Anne-Mette Dyrmose og Sen Theng.
- I stedet handlede det om kvoteflygtninge, indvandrere uden arbejde og illegale asylansøgere.
Endnu engang endte vi - et dansk-internationalt par bundet sammen af kærlighed - som en følgeskade af en stram udlændingepolitik.
I et af verdens rigeste lande.
Vi spørger os selv, om ikke der er råd til international kærlighed i Danmark, siger Anne-Mette Dyrmose.
Mødtes i Phnom PenhAnne-Mette Dyrmose og Sen Theng er gift og bor i Brønshøj i København.
Parret mødte hinanden i 2014 i Phnom Penh i Cambodja, hvor Anne-Mette Dyrmose arbejdede på et udviklingsprojekt som en del af sit studie på Københavns Universitet.
To år senere blev de gift og flyttede året efter til Danmark.
Sen Theng har haft fuldtidsarbejde, stort set siden han ankom til Danmark, fortæller han.
Han er stolt af, at hans murer- og håndværkerfærdigheder fra Phnom Penh er efterspurgte i Danmark.
På byggepladserne kalder de ham ‘pudsemesteren’.
På sin murer-arbejdsplads er Sen Theng fra Cambodja kendt som 'pudsemesteren'.
Flere steder i hovedstaden findes beviser på Sen Thengs murerarbejde.
Ny indskolingsbygning på Grøndalsvængets Skole.
Lejeboligerne ‘Bjerglandsbyen’ ved Bellahøj.
Damhusparken i Rødovre.
Ensidig debat gør ondtAnne-Mette Dyrmose er universitetsuddannet og arbejder som fuldmægtig i en styrelse i centraladministrationen.
- Det smerter os, at vi under hele valgkampen er blevet proppet ned i den samme tønde som de seneste mange års fejlslagne integrationspolitik.
Det er den samme retorik og de samme regler, der er rettet mod os, som mod kriminelle indvandrere, siger Anne-Mette Dyrmose.
Hun nævner en rapport fra analyse- og oplysningsorganisationen Unitos, som ikke har været en del af valgkampsdebatten.
Rapporten viser, at et stort flertal af udenlandske ægtefæller, der bor i Danmark som Sen Theng, aldrig har modtaget en krone i overførselsindkomster og har et uddannelsesniveau, der er sammenligneligt med den danske befolknings.
- Vi kan ikke se os selv i debatten.
Vi føler i stedet, at der bliver lagt hindringer ud i form af love, der skal gøre det besværligt at have en stabil og forudsigelig tilværelse i Danmark.
Et eksempel er opholdskravet for retten til dagpenge, fortæller hun.
Ramt af opholdskravSen Theng meldte sig ind i 3F’s a-kasse i august 2017.
Efter et fuldtidsår på byggepladser med mørtel og murerske, fik han retten til dagpenge i 2018.
Fire måneder senere mistede han den igen.
- Dagpengeretten var en slags forsikring imod økonomisk ustabile tider.
Som alle andre har vi husleje og andre regninger, der skal betales.
Som ufaglært i byggebranchen ved jeg godt, at jeg er blandt de første der ryger ud, hvis der skal fyres, siger Sen Theng.
Desuden risikerer Sen at blive smidt ud af landet, næste gang opholdstilladelsen skal forlænges, hvis han tager imod sociale ydelser som for eksempel kontanthjælp eller integrationsydelse, fortæller de.
Derfor blev han medlem af en dansk a-kasse, men nu er sikkerhedsnettet væk.
- Derfor må vi regne med at skulle klare os for én dagpengeindkomst, hvis vi begge mister arbejdet.
Det er der ikke noget, der tyder på.
Men det betyder, at vi ikke kan gå i banken og få et boliglån, siger Anne-Mette Dyrmose.
Har gjort hvad de kunneParret fortæller, at de begge har gjort, hvad den danske regering forlanger af dansk-udenlandske par som dem.
De er begge i arbejde, forsørger sig selv og spiller en rolle i samfundet.
Alligevel har de en fornemmelse af at være til ulejlighed.
En følelse som valgkampen ikke har ændret på, fortæller de.
- Det er vores indtryk, at betingelserne for dansk-internationale par ikke vil blive bedre efter denne valgkamp.
Enigheden om en stram udlændingepolitik har sjældent været større set på tværs af partierne.
Men nuancerne er længere væk end nogensinde, konstaterer Anne-Mette Dyrmose.
Se partilederne debattere flygtninge- og udlændingepolitik i 'FV19: Demokratiets aften' her.
FacebookTwitterKopier linkEmner:Udlændingepolitik|Københavns Universitet|Phnom Penh|Flygtninge og asylansøgere|Cambodja




https://www.dr.dk/nyheder/kultur/film/han-er-den-nye-carl-moerck-overtager-hovedrollen-i-kaempe-filmsucces

Film og serierHan er den nye Carl Mørck: Overtager hovedrollen i kæmpe filmsuccesSkuespilleren Ulrich Thomsen afløser Nikolaj Lie Kaas i den populære rolle.
Ulrich Thomsen overtager rollen som Carl Mørck fra kammeraten Nikolaj Lie Kaas.
De to har i øvrigt spillet sammen adskillige gange tidligere, blandt andet i 'Blinkende Lygter', 'Brødre' og 'Adams Æbler'.
(Foto: Jasper J.
Spanning © Nordisk Film)Af Marie Ravn Nielsen04.
juni 2019 kl.
15.
01Bemærk: artiklen er mere end 30 dage gammelLæs opDe sidste mange år har vi været vant til at se Nikolaj Lie Kaas spille antihelten og vicekriminalkommissæren Carl Mørck i filmatiseringerne af Jussi Adler-Olsens bøger om politiets Afdeling Q.
Men nu overtager Ulrich Thomsen hovedrollen i den kommende 'Marco Effekten', der lægger sig i forlængelse af filmseriens seneste biografhit, 'Journal 64'.
Det oplyser Nordisk Film.
Ved Thomsens side vil vi se Zaki Youssef, der for nylig var aktuel i filmen 'Danmarks Sønner'.
Han overtager nemlig rollen som Mørcks makker Assad, der i de tidligere film blev spillet af Fares Fares.
Zaki Youssef overtager rollen som Assad fra Fares Fares.
Zaki Youssef modtog i 2011 Reumerts Talentpris og har siden haft stor succes som både dramatiker og skuespiller på de skrå brædder.
På tv har han medvirket i serier som 'Rita' og 'Grand Danois'.
Rollen i 'Marco Effekten' bliver hans største filmrolle til dato.
(Foto: Jasper J.
Spanning © Nordisk Film)Dermed har 'Marco Effekten' sikret sig et stærkt hovedrollepar, udtaler filmenes producent Mikael Rieks.
- Med en lang række danske og internationale film og tv-serier bag sig har Ulrich Thomsen markeret sig som international karakterskuespiller.
Og sammen med Zaki Youssef (.
.
.
) vil vi skabe et nyt og interessant makkerpar i dansk film, siger han.
'Marco Effekten' instrueres af den danske, Oscar-nominerede filminstruktør Martin Zandvliet, der er kendt for filmene 'Under sandet' og 'Dirch'.
Læs også:Fares Fares er færdig med Assad: Den kemi, jeg har med Nikolaj, er noget helt specieltFlere Mørck-film på vejForfatter Jussi Adler-Olsen glæder sig meget til at se historien omsat til film og indleder sit samarbejde med Nordisk Film 'med stor åbenhed og nysgerrighed'.
- 'Marco Effekten' er min femte fortælling om Afdeling Q og mit forsøg på at vise, hvordan korruption og grådighed rammer den vestlige verden – en historie, som er mere relevant nu end nogensinde før, udtaler forfatteren.
Her ses Nikolaj Lie Kaas og Fares Fares i den seneste 'Journal 64', der med sine mere end 750.
000 solgte billetter kan bryste sig af at være sidste års mest sete film i de danske biografer.
Det er ingen hemmelighed, at Jussi Adler-Olsen ikke har været stor fan af de tidligere filmatiseringer, der er blevet lavet af filmselskabet Zentropa.
- Zentropas film ligger langt fra mine bøger, og meget tyder på, at jeg får mere indflydelse i forbindelse med de næste film, sagde Jussi Adler-Olsen til Ritzau i 2016, da rettighederne overgik til Nordisk Film.
Og der er udsigt til flere film om den bistre knudemand Carl Mørck og hans kolleger.
Adler-Olsen udgiver den 14.
juni sit ottende bind i serien, der har fået titlen 'Offer 2117' – og forventningen er, at Nordisk Film skal producere filmatiseringer af alle resterende og kommende bøger.
FacebookTwitterKopier linkEmner:Jussi Adler-Olsen (forfatter)|Martin Zandvliet (filminstruktør)|Nordisk Film|Zentropa|Litteratur




https://www.dr.dk/nyheder/indland/flere-kommer-alvorligt-til-skade-i-trafikken-fart-og-mobilen-faar-skylden

IndlandFlere kommer alvorligt til skade i trafikken: Fart og mobilen får skyldenAntallet af svært tilskadekomne personer steg i 2018.
Nu opgiver Rådet for Sikker Trafik 2020-målene.
Ikke siden 2013 er så mange personer kommet alvorligt til skade i trafikken, viser nye tal.
Af Theis Lange Olsen04.
juni 2019 kl.
14.
15Bemærk: artiklen er mere end 30 dage gammelLæs opDet går den helt forkerte vej med at få det samlede antal dræbte og tilskadekomne i trafikken bragt ned.
Nye tal fra Vejdirektoratet viser, at 1.
862 personer kom alvorligt til skade i 2018 - det højeste niveau siden 2013.
I 2017 kom 1.
756 personer alvorligt til skade i trafikken.
171 personer omkom i trafikken i 2018 - det er kun fire færre end i 2017.
- De her tal er bekymrende, for det går samlet set i den forkerte retning.
Antallet af dræbte og tilskadekomne stiger, og det er bestemt ikke den udvikling, vi ønsker, siger Mogens Kjærgaard Møller, administrerende direktør i Rådet for Sikker Trafik:- Vi skal ikke lade os forblænde af, at antallet af trafikdræbte er faldet marginalt.
Der skal både politisk og i alle mulige andre sammenhænge arbejdes målrettet med at øge trafiksikkerheden.
Det er ikke det, der er blevet arbejdet allermest intenst med de senere år, siger han.
Med de nyeste tal for ulykker ser det mere end svært ud at nå det officielle mål om kun 120 trafikdræbte, 1.
000 alvorligt tilskadekomne og 1.
000 lettere tilskadekomne i 2020.
I Rådet for Sikker Trafik har de reelt givet op.
- Det er helt urealistisk, at vi når det mål.
Vi når slet ikke derned.
Men det skal ikke forhindre os i fortsat at arbejde på at nedbringe antallet af dræbte og tilskadekomne i trafikken, siger Mogens Kjærgaard Møller.
Øgede hastighederFart er den helt store dræber i den danske trafik.
Tal fra Vejdirektoratet viser, at i perioden 2011 til 2015 mistede 472 mennesker livet i ulykker, hvor en eller flere af de involverede kørte for stærkt i forhold til hastighedsgrænsen.
Trafikken i 20182.
680 trafikulykker i 2018.
I 23 procent af dem kom en person til skade eller mistede livet.
171 personer blev dræbt, 1.
862 kom alvorligt til skade, og 1.
425 kom lettere til skade.
28 cyklister blev dræbt, og 893 kom til skade - det højeste tal siden 2008.
I 2018 udgjorde el-cyklister 10 pct.
af alle tilskadekomne cyklister.
Seks el-cyklister blev dræbt i 2018.
17 dræbte i alderen 18-24 år - det laveste i mere end ti år.
I 2018 var der fem ulykker med spøgelsesbilister på motorveje, og tre af disse var ulykker med personskade.
Én person blev dræbt.
I 2018 blev der registreret 34 højresvingsulykker mellem lastbiler og cyklister.
I knap halvdelen af ulykkerne kom en cyklist til skade.
Fire cyklister mistede livet, og otte kom alvorligt til skade.
I 2018 skete 2/3 af alle ulykker i byerne.
Ulykker i byer er dog typisk mindre alvorlige end dem, der sker i landzoner.
I 2018 skete 116 ud af 164 dødsulykker i landzoner.
Syv ud af ti dræbte i trafikken i 2018 var mænd.
32 personer blev dræbt, og 364 kom til skade i spiritusulykker i 2018.
I 2018 skete hovedparten af ulykkerne i trafikken på hverdage i myldretiden.
Kilde: VejdirektoratetDet er særligt på landeveje, at de mest alvorlige fartulykker sker.
Siden den nuværende regering kom til magten med støtte fra Dansk Folkeparti er hastigheden øget til 120 og 130 km/t på udvalgte motorvejsstrækninger og til 90 km/t på udvalgte landeveje.
Står det til Rådet for Sikker Trafik, skal vi i en helt anden retning for at sikre færre dræbte i trafikken.
- Det hjælper ikke at øge hastigheden på vejene.
Vi ved alle, at fart er noget af det allerværste, og så skal vi arbejde med de nye udfordringer som uopmærksomhed.
15 år tilbage havde mobiltelefonen ikke den indflydelse på trafikken, som den har i dag.
- Vi har arbejdet meget med spiritusulykker og gjort det socialt uacceptabelt.
Det er den generelle opfattelse i dag.
Det skal også lykkes med uopmærksomhed.
Det skal bare ikke være i orden, at man sidder og roder med mobiltelefonen, imens man kører bil, siger Mogens Kjærgaard Møller.
DF: Et stykke arbejde foran osDansk Folkepartis transportordfører og formand for Færdselssikkerhedskommissionen, Kim Christiansen, erkender, at 2020-målet smuldrer mellem fingrene.
- Det tror jeg, vi må sige.
Det ville være ønskeligt, hvis vi nåede det.
Men det tror jeg ikke.
Der er kommet mange flere biler på vejene og mange flere cyklister.
Verden har ændret sig i den tid, handlingsplanen har levet.
Men I vidste vel, da I formulerede målet om kun 120 trafikdræbte, at der kunne komme flere biler på vejene med årene?
- Man kan jo altid sige, om man skulle have regnet sådan noget ind i det.
Men det her må bare gøre, at vi skal blive endnu skarpere med den næste handlingsplan, så vi kan nå i mål med færre dræbte og tilskadekomne.
Så der er et stykke arbejde foran os.
I har i Dansk Folkeparti været med til at øge hastigheden og tilladt flere køretøjer i trafikken.
Flere forskere har kritiseret det og siger, at det har medvirket til at forringe trafiksikkerheden.
Skal vi ikke den anden vej?
- Det er klart, at hvis vi kører 40 kilometer i timen, så sker der ikke alvorlige ulykker, men så går verden jo i stå.
Det handler om at have de rigtige hastigheder de rigtige steder.
Den balance har vi prøvet at finde, siger Kim Christiansen.
FacebookTwitterKopier linkEmner:Mogens Kjærgaard Møller (jurist)|Rådet for Sikker Trafik|Trafik|Dansk Folkeparti|Ulykker




https://www.dr.dk/musik/noah-har-fundet-sin-egen-maade-klare-sorg-og-kriser-paa-jeg-er-ikke-saa-god-til-tale-om

MusikNoah har fundet sin egen måde at klare sorg og kriser på: 'Jeg er ikke så god til at tale om tingene'Musikken spiller en helt særlig rolle for Troels Gustavsen, der står bag kunstnernavnet Noah.
Af Sofie Bo Christensen04.
juni 2019 kl.
15.
01Læs opKender du dét med at have svært ved at finde de helt rigtige ord?
Nogle gange kan følelser nemlig godt være så overvældende, at ord virker mangelfulde.
Det kender Troels Gustavsen, der laver musik under navnet Noah, alt til.
Derfor bruger han musikken til at sætte ord på de svære og store følelser.
Efter min far døde i 2005, begyndte musikken at fylde virkelig meget for mig, og jeg oplevede, at jeg kunne bruge den terapeutisk for at kunne komme ud med nogle ting.
Troels GustavsenDet gjorde han både, da han mistede sin far, da han brød med et bandmedlem og nu også med sin nyeste single, der er den helt store kærlighedserklæring til kæresten og moderen til hans tre børn.
- Efter min far døde i 2005, begyndte musikken at fylde virkelig meget for mig, og jeg oplevede, at jeg kunne bruge den terapeutisk for at kunne komme ud med nogle ting, siger den 31-årige sanger.
Musikken blev altså en mulighed for Troels Gustavsen at bearbejde den sorg, som fulgte faderens død.
- Når jeg kom hjem fra skole, så lukkede jeg døren og klarede mine følelser alene.
Jeg er ikke så god til at tale om ting, men jeg er rigtig god til at synge om det og komme ud med det den vej, fortæller han.
Hør sangen 'Times (Blue Times)' fra dengang, Troels Gustavsen lavede musik under eget navn, her:Troels Gustavsen - Times (Blue Signs)Den dengang 15-årige sanger lagde sine meget personlige numre om sorgen på nettet, og halvanden måned efter blev han opdaget af et pladeselskab, som udgav hans debutalbum 'Soon' i 2007.
Det var en overvældende tid for teenageren.
Troels Gustavsen stod midt i sit livs største sorg, og pludselig stod han også med muligheden for at få den musikkarriere, han altid havde drømt om.
- De sange, jeg skrev i den periode, fik en meget stor betydning for mig.
Jeg havde følelsen af at opleve min drøm og mareridt på samme tid, for det var indirekte min fars død, der var med til at opfylde min store drøm om at lave musik, fortæller han.
To venner mødes om musikkenI 2008 begyndte Troels Gustavsen at lave musik på dansk sammen med gymnasievennen Lasse Dyrholm, og de to udgjorde dengang Noah sammen.
De lavede musik sammen, fordi de syntes, det var sjovt, men den store fælles musikkarriere var faktisk aldrig planen.
Sådan blev det bare.
Lasse Dyrholm (tv.
) og Troels Gustavsen (th.
) til Zulu Awards i 2014, da de stadig udgjorde Noah sammen.
 Scanpix)Et pladeselskab faldt nemlig over deres musik på Youtube, og derfra tog det ellers fart.
Det gik så hurtigt, at popduoen ikke havde tid til at overveje, hvordan deres musiksamarbejde skulle fungere, og det fik store konsekvenser.
- Det endte med at gå så stærkt, at vi ikke havde tid til at finde ud af, hvordan man skulle være venner, og hvordan man skulle arbejde sammen professionelt.
Vi nåede aldrig at forventningsafstemme, så når jeg ser tilbage på det hele nu, så kan jeg godt se, at det gik for hurtigt, siger Troels Gustavsen.
Hør kæmpehittet 'Alt er forbi' fra deres selvbetitlede debutalbum her:Noah - Alt er forbiBrevet til Lasse DyrholmEfter syv år som en storhittende duo, besluttede Troels Gustavsen og Lasse Dyrholm i slutningen af 2015 at gå hver til sit.
Det var ikke en drastisk beslutning, for spørgsmålet om at afslutte samarbejdet havde længe ligget og ulmet.
- Til sidst var det kun musikken, der holdt os sammen, selvom vi næsten ikke kunne klare synet af hinanden, siger Troels Gustavsen.
Dagen efter vidste vi begge to godt, at det ikke var sundt for os at fortsætte.
Så bruddet var en fælles beslutning.
Troels GustavsenEfter en aften ude med lidt for meget at drikke, blev der smidt med ord, der ikke kunne tages tilbage, og det blev enden på deres samarbejde.
- Dagen efter vidste vi begge to godt, at det ikke var sundt for os at fortsætte.
Så bruddet var en fælles beslutning, hvor vi mødtes og så hinanden i øjnene og snakkede om, hvad vi skulle gøre, siger Troels Gustavsen om episoden, som for alvor sluttede deres samarbejde.
Troels Gustavsen fortsatte Noah uden Lasse Dyrholm, men det var ikke kun i musikken, at de brød med hinanden.
Efter bruddet mistede de to venner fuldstændig kontakten, og der var stille mellem dem i tre år – indtil 2018, hvor Troels Gustavsen lagde et brev op på sin egen Facebook-profil, skrevet til forhenværende ven og tidligere samarbejdspartner, Lasse Dyrholm.
Det havde været svært for Troels Gustavsen at sætte de helt rigtige ord på følelserne, der fulgte bruddet med Lasse Dyrholm, og derfor skrev han sine følelser ned, ligesom han gjorde for at håndtere sin sorg efter faderens død.
Denne gang var det uden melodi, men det havde samme effekt, for som Troels Gustavsen selv udtrykker det: 'Så er det nemmere at tale om det igennem musikken eller et brev'.
Den store corny kærlighedserklæringDet er altså i sangene - eller breve, at Troels Gustavsen får afløb for alle de store følelser, som ikke altid er lige til at få talt om i hverdagen.
Og det er da også de store følelser, der er på spil i hans nye single, som er skrevet til hans kæreste.
Sangen kom til mig på engelsk, men da jeg forsøgte at ændre det til dansk, fungerede det slet ikke - det blev simpelthen for corny.
Troels Gustavsen- Det er den store kærlighedserklæring til min kæreste og om alle de ting, vi har været igennem, siger sangeren.
Det er ikke noget nyt, at Troels Gustavsen bruger musikken til at udtrykke sig, men anderledes fra den tidligere Noah-musik er sangen på engelsk.
Og det er en nødvendighed, når følelserne er så store, mener han.
- Sangen kom til mig på engelsk, men da jeg forsøgte at ændre det til dansk, fungerede det slet ikke - det blev simpelthen for corny.
Men jeg ville bare så gerne sige de ting, jeg siger i den her sang, så det måtte blive på engelsk, siger Troels Gustavsen.
Lyt til Noahs nye single, '83', herunder:NOAH - 83Og sangerens kommende album, der udkommer 1.
november, vil være med flere engelske sange.
- Det bliver både på dansk og engelsk, men uanset sproget bliver det et album, jeg kan stå 110 procent inde for.
FacebookTwitterKopier linkEmner:Youtube|Facebook|Sundhed og velvære




https://www.dr.dk/nyheder/politik/folketingsvalg/klimadagsorden-traekker-spor-groenne-organisationer-faar-mange-nye

FolketingsvalgKlimadagsorden trækker spor: Grønne organisationer får mange nye medlemmerMiljø og klima er øverst på dagsordenen blandt vælgerne i samtlige regioner, viser en rundspørge.
Folkets Klimamarch på Christiansborg Slotsplads København, lørdag den 25.
maj 2019, trak mange mennesker til.
Af Karoline Kert og Nanna Mortensen04.
juni 2019 kl.
13.
49Bemærk: artiklen er mere end 30 dage gammelLæs opKlima står øverst på ønskelisten, når det handler om, hvad vi vil have politikerne til at tage sig af.
I en undersøgelse Epinion har lavet for DR, er klimaet øverst på dagsorden hos vælgerne i samtlige regioner i Danmark.
Den stigende interesse for miljøet mærker flere klima- og miljøorganisationer også med et stigende antal medlemmer og frivillige, der vil være med til at pege Danmark i en grønnere retning.
Blandt andet i Danmarks Naturfredningsforening hvor 1.
962 har meldt sig ind siden årsskiftet, fortæller foreningens præsident, Maria Reumert Gjerding.
- Det er ny situation.
Vi ser en vækst i antallet af medlemmer, som vi ikke har set i flere år.
Der er flere som har klimaet og naturen på nethinden, og som synes, at det er en utrolig væsentlig dagsorden, siger hun.
Det samme oplever Den Grønne Studenterbevægelse i København, hvor 80 faste frivillige og mere end 500 aktive unge har sluttet sig til, siden bevægelsen startede sidste år.
Vi kan se, at den kamp vi tager, den faktisk betyder noget.
Frederik Roland Sandby, talsmand for Den Grønne StudenterbevægelseDet er blandt andet den varme sommer sidste år og det øgede fokus på klima under valgkampene, som tiltrækker nye medlemmer, vurderer talsmand Frederik Roland Sandby.
- Det er noget, som virkelig giver et boost til moralen i Den Grønne Studenterbevægelse og hos de unge.
Vi kan se, at den kamp vi tager, den faktisk betyder noget, og det giver en større tilslutning, siger han.
Fakta: EpinionResultaterne er baseret på i alt 5.
534 interviews gennemført via Epinions internet-panel fra d.
7.
til d.
28.
maj.
De unge tager klimakampen opDe nye medlemmer kan typisk deles ind i to grupper, hvor den ene er mere aktiv i klimakampen end den anden.
Det forklarer trendekspert Louise Byg Kongsholm, der er ejer af Pej Gruppen.
- For nogen giver det en fornemmelse af, at man gør en indsats, uden at man lægger sit liv om, så man ikke spiser kød, flyver, køber tøj, kører bil osv.
Så på den her måde køber man lidt indirekte aflad og føler, at man alligevel bidrager, siger hun.
- For andre har det en kæmpestor betydning.
De mener det rent faktisk og gør samtidig selv en indsats; om det så er plastik eller kød eller rejser.
Fælles for de to grupper er dog, at de er med til at skubbe til den politiske dagsorden.
Hos miljøorganisationen Greenpeace er det især unge, der melder sig ind og viser deres interesse og vilje for at kæmpe for klimaet, siger kampagnechef Mads Fisker.
- De unge kommer og banker på døren og vil være med til at skubbe klimadagsordenen endnu længere frem.
De har en stor lyst til at tage del i demokratiet og vise politikerne, at der er en kæmpe appetit på mere handling, siger han og fortsætter:- Klimakrisen er blevet mindre abstrakt, og jeg tror, at der er flere unge end nogensinde før, der føler, at det er vigtigt at gøre, hvad man hver især kan gøre, men også samle sig og få det politiske niveau til at lytte, siger Mads Fisker.
FacebookTwitterKopier linkEmner:Maria Gjerding (politiker)|København|Danmarks Naturfredningsforening|Klimaændringer|Greenpeace




https://www.dr.dk/nyheder/politik/folketingsvalg/10000-kroner-i-aflad-flere-kandidater-betaler-sig-fra-klimabelastning

Folketingsvalg10.
000 kroner i aflad: Flere kandidater betaler sig fra klimabelastningVed at købe CO2-kvoter har flere folketingskandidater kompenseret for deres udledning i forbindelse med valgkampen.
- Jeg interesserer mig for, om de andre partier og kandidater ligesom jeg tager det personlige ansvar og køber kvoter, siger Morten Messerschmidt.
Af Daniel Myrup Pedersen04.
juni 2019 kl.
13.
35Bemærk: artiklen er mere end 30 dage gammelLæs opMeningsmålinger har vist det, og den afsatte tid i debatrunder ligeså: Klimaet er ét af de helt store temaer til dette folketingsvalg.
Det har fået folketingskandidater som Morten Messerschmidt (DF) til at købe CO2-kvoter, som skal kompensere for det CO2-aftryk, som hans og andres valgkampagne har haft.
- Det her er også en reaktion på den valgkamp vi har haft.
Det er utroligt let at stå i store debatter og udstikke løfter på samfundets vegneMorten Messerschmidt, folketingskandidat, DF- Der har i den her valgkamp været rigtig mange formeninger og løfter om, hvor meget Danmark skal levere på CO2-fortrængen i årene frem, og det kan jo være rigtig godt, men jeg synes man skal gå foran med et personligt eksempel, når man har så høje ambitioner på samfundets vegne, siger Morten Messerschmidt.
Læs også:Har du klimakvaler?
Du kan købe aflad for dine klimasynderDet er 10.
000 kroner fra Morten Messerschmidts kampagnekasse, der er gået til at købe kvoter for udledningen af 38 tons.
Det præcise regnestykke for hans udledning har han ikke på skrift, men med 38 tons CO2-kvoter kommer man rigtig langt, da en dansk person ifølge Verdensbanken udleder knap 6 tons om året.
Han afviser selv at kalde sig klimatosse, men det er en ny side af den nuværende europaparlamentariker, der håber at blive valgt ind i Folketinget:Fire tips til dig, der gerne vil købe dit CO2-forbrug tilbageKompensationen skal være ægte.
Du skal gå efter præcise projekter, og ikke bare et projekt, som ikke er specificeret.
Kompensationen skal tilføje noget til CO2-regnestykket.
Du skal gå efter et nyt projekt, der bliver finansieret af din donation, i stedet for at betale penge til noget, som ville være oprettet af den organisation, du betaler til, alligevel.
Gode projekter laver en baseline.
Som køber skal du kunne læse dig frem til, hvor meget CO­­­2 der spares, i forhold til hvis projektet ikke var blevet gennemført.
Gå efter større organisationer, der har plads og kontakter til at lave større projekter.
Projektet skal være bekræftet af uafhængige organisationer, indgå i et register og løbende overvåges, mens det bliver udført.
Køber du for eksempel CO­­­2-aflad i et stykke skov, skal nogen kontrollere at skoven ikke bliver fældet i løbet af projektets levetid.
Kilde: Større trivsel med mindre klimabelastning- Det her er en reaktion på den valgkamp vi har haft.
Det er utroligt let at stå i store debatter og udstikke løfter på samfundets vegne, men hvis det skal have nogen troværdighed, så er det vigtigt også at finde ud af, om de partier, der har gjort det her til det helt store spørgsmål så også selv lever op til det, siger Morten Messerschmidt.
Alternativet kompenserer for hele partietVia en rundringning til partikontorene har DR Nyheder fundet frem til, at det ikke er særligt mange kandidater, som vælger at CO2-kompensere.
Men en klar rollemodel er alligevel Alternativet, der CO2-kompenserer for cirka 100.
000 kroner om året, viser tal fra deres hovedbestyrelses årsregnskab.
Det skal dække hele partiets CO2-aftryk, og de har budgetteret med mere i år, da det er valgår og derfor udleder mere.
Louise Vinther Alis brugte 1.
500 kroner på CO2-aflad, og droppede tanken om valgplakater til fordel for vildengfrø, som her på billedet.
Privatfoto.
Alternativet brugte 88.
000 kroner på CO2-aflad i 2016, 112.
000 året efter og 96.
000 sidste år.
 Mette Abildgaard har valgt kun at kompensere for CO2-aftrykket hendes transport rundt i landet.
Hendes budget er på 15.
000, mens der ikke er noget loft over Søren Pape Poulsens 1 / 3Louise Vinther Alis brugte 1.
500 kroner på CO2-aflad, og droppede tanken om valgplakater til fordel for vildengfrø, som her på billedet.
Privatfoto.
1 / 3Alternativet brugte 88.
000 kroner på CO2-aflad i 2016, 112.
000 året efter og 96.
000 sidste år.
2 / 3Mette Abildgaard har valgt kun at kompensere for CO2-aftrykket hendes transport rundt i landet.
Hendes budget er på 15.
000, mens der ikke er noget loft over Søren Pape Poulsens 3 / 3For 112.
000 kroner købte de i 2017 kvoter, der dækkede 890 tons CO2, selvom partiet ifølge egne udregninger udledte 80,4 tons.
Partierne Enhedslisten og Liberal Alliance afviser at CO2-kompensere, mens Venstre hverken vil be- eller afkræfte, om de gør det.
Vildengfrø frem for valgplakaterHos Radikale Venstre har deres spidskandidat til europaparlamentsvalget, Morten Helveg Petersen, købt CO2-kompensation for 10.
400 kroner, men til folketingsvalget fortæller de, at Louise Vinther Alis har kompenseret på en lidt anderledes vis.
Hun købte kompensation for CO2-aftrykket af 3000 plakater, men fik aldrig plakaterne trykt.
I stedet fik hun lavet poser med vildengfrø, som hun har delt ud rundt om i landet.
Hos De Konservative sikrer Mette Abildgaard og Søren Pape Poulsen, at de kører på en grøn sky ved at klimakompensere for deres transport under valgkampen.
De kører i henholdsvis en autocamper og en større bus.
Hvem kompenserer?
Liberal Alliance kompenserer ikkeEnhedslisten kompenserer ikkeRadikale Venstres Louise Vinther Alis gørKonservatives Søren Pape og Mette Abildgaard gørAlternativet kompenserer for hele partietSocialistisk Folkeparti har ikke svaretSocialdemokratiet har ikke svaretVenstre vil hverken be- eller afkræfteDansk Folkeparti har ikke svaret, ud over MesserschmidtKilde: DR Nyheders rundringning- Jeg har valgt at CO2-kompensere en del af min valgkamp, fordi jeg gerne vil godtgøre for det aftryk, vi har sat, mens vi har kørt landet rundt i en måned for at føre valgkamp.
Så for mig handler det egentlig om at tage et personligt ansvar, siger Mette Abildgaard.
Men i modsætning til Morten Messerschmidt, så ønsker hun ikke at pege fingre ad de mange kandidater, som ikke kompenserer for deres CO2-aftryk:- Jeg vil ikke gøre mig til dommer over, hvordan de andre vælger at gøre det.
Men for mig har det bare været vigtigt at sætte penge af i budgettet til at CO2-kompensere.
Jeg kører rundt i en autocamper og kører mere end 3000 kilometer.
Og selvom den er meget klimavenlig, den model vi har valgt, så kan vi ikke undgå, at den sætter nogle aftryk, siger Mette Abildgaard.
DR Nyheder har også taget kontakt til Nye Borgerlige, Stram Kurs, Kristendemokraterne og Klaus Riskær Pedersen, men de har enten ikke svaret eller er ikke vendt tilbage.
Vi opdaterer listen løbende.
FacebookTwitterKopier linkEmner:Klaus Riskær Pedersen (erhvervsleder)|Morten Helveg Petersen (politiker)|Valg og folkeafstemninger|Folketinget|Radikale Venstre




https://www.dr.dk/nyheder/politik/folketingsvalg/lars-loekke-aendrer-kurs-gaar-til-valg-paa-regering-henover-midten

FolketingsvalgLars Løkke ændrer kurs: Går til valg på regering henover midtenEn fortsat VLAK-regering er ikke længere statsministerens førsteprioritet.
Statsminister Lars Løkke Rasmussen (V) ændrer kurs.
Af Emil Søndergård Ingvorsen og Lasse Bastian Larsen04.
juni 2019 kl.
14.
35 | opdateret 04.
juni 2019 kl.
20.
51Bemærk: artiklen er mere end 30 dage gammelLæs opStatsminister Lars Løkke Rasmussen (V) går til valg på at danne en regering henover midten, siger han til TV 2 News.
Det er et kursskifte, da han indtil nu har haft en borgerlig-liberal regering som førsteprioritet.
- Jeg er nået til den konklusion, at hvis Venstre får et styrket mandat i morgen, så vil jeg bruge al min energi og erfaring på at se, om ikke det kan lade sig gøre at samle en regering med ansvarlige erfarne partier henover midten.
Der er brug for samling på midten, siger han til TV 2, hvor han også afviser at pege på, hvem han specifikt ønsker at gå i regering med.
Læs også:Løkke åbner for SV-regering efter valgetDet er ikke første gang, at Lars Løkke Rasmussen skifter parlamentarisk kurs under valgkampen.
I midten af maj udgav han nemlig debatbogen 'Befrielsens Øjeblik', hvor han åbnede for at danne en SV-regering efter valget.
Det var dog ikke hans førsteprioritet, slog han fast.
VLAK er ikke realistiskGennem valgkampen har samtlige meningsmålinger dog vist, at blå blok vil have særdeles svært ved at opnå flertal.
Det bygger også på, at statsministeren ikke vil være afhængig af de mest yderligtgående højrepartier efter valget.
- Som valgkampen har skredet frem, så er det ikke nogen realistisk mulighed, siger Lars Løkke Rasmussen.
Statsministeren adresserede også den parlamentariske situation, da partilederne mødtes til Demokratiets Aften på DR1 i går.
- Det, der bekymrer mig, det er hvis fløjene dikterer.
Jeg har klart sagt, at jeg aldrig kommer til at melde Danmark ud af verdenssamfundet og bøje mig om krav om, at vi skal vende ryggen til konventionerne, sagde Lars Løkke Rasmussen, hvor han også omtalte sin SV-melding.
- Det var derfor, at jeg markerede: Kunne det være bedre at finde løsninger på midten.
Det var en dør, jeg åbnede på klem, men jeg fik den lige i hovedet igen.
Af det kan man jo lære, at Mette Frederiksen har tænkt sig at regere på den yderste venstrefløj, sagde Lars Løkke Rasmussen.
DR Nyheder har forsøgt at få en kommentar fra Venstres næstformand, Kristian Jensen.
Via sin pressetjeneste meddeler han, at han ikke vil stille op til interview.
Pressemedarbejderen siger, at det er Løkkes ansvar at lægge en linje for Venstre, og at Kristian Jensen er enig med ham.
Opdateret med video fra interviews med Lars Løkke Rasmussen og Bertel Haarder.
FacebookTwitterKopier linkEmner:Lars Løkke Rasmussen (politiker)|Venstre|DR1|Valg og folkeafstemninger|Kristian Jensen (politiker)




https://www.dr.dk/nyheder/politik/folketingsvalg/kandidater-fra-v-og-s-gaar-sammen-lokalomraadet-det-er-alvor-det-her

FolketingsvalgKandidater fra V og S går sammen for lokalområdet: 'Det er alvor, det her'Venstre og Socialdemokratiet har rundt i landet gang i et utraditionelt samarbejde.
Anni Matthiesen (V) og Troels Ravn (S) er ikke enige om, hvem der bør få regeringsmagten, men de er enige om at ville støtte op om deres lokalområde.
Af Bo Bork Bechsgaard og Rasmus Dyrberg Hansen04.
juni 2019 kl.
12.
49Bemærk: artiklen er mere end 30 dage gammelLæs opHvis man kører mod syd ud af Grindsted, vil man blive mødt af et temmelig stort valgbanner.
Det er der i sig selv ikke noget overraskende ved i disse valgtider, men alligevel skiller banneret sig en anelse ud.
Der bliver nemlig gjort reklame for to forskellige partier, og det er vel og mærke de to partier, der er de største konkurrenter om regeringsmagten her i landet.
Til højre hænger Socialdemokratiets Troels Ravn og til venstre hænger Venstres Anni Matthiesen.
Så snart man bevæger sig væk fra Christiansborg og toppolitikerne, er politikerne jo langt mere pragmatiske og konsensussøgende.
Kasper Møller Hansen, valgforskerImellem dem står der med store bogstaver: ’Stem lokalt’.
Og selv om Anni Matthiesen (V) da helst vil have, at man stemmer på hende, så anbefaler hun alligevel en personlig stemme til Troels Ravn til dem, der har tænkt sig at stemme rødt.
- Jeg ved, at jeg vil kunne tage telefonen og ringe til Troels (Ravn, red.
), hvis der er en sag, hvor jeg synes, vi bør arbejde sammen for at få det løst.
Når man kender hinanden, er det lettere at have kontakt.
Jeg ved helt nøjagtigt, hvor vi er uenige, men jeg ved også, at der er steder, hvor vi kæmper for den samme sag, siger Anni Matthiesen.
Det samme budskab kommer fra den anden side af banneret.
- Vi signalerer her, at vi gerne vil have, at vælgerne stemmer personligt og på en lokal kandidat.
Men det er klart, at jeg kæmper for mig selv og mit parti, som Anni (Matthiesen, red.
) også gør.
Personen gør en kæmpe forskel for de lokale sager, siger Troels Ravn (S).
Læs også:Stemmer du på et parti eller en kandidat?
Pragmatiske politikere ude i landetValgbanneret lidt udenfor Grindsted er ikke noget særtilfælde.
Masser af steder i landet er lokale kandidater gået sammen på tværs af partifarver for at sikre, at borgerne i deres lokalområde bliver hørt.
Det er nemlig kun godt 50 procent af vælgerne, der stemmer lokalt til folketingsvalget.
Ved kommunalvalg og valg til Europa-Parlamentet er det op imod 80 procent af stemmerne, der er personlige.
Ifølge Kasper Møller Hansen, der er valgforsker og professor i statskundskab ved Københavns Universitet, er de fælles kampagner for at stemme lokalt et fænomen, man ofte ser, når man kommer lidt væk fra storbyerne og væk fra de helt store politiske profiler.
Hvis man absolut ikke vil stemme på Venstre, så opfordrer jeg stærkt til, at man sætter sit kryds ved Anders Kronborg (S), netop fordi det er vigtigt, at Esbjerg har en repræsentant.
Ulla Tørnæs (V)- Så snart man bevæger sig væk fra Christiansborg og toppolitikerne, er politikerne jo langt mere pragmatiske og konsensussøgende.
Derfor ser vi tit, at kandidater fra forskellige partier arbejder sammen om at tiltrække stemmer.
Pragmatismen lever lokalt, og det kommer eksempelvis til udtryk gennem fælles kampagnemateriale.
'Hvis man absolut ikke vil stemme på Venstre, så.
.
.
'I Esbjerg arbejder politikere også sammen.
Her er det Venstres Ulla Tørnæs og Anders Kronborg fra Socialdemokratiet, der har planer om at få Esbjerg sat lidt mere på det politiske landkort.
De tøver heller ikke med at anbefale hinanden, og hvis man spørger Ulla Tørnæs, er det alvorligt ment.
- Ja, fuldstændig.
Hvis man absolut ikke vil stemme på Venstre, så opfordrer jeg stærkt til, at man sætter sit kryds ved Anders Kronborg, netop fordi det er vigtigt, at Esbjerg har en repræsentant, siger Ulla Tørnæs.
Tilsvarende siger Anders Kronborg, at ’hvis man vil stemme på Venstre, skal man vælge Ulla Tørnæs’.
- Det er alvor, det her.
Esbjerg står uden socialdemokratisk folketingsmedlem i øjeblikket, og hvis vi skal have udvikling vestpå med ordentlig infrastruktur og uddannelser til Esbjerg, er det vigtigt, at der er nogle repræsentanter herovre fra, og det afgør de personlige stemmer, siger han.
Anders Kronborg (S) og Ulla Tørnæs (V) er på jagt efter personlige stemmer i Esbjerg.
Fælles avisannonceSocialdemokratiets Annette Lind bor i Holstebro og håber på genvalg til Folketinget.
Hun har slået sig sammen med Venstres Kenneth Mikkelsen i håbet om at tiltrække de lokale stemmer.
For hvis man åbner Dagbladet Ringkøbing Skjern i dag, finder man en annonce, hvor de to politiske konkurrenter har slået pjalterne sammen og opfordrer til at stemme lokalt og personligt.
S'er og V'er i fælles front i Dagbladet Ringkøbing Skjern.
Foto fra Søren Elbæks Facebookprofil.
- Der er ingen tvivl om, at når der skal laves store aftaler, er det mellem de store partier, og der handler det om, at man har en stærk repræsentant i sit område, siger Annette Lind (S).
For Kenneth Mikkelsen (V) handler det også om, at områdets sjæl kommer til sin ret.
- Det giver chancen for, at vælgerne i Ringkøbing-Skjern får en repræsentant, der er dedikeret til området og gerne vil tage de værdier, der er gældende i det område, med til Christiansborg.
FacebookTwitterKopier linkEmner:Annette Lind (politiker)|Anni Matthiesen (politiker)|Socialdemokraterne|Esbjerg|Valg og folkeafstemninger




https://www.dr.dk/nyheder/politik/folketingsvalg/venstre-bruger-maalrettet-annoncetrick-eksperter-kalder-det

FolketingsvalgVenstre bruger målrettet annoncetrick: Eksperter kalder det manipulerendeFacebook-annoncer advarer om, hvor udviste kriminelle kan blive placeret, hvis rød blok får magten.
Sådan her ser den politiske annonce fra partiet Venstre ud.
Lige netop denne dukker op i flere tusinde nordjyders Facebook-feed.
Af Louise Dalsgaard, Anne Skjerning, Frederik Hugo Ledegaard og Katrine Baunkjær04.
juni 2019 kl.
14.
11Bemærk: artiklen er mere end 30 dage gammelLæs opHvor skal det nye udrejsecenter for udviste kriminelle udlændinge ligge?
Hvis rød blok med Radikale Venstre får magten, så kan det blive på et nedlagt asylcenter i Hjørring.
Det ønsker vi i Venstre ikke!
Sådan lyder en politisk annonce fra partiet Venstre, som her i valgkampens allersidste dage dukker op i tusindvis af nordjyders Facebook-feed.
Annoncen med den ordlyd bliver kun vist til Facebook-brugere i Nordjylland, fordi Venstre har designet annoncen sådan, at det kun er nordjyder, der kan se den.
Sidder man til gengæld på Bornholm, dukker en anden og næsten identisk annonce op, men her lyder advarslen, at de udvisningsdømte udlændinge kan blive placeret i byer på Bornholm.
- Venstre fremstiller det sådan, at man tror, at det kun drejer sig om den pågældende by.
Det gør de for at skabe en emotionel respons hos målgruppen.
Og så kommer vi over i noget, der er manipulerende, forklarer rådgiver i online marketing Halfdan Timm.
Han er partner i firmaet Obsidian Digital, som blandt andet har lavet onlinekampagner til Europaparlamentsvalget.
- Rent markedsføringsmæssigt er det jo effektivt, men det viser ikke hele sandheden.
Sådan her ser annoncen ud for de nordjyske Facebook-brugere.
Hvis man til gengæld bor i Region Syddanmark - omkring Fyn og Langeland - så ser annoncen sådan her ud.
Bor man i Region Hovedstaden kan denne her udgave dukke op i ens Facebook-feed.
For Facebook-brugere i region Syddanmark kan denne annonce også dukke op.
Annoncen med Center Ebeltoft er målrettet brugere i Region Midtjylland.
Hvis man bor i Region Syddanmark, kan denne annonce med Center Faaborg også dukke op.
Sådan ser en annonce til Facebook-brugere i Region Midtjylland ud.
Denne annonce er målrettet Region Nordjylland.
Denne annonce fra Venstre vises hos Facebook-brugere i Region Sjælland.
Her en annonce målrettet til midtjyske Facebook-brugere.
Kun Region Hovedstadens Facebook-brugere får vist denne annonce.
Sådan ser en annonce ud til nordjyder.
Og her endnu en annonce til Region Hovedstaden.
1 / 13Sådan her ser annoncen ud for de nordjyske Facebook-brugere.
1 / 13Hvis man til gengæld bor i Region Syddanmark - omkring Fyn og Langeland - så ser annoncen sådan her ud.
2 / 13Bor man i Region Hovedstaden kan denne her udgave dukke op i ens Facebook-feed.
3 / 13For Facebook-brugere i region Syddanmark kan denne annonce også dukke op.
4 / 13Annoncen med Center Ebeltoft er målrettet brugere i Region Midtjylland.
5 / 13Hvis man bor i Region Syddanmark, kan denne annonce med Center Faaborg også dukke op.
6 / 13Sådan ser en annonce til Facebook-brugere i Region Midtjylland ud.
7 / 13Denne annonce er målrettet Region Nordjylland.
8 / 13Denne annonce fra Venstre vises hos Facebook-brugere i Region Sjælland.
9 / 13Her en annonce målrettet til midtjyske Facebook-brugere.
10 / 13Kun Region Hovedstadens Facebook-brugere får vist denne annonce.
11 / 13Sådan ser en annonce ud til nordjyder.
12 / 13Og her endnu en annonce til Region Hovedstaden.
13 / 13"Annonce virker manipulerende"I alt har Venstre lavet 13 næsten identiske annoncer, der er geografisk målrettet til Facebook-brugere i forskellige landsdele.
I den enkelte annonce ser vælgerne altså kun, at et udrejsecenter for udviste kriminelle kan ende i en by, der er tæt på dem selv og ikke de andre mulige placeringer i byer rundt om i hele landet.
Og det er problematisk, mener Halfdan Timm:- Den her metode er på grænsen, hvis ikke over grænsen til noget, der kan kaldes manipulerende.
Det, de skriver i annoncen, er ikke forkert, men man ser kun et udsnit.
Sådan kan du se et partis annoncerSiden 2016 har det været muligt at se, hvilke annoncer Facebook-sider kører.
Det er simpelt og kræver kun et par klik på en Facebook-side.
Gå ind på den pågældende virksomheds eller et partis Facebook-side, hvis annoncer du ønsker at tjekke ud.
Herefter klikker du på "Gennemsigtighed på sider" og derfra på "Annoncebibliotek".
Du kan nu se samtlige aktive annoncer, som Facebook-siden kører lige nu.
Her kan du for eksempel se Venstres aktuelle annoncer.
Han bakkes op af Frederik Georg Hjorth, der forsker i vælgeradfærd ved Københavns Universitet.
- På den ene side er det skjult for vælgerne, at den er skræddersyet til dem, og det kan jo virke manipulerende.
På den anden side er det jo en del af politisk kommunikation, at tydeliggøre hvad konsekvensen af politik er, også lokalt.
Reklamerne bygger på en udmelding fra Radikale Venstre, der har foreslået, at man i stedet for at oprette et udrejsecenter på øen Lindholm, kan bruge udrejsecenter Sjælsmark og ét til to andre af de nedlagte asylcentre til udviste kriminelle.
De Radikale har ikke nævnt noget om, hvilke asylcentre der kan bruges.
Ifølge en opgørelse fra Avisen Danmark er der 69 nedlagte asylcentre rundt om i landet.
Udlændingemyndighederne oplyser, at de ikke opgør dette tal.
Ekspert: Grov skræmmekampagnePå Facebook er det muligt at målrette annoncer direkte efter for eksempel bopæl, alder eller politisk interesse.
Og det er nemt og effektivt for partierne at bruge, forklarer digital rådgiver Astrid Haug.
- Men det er ikke det samme som, at politikerne skal bruge den mulighed.
Politikerne har selv et ansvar for den måde, de bruger Facebook på, siger Astrid Haug.
- Det her er et af de groveste eksempler på skræmmekampagne, jeg har set i denne valgkamp.
Fakta: Hvordan lavede vi historien?
Under folketingsvalget har Danmarks Radio nedsat en redaktion, hvis formål er at holde øje med valget på internettet og de sociale medier.
Redaktionen undersøger digital manipulation, misinformation og digitale tendenser under valget.
Redaktionen undersøger sider, fora og digitalt indhold fra hele det politiske spektrum og fra udlandet.
I denne historie har redaktionen gennemgået de forskellige politiske partiers aktive annoncer på Facebook.
Ifølge valgforsker Karina Kosiara-Pedersen har partierne i mange år brugt metoder, hvor de målretter kampagnebudskaber til bestemte grupper af vælgere.
Det kan for eksempel være efter geografi, eller om man ejer et hus eller lejlighed.
- Men med teknologien i dag kan man målrette budskaber på mindre transparente måder, og det er problematisk.
Jeg tror ikke, at vælgerne i det her tilfælde kan gennemskue, at de i Thisted-området får én besked, mens andre områder får en anden, siger Karina Kosiara-Pedersen.
Det er uvist, hvor mange penge Venstre helt præcis har brugt på annoncekampagnen.
DR arbejder lige nu på at få en kommentar fra partiet.
Venstre afviser at manipulereInger Støjberg, der er udlændinge- og intergrationsminister, mener ikke at Venstre bruger målrettede Facebook-annoncer til at manipulere.
- Jeg er ikke bekymret for, at nogen vælgere bliver manipuleret af denne kampagne, siger Inger Støjberg.
Hun mener tilgengæld af Morten Østergaard fra Det Radikale Venstre, skylder svar på hvad alternativet til Lindholm er.
- Der er en hel række byer, hvor man netop kunne placere et udrejsecenter.
Morten Østergaard (Det Radikale Venstre red.
) skylder svar på, hvor de her udrejsecentre skal være henne.
Opdateret kl.
14:50 med svar fra Inger Støjberg.
FacebookTwitterKopier linkEmner:Facebook|Inger Støjberg (politiker)|Radikale Venstre|Flygtninge og asylansøgere|Bornholm




https://www.dr.dk/nyheder/indland/keramiker-faar-15-million-kroner-i-erstatning-i-kopi-sag

IndlandKeramiker får 1,5 million kroner i erstatning i kopi-sagNetto har tabt sagen mod Anne Black og skal betale kæmpe-erstatning.
Originale Anne Black-produkter og Anne Black-lignende produkter fra Netto.
Af Anne Klit Øllgaard04.
juni 2019 kl.
12.
09Bemærk: artiklen er mere end 30 dage gammelLæs opKeramiker og designer Anne Black har nu fået Sø- og Handelsrettens ord for, at supermarkedsgiganten Salling Group har krænket hendes ophavsret, da de solgte tre produkter - en hængepotte, en vase og en krukke med låg - der til forveksling ligner Anne Blacks design.
I dommen skriver Sø- og Handelsretten, at produkterne alle fremstår som "meget nærgående efterligninger af de tilsvarende produkter fra Anne Black Aps".
Dommen viser, hvor skadeligt det kan være for en dansk designvirksomhed at blive plagieret, og den sætter en ny standard for tilkendelse af erstatning i disse sager.
Noget branchen har sukket efter.
Johan Løje, advokat for Anne Black ApsDesuden konkluderer retten, at Nettos salg af de tre keramikprodukter har skadet Anne Blacks brand og er gået ud over hendes salg.
Derfor skal Salling Group A/S, der ejer Netto, og leverandøren Ronald A/S, sammen betale Anne Black halvanden million kroner i erstatning plus sagsomkostninger og renter.
Ifølge Anne Black Aps' advokat, Johan Løje, løber renterne alene op i 338.
000 kroner.
Sagen tre år undervejsRetssagen mod Netto begyndte tilbage i slutningen af marts efter 3 års tilløb.
Det var nemlig helt tilbage i marts 2016, at Anne Black blev tippet om, at Nettos tilbudskatalog havde nogle billeder, hun lige skulle se.
Afgørelsen stiller alle butikker, der sælger brugskunst, i en meget vanskelig situation, hvis man kan blive dømt for at sælge en hvid, cylinderformet vase.
Michael Løve, direktør i Netto.
Og her fik keramikeren sig et chok.
- Jeg blev vildt overrasket, og jeg tænkte faktisk ”hvor har de mine billeder fra”, har designeren tidligere udtalt til DR Nyheder.
Kæmpe oprejsningI dag er Anne Black lettet, og hun har svært ved at forstå, at tre års kamp nu er ovre.
- Sejren betyder helt vildt meget – vi har haft alt på spil de her tre år, så det er en kæmpe lettelse.
Lige nu er jeg egentligt overrasket over vi ikke er bukket under.
Anne Black Aps' advokat, Johan Løje, udtaler i en mail til DR Nyheder, at dommen er en kæmpe oprejsning til Anne Black.
- Det er en af de allerstørste erstatninger, som er blevet tilkendt en dansk designvirksomhed for krænkelse af deres design i Danmark.
Læs også:Eksperter om hængepotte-sag mod Netto: 'Tager du for mange detaljer med, så bliver det ulovligt'Han uddyber, at det er "særdeles vigtigt", at dommerne både slår fast, at Netto har krænket brandet og skadet Anne Blacks salg.
- Dommen viser, hvor skadeligt det kan være for en dansk designvirksomhed at blive plagieret af danske handelshuse og supermarkedskæder, og den sætter en ny standard for tilkendelse af erstatning i disse sager.
Noget branchen har sukket efter.
Vil anke afgørelsenI Netto er direktør Michael Løve skuffet over dagens afgørelse.
Derfor er sagen for hans vedkommende heller ikke slut endnu, skriver han i en udtalelse til DR Nyheder.
- Afgørelsen stiller alle butikker, der sælger brugskunst, i en meget vanskelig situation, hvis man kan blive dømt for at sælge en hvid, cylinderformet vase.
Vi havde af hensyn til alle parter et oprigtigt ønske om at få sat et punktum i sagen i dag, fordi den har kørt så længe, men ser desværre ingen anden løsning end at anke afgørelsen.
Nej til forligRetssagen har været en dyr omgang for designeren.
Allerede da retssagen begyndte i marts var regningen til advokater løbet op i over 700.
000 kroner, lød det dengang fra Anne Black.
Alligevel takkede hun nej til et forlig, da Netto og leverandøren Ronald A/S ikke ville godtage, at der var tale om kopiering.
Netto nåede at have de tre keramikvarer på hylderne i 14 dage.
FacebookTwitterKopier linkEmner:Sø- og Handelsretten|Netto|Kunsthåndværk|Supermarkeder|Michael Løve (erhvervsleder)




https://www.dr.dk/nyheder/politik/folketingsvalg/kraeftens-bekaempelse-glaedeligt-mette-frederiksen-nu-toner-rent-flag

FolketingsvalgKræftens Bekæmpelse: 'Glædeligt at Mette Frederiksen nu toner rent flag om cigaretpriser'Der tegner sig et bredt politisk flertal for dyrere cigaretter.
Af Theis Lange Olsen04.
juni 2019 kl.
11.
36Bemærk: artiklen er mere end 30 dage gammelLæs opOm cigaretter skal være dyrere eller ej var indtil i går aftes ikke til at få Socialdemokratiet til at svare klart på.
Men under Demokratiets Aften på DR1 lød det pludselig fra S-formand Mette Frederiksen, at partiet, der rækker ud efter regeringsmagten, nu går ind for en prisstigning.
Det vækker stor glæde i Kræftens Bekæmpelse, der længe har efterlyst en langt mere effektfuld indsats mod rygning i Danmark.
- Det er glædeligt, at Socialdemokratiet nu toner rent flag og siger, at prisen skal stige.
Vi mangler stadig at høre et tal, men jeg forventer, at de i lighed med andre partier ender omkring 60 kroner, siger administrerende direktør Jesper Fisker.
'Prisen kommer til at stige'Mette Frederiksen sagde for blot et par uger siden, at hun gerne ville have differentierede priser, så de unge skal betale mere end de ældre for at få en dosis nikotin.
Under gårsdagens debat i Demokratiets Aften erkendte hun, at den strøtanke ikke har meget gang på jord.
- Jeg vil gerne sige i aften, at prisen kommer til at stige på cigaretter efter det her valg.
Det er der et bredt flertal for.
Det er ikke en blomst, der er groet i vores have, for der er dilemmaer i det her.
Vi skal have dødeligheden ned og bekæmpe kræft og sørge for, at flere overlever.
- Forudsætningen for det er, at der bliver færre rygere, og jeg ved godt, at prisen har en betydning for, hvor mange der starter med at ryge og måske også for, hvor mange der bliver ved med at ryge, lød det fra Mette Frederiksen.
Vejen mod norske tilstandeHun er dog stadig bekymret for, at højere priser kan slå bunden ud af rygeres pension og kontanthjælp.
- Jeg kender mange rygere og også mange, der ikke har mange penge.
Derfor er jeg optaget af at gøre det på en måde, så vi ikke rammer pensionister unødvendigt hårdt, sagde Mette Frederiksen.
I Kræftens Bekæmpelse er vurderingen, at en pris på eksempelvis 60 kroner for en pakke cigaretter kun vil være et skridt på vejen.
Der skal mere til, hvis rygning for alvor skal bekæmpes, lyder det.
- Det her et rigtigt godt skridt på vej mod norske tilstande (90 kroner per pakke, red.
).
Vi skal gerne have yderligere bevægelse, så vi frem mod 2030 ser flere prisstigninger, siger Jesper Fisker.
Hvor Socialdemokratiet stadig ikke vil melde ud, hvad prisen for en pakke cigaretter skal være, var de andre partiledere var til gengæld mere klare i mælet under Demokratiets Aften.
For eksempel vil Dansk Folkeparti kun have en lille stigning til 48 kroner, De Konservative vil have en pakke til at koste 60 kroner, og De Radikale vil helt op på 90 kroner.
Venstre stillede sig midt imellem.
- Hvis vi for alvor skal have et gennembrud, skal vi have folk til at holde op med at ryge.
Vi foreslår 60 kroner, fordi hvis man gør det endnu dyrere, så koster det penge i grænsehandel, sagde Lars Løkke Rasmussen og langede ud efter sin rival om statsministerposten.
- Det er tankevækkende, at Mette Frederiksen, som vil være statsminister, ikke kan sige, hvad en pakke cigaretter skal koste, lød det fra Lars Løkke Rasmussen (V).
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Rygning




https://www.dr.dk/nyheder/udland/kariza-frygtede-foede-i-verdens-stoerste-flygtningelejr-jeg-havde-ingen-til-hjaelpe

UdlandKariza frygtede at føde i verdens største flygtningelejr: Jeg havde ingen til at hjælpe migMange Rohingya-kvinder føder under livstruende forhold i Cox' Bazar i Bangladesh.
Red Barnet advarer mod dødsfald blandt børn og mødre.
Den 30-årige Kortiza har født sit fjerde barn på en klinik i Cox' Bazar.
Af Louise Brodthagen Jensen04.
juni 2019 kl.
11.
05Bemærk: artiklen er mere end 30 dage gammelLæs opDa 30-årige Kortiza gik i fødsel, var hun alene.
Og i alvorlige smerter.
- Der kom voldsomme smerter hver anden-tredje time, men jeg kunne ikke presse.
Jeg var bange, fordi jeg var alene, og jeg havde ingen til at hjælpe mig med fødslen.
Det var den unge kvindes fjerde barn.
De foregående fødsler var foregået i hjemmet.
I det, der kaldes verdens største flygtningelejr: Cox's Bazar i det sydlige Bangladesh, hvor over 910.
000 rohingya-muslimer befinder sig.
Flygtet fra deres hjem i Myanmar.
 DR Nyheder)Det lykkedes Kortiza at gå de 40 minutter til en klinik, hvor hun kunne få hjælp, og hun har planer om at få sit barn undersøgt og vaccineret.
Men det er langt fra alle forundt.
Data fra FN's Befolkningsfond viser, at for hver 100.
000 fødsel omkommer 179 kvinder af årsager, som opstår i forbindelse med graviditet og fødsler, men som normalt kan forebygges.
Og ifølge en opgørelse fra organisationen Red Barnet foregår omkring 75 procent af alle fødsler i Cox' Bazar under kummerlige og uhygiejniske forhold - med risiko for at både mor og barn omkommer.
En opgørelse fra juli 2018 til april 2019 viser, at ud af omkring 400 fødsler foregik kun 119 i sikre og sundhedsmæssigt omgivelser, mens resten fandt sted i de bambushytter, der udgør hjem for de mange flygtninge.
Frygter dødsfald blandt mødre og børnI Red Barnet frygter man, at flere hundrede mødre og børn risikerer at dø, hvis ikke de får den nødvendige hjælp.
- Vi hører fra mødre, at de føder alene, og det kan få den katastrofale følge, at de omkommer, fordi de ikke får den støtte, den fagtekniske og lægelige bistand, de har behov for, siger katastrofechef for Red Barnet, Kristine Mærkedahl Jensen.
DR's Asien-korrespondent Philip Khokhar besøgte Cox' Bazar i efteråret:Det er blandt andet manglende evne til at identificere selv almindeligt forekommende tilstande som højt blodtryk, diabetes eller fejlernæring, der kan være afgørende for, om mor og barn kan overleve fødslen.
Derfor er det af stor betydning at nå kvinderne og gøre dem opmærksomme på, at de kan få den nødvendige lægehjælp på klinikkerne.
Myanmars rohingyaerRohingyaerne levede først og fremmest i Myanmars Rakhine-stat, som grænser op til Bangladesh.
Rohingyaerne er muslimer, mens størstedelen af befolkningen i Myanmar er buddhister.
Myanmar anser de omkring 1,3 millioner rohingyaere, der var i landet, for at være illegale indvandrere fra Bangladesh, selv om de har levet i landet i mange generationer.
De kunne ikke få statsborgerskab, blev udsat for tvangsarbejde, havde ikke ret til at eje land og havde begrænsede rettigheder på flere andre områder.
Kilde: RitzauMen selv hvis rohingya-kvinderne har kendskab til klinikkerne, er det langt fra alle, som møder op, når de skal føde.
Med fra Myanmar er nemlig frygten for sterilisering og sikkerheden for deres nyfødte barn.
Derfor forsøger man ifølge katastrofechefen også at få kvinder, som har haft positive oplevelser, til ændre kulturen i flygtningelejren.
- Red Barnet sætter ind med folk, som rækker ud til de gravide kvinder og kvinder med børn og henviser dem til de steder, de kan få den nødvendige hjælp, så vi kan redde dem, så de ikke omkommer i barselssengen, siger hun og fortsætter.
Flygtningelejr er et skrøbeligt setupFor Kortiza er der ingen tvivl om, at hun vil takke ja til den hjælp, hun kan få.
Og anbefale andre kvinder det samme:- Da jeg fødte hjemme, var der ingen jordemoder, ingen instrumenter, ingen til at klippe navlestregen og ingen til at rydde op og rengøre efterfølgende.
Nu vil jeg foreslå alle at benytte mulighederne her.
Jeg vil også foreslå før-fødsel hjælp, siger hun.
Den bedste løsning for de mange tusinder rohingya-flygtninge vil være en mere langsigtet løsning, som kan skabe stabilitet og mulighed for at etablere sig mere permanent.
For udsigterne til, at de kan vende tilbage til Myanmar og være garanteret sikre forhold og rettigheder, er lange, fortæller generalsekretær for Mellemfolkeligt Samvirke Tim Whyte, der har arbejdet tre år i Bangladesh og været i Cox' Bazar.
- Dybest set er den eneste langsigtede løsning at lægge pres på Myanmars regering.
Mange har allerede opholdt sig i lejrene i årtier, hvor de helt basale sanitære forhold er bedre.
Man skal også tænke på, at der ikke er muligheder for at tage en uddannelse eller et arbejde, så der er børn, som er født og opvokset der uden udsigt til at få et normalt liv, siger han.
Der bor ifølge FN omkring en halv million børn i flygtningelejren i Bangladesh.
 Mange børn bor under kummerlige forhold i flygtningelejren Cox' Bazar.
 En større kampagne i Forenede Arabiske Emirater har netop indsamlet omkring 118 millioner kroner til nødhjælp til kvinder og børn i flygtningelejren.
 Cox' Bazar i Bangladesh bliver kaldt verdens største flygtningelejr.
1 / 4Der bor ifølge FN omkring en halv million børn i flygtningelejren i Bangladesh.
1 / 4Mange børn bor under kummerlige forhold i flygtningelejren Cox' Bazar.
2 / 4En større kampagne i Forenede Arabiske Emirater har netop indsamlet omkring 118 millioner kroner til nødhjælp til kvinder og børn i flygtningelejren.
3 / 4Cox' Bazar i Bangladesh bliver kaldt verdens største flygtningelejr.
4 / 4Flygtningelejren i Cox' Bazar er for regeringen i Bangladesh i sig selv en kæmpe udfordring, og situationen bliver kun forværret af stigende frustrationer fra lokalbefolkningen og diskussionen om at flytte flere tusinde flygtninge ud på den nærliggende ø Thengar Char, lyder det fra generalsekretæren.
- På nogle parametre, som eksempelvis uddannelses- og sundhedsområdet, er det en udfordring for regeringen i Bangladesh at yde tilbud til deres egen befolkning, og så opstår der yderligere spændinger, når lokalbefolkningen ser, hvad der er af tilbud til flygtningelejren, siger han.
Alligevel kan der stadig gøres mere fra regeringens side, lyder det fra Red Barnets katastrofechef.
For Cox' Bazar er stadig et meget skrøbeligt setup.
- Vi ved, vi kan gøre en forskel.
Vi har drevet hospital i Cox' Bazar i flere år, og fra vores klinikker kan vi se, at der ikke er høj børnedødelighed, så det er positivt, siger Kristine Mærkedahl Jensen.
Verdenssundhedsorganisationen WHO har sat som mål at dødeligheden blandt mødre i 2030 skal være under 70 per 100.
000.
Over en million rohingyaer opholder sig i det sydøstlige Bangladesh efter at være flygtet fra militæret i Myanmar, der er anklaget for at have stået bag brutale drab og overgreb på det statsløse mindretal.
Trods aftaler underskrevet af både regeringen i Bangladesh, FN og Myanmar med mål om hjemsendelse af de mange flygtninge, er forholdene i Rakhine-staten ifølge rohingyaerne stadig ikke sikre nok, og der er ikke stillet nok garantier for deres sikkerhed.
Aftalen for hjemsendelser, der skulle være påbegyndt i november, er nu udsat endnu et år.
FacebookTwitterKopier linkEmner:Red Barnet|Bangladesh|Myanmar|Flygtninge og asylansøgere|Graviditet og fødsel




https://www.dr.dk/nyheder/udland/kim-jong-uns-soester-viser-sig-igen-efter-atom-fiasko

UdlandKim Jong-uns søster viser sig igen efter atom-fiaskoSøsteren overværede kæmpe gymnastikshow, som bagefter fik hård kritik af Kim Jong-un.
Kim Jong-uns søster Kim Yo-jong (længst til venstre) klapper ved åbningen af Arirang Festivalen i Nordkorea.
Af Jakob Busk Olsen04.
juni 2019 kl.
09.
59Bemærk: artiklen er mere end 30 dage gammelLæs opFor første gang i 50 dage har diktatoren i Nordkorea Kim Jong-uns indflydelsesrige søster Kim Yo-jong vist sig offentligt.
Søsteren sad i æreslogen, da Kim Jong-un deltog i åbningen af Arirang Festivalen - en kæmpe gymnastikbegivenhed, der afvikles i den nordkoreanske hovedstad Pyongyang.
Kim Yo-jong spillede en meget fremtrædende rolle i Nordkoreas atomforhandlinger med USA, der kuldsejlende i februar.
Hendes lange fravær har ført til spekulationer om, at hun var en del af en større gruppe nordkoreanske topfolk, som er blevet straffet for de mislykkede forhandlinger.
Kim Yo-jong var sin brors sekundant ved topmødet med Donald Trump i Singapore i juni 2018.
En sydkoreansk avis skrev endda, at flere af atomforhandlerne var blevet henrettet, mens delegationens chefforhandler var sendt i arbejdslejr.
Siden er chefforhandleren, Kim Yong-chol, dog dukket op igen, og tv-stationen CNN oplyser i dag, at to andre embedsmænd, der skulle være henrettet, stadig er i live.
De to sidstnævnte befinder sig dog "i de nordkoreanske myndigheders varetægt.
"Læs også:'Udrenset' nordkoreaner dukker op ved Kims sideSelvom Kim Yo-jong nu er tilbage i rampelyset, kan der dog være noget som tyder på, at hun har mistet sin fremtrædende position i Nordkoreas politbureau, siger en Nordkorea-ekspert til NK News.
Et billede fra åbningen af Arirang Festivalen mandag aften.
Hård kritik af showArirang Festivalen, som altså havde Kim Yo-jong blandt tilskuerne, er anerkendt af Guinness Rekordbog som verdens største gymnastikbegivenhed.
Mange tusinde idrætsudøvere deltager i det kolossale arrangement, der afvikles over flere måneder i Pyongyang.
Festivalen er især kendt for storslåede masseoptrædener på 1.
Maj Stadionet, hvor tusinder af gymnaster og artister skaber tableauer, der hylder Nordkoreas historie og bedrifter.
Særlig berømt er en tribune på stadion, hvor skoleelever med ufattelig præcision skaber billeder og propagandaskilte ved hjælp af farvede plader.
Se en video fra Arirang Festivalen i 2013:Umiddelbart fulgte åbningsceremonien i Pyongyang skabelonen fra tidligere år, men Kim Jong-un var dog decideret skuffet.
Det nordkoreanske nyhedsbureau KCNA oplyser, at diktatoren havde "ringet til showets skabere og kritiseret dem hårdt for forfejlet skaberånd og uansvarlige arbejdsmoral", skriver The Guardian.
Showet på 1.
Maj Stadionet bliver fulgt tæt af analytikere, der leder efter fingerpeg om regimets prioriteter.
De holder for eksempel øje med, om der bliver lagt vægt på økonomisk fremgang eller landets militære formåen.
FacebookTwitterKopier linkEmner:Kim Jong-un (politiker)|Nordkorea|Pyongyang|CNN|Guinness Rekordbog




https://www.dr.dk/sporten/haandbold/herreligaen/foerst-reddede-han-klubben-nu-er-lars-rasmussen-faerdig-i-kif-kolding

HerreligaenFørst reddede han klubben: Nu er Lars Rasmussen færdig i KIF KoldingDen tidligere håndboldspiller forlader KIF Kolding, efter han som midlertidig træner sikrede klubben en ny sæson i den bedste række.
Lars Rasmussen sikrede som midlertidig træner KIF Kolding en ny sæson i den bedste håndboldliga.
04.
juni 2019 kl.
10.
48Bemærk: artiklen er mere end 30 dage gammelLæs opLars Rasmussen stopper som træner i KIF Kolding.
Efter KIF Koldings ansættelse af Ulf Sivertsson som cheftræner i maj har klubben nu afsluttet samarbejdet med Lars Rasmussen.
Det skriver klubben på sin hjemmeside.
Lars Rasmussen tiltrådte som assistenttræner inden den netop afsluttede sæson og overtog senere cheftrænerrollen efter Lars Frederiksen i februar.
KIF Kolding-direktør Christian Phillip har været tilfreds med Lars Rasmussens indsats og forklarer følgende om det afbrudte samarbejde.
- Lars Rasmussen har under svære betingelser formået at løse opgaven i at sikre KIF Kolding en plads i ligaen til den kommende sæson.
- Det skal han have en stor tak for.
Hans gode humør og dedikerede indsats fortjener ligeledes ros, og vi ønsker Lars al det bedste fremover, siger Christian Phillip.
Læs også:Gammel kending bliver ny cheftræner i KIF KoldingLars Rasmussen kommer dermed ikke til at fuldføre sin kontrakt, der løb frem til og med næste sæson.
- Det var en vanskelig udfordring, jeg fik, da Frederiksen stoppede.
Men vi fik løst opgaven.
Jeg har hele tiden vidst, at jeg havde en aftale som assistent for næste sæson, siger han.
Med ansættelsen af Ulf Sivertsson valgte KIF Kolding at gå en anden vej end at forfremme Lars Rasmussen til permanent cheftræner, og han har valgt ikke at fortsætte som assistent.
- Når nu KIF vælger den løsning, de gør, så giver det mest mening for mig at søge videre.
- Det har været lærerigt, og jeg tager rigtig meget med i rygsækken, som gør mig endnu bedre rustet til det næste trænerjob, siger Lars Rasmussen.
/ritzau/FacebookTwitterKopier linkEmner:KIF Kolding København|Lars Rasmussen (erhvervsleder)|Kolding




https://www.dr.dk/nyheder/kultur/det-her-er-saa-vigtigt-foerste-gang-skal-maend-danse-sammen-i-vild-med-dans

Kultur'Det her er så vigtigt': For første gang skal to mænd danse sammen i 'Vild med dans'Tiden er moden til at se to mænd danse sammen i bedste sendetid, mener TV2’s underholdningsredaktør.
Skuespilleren Jakob Fauerby og danseren Silas Holst danner dansepar til efteråret, når 16.
sæson af 'Vild med dans' begynder.
På billedet danser Silas Holst med skiløberen Sophie Fjellvang-Sølling.
Af Morten Bjerregaard04.
juni 2019 kl.
11.
09Bemærk: artiklen er mere end 30 dage gammelLæs opNår danseprogrammet 'Vild med dans' til efteråret skal underholde seerne for 16.
sæson i træk, bliver det med en markant ændring i forhold til tidligere sæsoner.
Skuespilleren Jakob Fauerby har nemlig sagt ja til at være med i den kommende sæson, og han får en dansepartner af samme køn – hvilket er første gang i dansk 'Vild med dans'-historie.
Det fortæller Thomas Richardt Strøbech, der er underholdningsredaktør på TV2.
- Vi havde et medlem af castet, som havde lyst til at danse med en mand i stedet for en kvinde, og 'Vild med dans' vil gerne vise, at der overhovedet ikke er noget som helst mærkeligt i, at to mænd danser sammen.
For Thomas Richardt Strøbech er det vigtigt, at et populært tv-program som 'Vild med dans' viser, at to mænd sagtens kan røre hinanden og danse sammen i bedste sendetid.
- Tidligere på året lavede vi Rainbow Awards (awardshow, som hylder LGBT-miljøet, red.
), og i den forbindelse lavede vi en undersøgelse, der viste, at 49 procent af homoseksuelle mennesker ikke havde lyst til at holde deres partner i hånden et offentligt sted.
Det er jo tankevækkende, når vi tror, at vi er så langt med lige rettigheder for alle.
- Det kan måske skyldes, at man ikke rigtig ser det særligt tit nogen som helst steder.
Og der er 'Vild med dans' et ret stort vindue til at vise, at to mænd godt kan røre ved hinanden offentligt, uden at der er noget farligt eller forkert i det, siger Thomas Richardt Strøbech.
- Det her er så vigtigtJakob Fauerby er gift med en mand, og det er skuespilleren selv, der har ønsket at få en mandlig dansepartner.
Skuespiller Jakob Fauerby bad selv om, at komme til at danse med en mandlig danser.
- Vi lever i et land, hvor der er mange former for par.
To mænd kan sagtens danse sammen.
Det kan to kvinder også, og jeg har lyst til at vise Danmark, at det både kan være fedt og sjovt – og måske ligefrem også smukt, siger Jakob Fauerby til TV 2.
- Jeg er i virkeligheden ret privat.
Men jeg synes, at det her er så vigtigt.
At børn og unge får lov til at se nogen repræsentere noget, som de måske går og tænker på eller slås med.
Det vil jeg gerne være en del af.
Det er allerede blevet besluttet, hvem der skal danne par med Jakob Fauerby.
Det skal den professionelle danser Silas Holst, der har stor erfaring i same sex-dancing.
Silas Holst har to gange vundet verdensmesterskabet i latindans med en mandlig dansepartner, og det bliver altså ham, der skal lære Jakob Fauerby at blive en mesterdanser i cha-cha-cha, tango, wienervals og alle de andre stilarter.
- Jeg er ret spændt på at se den energi, der kan komme mellem to mænd på et dansegulv og på at prøve at gøre op med nogle af stereotyperne om, hvad dans er.
Dans er meget mere end en mand og kvinde, der danser sammen, siger Silas Holst til TV 2.
Jimmy Jørgensen ville danse med en mand i sidste sæsonKommer 'Vild med dans' til at miste seere på grund af ændringen, og kan man bedømme et mandligt dansepar ud fra samme parametre som mand/kvinde-parrene?
Det, og andre spørgsmål, svarer TV2's underholdningsredaktør, Thomas Richardt Strøbech, på herunder.
Er det ikke bare et forsøg på at give nyt liv til et tv-program, der har 15 sæsoner på bagen?
- Det er en vigtig historie, som vi gerne vil fortælle i den her ramme.
Og vi vil altid gerne prøve at fortælle nye historier, og det bliver vi ved med, selvom det er sæson 16.
- Vi vil gerne vise, at det godt kan være flot og helt fint, at to mænd danser sammen, og at alle mulige andre konstellationer kan danse sammen.
Tror du, at det kommer til at afskrække nogle seere, at der nu er et dansepar, der består af to mænd?
- Nej, det kan jeg ikke forestille mig.
Jeg kan ikke se, hvad der skal være afskrækkende ved det.
Er det første gang, I har en danser, som specifikt beder om en dansepartner af samme køn?
Nej, Jimmy Jørgensen ville gerne danse med en mand sidste år.
Det gjorde han som bekendt ikke, fordi vi ikke helt forstod projektet med det.
Jeg forstår det bedre, når det kommer fra Jakob Fauerby, som har sit eget budskab, der bunder i hans eget liv og erfaring.
Det er en vigtig historie at fortælle, at to mænd godt kan røre ved hinanden - også inde i fjernsynet.
Og nu til det rent dansetekniske - kan man bedømme et mandligt dansepar ud fra samme parametre som mand/kvinde-parrene?
- Der findes jo same sex-konkurrencer i dans, og de har også dommere.
Men i 'Vild med dans' bedømmer man jo kun nydanseren, og den er der jo stadigvæk kun en af i det her par.
LGBT-forperson: Vigtigt at vi bliver genkendt i medierneAsk Ulrich Petersen, der er forperson LGBT Danmark, synes som udgangspunkt, at det er rigtig godt, at et populært tv-program som 'Vild med dans' viser den diversitet, der er i samfundet, i bedste sendetid.
- Når man kigger ud over medielandskabet i Danmark - i reklamer, fiktionsserier og programmer som ’Gift ved første blik - så er LGBT+-personer ikke rigtig repræsenteret.
- Men når man ser to af samme køn danse sammen i bedste sendetid, så kan vi føle, at vi bliver genkendt gennem medierne, og det er rigtig vigtigt for folks forståelse af, at de er rigtige, og at de er, som de skal være, mener Ask Ulrich Petersen.
Set før i Israel og ItalienSelv om det er helt nyt med et mandligt dansepar i bedste sendetid herhjemme, så har par af samme køn deltaget i udenlandske versioner af 'Vild med dans'.
Det skete for første gang i Israel i 2010, da den kvindelige sportsvært Gili Shem Tov dansede med en kvindelig professionel danser.
Tv-værten Gili Shem Tov (til venstre) dansede med den professionelle danser Dorit Milman i den israelske version af 'Vild med dans' i 2010.
Og sidste år nåede den mandlige stylist Giovanni Ciacci finalen i den italienske udgave udgave af ’Vild med dans' med sin professionelle dansepartner Raimondo Todaro.
FacebookTwitterKopier linkEmner:Silas Holst (danser)|TV 2 (tv-kanal)|Vild med dans|Israel|Seksualitet




https://www.dr.dk/nyheder/politik/folketingsvalg/kun-halvdelen-af-os-stemmer-personligt-til-folketingsvalget-og-det

FolketingsvalgKun halvdelen af os stemmer personligt til folketingsvalget – og det koster indflydelseDer er ingen argumenter imod at stemme personligt ved valget, siger valgforsker.
Valgforsker Kasper Møller Hansen anbefaler, at man stemmer personligt til valget.
Grafik: Signe Heiredal, DR.
Af Helge Røjle og Rasmus Dyrberg Hansen04.
juni 2019 kl.
12.
20Bemærk: artiklen er mere end 30 dage gammelLæs opHvis du vil have maksimal indflydelse på resultatet af folketingsvalget, så skal du stemme personligt.
Sådan lyder budskabet fra Kasper Møller Hansen, der er valgforsker og professor i statskundskab ved Københavns Universitet.
- I forhold til at sikre, at man får en lokal kandidat, betyder det rigtig meget.
Når man stemmer personligt, har man både mulighed for at hjælpe partiet men også den enkelte person.
Så ens stemme tæller så at sige ’dobbelt’, siger Kasper Møller Hansen.
Jeg tror, det er vigtigt at gøre opmærksom på, at man har en lokal kandidat.
Jeg tror, at folk har tillid til dem, de møder i deres lokalområde, så derfor tror jeg, at det flytter noget.
Karina Lorentzen (SF)Til kommunalvalg og Europa-Parlamentsvalg har danskerne forstået budskabet.
Her stemmer op mod 80 procent af vælgerne personligt.
Men til folketingsvalget er det kun godt 50 procent, der sætter kryds ved en person frem for et parti.
Partiledere fylder megetIfølge Kasper Møller Hansen skyldes det især en ting.
Når man skal sætte sit kryds til Europa-Parlamentet, kan man stemme på alle kandidater fra hele landet - også topkandidaterne, som ikke har en speciel tilknytning til lokalområdet.
Til folketingsvalget kan vælgerne kun stemme personligt på de kandidater, der stiller op i den lokale valgkreds.
Og når eksempelvis Lars Løkke Rasmussen (V) eller Mette Frederiksen (S) fylder meget i valgkampen, men ikke står på mange danskeres stemmeseddel, så vælger man ofte en anden løsning.
- Når man står og kigger ned ad stemmesedlen, vælger mange et partikryds frem for et kryds ud for nogle personer, man måske ikke kender.
Hvis man gerne vil stemme på en partileder, som ikke er opstillet i ens storkreds, er der nok mange, der bare stemmer på partiet, siger Kasper Møller Hansen.
Karina Lorentzen (SF) får hjælp i valgkampen af partiets tidligere formand Villy Søvndal.
Ifølge Kasper Møller Hansen er der absolut ingen ulemper forbundet med at stemme personligt.
Din stemme tæller lige meget, også selv om den kandidat, du har stemt på, ikke kommer ind.
- Konkurrencen nede på listen kan være enormt tæt, og det kan være nogle få stemmer, der afgør, hvem der kommer i Folketinget.
Der er ret stor sandsynlighed for, at de store navne kommer ind, og derfor kan man rent strategisk vælge at stemme endnu mere lokalt, hvis man gerne vil styrke det lokale islæt af dem, der kommer i Folketinget, siger Kasper Møller Hansen.
Hvis den lokale kandidat, man har stemt på, ikke kommer i Folketinget, går stemmen blot videre til partiets øvrige kandidater.
Læs også:Stemmer du på et parti eller en kandidat?
Manglede 91 stemmerTæt var det også ved folketingsvalget i 2015.
SF’s Karina Lorentzen var blot 91 stemmer fra at få endnu en periode i Folketinget.
Hun stiller op igen i år i Sydjyllands Storkreds, og hun har ikke tænkt sig at lade manglende reklame for den personlige stemme være skyld i endnu et valgnederlag.
- Jeg tror, det er vigtigt at gøre opmærksom på, at man har en lokal kandidat.
Jeg tror, at folk har tillid til dem, de møder i deres lokalområde, så derfor tror jeg, at det flytter noget, siger Karina Lorentzen.
Når der kommer en partiformand væltende ind i Nordjyllands Storkreds, er det vigtigt, at thyboerne og morsingboerne husker, at der er folketingsmedlemmer, som repræsenterer dem.
Torsten Schack Petersen (V)På Fyn kæmper den lokale folketingskandidat Pernille Bendixen fra Dansk Folkeparti for at beholde sin plads på Christiansborg.
Også hun slår sig op på at være en lokalkendt skikkelse.
Danske Folkepartis Pernille Bendixen.
- Det betyder, at man har det lokale kendskab.
Man kender folk i Netto, når man er nede og handle, og man ved, hvad der rører sig i lokalsamfundet.
Man kender problematikker og styrker i lokalsamfundet, og det giver en form for tryghed og måske noget nærvær, når man sætter sin stemme på en lokal kandidat, siger Pernille Bendixen.
'Vi bliver overset'I Nordjylland er Radikale Venstres Daniel Nyboe Andersen bange for, at der slet ikke kommer fokus nok på landsdelen, hvis ikke vælgerne er flinke til at sende nogle personlige stemmer afsted.
- Vi er en lille landsdel med 15-20 folketingsmedlemmer, og når der ikke er flere, så bliver der simpelthen nødt til at være nogen, der kender lokalområdet.
Ellers bliver vi overset, siger Daniel Nyboe Andersen.
Og måske er der faktisk en risiko for, at de lokale kandidater bliver overset.
I hvert fald har de fået en ny udfordring.
Socialdemokratiets partiformand Mette Frederiksen stiller denne gang op i Aalborg i Nordjyllands Storkreds.
Det betyder, at socialdemokraten Simon Kollerups faste støtter i Thisted-kredsen nu kan stemme direkte på statsministerkandidaten.
I valgkampen har Simon Kollerup slået kraftigt på, at man skal stemme lokalt.
Simon Kollerup giver på sin valgplakat en opfordring til at stemme lokalt.
- Mette skal være statsminister for hele Danmark, og i den situation skal der stadig være kandidater, som er lokalt forankret, som jeg er, siger Simon Kollerup (S).
Simon Kollerup får støtte fra sin lokale politiske modstander, Torsten Schack Petersen fra Venstre.
- Når der kommer en partiformand væltende ind i Nordjyllands Storkreds, er det vigtigt, at thyboerne og morsingboerne husker, at der er folketingsmedlemmer, som repræsenterer dem, siger Torsten Schack Petersen (V).
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Valg og folkeafstemninger|Jylland




https://www.dr.dk/sporten/fodbold/frankrig/brasiliansk-politi-undersoeger-fodboldstjernen-neymar-it-kriminalitet

FrankrigBrasiliansk politi undersøger fodboldstjernen Neymar for it-kriminalitetI forbindelse med anklagerne om voldtægt bliver fodboldspilleren Neymar også undersøgt for it-kriminalitet.
Den brasilianske fodboldspiller Neymar er blevet anklaget for voldtægt midt under forberedelserne til Copa America.
04.
juni 2019 kl.
08.
30Bemærk: artiklen er mere end 30 dage gammelLæs opUd over anklager om voldtægt bliver den brasilianske fodboldstjerne Neymar nu også undersøgt for it-kriminalitet.
Det skriver nyhedsbureauet AP.
Midt i forberedelserne til den forekommende sydamerikanske fodboldturnering for landshold Copa America vil det brasilianske politi have Neymar til at aflægge vidneforklaring om en video, han lagde på Instagram efter voldtægtsanklagerne mod ham.
I en syv minutter lang video benægter Neymar anklagerne om voldtægt.
Derudover viser han beskeder og billeder fra og af kvinden, der anklager ham.
Jeg foretrækker at blive retsforfulgt for it-kriminalitet frem for en anklage om voldtægtNeymar da Silva Santos, fodboldspillerens far- Jeg er beskyldt for voldtægt.
Det er et stort ord, et meget stærkt ord, men jeg er beskyldt for det.
- Det overrasker mig, for voldtægt er en virkelig grim og sørgelig ting, og alle, der kender mig, ved, hvilken person jeg er, og at jeg aldrig ville gøre sådan noget, siger Neymar blandt andet i videoen.
Fjernede video med seksuelt indholdVideoen er siden hen blevet fjernet fra Instagram, da den også indeholder seksuelt materiale af de to.
Neymars agent og far, Neymar da Silva Santos, siger, at hans søn ikke fortryder at have lagt videoen ud.
Også selv om det kan betyde, at Neymar ender med at blive straffet for at have delt privat materiale.
- Jeg foretrækker at blive retsforfulgt for it-kriminalitet frem for en anklage om voldtægt, siger Santos.
- Han bevarede sit image og sit navn.
Han havde brug for at forsvare sig hurtigt.
Det er bedst at være ærlig og fortælle, hvad der skete, siger faren.
Erklærer sig uskyldigDen 27-årige brasilianer har ifølge anklageskriftet i sagen om påstået voldtægt overfaldet en unavngiven kvinden i fuldskab under et ophold på luksushotellet Sofitel Paris Arc De Triomphe i den franske hovedstad, Paris, 15.
maj.
Neymar mener selv, at han blev lokket i en fælde, fortæller Santos.
- Hun ville have ham tilbage på hotellet.
Han blev der i 10 minutter og opdagede, at der lå en mobiltelefon ved væggen, der ladede op.
Men så opdagede han, at den filmede, siger faren.
Det var angiveligt på dette hotel, Sofitel Hotel, at voldtægten ifølge kvinden skulle være udført.
- Så angreb hun ham, og han forsøgte at berolige hende, mens de lå på sengen, og sagde, at hun ikke skulle skabe en scene.
Herefter forlod hun hotellet, siger han.
Neymars advokat oplyser, at man ikke ved, hvornår fodboldspilleren skal aflægge vidneforklaring.
Sagen om den påståede voldtægt vil køre separat fra denne, skriver AP.
/ritzau/FacebookTwitterKopier linkEmner:Neymar (fodboldspiller)|Voldtægt|Fodbold|Instagram|Paris




https://www.dr.dk/sporten/haandbold/kvindelandsholdet/kvindelandsholdet-ramt-af-skader-inden-vm-kvalkamp-i-schweiz

KvindelandsholdetKvindelandsholdet ramt af skader inden VM-kvalkamp i SchweizDe danske håndboldkvinder må klare sig uden Fie Woller og Helena Elver i onsdagens returkamp mod Schweiz.
Fie Woller er ramt af en skade og har meldt afbud til de danske håndboldkvinders kamp mod Schweiz.
04.
juni 2019 kl.
08.
40Bemærk: artiklen er mere end 30 dage gammelLæs opDe danske håndboldkvinder er svækket på grund af to skader.
Fie Woller og Helena Elver er dømt ude af Danmarks returkamp onsdag aften i VM-kvalifikationen mod Schweiz, efter at de hver især har pådraget sig skader henholdsvis før og under landsholdssamlingen.
Danmark er derfor rejst til Schweiz med 18 ud af de 20 spillere, der har været i truppen den seneste uge.
- Det er selvfølgelig ærgerligt at undvære Woller, men hende ved vi, hvad står for, siger Klavs Bruun Jørgensen i en pressemeddelelse og tilføjer:- Det ved vi ikke helt endnu med Helena Elver, og derfor er jeg sindssygt ærgerlig over, at vi ikke får set hende i kamp, for det har set rigtig godt ud til træning.
Læs også:De danske håndboldkvinder buldrer mod VM efter storsejr over SchweizMens Helena Elver fik et kraftigt vrid i anklen i den afsluttende træning inden afrejse, har Fie Woller igennem længere tid døjet med den ene skulder, og den medicinske stab har besluttet, at hun skal undersøges nærmere.
Begge skadede spillere møder dog ind i landsholdslejren igen, når holdet vender retur fra Schweiz.
Danmarks returkamp mod Schweiz i Winterthur fløjtes i gang onsdag klokken 18.
15, og opgøret gælder en plads til VM i Japan i december.
Meget skal gå galt for Danmark, hvis ikke VM-billetten bliver indløst, da danskerne i lørdags vandt den første kamp med hele 35-22.
Dermed kan Danmark tåle at tabe med 12 mål.
/ritzau/FacebookTwitterKopier linkEmner:Fie Woller (håndboldspiller)|Klavs Bruun Jørgensen (håndboldtræner)|Schweiz|Håndbold|Japan




https://www.dr.dk/nyheder/politik/folketingsvalg/har-valgkampen-gjort-dig-klogere-kent-agnes-og-kaj-siger-nej

FolketingsvalgHar valgkampen gjort dig klogere?
Kent, Agnes og Kaj siger nejKlimaentusiasten er i tvivl om, hvad partierne vil med klimaet, og den nedslidte håndværker føler, at politikerne stikker ham blår i øjnene.
(© dr)Af Malene Koops Grønborg, Jesper Bo Pedersen og Signe Kammersgaard Müller04.
juni 2019 kl.
09.
34Bemærk: artiklen er mere end 30 dage gammelLæs opKlima, pensionsalder og afstand til sygehuset.
De tre temaer har både fyldt en del i valgkampen, og de fylder også noget for vælgerne.
DR har fået tre forskellige danskere til at fortælle om netop det, de synes er vigtigt - vel at mærke inden valgkampen gik i gang.
Og så har vi spurgt dem, om valgkampen har gjort dem klogere.
Se, hvad Kent, Agnes og Kaj siger her:PensionsalderKent Nygaard Andersen er en af de mange danskere, der føler sig nedslidt af sit arbejde.
Han har haft fire diskusprolapser, han har dårlige knæ, og han har svært ved at se, hvordan han skal fortsætte med at arbejde, til han er 70 år.
Se indslaget med den 49-årige jord- og betonarbejder fra Todbjerg nord for Aarhus her:Den nuværende regering er sammen med Dansk Folkeparti og Radikale Venstre blevet enige om en ny seniorpension, der skal erstatte seniorførtidspensionen.
Det skal gøre det lettere for borgere at forlade arbejdsmarkedet, hvis de højst er i stand til at arbejde 15 timer om ugen, har været på arbejdet i minimum 20-25 år og højst er seks år fra at nå folkepensionsalderen.
Socialdemokratiet vil give ret til tidligere folkepension for de mest nedslidte i samfundet.
Partiet har endnu ikke været konkrete på, hvem der præcist vil blive omfattet af ordningen, men vil drøfte mulighederne med arbejdsmarkedets parter, hvis de vinder valget.
Læs også:Nedslidte kommer frem i forreste række: Bliv klogere på valgkampens store kamppladsMen fire ugers valgkamp har ikke gjort Kent Nygaard Andersen klogere på, hvad han skal stemme for at få tilgodeset netop spørgsmålet om pensionsalderen for nedslidte.
- Overhovedet ikke.
De vil alle sammen gøre et eller andet, men det hele er jo valgflæsk.
Der er ikke nogen penge til at gøre noget alligevel, siger han.
Men hvad med Lars Løkkes forslag om, at man skal vurderes til seniorførtidspension?
- Det kan da godt være, jeg kunne blive vurderet, men det kommer jo an på, hvordan de vurderer, og jeg har været inde i systemet før.
De vurderer bare det, politikerne har bedt dem om.
Og Mette Frederiksens forslag om, at nogle skal kunne gå før?
- Hun vil jo ikke sige hvem, det så skal være, og hun har jo heller ikke pengene til det.
De penge, hun har sat af, er som en dråbe i havet, siger han.
Er du blevet klogere?
De lover mig guld og grønne skove, og jeg er blevet klog nok til at vide, at det ikke passer.
Klima20-årige Agnes Sander Garsdal fra København går på Vestjyllands Højskole i Ringkøbing, hvor man blandt andet kan lære mere om bæredygtighed.
Hun synes klimaet er det vigtigste emne i valgkampen.
Hør hvorfor her:Og der er kommet rigtigt meget fokus på klimaet i valgkampen.
Se, hvad partierne mener HER.
Men det har ikke nødvendigvis gjort Agnes Garsdal helt skarp på, hvad politikerne vil gøre.
- Jeg synes godt nok, det er svært lige nu.
Der er kommet så meget forskelligt fokus på klimaet, og det har skabt meget debat og været meget i medierne.
Det er dejligt, at man kan mærke, det er et emne, der batter i valgkampen.
Men jeg synes, det er virkelig svært at gennemskue forskellene mellem partierne og hvad, det er, de vil gøre for klimaet.
Er du blevet klogere?
- Generelt er det svært som almindelig borger at gennemskue, hvad der sker inde på 'Borgen'.
Det bliver spændende, når valget er overstået at se, hvad de vil gøre.
Langt til sygehusetKaj Rosenkvist på 81 år er dialysepatient og tager fra Thyborøn til Holstebro Sygehus tre gange om ugen for at komme i dialyse.
Når det nye supersygehus i Gødstrup ved Herning åbner, skal han fremover tage derned for at komme i dialyse.
En tur, der tager endnu længere tid end de tre timer, han i gennemsnit bruger i dag, når han skal frem og tilbage til sygehuset.
Se indslaget med ham her:Politisk set er der forskel på, hvad Venstre og Socialdemokratiet vil med sundhedsområdet.
Lars Løkke Rasmussen vil nedlægge de fem regioner.
Det vil Mette Frederiksen ikke.
Til gengæld er de enige om, at der skal mere nærhed ind i sundhedsvæsenet.
Lars Løkke Rasmussen vil blandt andet oprette akutberedskaber og nye sundhedshuse, hvor kronikere kan få behandling.
Mette Frederiksen vil have nye nærhospitaler, der blandt andet skal stå for scanninger og dialysepatienter som Kaj Rosenkvist.
Men Kaj Rosenkvist synes dog ikke for alvor, at han i løbet af valgkampen er blevet klogere på, hvad politikerne vil gøre - selvom han har fulgt grundigt med.
De lover og lover og lover.
Så lover den ene dit, og den anden lover dat.
Der er gået sport i det.
Kaj Rosenkvist, dialysepatient, Thyborøn- Jeg har ikke set nogen konkrete forslag - ud over at de siger, at det, der kan behandles nært, skal behandles nært.
Men jeg kan også godt følge, at Mette Frederiksen ikke vil sige, hvor nærhospitalerne skal placeres, for det kan give bagslag.
Så kan andre bruge det imod hende, lyder det fra Kaj Rosenkvist.
Generelt synes han, at valgkampen har været præget af for mange løfter fra politikerne.
- De lover og lover og lover.
Så lover den ene dit, og den anden lover dat.
Jeg har aldrig set en valgkamp, hvor der er blevet lovet så meget som denne gang.
Der er gået sport i det.
Hvad skulle politikerne gøre i stedet, synes du?
- De skal snakke mere om konsekvenserne ved alt det, de lover.
Det skal jo betales.
Men hvem skal betale?
Det er nemt at love en masse, især når det er andre folks penge.
FacebookTwitterKopier linkEmner:Lars Løkke Rasmussen (politiker)|Valg og folkeafstemninger|Socialdemokraterne|Hospitaler|Herning




https://www.dr.dk/nyheder/politik/folketingsvalg/spidskandidat-sf-stemte-10-nye-boernefabrikker-som-hans-eget-parti

FolketingsvalgSpidskandidat for SF stemte for 10 nye 'børnefabrikker', som hans eget parti har tordnet modDer er fordele ved store institutioner, fastholder Serdal Benli (SF), der er viceborgmester i Gladsaxe Kommune.
SF's Serdal Benli (t.
v) under valgkampen - her sammen med Mads Fuglede fra Venstre.
Af Nicolas S.
Nielsen og Emil Søndergård Ingvorsen04.
juni 2019 kl.
10.
18Bemærk: artiklen er mere end 30 dage gammelLæs opMens partiet SF søndag præsenterede et stort udspil, hvor børneordfører Jacob Mark tordnede imod det, han kalder "børnefabrikker" og "megainstitutioner", så har partiets egen spidskandidat i Københavns Omegns Storkreds, Serdal Benli, været med til at planlægge 10 nye af slagsen i sin egen hjemby Gladsaxe.
Her besluttede et flertal tilbage i januar at etablere ti nye daginstitutioner med plads til over 100 børn over de næste seks år, mens kommunen lukker seks mindre tilbud til børn - samt yderligere tre større institutioner.
Vi vil have et værdiopgør med de stadig flere megainstitutioner og børnebyer, hvor man tonser enormt mange børn ind.
Børneordfører Jacob Mark til Politiken- Med de forudsætninger, vi har, så er 8-gruppers børnehaver ikke noget negativt – tværtimod kan de være med til at bidrage med nogle positive ting, sagde Serdal Benli, der udover at være spidskandidat også er viceborgmester i Gladsaxe, under et byrådsmøde 29.
januar.
Her stemte alle partier for på nær Enhedslisten.
Serdal Benli affejede dog kritikken fra partiet, da han fik ordet.
- Der er også et potentiale i at have 8-gruppers børnehaver, hvis det er det, vi skal bygge.
Der er både mulighed for faglig sparring, men der kan også mindskes en sårbarhed i normeringerne, hvis der for eksempel opstår sygdom, svarede viceborgmesteren.
Vi spoler tiden frem til denne weekend, hvor SF's børneordfører Jacob Mark i Politiken tordnede mod de store institutioner.
Læs også:SF vil stoppe 'megainstitutioner': Maksimalt 100 børnKonkret foreslog han, at børneinstitutioner som udgangspunkt ikke må være større end 100 børn.
- Vi vil have et værdiopgør med de stadig flere megainstitutioner og børnebyer, hvor man tonser enormt mange børn ind, sagde Jacob Mark i forbindelse med et nyt børneudspil fra SF.
Spidskandidat står på mål for 'børnefabrikkerne'På trods af, at Serdal Benli selv har stemt 10 nye store institutioner igennem i Gladsaxe, bakker han op om SF's udspil og er som 'udgangspunkt' enig i, at man skal sikre, at der ikke bliver lavet store institutioner.
Jeg både håber og tror, at Gladsaxe også har tænkt på, at de børnemiljøer, der kommer, bliver trygge for børnene alligevel.
Jacob Mark, børneordførerHan kritiserer blandt andet Københavns Kommune for at have institutioner med plads til over 200 børn.
- Når man har en stor institution med så mange børn, så kan der være nogle faglige udfordringer, siger han.
Du er selv viceborgmester i Gladsaxe, hvor I har vedtaget Dagtilbudsstrategi 2, hvor der skal åbnes 10 nye institutioner de næste seks år, som skal have plads til flere end 100 børn.
Hvordan hænger det sammen?
- Det er en erkendelse af, at sådan som rammerne er lige nu i kommunerne, kommer vi til at have et kapacitetsproblem på den lange bane, og vi imødekommer så behovene og udfordringerne, siger Serdal Benli.
Det går SF til valg påEn børnerettighedslovLoft over børnegrupper: 10 i vuggestuen og 20 i børnehavenMinimumsnormeringer: En voksen til tre børn i vuggestuen og til seks børn i børnehaven.
Ingen alenetid: Pædagoger skal ikke stå alene med store børnegrupper i længere tid.
Størrelse på institutioner: Institutioner skal som udgangspunkt ikke være større end 100 børn.
Ændring af budgetloven: Så kommuner kan bruge penge på at bygge nye daginstitutioner.
Kilde: Børneudspil fra SFHan mener ikke, at man entydigt kan sige, at store institutioner er dårlige.
- Det vigtigste er, at vi får skabt rammerne.
Og rammerne er, at vi skal have minimumsnormeringer og mere personale, siger spidskandidaten, der pointerer, at det for pågældende institution gælder, at der kan være op til 124 børn.
Da du stemte for, sagde du, at der " er gode potentialer i dem" og at der er mulighed for faglig sparring og mindre sårbarhed i normeringerne ved sygdom.
Det mener du vel stadigvæk?
- Det gør jeg sådan set stadigvæk, for jeg mener ikke, det er i strid med det, SF har lagt op til på landsplan.
SF-gruppeformand og børneordfører Jacob Mark (tv.
) har tordnet mod "børnefabrikker".
Han bløder dog op og siger, at der også skal være plads til de større dagtilbud, som hans egen partifælle har besluttet i Gladsaxe.
(ARKIVFOTO) (© dr)Ordfører: Vores spidskandidat har reflekteret over detHos SF på Christiansborg mener man ikke, at Serdal Benli trådte ved siden af, da han stemte for de 10 store institutioner.
Her gør man det også klart, at et loft på 100 børn i en institution er vejledende.
Og hvis kommunerne vælger at have en institution med mange børn, så skal der blandt andet føres ekstra tilsyn.
Børneordfører Jacob Mark slår også fast, at han ikke peger fingre af de enkelte kommuner, som han mener er meget pressede på børneområdet.
- Jeg både håber og tror, at Gladsaxe også har tænkt på, at de børnemiljøer, der kommer, bliver trygge for børnene alligevel, og at der bliver sat særligt ind med personale.
Jeres egen spidskandidat i Københavns Omegn er citeret for at sige, at han ikke er bekymret for at lave store institutioner.
Hvad tænker du om det?
- Det vidner om, at Serdal (Benli, red) har reflekteret over, at når man laver sådanne institutioner, som skal man også have fokus på gruppestørrelserne, indrette dagsinstitutionerne på en smart måde og sikre, at der er pædagoger nok, siger Jacob Mark.
Serdal Benli siger jo også, at store institutioner giver større mulighed for faglig sparring, og at der er flere pædagoger, som man er mindre sårbar over for sygdom.
Har han ikke en pointe i det?
- Det er klart, at man bliver mindre sårbar over for sygdom, når han har store institutioner, fordi normeringerne er så dårlige.
Det er derfor, at vi skal have mininumsnormeringer, siger han.
Mange store nye børnehuse•Som en del af Dagtilbudsstrategi 2 er byrådet i Gladsaxe blevet enige om at åbne og lukke adskillige børnehuse.
•Herunder følger kommunens plan frem mod 2025.
•Disse åbner:•2021 - Grønnegården (stor institution), Tobaksvejen 1 (stor institution), Ved Jernalderlandsbyen (stor institution).
•2022 - Ved Sportscentret (stor institution)•2023 - I Buddinge (stor institution), I Mørkhøj (stor institution)•2024 - Ny Torveparken (stor institution), Ny Kildebo (stor institution), Ny Bakkely (stor institution)•2025 - Tobaksvejen 2 (stor institution)•Disse lukker:•2021 - Kastaniehuset Kagsø (stor institution), Myretuen (mindre institution), Ved Fortet (mindre institution)•2022 - Udflyttergruppe (lille institution)•2023 - Bagsværd Børnehave (lille institution), Høje Søborg (stor institution), Torveparken (mindre institution), Kildebo (stor institution)•2024 - Bakkely (mindre institution)•Kilde: Gladsaxe Kommunes 'Dagtilbudsstrategi 2FacebookTwitterKopier linkEmner:Serdal Benli (politiker)|Socialistisk Folkeparti|Gladsaxe|Gladsaxe Kommune|Lokalpolitik




https://www.dr.dk/nyheder/politik/dr-afviser-have-udvalgt-elendigt-publikum

PolitikDR afviser at have udvalgt 'elendigt' publikumFolketingets formand kom hurtig til tasterne under DR's partilederrunde: 'Elendigt publikum udvalgt nøje af DR'.
04.
juni 2019 kl.
08.
13Bemærk: artiklen er mere end 30 dage gammelLæs opPia Kjærsgaard (DF), Folketingets formand var hurtig med et tweet under DR's partilederdebat 'Demokratiets Aften':'Elendigt publikum udvalgt nøje af DR'.
Påstanden baserede den mangeårige DF-formand tilsyneladende på hendes observationer af publikums aktivitetsniveau gennem udsendelsen.
- Klapsalver og våde øjne hver gang, der bliver talt modtagelse af flygtninge.
Og stilhed når der bliver talt om asylstop og hjemsendelse, skrev Pia Kjærsgaard videre.
Men det har intet på sig, forsikrer Thomas Falbe, nyhedschef i DR med det overordnede ansvar for valgdækningen.
- Det er ærgerligt, at det bliver udlagt som om, at vi har manipuleret folk i salen.
Det har vi ingen interesse i.
Det er folk fra hele Danmark, der er kommet, og det har været en fri og åben tilmelding for alle, siger han.
Nyhedschefen fortæller videre, at billetterne har været gratis, og at Danmarks Radio har stillet busser til rådighed, som gæsterne kunne tage til DR Byen på Amager.
- Vi åbnede for tilmelding til debatten ved starten af valgkampen.
Debatten er blevet annonceret på sociale medier, og så har folk kunnet melde sig til.
Da der ikke var flere billetter, var vi selvfølgelig nødt til at lukke for tilmeldinger.
- Men vi har ikke haft nogen andel i, hvem der har fået billetter, og vi har heller ikke på nogen måde valgt nogen til eller fra.
Det har været først til mølle, siger Thomas Falbe.
Sidste debat mellem partilederne sendes i aften klokken 20 på TV2.
Se 'Demokratiets Aften' her.
/ritzau/FacebookTwitterKopier linkEmner:Dansk Folkeparti|Pia Kjærsgaard (politiker)|Folketinget|Amager|Ørestad




https://www.dr.dk/nyheder/politik/folketingsvalg/analyse-pape-og-riskaer-tog-stik-hjem-i-partilederrunde

FolketingsvalgAnalyse: Pape og Riskær tog stik hjem i partilederrundeDemokratiets Aften vil blive husket for bemærkninger fra to af valgets mindre partier.
Af Mads Korsager Nielsen04.
juni 2019 kl.
07.
59Bemærk: artiklen er mere end 30 dage gammelLæs opDer stod hele 13 partiledere på rad og række.
I langt over en time debatterede de emner som cigaretpriser, klima og sundhed.
Men det er to korte sætninger fra to af de mindre partiers ledere, der særligt vil blive husket.
Nemlig Klaus Riskær Pedersen (E) samt Søren Pape Poulsen (K).
- Man kunne se, at de havde forberedt sig på at levere den bemærkning, der kører gennem Radioavisen næste dag.
Det lykkedes især for én af dem.
Og det var Søren Pape Poulsen.
Da man åbnede for radioen i morges, var det hans angreb mod Rasmus Paludan, man hørte, siger Bjarne Steensbeck, der er politisk analytiker og vært på radioprogrammet Slotsholmen på P1.
Se hele udsendelsen 'FV19: Demokratiets aften' her.
'Demokratiets aften' på DRMandag aften var de 13 partiledere samlet til partilederrunde i DR Koncerthuset.
Undervejs irettesatte Søren Pape Poulsen partileder for Stram Kurs, Rasmus Paludan, der i valgkampen får heftig politibeskyttelse.
- Du skal være taknemmelig for, at vi har et politi, der passer på dig, sagde han med henvisning til, at dansk politi bruger massive ressourcer på at passe på Rasmus Paludan:- Du sviner politiet til, men du burde takke dem for alt det, de gør for dig, sagde Søren Pape Poulsen.
Bemærkningen fik efterfølgende stor opmærksomhed i medierne.
- Det lykkedes ham at få den afgørende bemærkning.
For alle de partier, der balancerer dernede og har svært ved at få ørenlyd, er sådan en bemærkning på den store scene afgørende, konkluderer Bjarne Steensbeck.
Fornyet vind til RiskærEfter i længere tid at have oplevet en form for stilhed fra Klaus Riskær Pedersen i valgkampen, trådte han mere klart frem i rampelyset mandag aften med en replik, der fik Bjarne Steensbeck til at skærpe opmærksomheden.
- Jeg er grædefærdig på de børns vegne.
Jeg vil gerne have dem ud, sagde Riskær om børnene på Sjælsmark i et meget ægte øjeblik.
- Det var også en af dem, der vil blive spillet i løbet af dagen, og som har givet reaktioner.
Det er et udtryk for, at han har ramt noget rent, siger Bjarne Steensbeck, der mener, at bemærkningen kan give Riskær tiltrængt medvind.
- Det var en af de bemærkninger, der måske overrasker folk, og som var meget personlig.
Men det har han også brug for.
Den bemærkning plus et par andre, hvor han forsøger at komme med politisk indhold, det var ikke helt tosset for ham, siger Bjarne Steensbeck.
FacebookTwitterKopier linkEmner:Det Konservative Folkeparti|Klaus Riskær Pedersen (erhvervsleder)|Søren Pape Poulsen (politiker)|Stram Kurs (parti)|København




https://www.dr.dk/nyheder/politik/folketingsvalg/dansk-folkepartis-formand-hoerer-julemusik-aaret-rundt-hvorfor-ikke

ValgbarSe temaFolketingsvalgDansk Folkepartis formand hører julemusik året rundt: Hvorfor ikke starte om sommeren?
Kristian Thulesen Dahl har begrænset sig til et enkelt julenummer på sin playliste.
Af Michael Ørtz Christiansen04.
juni 2019 kl.
08.
10Bemærk: artiklen er mere end 30 dage gammelLæs opHvis du ikke er i julestemning - hvilket du formentlig ikke er - så er der mulighed for at komme det, når du hører det første nummer på Kristian Thulesen Dahls playliste.
Det lever i høj grad op til det første krav på listen over, hvad musik skal kunne gøre for Dansk Folkepartis formand.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
- Musik skal kunne skabe en stemning, siger Kristian Thulesen Dahl.
- Jeg bruger crooner-musik, når jeg kommer hjem efter en lang dag og skal slappe af.
Jeg hører meget Michael Bublé, og jeg håber på at komme ind og høre ham, når han kommer til København senere på året.
Og så kommer vi til det med julemusikken.
Hør og læs om Kristian Thulesen Dahls playliste herunder:Wham!
– Last ChristmasWham!
- Last ChristmasDe, der kender en smule til Kristian Thulesen Dahl, ved også, at han holder med Liverpool FC, hvorfor det vil være oplagt at vælge klubbens ikoniske slagsang, "You Will Never Walk Alone", efter sejren i Champions League-finalen i lørdags.
Og den er da også på partiformandens liste over numre, der betyder noget lige nu, men det er "Last Christmas" også, trods det lidt aparte tidspunkt for en julesang.
Læs også:Løkke har Gulddreng på playlisten: Jeg kan godt lide at høre musik, sunget af nogen, jeg kender- Den stemning, vi har omkring juletid, er alt for kort.
Jeg kan ikke forstå, at folk brokker sig over, at der er pyntet op til jul alt for længe.
Hvorfor ikke starte her ved sommertid?
Det skaber god stemning, siger Kristian Thulesen Dahl.
- Michael Bublé har lavet et helt album kun med julemusik.
Det er et af de mest spillede albums derhjemme.
Jeg kan høre julemusik året rundt, og jeg kan kløve brænde om sommeren, mens jeg hører julemusik.
Thomas Helmig Brothers – Lille PigeThomas Helmig Brothers - Lille pigeInden Thomas Helmig blev til Danmarks største solo-popnavn, var han forsanger i gruppen Thomas Helmig Brothers.
Det var nogenlunde samtidig med, at Kristian Thulesen Dahl gik i gymnasiet og spillede keyboard i et band, som blandt andet spillede kopinumre fra datidens popkæmper.
Derfor har den 49-årige politiker valgt "Lille Pige" fra 1987 som lyden af sin ungdom.
Læs også:Madonna-krøller, næsering og Dolly Parton: Her er SF-formandens playliste- Da jeg gik i 2.
g kom Thomas Helmig Brothers og spillede på vores gymnasium, og jeg fik lusket mig med i den gruppe, der skulle sørge for arrangementet, husker Kristian Thulesen Dahl.
- Jeg var dybt benovet over, at Thomas Helmig stod på scenen, selv om det var før, det gik helt amok med ham.
Poul Reichardt – Er Du Dus Med Himlens FuglePoul Reichhardt - Er du dus med himlens fugleVi skal tilbage til 1958 for at finde den sang, som partiformanden beskriver som lyden af Dansk Folkeparti.
- Når vi sidder derhjemme i lænestolen og drømmer om noget, så drømmer vi om, at vi passer på vores verden, og at vi har det godt og er trygge.
Og er der noget, der er indbegrebet af det, så er det, når man sådan lidt Morten Korch-agtigt tænker sig ud på bondegården, hvor solen skinner og pipfuglene fløjter, siger Kristian Thulesen Dahl med henvisning til forfatteren, der har lagt bøger til en række af de film, som Poul Reichhardt medvirkede og sang i.
- Der er faktisk idyllisk ude på landet.
Der er ikke så tosset, og vi behøver ikke allesammen bo i de store byer.
Læs også:Morten Østergaard "får for lidt" og er misundelig på musikere: De kan finde den der basale følelseKristian Thulesen Dahls playliste:•Wham!
– Last Christmas•Gerry And The Pacemakers – You Will Never Walk Alone•Ida Corr – Når Jeg Bliver Gammel (Gnags)•Genesis – Invisible Touch•Thomas Helmig – Lille Pige•Sneakers – Sui Sui•Bamses Venner – Vil Du Danse Med Mig•Poul Reichardt – Er Du Dus Med Himlens FugleFacebookTwitterKopier linkEmner:Kristian Thulesen Dahl (politiker)|Thomas Helmig (musiker)|Dansk Folkeparti|Jul|København




https://www.dr.dk/nyheder/udland/militaerrad-i-sudan-aflyser-alle-aftaler-med-oppositionen

UdlandMilitærråd i Sudan aflyser alle aftaler med oppositionenEfter blodige sammenstød mellem demonstranter og militæret i Sudan, dropper militærråd samarbejdet med opposition.
Sammenstød mellem demonstranter og militæret i Sudans hovedstad, Khartoum, udviklede sig i går blodigt.
Mindst 35 demonstranter meldes dræbt.
)04.
juni 2019 kl.
07.
24Bemærk: artiklen er mere end 30 dage gammelLæs opDet midlertidige militærråd i Sudan skrotter alle tidligere indgåede aftaler med oppositionen, oplyser formanden for militærrådet, general Abdel Fattah al-Burhan, på sudansk tv, skriver Reuters.
Ifølge militærrådet er oppositionen medskyldig i, at forhandlingerne om en magtoverdragelse i Sudan nu sættes tilbage til start.
Generalen siger, at militærrådet planlægger et valg om ni måneder.
Meldingen kommer efter et blodigt angreb i aftes mod demonstranter, der i ugevis har slået lejr foran forsvarsministeriet i hovedstaden, Khartoum.
Den største af de civile protestgrupper anklager det regerende militærråd for at stå bag angrebet på teltlejren, der kaldes en 'massakre'.
Mindst 35 demonstranter blev dræbt under sammenstødene, oplyser en sammenslutning af læger, der har forbindelse til koalitionen af protestbevægelser i landet.
Læs også:VIDEO: Mindst 13 civile dræbt af Sudans militær: Tyskland fordømmer angrebDet præcise dødstal er dog uklart, fordi 'bevæbnede soldater og sikkerhedsstyrker omringer hospitaler og angriber og anholder læger', oplyser lægegruppen ifølge AP.
Angrebet benægtes af det militære overgangsråd, der stillede sig i spidsen for landet, efter at præsident Omar al-Bashir blev fjernet i april.
Kun 'uregerlige' personer er fjernet, hedder det.
Siden har en paraplyorganisation for protestbevægelserne forhandlet med militærrådet om en overgang til et folkeligt styre.
Forhandlingerne gik dog i hårknude og blev suspenderet i midten af maj, kort efter at parterne for første gang så ud til at nærme sig hinanden.
/ritzau/FacebookTwitterKopier linkEmner:Sudan|Omar al-Bashir (politiker)|Forsvarsministeriet|Khartoum|Militær




https://www.dr.dk/sporten/fodbold/landsholdet/landsholdsangriber-har-fundet-smilet-frem-efter-haard-saeson

LandsholdetLandsholdsangriber har fundet smilet frem efter hård sæsonNicolai Jørgensen har lært en del om sig selv efter en hård sæson i hollandske Feyenoord.
Nicolai Jørgensen har haft en sæson med op- og nedture.
Af Michael Sten Jensen i Lyon og Henrik Fallesen04.
juni 2019 kl.
07.
50Bemærk: artiklen er mere end 30 dage gammelLæs opHan er en stor dreng, Nicolai Jørgensen.
Men den danske angriber er alligevel vokset en smule over det seneste år, der på mange måder har været et hårdt et af slagen.
Et brændt straffespark ved VM trak tråde med ind i den netop overståede sæson, hvor en skade hurtigt gjorde det svært at følge op på en flyvende første sæson i Feyenoord.
Jørgensen nåede dog at få banket et par bolde i kassen i løbet af foråret, og derfor er det en mere selvsikker Nicolai Jørgensen, der er samlet med landsholdskammeraterne forud for Nations League-kampene mod Irland og Georgien.
- Den her sæson har været en af dem, som man lærer rigtig meget af, men som man helst ikke skal have for mange af.
Nicolai Jørgensen under træningen i Helsingør.
Jørgensen nåede syv mål i denne sæson i Æresdivisionen.
- Det er aldrig optimalt at være ude i fem måneder med en skade, så halter man hele tiden efter, og kommer ikke derop, hvor man gerne vil være.
- Men jeg synes også, at jeg har lært meget om mig selv, når det kommer til modgang.
Jeg er 28 år, men pludselig røg jeg på bænken for en klub, som jeg syntes, jeg havde gjort det rigtig godt for, men jeg brokkede mig ikke og kørte på, og det gav pote til sidst, lyder det fra Jørgensen.
Har brug for at brage igennemFor Nicolai Jørgensen handler det nu om at se fremad.
Sæsonen skal lukkes ned med et par gode kampe for Danmark, så batterierne kan blive ladet op til endnu et år i Feyenoord, som han langt fra er færdig med.
- Jeg har brug for en sæson, hvor jeg virkelig bare brager igennem, som det var tilfældet i min første sæson.
Hvis jeg en dag skal væk fra Feyenoord, så vil jeg gerne have, at fansene husker mig som en af de bedste, og ikke for en sæson, hvor det gik op og ned.
- Det har været en mærkelig sæson med Feyenoord, der har været mange op- og nedture.
Både for holdet og for mig selv.
Så det er fedt at komme med landsholdet igen efter en god sæsonafslutning, som jeg kan tage med her og bruge til at sprede lidt godt humør, siger Nicolai Jørgensen.
FacebookTwitterKopier linkEmner:Feyenoord|Holland|Fodbold|Georgien|Nicolai Jørgensen (fodboldspiller)




https://www.dr.dk/nyheder/politik/folketingsvalg/flertal-af-partier-klar-til-lovgive-mod-rygning-i-skoletiden-baade

FolketingsvalgFlertal af partier klar til at lovgive mod rygning i skoletiden - for både elever og ansatteDen røgfrie skoletid skal gælde for grundskolen, efterskoler og alle ungdomsuddannelserne.
Af Thomas Klose Jensen og Andreas Nygaard Just04.
juni 2019 kl.
07.
00Bemærk: artiklen er mere end 30 dage gammelLæs opFlere af partierne på Christiansborg har et mål om at få den første røgfrie generation i 2030, og for at nå det mål ser et flertal af partierne nu ud til at ville tage ganske markante værktøjer i brug.
Nemlig at gøre skoletiden på samtlige uddannelsesinstitutioner, der henvender sig til børn og unge under 18 år, røgfri.
Både for de ansatte og dermed også elever over 18 år.
- Det handler om at sikre, at der er røgfrie miljøer, hvor børn og unge færdes, og det gør de i høj grad på vores uddannelsesinstitutioner.
Der skal de ikke tillægge sig en dårlig vane med tobak, forklarer sundhedsminister Ellen Trane Nørby (V).
Rygeloven kort fortaltDen nuværende rygelov blev til i 2007 og gjorde det forbudt at ryge flere steder.
Formålet var at sikre flere røgfri miljøer.
Loven betyder blandt andet, at det ikke er lovligt at ryge på arbejdspladser, i kollektiv trafik, på serveringssteder, uddannelsesinstitutioner og skoler.
I loven er der dog også en række undtagelser - f.
eks.
gælder rygeforbuddet ikke for erhvervsskoler.
Kilde: Retsinformation og Kræftens BekæmpelseIngen grund til at lære unge at rygeVenstre lancerede tidligere i valgkampen en ni-punktsplan, der skulle få færre til at ryge.
Heriblandt var forslaget om en røgfri skoletid.
Og det glæder sundhedsordfører for SF Kirsten Normann Andersen, der er klar til at bakke op om forslaget.
- Ja, og det ville vi også dengang den smalle Venstre-regering oprindeligt kom med forslaget i sin kræftpakke.
Og vi har også prøvet at presse regeringen til at fremsætte forslaget igen, efter den blev til en trepartisregering.
Så vi synes, det er et godt forslag, og det syntes vi også dengang, forklarer hun.
Der er ingen tvivl om, at vi skal gøre mere for at forhindre, at børn og unge begynder at ryge.
Der har Venstre været fodslæbende indtil nu, men det er da dejligt, at de her i 11.
time under en valgkamp vil være med til at gøre noget ved det.
Astrid Krag (S), tidl.
sundhedsministerHos Radikale kalder sundhedsordfører Lotte Rod forslaget for "en god ide", og den tidligere socialdemokratiske sundhedsminister Astrid Krag glæder sig også over Venstres forslag.
- Der er ingen tvivl om, at vi skal gøre mere for at forhindre, at børn og unge begynder at ryge.
Der har Venstre været fodslæbende indtil nu, men det er da dejligt, at de her i 11.
time under en valgkamp vil være med til at gøre noget ved det, siger hun.
Og netop røgfri skoletid vil kunne spille en afgørende rolle for, om børn og unge begynder at ryge, mener hun.
- Vi ved, at noget af det, som betyder noget for, om børn og unge begynder at ryge, er, om de ser voksne, der betyder noget for dem, ryge.
Og der er ingen grund til, at børn og unge skal lære at ryge, når de passer deres skole eller er i deres daginstitution.
K går konstruktivt til forhandlingerI Enhedslisten får Venstres forslag dog ikke den store opbakning.
Partiet er åben for at forbyde rygning på skoler og uddannelsesinstitutioner for børn og unge under 18 år.
Men Christiansborg bør ikke lovgive om, hvad voksne og myndige mennesker vælger at gøre, forklarer sundhedsordfører Peder Hvelplund.
- Vi mener, at det er skudt helt over målet, at vi som statsmagt skal begynde at lovgive om, hvad myndige voksne mennesker skal foretage sig i deres pause på arbejde, forklarer han.
- Man kan jo sagtens lokalt på uddannelsesinstitutionerne eller på arbejdspladsen vedtage regler om, under hvilke former man kan ryge – om det må foregå på matriklen, eller man skal gå udenfor - men det må man afklare lokalt.
De Konservative vil indføre et forbud mod at ryge i skoletiden for alle under 18 år - uanset hvilke skole eller ungdomsuddannelse de går på.
De Konservative har ligesom Venstre præsenteret et udspil om røgfri skoletid, men modsat regeringspartneren Venstre vil Konservative kun lade det gælde for personer under 18 år.
- Når man fylder 18 år, må man stemme til folketingsvalget, udøve indflydelse på det samfund, som man er en del af.
Der synes vi, at det er sværere at gå ind som politiker og sige: Du må ikke ryge en cigaret.
Vi synes, der er en eller anden skillelinje der, siger politisk ordfører Mette Abildgaard.
- Vi er så utroligt glade for, at så mange partier er kommet til og bakker op om forslaget om røgfri skoletid.
Og vi går konstruktivt til forhandlingerne og drøfter med de andre partier, hvordan vi kan omsætte det til virkelighed.
FacebookTwitterKopier linkEmner:Kirsten Normann Andersen (politiker)|Lotte Rod (politiker)|Socialdemokraterne|Venstre|Rygning




https://www.dr.dk/nyheder/viden/teknologi/foerste-gang-nogensinde-kunstig-intelligens-banker-de-bedste-spillere-i

TeknologiFørste gang nogensinde: Kunstig intelligens banker de bedste spillere i Quake III Det er første gang, computere slår mennesket i et komplekst 3D-spil, der handler om samarbejde.
I en forsimplet udgave af den del af Quake III-spillet, der kaldes for "capture the flag", lykkedes det den kunstige intelligens at feje al menneskelig modstand af banen.
Her ses en grafisk repræsentation af den opførsel og de strategier, som den kunstige intelligens udviklede til at besejre mennesker.
(© Deepmind)Af Jeppe Kyhne Knudsen04.
juni 2019 kl.
06.
27 | opdateret 24.
juni 2019 kl.
13.
38Bemærk: artiklen er mere end 30 dage gammelLæs opRettet den 24.
juni 2019.
Vi havde tidligere skrevet, at de nye resultater her er første gang, at en kunstig intelligens banker mennesker i et computerspil, der handler om "teamwork".
Det er ikke helt korrekt.
En kunstig intelligens fra firmaet OpenAI bankede i 2018 de bedste menneskelige spillere i strategi-spillet DOTA2.
Forskellen er, at Quake III er det første 3D-shooter, hvor det er lykkes en kunstig intelligens at slå de bedste menneske-hold.
I mere end 20 år er computere blevet bedre og bedre til at slå os mennesker i spil.
Først var der IBM-computeren Deep Blue, der i 1997 vandt over den russiske stormester Garry Kasparov i skak.
I 2016 lykkedes det så Google-firmaet DeepMind at skabe den kunstige intelligens, AlphaGo, der vandt over verdensmesteren i det kinesiske brætspil Go.
I 2017 lykkedes det forskere fra OpenAI at træne en række AI'er til at vinde over de bedste spillere i strategi-spillet DOTA2.
Og tidligere på året lykkedes det endnu en DeepMind-AI (artificial intelligence, red.
) at besejre os mennesker i strategispillet Star Craft II.
Hvad er Quake III Arena?
Da Quake III Arena udkom i 1999, fik det positive anmeldelser fra et samlet anmelderkorps.
Det blev da også hurtigt populært til LAN-parties, og det udviklede sig til et dominerende spil inden for e-sport.
Quake III havde, i modsætning til tidligere spil i serien, helt droppet singleplayer-delen og fokuserede udelukkende på multiplayer.
Multiplayer-delen var minimalistisk, hurtig og flydende og har dannet skole for nutidens meget populære skydespil som Fortnite eller Apex Legends.
Forskerne valgte Quake III som udfordring til deres kunstige intelligens, netop fordi det er en af klassikerne inden for multiplayer skydespil - hvor især samarbejdet er i højsæde.
Kilde: WikipediaI sidste uge kunne DeepMind så igen prale af et spil, hvor deres kunstige intelligens havde sat os mennesker til vægs: Det klassiske skydespil Quake III.
Det skriver det amerikanske medie Forbes.
com.
Men til forskel fra Skak, Go og Starcraft II er der mere end to spillere ad gangen i Quake III.
Og for at vinde spillet skal man kunne samarbejde med sine holdkammerater.
Det er første gang, at en kunstig intelligens har besejret os mennesker, når det kommer til “team work” i et 3D-spil, skriver forskerne bag den kunstige intelligens i tidsskriftet Science.
Sendt i darwinistisk træningslejrFor at vinde i et holdspil er det dog nødvendigt ikke blot at have én, men en hel flok af kunstige intelligenser til at spille mod de menneskelige spillere.
Derfor skabte forskerne det, de kalder en række “agenter” eller “bots”, der lærte spillet uafhængigt af hinanden og kunne kommunikere på samme vilkår, som de menneskelige spillere.
For at gøre bots’ene så dygtige som muligt benyttede forskerne sig af Darwins gode, gamle principper om naturlig selektion.
Efter hver træningsrunde blev bots med de dårligste resultater slettet, mens de bedste fik lov at fortsætte.
De dårlige blev så erstattet med muterede kopier af de bedste, og på den måde udviklede bots’ene sig hele tiden mod det bedre.
Til at starte med var bots’ene virkelig dårlige.
Forskerne havde nemlig ikke fortalt dem om spillets regler.
Den eneste information, de fik, var det samme skærmbillede, som de menneskelige spillere kunne se.
Erfarne bots med 450.
000 kampe i rygsækkenEfter 45.
000 træningskampe var bots’ene kun lige begyndt at forstå de basale koncepter bag spillet.
De havde opdaget, at de havde en hjemmebase, at modstanderen havde en base, og de havde fundet ud af, at de rent faktisk skulle samle flaget op.
Men der skulle rigtig, rigtig mange runder til, før de kunne konkurrere med os mennesker.
Efter 100.
000 kampe kunne bots’ene slå den gennemsnitlige menneskelige spiller.
Da de havde spillet omkring 200.
000 kampe, kunne de slå selv de bedste Quake III-spillere.
Derfra fortsatte de kun med at blive endnu bedre.
Inden forskningsprojektet var afsluttet, havde bots’ene spillet omkring 450.
000 kampe.
Og på det tidspunkt kunne mennesker kun vinde, hvis de samarbejdede med en bot.
Ellers havde de ingen chance, skriver mediet Ars Technica.
DeepMindDeepMind er et britisk firma, der har specialiseret sig i at udvikle kunstig intelligens.
I 2014 blev firmaet opkøbt af Google, men det var først i 2016, at firmaet virkelig blev verdenskendt, da det lykkedes deres kunstige intelligens at vinde over verdensmesteren i et af det mest komplekse brætspil der findes - nemlig det kinesiske spil ‘Go’.
Siden er det også lykkedes firmaet at udvikle programmer, der er er suveræne i spil som Skak og det japanske spil Shogi.
Og tidligere på året vandt deres kunstige intelligens også over de bedste spillere i computerspillet Starcraft II.
Mennesker stadig bedre skarpskytterSelvom den kunstige intelligens nu vinder stort set alle Quake III-kampe over mennesker, er der stadig et parameter, hvor vi endnu har overtaget, pointerer forskerne bag.
Når det kommer til at være snigskytter, har vi mennesker stadig overlegne visuelle evner, som bots’ene endnu ikke formået at toppe.
Til gengæld er bots’ene langt bedre i nærkamp, fordi deres reaktionstid er dobbelt så hurtig som menneskers.
Og i nærkamp rammer de plet 80 procent af gangene, hvor mennesker kun rammer hver anden gang.
Et blik ind i fremtiden for kunstig intelligensMen hvorfor skal vi overhovedet interessere os for, om en kunstig intelligens kan vinde over mennesker i et eller andet gammelt computerspil?
Det skal vi, fordi spil i årtier har været en af de vigtigste metoder til at teste og forbedre kunstig intelligens.
Og i takt med at kunstig intelligens er blevet dygtigere og dygtigere, har forskerne fundet mere og mere komplekse spil at teste den i.
De nye resultater peger da, ifølge forskerne bag, også på, at kunstig intelligens i fremtiden kan løse meget komplekse samarbejdsopgaver.
Opgaver, hvor de måske kan samarbejde med både mennesker og robotter ude i virkeligheden.
FacebookTwitterKopier linkEmner:Teknologi|Videnskab|Computerspil|Google|IBM




https://www.dr.dk/nyheder/detektor/detektor-dan-joergensen-overser-milliardudgift-i-sin-egen-plan

DetektorDetektor: Dan Jørgensen overser milliardudgift i sin egen planSocialdemokratiet glemmer at regne 20.
000 hektar privat skov med i prisen.
Dan Jørgensen er med på, at skovforslag nok bliver lidt dyrere end 50 millioner kroner.
 Af Ida Elmdal Thagesen04.
juni 2019 kl.
06.
31Bemærk: artiklen er mere end 30 dage gammelLæs opKoster det 50 millioner eller fire millarder, når Socialdemokratiet vil udlægge 75.
000 hektar til urørt skov?
Spørger man Dan Jørgensen (S), er svaret det første.
Men ifølge miljø- og fødevareminister Jakob Ellemann-Jensen (V) er prisen ca.
80 gange højere.
Og Ellemann kommer tættest på det rigtige tal, viser Detektors faktatjek.
Dan Jørgensen vs.
Jakob EllemannDe to politikere endte i kløerne på hinanden til en stor debat med flere partiledere på Naturmødet i Hirtshals.
Og til sidst blev Kristian Thulesen Dahl (DF) tilsyneladende så træt af diskussionen, at han kaldte på hjælp udefra:– Detektor!
Det må Detektor klare, råbte han.
Inden da havde Dan Jørgensen og Jakob Ellemann skudt frem og tilbage på hinanden om udgifterne til Socialdemokratiets plan om 75.
000 hektar urørt skov.
– Undskyld, hvad med de fire milliarder til at købe arealerne?
spurgte Ellemann.
– Det koster ikke fire milliarder, returnerede Jørgensen.
– Det gør det da!
– Det er statens arealer, vi vil bruge!
– Det er jo ikke statens arealer alle sammen, Dan!
– Jo!
– Nej, det er jo ikke statens arealer ifølge jeres egne planer!
– Jo!
Det har vi fundet ud afLad os begynde med at tage et kig i Socialdemokratiets klima- og miljøudspil.
Her foreslår partiet at udlægge 75.
000 hektar såkaldt urørt skov.
I udspillet kan man læse, at 55.
000 hektar skal findes på statens arealer, mens 20.
000 hektar skal findes på privat grund, som staten enten vil købe eller bytte sig til.
Jakob Ellemann-Jensen har altså ret, når han siger, at alle 75.
000 hektar ikke kommer fra statens arealer.
Faktaboks: Urørt skovUrørt skov er skove, hvor skovdriften er ophørt, og som med tiden får mange gamle træer, døde stammer og en stor biodiversitet.
Kilde: NaturstyrelsenMen hvad koster det så?
Der er to tal, vi skal have styr på: De 50 millioner, Dan Jørgensen taler om, og de fire milliarder, Jakob Ellemann-Jensen henviser til.
Lad os starte med Dan Jørgensens 50 millioner.
Det er penge, som han påstår, staten vil tabe på udlægning af de 55.
000 hektar urørt skov.
Tallet stammer fra en beregning fra 2013, som Naturstyrelsen dengang lavede for Altinget.
Et nyere estimat fra samme styrelse viser et tab, der er en smule større: Nemlig 65 millioner kroner.
Men tallet er i det hele taget usikkert.
Det forklarer Bo Jellesmark Thorsen, institutleder og professor i anvendt økonomi ved Institut for Fødevare- og Ressourceøkonomi på Københavns Universitet.
– Mig bekendt tager tallet udgangspunkt i regnskaber fra Naturstyrelsen, og det er efter min mening for upræcist et grundlag.
Omkostningerne vil afhænge meget af, hvilken type skov der udlægges, og hvordan, siger Bo Jellesmark Thorsen.
Men hvordan når Jakob Ellemann-Jensen så frem til et beløb, der er 80 gange så højt?
Det skyldes, at Socialdemokratiet som nævnt også vil anskaffe sig 20.
000 hektar privat skov.
Og det vil ifølge Miljø- og Fødevareministeriets beregninger i alt løbe op i en engangsudgift på ca.
fire milliarder kroner eller 200.
000 kroner pr.
hektar.
Også det tal er dog ret usikkert ifølge Bo Jellesmark Thorsen.
200.
000 kroner er nemlig langt mere end den gennemsnitlige pris på urørt skov.
Det samme siger Jørgen Bo Larsen, professor i skov, natur og biomasse på Københavns Universitet.
Han kalder det "et skud ud i den blå luft".
– Beregningerne tager sandsynligvis udgangspunkt i gammel løvskov, som er dyrt og har stort potientiale for biodiversitet.
Men skove er ofte plantager, altså områder med løvskov nogle steder og anden slags skov andre steder.
Derfor kommer prisen sjældent så højt op, forklarer han.
– Hertil kommer, at man kan bytte sig til skov, såkaldt "mageskifte".
Der er givetvis mange private skovejere, som kunne være interesserede i at bytte produktionsretten fra deres områder til andre skovområder, hvor de kan få en løbende indtægt ved almindelig skovdrift, mener han.
Bo Jellesmark Thorsen vurderer også, at ministeriets estimat er for højt:– Der findes eksempelvis en ordning, hvor private skovejere udlægger urørt skov.
Og tager man udgangspunkt i den tilskudsordning, så er prisen på at opkøbe 20.
000 hektar privat skov nærmere omkring 2,5 mia.
kroner, siger han og tilføjer, at milliardudgiften ikke forsvinder, selvom staten vælger at bytte sig til urørt skov.
– Det vil i stedet betyde, at staten så til gengæld går glip af de årlige skovindtægter.
Hvem har så ret?
Der er usikkerheder ved begge tal, men Jakob Ellemann-Jensen har mest ret, når han påpeger, at det vil koste et milliardbeløb at anskaffe de 20.
000 hektar privat skov, som Socialdemokratiet lægger op til.
Hvad siger de til kritikken?
Detektor har spurgt Jakob Ellemann-Jensen, hvorfor han puster prisen på 20.
000 hektar privat, urørt skov helt op til 4 milliarder?
– Om det er 2,7, 3,7 eller 4 milliarder kroner er ikke altafgørende.
Uanset hvordan man gør det op, så koster det boksen, og det har S ikke været i nærheden af at finansiere, siger han.
Dan Jørgensen erkender da også, at Socialdemokratiets forslag om at udlægge urørt skov vil koste mere end 50 millioner kroner.
Men han fastholder, at det kommer til at koste mindre end fire milliarder kroner.
– Jeg erkender, at det vil koste penge at opkøbe privat skov.
Men jeg erkender ikke, at staten skal have fire milliarder kroner op af lommen i morgen.
Det er lidt det, jeg hører ministeren sige.
Prisen på 20.
000 hektar privat skov er ifølge Miljø- og Fødevareministeriet ca.
fire milliarder kroner.
Og flere eksperter er enige i, at det vil være forbundet med en milliardudgift på to til fire milliarder.
Så hvorfor siger du til Jakob Ellemann-Jensen, at det er forkert?
– Fordi jeg mener, at ministeren misforstår vores forslag.
Vi foreslår ikke, at staten fra den ene dag til den anden skal købe 20.
000 hektar privat skov.
Det, vi foreslår, er, at udlæg af de 20.
000 hektar privat skov til urørt skov skal ske ved, at staten fx bytter noget af den statslige skov med privat skov, eller at private fonde opkøber skov.
Hvordan vil I finansiere det?
– Vi vil finansiere urørt skov med en del af de midler, som vi har afsat til klima og miljø i vores 2025-plan.
Her har vi blandt andet foreslået afgifter på plastik og kemi, som vi forventer kan indbringe i størrelsesordenen 0,3 milliarder kroner årligt.
Det mener vi fint kan dække udgifterne til at omdanne halvdelen af de statslige skove til urørt skov.
De 20.
000 hektar privat skov, som vi vil have udlagt til urørt skov, handler ikke om, at vi fra den ene dag til den anden vil opkøbe 20.
000 hektar.
Det vil tage noget tid og kan for eksempel ske ved, at staten bytter noget af den statslige skov med privat skov eller ved opkøb gennem private fonde.
FacebookTwitterKopier linkEmner:Dan Jørgensen (politiker)|Jakob Ellemann-Jensen (politiker)|Miljø- og Fødevareministeriet|Skove|Hirtshals




