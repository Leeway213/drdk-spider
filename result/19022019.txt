https://www.dr.dk/nyheder/penge/realkreditinstitut-lancerer-10-arigt-lan-med-nul-procent-i-rente

PengeRealkreditinstitut lancerer 10-årigt lån med nul procent i renteBoligejere har for første gang mulighed for at vælge et 10-årigt obligationslån med en rente på nul procent.
Iindtil videre er det kun Jyske Realkredit, som har suppleret sit udvalg med et 10-årigt lån til nul procent.
(Arkivfoto).
19.
feb.
2019 kl.
23.
53Bemærk: artiklen er mere end 30 dage gammelLæs opTirsdag har Jyske Realkredit besluttet at åbne for et 10-årigt fastforrentet realkreditlån til nul procent.
Det skriver Berlingske.
Det er ifølge boligøkonom i Jyske Bank Mikkel Høegh første gang i historien.
- Det er først og fremmest det generelle rentefald igennem noget tid, der giver mulighed for dette.
10-årige lån er selvfølgelig for feinschmeckere, siger Mikkel Høegh til Berlingske.
Han uddyber, at det ofte bliver anvendt af boligejere med friværdi til at finansiere en ny bil eller forbedringer i huset.
- Det er helt vildt, at vi nu har åbnet lån med nul procent i rente.
Jeg ser det her som et lån, man holder til udløb.
Man kan ikke forestille sig, at det kan blive billigere, siger Mikkel Høegh til Berlingske.
Læs også:Nu kan du få afdragsfrie boliglån med historisk lav renteIfølge Curt Liliegreen, direktør i Boligøkonomisk Videnscenter, er det nye lån ikke overraskende.
Det er en del af udviklingen i en "ekstrem tid", lyder det.
- Det er meget forventeligt.
Hvis det var sket for tre år siden, havde jeg været bekymret.
Men i dag har vi passeret det punkt, hvor vi kan frygte en ny boligboble i Danmark.
- Den lave rente medfører ikke, at der kommer en boligboble, understreger Curt Liliegreen.
Sikkerhedsnet under lejlighedsmarkedetDen kan omvendt have en positiv effekt.
- Den lave rente kan være med til at holde et sikkerhedsnet under lejlighedsmarkedet i København, lyder Curt Liliegreens vurdering.
Det er lidt over en uge siden, at fire store realkreditselskaber åbnede for et 30-årigt 1,5 procent lån med 10 års afdragsfrihed.
Også det skrev sig ind i historiebøgerne.
Men indtil videre er det kun Jyske Realkredit, som har suppleret sit udvalg med et 10-årigt lån til nul procent.
Økonomer i henholdsvis Nordea Kredit og Realkredit Danmark oplyser til Berlingske, at de overvåger markedet løbende.
/ritzau/FacebookTwitterKopier linkEmner:Berlingske Media|Økonomi|Boligøkonomi|København|Curt Liliegreen (erhvervsleder)




https://www.dr.dk/sporten/fodbold/bayern-rejser-hjem-med-nullert-i-cl-brag-mod-liverpool

FodboldBayern rejser hjem med nullert i CL-brag mod LiverpoolHverken Liverpool eller Bayern München kunne score i en taktisk ottendedelsfinale i Champions League.
Bayern Münchens Franck Ribery i direkte duel med Liverpools Mohamed Salah REUTERS/Phil Noble 19.
feb.
2019 kl.
22.
56Bemærk: artiklen er mere end 30 dage gammelLæs opAlt er åbent inden returopgøret i Champions League-duellen mellem Liverpool og Bayern München.
Det er status tirsdag aften efter den første af to kampe i ottendedelsfinalen mellem de to mandskaber.
Hjemme på Anfield skabte Liverpool flere store chancer, men det tyske mesterhold tog 0-0 med hjem til den omvendte kamp på Allianz Arena 13.
marts.
Læs også:Lyon holder uskarpe Barcelona nede og sikrer nulløsningAngriberne på de to hold må ellers have slikket sig om munden ved udsigten til tirsdagens møde.
Hos Liverpool manglede forsvarsspillerne Joe Gomez, Dejan Lovren og Virgil van Dijk, mens gæsterne var uden den rutinerede midtstopper Jérôme Boateng.
Store chancer fra startSelv om målene udeblev, var der da også chancer til flere scoringer i den første halve time.
Et par personlige fejl var tæt på at koste for Liverpool, som i en periode blev sat under stort pres af de tyske gæster.
Kampen bølgede dog frem og tilbage, og mens Bayern følte sig ovenpå i den ene ende, var Liverpool pludselig ved at tilspille sig en chance i den anden.
Bayern Münchens tyske målmand Manuel Neuer ligner en tilfreds mand efter 0-0 mod Liverpool på Anfield.
Mohamed Salah fik en stor en af slagsen midtvejs i første halvleg, men egypteren pandede en stor hovedstødschance forbi mål.
Offensivkollegaen Sadio Mané stod kort efter fri til en kæmpechance, men han fik ikke ordentligt ram på bolden, som trillede forbi fjerneste stolpe.
Trods flere pæne Liverpool-tilbud stod det 0-0 efter en intens første halvleg.
Langt mellem højdepunkterneMed udsigten til en nulløsning var ingen af holdene tilsyneladende interesseret i at satse alt for meget efter pausen.
Af samme årsag var der langt mellem højdepunkterne.
Midt i den taktisk låste affære var der tid til at rette fokus mod Bayern Münchens medrejsende fans, der protesterede over høje billetpriser.
De fik da heller ikke meget for pengene i anden halvleg, der ligesom første sluttede uden mål.
Mané havde et nærgående hovedstød kort før tid, men ind ville bolden ikke.
Liverpool og Bayern har nu tre uger til at strikke en strategi sammen til returopgøret.
/ritzau/FacebookTwitterKopier linkEmner:England|Mohamed Salah (fodboldspiller)|Sadio Mané (fodboldspiller)|FC Bayern München|Fodbold




https://www.dr.dk/nyheder/udland/steffen-gram-om-sagsanlaeg-mod-trump-graenseslagsmaal-er-blevet-juridisk

UdlandSteffen Gram om sagsanlæg mod Trump: Grænseslagsmål er blevet juridiskUSA's præsident hævder, at landet er i flygtningekrise.
Flere stater er uenige.
Af Oliver Fruergaard19.
feb.
2019 kl.
22.
42Bemærk: artiklen er mere end 30 dage gammelLæs opDiskussionen om muren langs grænsen til Mexico har længe været en politisk strid i Washington.
Nu kan den potentielt ende i Højesteret.
16 amerikanske delstater forsøger nemlig at få en domstol til at omgøre præsident Donald Trumps beslutning om at indføre nødretstilstand i USA for at finansiere den mur, han længe har lovet sine vælgere.
Læs også:16 stater sagsøger Trump for nødretstilstandDe mener, at præsidenten "misbruger" den magt, der knytter sig til embedet, og samtidig "frarøver skattepenge" ved at omgå systemet.
Nu er spørgsmålet, hvor langt staterne når med søgsmålet, lyder det fra DR's internationale korrespondent Steffen Gram.
- Deres interesse er at blokere nødretstilstanden.
De vil stoppe Trump fra at tage skatteborgernes penge, der allerede er bevilget til andre gøremål, forklarer han og tilføjer, at det "selvfølgelig også er politisk":- Alle delstaterne i søgsmålet - på nær én - er demokratiske, siger Steffen Gram.
Han påpeger, at staterne er uenige med præsidenten i, at der overhovedet er en national krise, sådan som han beskriver det.
Er der flygtningekrise i USA?
Og netop den diskussion kommer til at få betydning for retsssagen, vurderer Marie Apitz, der er juridisk analytiker på netmediet Kongressen.
com.
- Det kommer ned til, hvor godt parterne hver især argumenterer for deres sag.
For at Trump skal vinde, skal han bevise, at der er tale om en nødsituation, siger hun.
Og på den front kan præsidenten blive udfordret: Ifølge statistikker er mexicansk indvandring i USA nemlig på det laveste i mange år, forklarer Steffen Gram.
- Staterne vil sige, at der ikke er nogen krise.
Og det bekræftede Trump måske selv delvist i sidste uge, da han under et pressemøde indrømmede, at han ikke havde behøvet at inkalde nødretstilstand - det var bare den hurtigste måde at få tingene ordnet på, lød det.
Den udtalelse kan få betydning for sagens udvikling, mener Marie Apitz.
- Der ligger jo implicit i dét, at der ikke er tale om en nødsituation.
Sidste chance for en mur inden 2020Marie Apitz vurderer, at Trump får svært ved at vinde sagen, hvis den skulle ende i USA's højesteret.
Derfor kalder hun hans indførelse af nødretstilstand for "en desperat handling".
- Han led et nederlag i Kongressen og fik 1,3 milliarder dollar til en mur, selvom han havde bedt om 5,7 milliarder dollar.
Denne manøvre er hans sidste reelle chance for at få bygget den mur inden 2020, lyder det fra Marie Apitz.
Hun tror dog ikke, at præsidenten vil lade sagen ligge.
Og det tror Steffen Gram heller ikke:- Dette er ikke et punktum for Trumps mur.
Men hvis han ikke vinder denne sag, vil han have langt færre midler at bygge for.
Så må vi se, hvor langt han kommer, siger han.
Der er allerede indgivet to søgsmål mod Donald Trump, efter han i sidste uge erklærede nødretstilstand.
De kommer fra en organisation, der repræsenterer landejere i Texas, hvor muren skal bygges samt fra flere miljø- og dyrebeskyttelsesgrupper.
FacebookTwitterKopier linkEmner:Donald Trump (politiker)|USA|Sikkerhedspolitik|Texas|Højesteret




https://www.dr.dk/sporten/fodbold/lyon-holder-uskarpe-barcelona-nede-og-sikrer-nulloesning

FodboldLyon holder uskarpe Barcelona nede og sikrer nulløsning Barcelona skød lystigt på mål, men uden skarphed.
Champions League-ottendedelsfinalen ude mod Lyon endte 0-0.
FC Barcelonas Luis Suarez i frustration over en af flere missede chancer.
19.
feb.
2019 kl.
23.
04Bemærk: artiklen er mere end 30 dage gammelLæs opInden returopgøret er det fortsat helt åbent, om det bliver franske Olympique Lyon eller spanske FC Barcelona, der går videre til kvartfinalerne i Champions League.
Tirsdag aften endte den første ottendedelsfinale mellem de to mandskaber 0-0 i Frankrig.
Gæsterne fra Spanien kontrollerede kampen i lange perioder og skød lystigt på mål, men uden den fornødne kvalitet.
Ifølge Det Europæiske Fodboldforbund (Uefa) vandt Barcelona skudstatistikken med 25-5.
Læs også:Bayern rejser hjem med nullert i CL-brag mod LiverpoolLyon tættest på føringI første halvleg fik Barcelona-spillerne ofte meget plads at boltre sig på.
Det gav en lang række løse muligheder, men Lionel Messi, Luis Suarez og de resterende Barcelona-spillere var ikke dygtige nok til at få skabt store nok chancer.
Hjemmeholdet sled også med at skabe store chancer, men var alligevel klart tættest på en scoring i første halvleg.
Lyon-spillere lettede efter kampen mod Barcelona.
I det niende minut testede kantspilleren Martin Terrier Barcelona-målmand Marc-André ter Stegen, som kun akkurat fik hånden på, så det franske dommedagsskud blev pareret op på overliggeren.
Lyon var uden den offensive stjerne Nabil Fekir, der var karantæneramt.
Blandt andet derfor havde hjemmeholdet svært ved at holde på bolden og orkestrere lange angreb.
Barcelona kunne ikke scoreDet havde Barcelona til gengæld, da Lyon i anden halvleg valgte at stille sig længere tilbage på banen.
Det udløste en masse afslutninger fra det spanske hold, men det var sjældent fra positioner, hvor man ligefrem ville forvente mål.
En stor chance blev det dog til for Luis Suarez midt i halvlegen, men i afslutningsøjeblikket så uruguayaneren ud til at glide, så hans hårde skud røg lige forbi stolpen.
Når Barcelona endelig ramte målet, stod målmand Anthony Lopes i vejen.
Der er returkamp i Barcelona 13.
marts.
/ritzau/FacebookTwitterKopier linkEmner:Barcelona|Lionel Messi (fodboldspiller)|Luis Suárez (fodboldspiller)|FC Barcelona|Fodbold




https://www.dr.dk/nyheder/politik/regeringen-lover-whistleblowerordning-pa-statens-omrade

PolitikRegeringen lover whistleblowerordning på statens områdeTibetsagen og sagen om svindel i Socialstyrelsen er blandt årsagerne til ny whistleblowerordning.
Ifølge regeringspartiernes ledere er tanken, at det skal være muligt at give indberetninger til de enkelte myndigheder via en it-løsning.
(Arkivfoto).
19.
feb.
2019 kl.
23.
00Bemærk: artiklen er mere end 30 dage gammelLæs opStatsminister Lars Løkke Rasmussen (V), udenrigsminister Anders Samuelsen (LA) og justitsminister Søren Pape Poulsen (K) annoncerer i en kronik i Berlingske onsdag, at der skal være en anonym whistleblowerordning på statens område.
- Den offentlige sektor fungerer godt.
Som regel.
Men i den seneste tid har der været nogle grelle undtagelser, skriver de tre ministre i Berlingske.
Her nævner de Tibetsagen og sagen om svindel i Socialstyrelsen.
Det er især på Justitsministeriets område, at der har været problemer.
Allerede fra 1.
marts skal ansatte i politiet, kriminalforsorgen og Justitsministeriet derfor anonymt kunne indberette strafbare forhold.
Skal afsløre fejl, forsømmelser og ulovlighederSenere følger andre af statens områder, skriver Berlingske.
Ordningen skal offentligt ansatte bruge til at afsløre fejl, forsømmelser og ulovligheder hos myndighederne.
Det kan være grove overtrædelser af lovgivningen og af interne retningslinjer om for eksempel habilitet, tjenesterejser og modtagelse af gaver.
Tiltaget vækker glæde hos Dansk Magisterforening, som har kæmpet for en whistleblowerordning på området i mange år.
- Hvis man på sin arbejdsplads oplever kritisable forhold, som man samtidig ikke kan gøre noget ved, forårsager det moralsk stress.
Det vil denne ordning kunne afhjælpe, siger Camilla Gregersen, formand for Dansk Magisterforening, til Berlingske.
- Vi håber, at resten af det offentlige og det private følger efter.
Men lige nu er dette et vigtigt skridt.
Vi er meget tilfredse med initiativet.
It-løsning skla sikre anonymitetIfølge regeringspartiernes ledere er tanken, at det skal være muligt at give indberetninger til de enkelte myndigheder via en it-løsning.
Den skal sikre, at whistlebloweren ikke får afsløret sin identitet.
Til gengæld skal det være muligt for modtageren af informationerne at spørge ind til detaljer og uddybninger, mens anonymiteten stadig bevares.
/ritzau/FacebookTwitterKopier linkEmner:Det Konservative Folkeparti|Lars Løkke Rasmussen (politiker)|Søren Pape Poulsen (politiker)|Venstre|Virksomhedsdrift




https://www.dr.dk/nyheder/indland/den-danske-skovbund-har-det-skidt-planter-og-dyr-forsvinder

IndlandDen danske skovbund har det skidt: Planter og dyr forsvinderDer er blevet færre arter i bunden af beskyttede danske skove, viser rapport.
Der er for mørkt i skovbunden, og det betyder, at levevilkårene for planter og insekter er blevet dårligere.
Arkivfoto Af Nis Kielgast19.
feb.
2019 kl.
21.
56Bemærk: artiklen er mere end 30 dage gammelLæs opDet står skidt til i mange af de danske skovbunde, viser en ny rapport fra Det Nationale Overvågningsprogram for Vandmiljø og Natur.
Programmet holder øje med de skove, der er beskyttet af EU’s habitatdirektiv, og i fire af de ti typer skov, som er blevet overvåget, er der tilbagegang.
For selv om skoven er beskyttet, må der gerne dyrkes skovdrift.
- Det er de fineste og mest uvurderlige danske skove, vi har undersøgt, og de er meget prægede af, at de bliver dyrket.
Der bliver simpelthen færre levesteder og mindre biodiversitet i skoven, siger seniorforsker Rasmus Ejrnæs, Aarhus Universitet, der er medforfatter til årets rapport.
Årsagen er, at der kommer mindre lys ned i skovbunden, og det gør den til et dårligere levested.
Vi bliver nødt til at lade flere skove passe sig selv.
Hvis vi skal vende tilbagegangen, skal andelen af urørt skov i Danmark øges betragteligt.
Maria Reumert Gjerding, Danmarks Naturfredningsforening- Det er et problem, for der er mange af de arter, som er knyttet til skovene, som har brug for, at solen kan lyse ned i skovbunden.
Det er planter, der blomstrer i skovbunden, og mosser eller lav, der vokser på stammerne.
Når de forsvinder, rammer det også dyrelivet, siger Rasmus Ejrnæs.
Godt tømmer, dårlige levevilkårDet manglende lys i skovbunden skyldes ifølge forskeren, at skovene dyrkes, så man kan tjene penge på træerne, når de fældes.
- Den skygge, træerne kaster, afhænger af, hvordan man dyrker skoven.
Hvis man vil lave noget godt tømmer i sådan en skov, skal man sikre sig, at træerne står skulder ved skulder, så de strækker sig op mod lyset og får lige stammer, siger han.
Læs også:Motionister presser dyrene ud af skovene - men de kan hjælpes tilbageI et naturligt skov-økosystem ville mange flere af træerne blive krogede og grenede.
- Det giver noget dårligere tømmer, men det giver også en meget mere varieret skov med mange flere levesteder for planter, insekter og fugle.
Kræver mere urørt skovHos Danmarks Naturfredningsforening er man bekymrede over den nye rapport.
Foreningen opfordrer til, at mere skov forbliver urørt.
- Vi bliver nødt til at lade flere skove passe sig selv.
Hvis vi skal vende tilbagegangen, skal andelen af urørt skov i Danmark øges betragteligt.
Det kan gøres både ved at udlægge flere af statens skovarealer som urørt skov, men også ved at gøre det mere attraktivt for skovejerne at tilgodese naturen.
Det kræver politisk vilje, siger Danmarks Naturfredningsforenings præsident, Maria Reumert Gjerding.
FacebookTwitterKopier linkEmner:Maria Gjerding (politiker)|Skove|Danmarks Naturfredningsforening|Miljø og natur|EU




https://www.dr.dk/sporten/formel1/tilfreds-magnussen-efter-sin-foerste-testdag-vi-ser-bedre-ud-end-samme-tid-sidste

Formel1Tilfreds Magnussen efter sin første testdag: 'Vi ser bedre ud end samme tid sidste år'Der er ingen store problemer med den nye Haas-racer, siger Kevin Magnussen efter sin første testdag.
Kevin Magnussen i sin racer på testdagen i Barcelona.
19.
feb.
2019 kl.
20.
51Bemærk: artiklen er mere end 30 dage gammelLæs opDen danske racerkører Kevin Magnussen testede tirsdag sin nye Haas-racer for første gang i en officiel Formel 1-test, og danskeren har fået et positivt indtryk af raceren.
Det siger han til B.
T.
efter tirsdagens test, hvor Kevin Magnussen satte den tredjehurtigste omgangstid af alle.
Læs også:Kevin Magnussen imponerer på første testdag i Haas-raceren- Jeg nåede at få en god fornemmelse af bilen.
Den opfører sig godt, og der er ingen kedelige overraskelser - det ser godt ud.
- Fordi vi har kørt flere omgange, vil jeg sige, at det på nuværende tidspunkt ser bedre ud end sidste år ved samme tid.
Vi er ret tilfredse med 2019-sæsonen indtil nu, siger Kevin Magnussen til avisen.
Kevin Magnussen her med sin franske teamkammerat Romain Grosjean, der testede Haas-raceren mandag.
Fik problemer med nakkestøttenOver for Formel 1's hjemmeside deler han også roser ud til raceren, der bærer navnet VF19.
- De første indtryk er gode.
Der er ingen store problemer eller uoverensstemmelser.
Den er fin at køre i, og den er forudsigelig.
Det er to vigtige ting, når man sætter sig ind i en ny bil, for man må ikke føle sig ukomfortabel, siger Magnussen.
Han nåede selv at køre 59 omgange i raceren.
Siden overlod han raceren til Haas-reserven Pietro Fittipaldi i de sidste to timer af tirsdagens test i Barcelona.
Det skyldtes et problem med Magnussens nakkestøtte, men danskeren forsikrer, at problemet er let at løse.
Formel 1-feltet tester igen onsdag og torsdag.
Det forventes, at Romain Grosjean sidder i Haas-raceren onsdag, mens Kevin Magnussen formentlig må vente til torsdag med at teste igen.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Formel 1|Motorsport|Barcelona




https://www.dr.dk/nyheder/regionale/fyn/efter-et-aar-med-medicinsk-cannabis-umuligt-vide-om-det-virker

FynEfter et år med medicinsk cannabis: Umuligt at vide om det virkerEksperternes observationer er meget blandede, når man ser på effekten af medicinsk cannabis.
Lægeforeningen er skeptisk over for forsøgsordningen med medicinsk cannabis, mens Schleroseforeningen får positive tilbagemeldinger fra patienter.
Arkivfoto af cannabis-dyrkning i Odense.
Af Anne Mette Dam Thrane, Tonny Cramer Schnoor og Ida-Sofie Sellerup19.
feb.
2019 kl.
21.
53Bemærk: artiklen er mere end 30 dage gammelLæs opSiden 1.
januar 2018 har læger i en forsøgsordning haft mulighed for at udskrive medicinsk cannabis som smertelindrende præparat til deres patienter.
Men virker medicinsk cannabis?
Det er der indtil videre ikke et entydigt svar på.
Ifølge de første observationer fra Smertecenter Syd på Odense Universitetshospital (OUH) er det ikke mange patienter, som har gavn af medicinsk cannabis.
- Det er et fåtal af patienterne, som får rigtig stor glæde af det, og de fleste af dem, vi starter behandling på, holder op igen med behandlingen, siger Gitte Handberg, der er specialeansvarlig overlæge.
Smertecenter Syd på OUH forsøger sig eksempelvis med cannabis, når patienter beder om at få cannabis for at trappe ud af morfinbehandlinger.
Men problemet er, at man ikke kender langtidsvirkningerne, forklarer Gitte Handberg.
- Skifter vi bare et vanedannende præparat ud med et andet?
Det ved vi faktisk ikke noget om, siger hun.
Hvad er medicinsk cannabis?
Planten Cannabis sativa L er en plante i hampefamilien, som også går under navnet almindelig hamp.
Cannabis sativa L indeholder stoffer, der kan have gavnlige medicinske effekter, men også utilsigtede bivirkninger.
Det er den samme plante, som bruges til at fremstille euforiserende stoffer som f.
eks.
hash, marihuana, skunk og pot.
Nogle gange anvendes også en anden art, Cannabis indica Lam.
Medicinsk cannabis bruges i dag som en bred betegnelse, der rummer alt lige fra tørrede cannabisblomster, cannabisolie, kapsler, tabletter, mundhulespray m.
m.
Fælles er dog, at produkterne indeholder enten dele af cannabisplanten, aktive stoffer fra planten eller syntetiske cannabinoider, og at produkterne bliver brugt til at lindre sygdom.
Det er i dag lovligt og muligt at få medicin baseret på cannabis.
Men du kan kun få det, hvis din læge har udskrevet en recept på det til dig, og du køber det på apoteket.
Kilde: LægemiddelstyrelsenProblemet er, at der mangler viden om produkterne og om virkningen og bivirkningerne, siger Gitte Handberg.
- Mit primære problem er, at jeg ikke har noget forskning at læne mine beslutninger op ad.
God effekt af cannabisDet problem har man ikke på den private smerteklinik i København Clinic Horsted, hvor observationerne er lige det modsatte efter et års erfaring på området.
- Jeg har rigtig god erfaring med medicinsk cannabis.
Patienterne er meget tilfredse med behandlingen og har god effekt af det på deres smerteproblematik, siger speciallæge og ejer af klinikken, Tina Horsted.
Når Tina Horsted benytter medicinsk cannabis, følger hun en vejledning, som hun har lavet, der lægger sig op ad canadiske kollegers anbefalinger.
- Jeg går måske lidt længere med patienterne og siger 'prøv at holde ud og lad os se, om du kan få en effekt' og øger måske dosis.
Tina Hosted mener, at en af problematikkerne er, at lægerne har brug for at vide, hvad der præcis virker, og det tager lang tid.
- Jeg tror, at det handler om uvidenhed og usikkerhed omkring de her produkter, og det er jo tidskrævende at sætte sig ind i en ny behandlingsalgoritme, siger hun.
En naturlig forklaringDe meget forskellige observationer på effekten af medicinsk cannabis kan have en logisk forklaring, forklarer Kjeld Møller Pedersen, der er sundhedsøkonom fra Syddansk Universitet.
Han mener, at årsagen til de forskellige observationer kan findes i blandt andet en forskellig sammensætning af patienterne.
- Dernæst ville jeg selvfølgelig også se efter, om måden, man registrerer på, er den samme de to steder, siger han.
Jens Søndergaard, som er professor i almen medicin og leder ved forskningsenheden på OUH, er enig med Kjeld Møller Pedersen i, at registrering og patientsammensætning har stor betydning, når man ser på effekten af medicinsk cannabis.
Læs også:Faktatjek: Er medicinsk cannabis en mirakelkur?
Jens Søndergaard forsker i, hvem der tager medicinsk cannabis og hvorfor.
Han mener desuden, at det betyder rigtig meget, hvordan man som behandler præsenterer midlet for patienterne.
- Hvis patienterne bliver præsenteret for, at 'det her er rigtig, rigtig godt', så er der formentlig mange af dem, som vil synes, det har en effekt.
Hvis man derimod bliver præsenteret for, at 'jeg ved ikke, om det her virker - måske virker det', så vil der også være en anden oplevelse af effekten blandt patienterne.
Det er gammel kendt viden, siger han.
Jens Søndergaard mener, at man skal udføre nogle videnskabelige forsøg, der kan påvise effekten.
Skepsis i LægeforeningenDet er Lægeforeningen enig i.
Inden man for et år siden indførte brug af medicinsk cannabis i Danmark, var man skeptisk i Lægeforeningen.
- Vi ville gerne have, at der blev lavet nogle ordentlige forsøg på linje med andre lægemidler, hvor man giver nogle patienter det rigtige stof og nogle patienter et 'blindt' stof, siger Tue Flindt Müller, der er praktiserende læge og formand for Lægeforeningens Lægemiddeludvalg.
Ved at lave forsøg, hvor patienterne ikke ved, hvad de får, sikrer man sig, at det ikke blot er erfaringsudveksling, men en videnskabelig undersøgelse i stor skala.
PlaceboPlaceboeffekt er den virkning, man oplever, når man føler sig bedre efter en behandling, som ikke har nogen medicinsk virkning.
Placeboeffekten kan være betydelig, og det er derfor vigtigt at adskille den fra den egentlige effekt af medicinen.
Derfor laves i videnskabelige undersøgelser ofte en blindtest: Halvdelen får den reelle behandling og halvdelen får en placebo, eksempelvis bestående af kalkpiller.
Godt 1.
700 patienter i Danmark er blevet behandlet med cannabis i forsøgsperioden.
Tilbagemeldingerne til os fra mange patienter er, at de har god effekt af cannabis (.
.
.
)Klaus Høm, direktør, ScleroseforeningenLægeforeningen frygter, at brug af medicinsk cannabis giver patienterne bivirkninger.
- Inden man skal slippe sådan et stof løs, så bør man dels vide, hvad der kan være af bivirkninger på lang sigt, og dels om der egentlig er en rigtig god effekt af det, for det koster jo også penge, siger han.
Scleroseforeningen tilfreds med ordningenI Scleroseforeningen er man glad for den treårige forsøgsordning med medicinsk cannabis, fordi medlemmerne efterspørger et alternativ den til konventionelle medicin.
- Tilbagemeldingerne til os fra mange patienter er, at de har god effekt af cannabis i forhold til deres følgesymptomer af en meget alvorlig sygdom, siger direktør Klaus Høm.
Scleroseforeningen stiller sig undrende over for Lægeforeningens skepsis.
- Hele idéen med den treårige forsøgsordning er jo netop at få mere viden om effekterne af medicinsk cananabis, siger Klaus Høm.
Resultaterne fra både OUH og Clinic Horsted bygger på foreløbige observationer og ikke videnskabelige studier.
FacebookTwitterKopier linkEmner:Kjeld Møller Pedersen (økonom)|Lægeforeningen|Medicin|Odense Universitetshospital|Odense




https://www.dr.dk/nyheder/indland/holger-mangler-sine-miljoemillioner-pengene-skulle-komme-efter-en-maaned-nu-er-der

IndlandHolger mangler sine miljømillioner: 'Pengene skulle komme efter en måned.
Nu er der gået 3 år'En ny opgørelse viser, at Landbrugsstyrelsen har forsømt at udbetale Holger Andersen og hundredevis af andre landmænd sammenlagt 289 millioner kroner.
Holger Andersen blev bevilget penge til sin nye stald i 2015.
Han venter stadig på dem.
Af Casper Lykkegaard Pedersen19.
feb.
2019 kl.
21.
14Bemærk: artiklen er mere end 30 dage gammelLæs opI 2015 fik Holger Andersen fra Videbæk i Vestjylland bevilget 2,3 millioner kroner af EU og Miljø- og Fødevareministeriet til at bygge en miljøvenlig stald, der kunne skabe bedre dyrevelfærd.
Stalden har stået færdig i mere end 3 år, men pengene ved Holger Andersen stadig ikke hvor bliver af.
- Jeg har hele tiden haft en forventning om, at pengene tikker ind i morgen.
Men den forventning har jeg jo haft i tre år, uden at jeg har set de penge, siger malkebonden.
Bunken er storHolger Andersen er ikke alene.
En ny opgørelse viser, at Landbrugsstyrelsen har 524 henvendelser liggende fra landmænd, der gerne vil have de pengebeløb, som de er blevet lovet i støtte fra det såkaldte landdistriktsprogram.
Hos Landbrugsstyrelsen har man erkendt, at sagsbehandlingstiden er for lang, og derfor er der fra årsskiftet nedsat en task force med omkring 30 sagsbehandlere, der skal råde bod på problemet.
Det fortæller enhedschef i Landbrugsstyrelsen, Jens Yde.
- Det har stor betydning for dem, der har søgt uden at få deres penge.
Bunken af sager er alt for stor, og den skal aflives nu, så vi kan gå tilbage til normal drift.
62 af sagerne er mere end et år gamle, og målet er, at alle 524 sager, der ligger på landbrugsstyrelsens bord, skal være afsluttet inden 30.
juni.
På papiret her kan Holger Andersen dokumentere, at han i april 2015 blev bevilget 2,3 millioner kroner.
Straffes for at tænke miljøSammenlagt er det 289 millioner kroner, der mangler at blive udbetalt til landmændene.
En pose penge, der kommer fra EU og Miljø- og Fødevareministeriet, og som landmænd kan bruge til at gøre produktionen mere miljø- og dyrevenlig.
Og sagen går ikke ubemærket hen på Christiansborg.
- Det er helt uacceptabelt.
Det har store konsekvenser for den enkelte landmands økonomi, og det har store konsekvenser for vores miljø.
Jeg kan frygte, at andre ikke vil iværksætte dyre og miljøgavnlige tiltag, når de kan se, at man må vente på pengene, siger Christian Rabjerg Madsen, der er miljøordfører for Socialdemokratiet.
Miljø- og fødevareminister, Jakob Ellemann-Jensen (V) erkender også, at der er nødt til at ske forbedringer.
- Det er ikke tilfredsstillende, at dem, der griber muligheden for at lave miljøfremmende tiltag, skal vente længe på den støtte, de har krav på.
Derfor skal alle dem, der har penge til gode, have dem udbetalt hurtigst muligt.
For Holger Andersen kan forløbet også have konsekvenser.
- En anden gang fristes man jo til at gøre, hvad der er bedst for én selv i stedet for, hvad der gavner miljøet og dyrene, når man ikke får de penge, man bliver lovet, siger Holger Andersen.
Om projektetI projektordningen ydes der tilskud til investeringer, der for eksempel har til formål at reducere miljø- eller klimapåvirkning, eller som har til formål at øge dyrevelfærden.
Det finansieres dels af EU og dels af Miljø- og Fødevareministeriet.
I perioden 2014 til 2018 modtog landbrugsstyrelsen 6.
200 ansøgninger.
3.
749 fik ligesom Holger tilsagn om støtte til et projekt.
Kan ikke give gården viderePå Holger Andersens gård hænger et mærkat, der beviser, at han har fået bevilget penge fra EU.
Men landmanden har mest af alt lyst til at pille skiltet ned.
For han har aldrig set skyggen af de 2,3 millioner, han er blevet lovet.
I kulissen står hans to håbefulde sønner klar til at overtage gården.
Det har de gjort i flere år.
- Vi vil lave et generationsskifte, men det kan vi ikke, før den her sag er færdig.
Hvis mine sønner overtager nu, vil de penge, vi mangler at få udbetalt, gå tabt, siger Holger Andersen.
FacebookTwitterKopier linkEmner:Christian Rabjerg (politiker)|Jakob Ellemann-Jensen (politiker)|Miljø- og Fødevareministeriet|Landbrug|Jylland




https://www.dr.dk/nyheder/viden/teknologi/fremtidens-groenne-hjem-taarnhoeje-traehuse-kan-lagre-store-maengder-co2

TeknologiFremtidens grønne hjem: Tårnhøje træhuse kan lagre store mængder CO2Byggeriet er en kæmpe klimasynder.
Men kan vi udskifte beton med træ, kan vi sænke CO2-udledningen.
I Stockholm har man planer om at bygge et 100 meter højhus lavet af både beton og et avanceret træ-materiale.
Og det gør det mere klimavenligt end normale betonkonstruktioner.
(© C.
F.
Møller Architects og Dinell Johansson)Af Allan Nisgaard19.
feb.
2019 kl.
21.
00Bemærk: artiklen er mere end 30 dage gammelLæs opVerden over forsøger forskere at genopfinde vores måde at bo på, så vi bliver mere klimavenlige.
Bygninger spiller nemlig en væsentlig rolle i verdens stigende udledning af drivhusgasser.
Alene produktionen af byggematerialer anslås at stå for mellem 10-15 procent af den årlige udledning af drivhusgasser.
Derfor arbejder forskere på at genbruge bygningsmaterialer og udvikle nye materialer, der bidrager mindre til CO2-regnskabet.
- Indtil nu har bæredygtighed handlet om energiforbrug i bygningerne.
Nu skal vi udvide perspektivet, så vi kigger på hele kredsløbet og hele bygningens livscyklus, siger Rasmus Rune Nielsen i DR-programmet 'Vi bygger det væk'.
Han er strategisk rådgiver indenfor arkitektur, byggeri og byudvikling.
Stockholm bygger højhus af træDen største CO2-synder, når vi fremstiller huse, er beton.
Derudover er det glas og isoleringsmaterialer som stenuld og glasuld.
De kræver nemlig alle meget varme ved fremstilling.
Mere beton i EuropaDet Europæiske Energiagentur vurderer i en rapport fra 2018, at produktionen af cement og beton alene i Europa kommer til at stige med mellem 12 og 23 procent frem mod 2050.
Derfor arbejder forskere på alternativer.
En af løsningerne er en avanceret form for limtræ kaldet CLT (Cross Laminated Timber).
Det kan bruges til at bygge i højden.
- Det er træ, man krydslaminerer i typisk fem lag, som bliver limet sammen under stort tryk.
Det kan erstatte andre bygningsmaterialer og blive stablet i helt op til 10 etager, siger arkitekt i arkitektfirmaet C.
F.
Møller, Lone Wiggers.
C.
F.
Møller står bag en etageejendom af materialet CLT i Kajstaden uden for Stockholm.
Det er en forløber til deres 100 meter høje træhus, der efter planen skal stå færdigt i Stockholm i 2023.
- Fordelen ved at udskifte beton med træ er, at træer helt naturligt optager CO2 fra atmosfæren, når de vokser.
Så det giver et fornuftigt CO2-regnskab, siger Rasmus Rune Nielsen.
Det 100 meter høje træhus bliver dog ikke kun lavet af træ.
Det bliver et hybridhus, som delvist består af beton og delvist af træ.
Når husene når over 10 etager, skal de nemlig kombineres med beton.
Du kan se mere i videoen her:Forskere: Vi mangler politisk viljeMed træmaterialet CLT får beton hård konkurrence, når det kommer til bæredygtighed.
Men betonindustrien er også begyndt at gøre en indsats for at blive grønnere.
Forskere, blandt andet i Danmark, er kommet med løsninger, hvor man sparer på kridtet, som er hovedbestanddelen i cement, og i stedet bruger kalcineret ler.
Det har flere af de samme gode egenskaber, men uden den store CO2-udledning.
Det kalder de for grøn beton.
Det er et kæmpe problem, at man i lande som Kina bare river ned og bygger, når man vil.
Michael Faber, professor ved Institut for Byggeri og Anlæg på Aalborg UniversitetMaterialet er blandt andet blevet brugt til at bygge to broer i Holeby ved Rødby og en bro ved Holstebro.
Ifølge Michael Faber, der er professor ved Institut for Byggeri og Anlæg på Aalborg Universitet er både træmaterialelt CLT og grøn beton rigtig gode alternativer, der kan skære væsentligt ned på CO2-udledningen i byggeindustrien.
Men selvom teknologien er udviklet, og vi i lande som Danmark og Sverige er begyndt at bruge den, så er der lang vej igen:- Der ligger mange flere af den her slags muligheder, som vi kan gå videre med.
Men lande som Danmark skal ikke bare tage teten omkring teknologiske produkter.
Vi skal være et foregangsland, der skal lede internationalt, siger Michael Faber og fortsætter:- For vi er ikke i samme “båd", men snarere i samme “hus” som resten af verden.
Hvis ikke de store emissions-nationer markant reducerer deres CO2 udslip, nytter det intet, at vi gør.
Alene for Kina vurderer man, at volumenet af beton omsat i de sidste tre til fire år, er i samme størrelsesorden, som hvad der er blevet omsat i USA i de sidste 100 år.
Kulturen skal ændresProblemet omhandler langt fra kun byggematerialer.
Det handler ifølge Michael Faber også om byggekulturen- Det er et kæmpe problem, at man i lande som Kina bare river ned og bygger, når man vil.
Vi bliver nødt til at have nogle internationale tiltag, som tvinger flere lande til at nytænke deres konstruktionsformer, så de opfylder kravet til udledningen af drivhusgasser.
Udover politiske reguleringer, skal der også mere fokus på uddannelse, forklarer Michael Faber:- Det skal være muligt for ingeniører effektivt at kunne designe bæredygtige bygninger.
Og det gælder primært indenfor de almindelige byggerier.
Og for at det kan lade sig gøre, så er der brug for forskning og uddannelse.
Så vi skal i gang nu med at uddanne ingeniører, så de kan tænke bæredygtighed, sikkerhed, indeklima og arkitektur ind i én enhed, siger han.
Du kan se mere i programmet 'Vi bygger det væk - Byggerier uden CO2' på dr.
dk/tvFacebookTwitterKopier linkEmner:Miljø og natur|Aalborg Universitet|C.
F.
Møller|Kina|Stockholm




https://www.dr.dk/nyheder/indland/landsret-udsaetter-ankesag-om-ulvedrab

Ulve i DanmarkSe temaIndlandLandsret udsætter ankesag om ulvedrabI næste uge skulle Vestre Landsret behandle sag om drabet på en ulv.
Men dna-undersøgelse lader vente på sig.
Mourits Troldtoft har erkendt, at han skød et ulvelignende dyr, men ikke, at der var tale om ulv.
19.
feb.
2019 kl.
21.
37Bemærk: artiklen er mere end 30 dage gammelLæs opAnkesagen mod den mand, der sidste år skød og dræbte en ulv i Vestjylland, er blevet udsat.
Det oplyser TV MidtVest.
I byretten blev han straffet med en dom på 40 dages betinget fængsel.
Dommen blev anket til Vestre Landsret, som skulle behandle sagen i næste uge.
Men man afventer stadig en grundig dna-undersøgelse af dyret, og derfor er sagen udsat.
Den 66-årige Mourits Troldtoft erkendte i Retten i Herning, at han fra sin Toyota Landcruiser affyrede tre skud mod et ulvelignende dyr 16.
april 2018.
Han forklarede, at han var drevet af frustration og afmagt.
Ulven var gentagne gange kommet tæt på mennesker og ejendomme i lokalområdet, og på den måde havde den ifølge den tiltalte spredt frygt blandt beboerne.
Krævet grundigere DNA-analyseDesuden anså han dyret for at være en blanding mellem en ulv og en hund.
En dna-erklæring har dog slået fast, at der var tale om en hunulv fra et kuld på otte ulvehvalpe, som kom til verden ved Ulfborg i foråret 2017.
Forud for ankesagen har hans forsvarer, advokat Jan Schneider, krævet, at der bliver lavet en grundigere dna-analyse af dyret.
- Statsadvokaten er enig i, at den her undersøgelse skal laves, siger Jan Schneider til TV MidtVest.
- Og man udsætter selvfølgelig ikke en sag af den her karakter og sætter gang i så kompliceret en undersøgelse, alene fordi man skal gøre forsvarerne en tjeneste.
Så der er realiteter i det, og det er meget væsentligt at få den undersøgelse lavet.
Det er uvist, hvornår den nye dna-analyse er færdig, og sagen dermed kan behandles i Vestre Landsret.
/ritzau/FacebookTwitterKopier linkEmner:Vestre Landsret|Jylland|Dyr|Anklagemyndigheden|Kriminalitet




https://www.dr.dk/nyheder/indland/laes-svarene-tina-tvangsoverspiste-igennem-flere-aartier-jeg-har-haft-et-alkoholisk






https://www.dr.dk/nyheder/kultur/boeger/efter-michelin-stjerneregn-over-danmark-forfatter-afsloerer-top

BøgerEfter Michelin-stjerneregn over Danmark: Forfatter afslører top-restauranternes bagsideSkilsmisse og sammenbrud følger i kølvandet på den benhårde jagt på Michelin-succes i aktuel roman af dansk madanmelder.
- Kokkeverdenen er nu, hvad filmverdenen var i halvfemserne eller billedkunst i nullerne, siger madanmelder, radiovært og forfatter Martin Kongstad.
Af Michelle From Hoxer og Interview Anne Glad19.
feb.
2019 kl.
20.
30Bemærk: artiklen er mere end 30 dage gammelLæs opSiden gourmetrestuaranten Noma fik sin første stjerne fra Michelin, har danske kokke og madelskere været besatte af at få anerkendelse fra den franske spise- og rejseguide.
Og besat af Michelin-stjerner er den unge, københavnske mesterkok Magne Oldenberg også i den aktuelle danske roman 'Kokken der holdt op med at rødme' af forfatter og madanmelder Martin Kongstad.
Man kan tage en kokkeuddannelse, som jo er en håndværksuddannelse og ende med ti år senere at sidde til bords med kongehuset.
Martin Kongstad- Magne hidser sig op i vanvittig grad.
Han bliver både opfarende og optaget af sin egen succes på samme tid, og det korrumperer ham til at træffe nogle valg, som for eksempel ikke er gavnlige for hans kærlighedsliv, fortæller Martin Kongstad.
Læs også:Stjernedrys over Danmark: Her er alle de danske Michelin-restauranterNår ens navn er over dørenMartin Kongstads roman er inspireret af virkelighedens toprestauranter.
Martin KongstadMartin Kongstad (f.
1963) er forfatter, journalist, madanmelder og radiovært mm.
Han skriver blandt andet madanmeldelser for Politiken og har sit eget radioprogram på Radio24syv 'Bernaise er dyrenes konge'.
Debuterede i 2009 med novellesamlingen 'Han danser på sin søns grav', som han vandt Danske Banks Debutantpris for.
'Kokken der holdt op med at rødme' er Martin Kongstads tredje skønlitterære bog.
Miljøbeskrivelser, menuerne og hovedpersonens udfordringer bygger på mange timers research og samtale med danske mesterkokke.
- Jeg har talt med kokke, som har bekræftet mig i den antagelse, at når ens navn står over døren, så kan der godt ske noget med én.
Og Magne føler det som om, at hver eneste ret, der bliver båret ud, er ham selv, der bliver båret ud, forklarer Martin Kongstad.
Miste jordforbindelsenHan har både talt med nuværende og tidligere kokke og været med bag kulisserne, når maden bliver til.
Og så har han endda fået to af de mest kendte Michelin-kokke i Danmark, Rasmus Koefoed fra Geranium og Nicolai Nørregaard fra Kadeau, til at udvikle menuer til Magnes restaurant i bogen.
Men selvom gourmetmad spiller en stor rolle i bogen, så var det en helt grundlæggende indre konflikt, Martin Kongstad gik efter at undersøge:- Jeg ville skrive om, hvad der kunne ske, hvis man blev en succes, og hvis man mistede jordforbindelsen.
Hvilke farer ligger der for, at ens personlighed kommer til at blive korrumperet af det?
Mange toprestauratører har fortalt mig, at de aldrig har spist morgenmad med deres børn.
Martin KongstadDet vilde kokkelivHan fortæller, at den ide kom til ham, da han talte med en god ven, som er kok.
Han fortalte, hvordan han levede det vilde liv og blev fløjet rundt til dyre modeoptagelser i hele verden for at lave mad.
- Men så sagde han også i en parentes, at han var blevet skilt fra sin yndige, blide kone, som han ellers havde sådan et fint forhold til, fortæller Martin Kongstad, der indså, at historien om den personlige succes' bagside passede helt perfekt på restaurationsbranchen i dag:- Kokkeverdenen er nu, hvad filmverdenen var i halvfemserne eller billedkunst i nullerne.
Man kan tage en kokkeuddannelse, som jo er en håndværkeruddannelse, og ende med ti år senere at sidde til bords med kongehuset.
Bogselskabet med Martin KongstadAnne Glad er vært for DRs litteraturpodcast 'Bogselskabet'.
I hver episode inviterer hun en kendt dansk forfatter til at fortælle om sin seneste bog og om skriveprocessen.
På Bogselskabets side kan du høre hele episoden med Martin Kongstad, som fortæller om sin roman 'Kokken der holdt op med at rødme'.
Hvis du abonnerer på Bogselskabet via DRs radioapp og iTunes, får du automatisk nye episoder.
Voldsom dosis anerkendelseDen relativt hurtige vej til succes kan for nogle også være den direkte vej til den store nedtur, som det for eksempel ender med at være det for Magne Oldenberg i 'Kokken der holdt op med at rødme'.
Han er vokset op med en fraværende far, der også viede sit liv til kokkegerningen og restaurationsbranchen – og det er ikke ualmindeligt, at det går udover familien, hvis man vil til tops i den verden, fortæller Martin Kongstad:- Mange toprestauratører har fortalt mig, at de aldrig har spist morgenmad med deres børn.
For Magne Oldenberg bliver michelinstjernen det ypperste symbol på den anerkendelse, som han hele livet igennem har stræbt efter.
- Hvis man har fået meget lidt anerkendelse i sit liv, og så pludselig får det i så voldsom dosis, så tror jeg ikke, man kan finde ud af, hvad der er op og ned, siger Martin Kongstad.
FacebookTwitterKopier linkEmner:Restauranter|Guide Michelin|Litteratur|Martin Kongstad (forfatter)|København




https://www.dr.dk/nyheder/regionale/fyn/kan-slangegift-redde-os-fra-kraeft-dyrepassere-tapper-beslaglagte-slanger-paa

FynKan slangegift redde os fra kræft?
Dyrepassere tapper beslaglagte slanger på hemmelig adresseDansk forsker undersøger, om slangegift kan give en effektiv kræftbehandling og redde mennesker efter slangebid.
Stedet er hemmeligt, så slangerne ikke bliver stålet.
Af Sine Skott19.
feb.
2019 kl.
19.
30Bemærk: artiklen er mere end 30 dage gammelLæs opSeks slanger bider på skift i en blå gummihandske et hemmeligt sted på Fyn.
En kontrastfyldt scenarie, men håbet og målet er, at det skal redde menneskeliv.
Brian Lohse fra Københavns Universitet har de sidste fem-seks år forsket i slangegift.
Han håber på at finde svaret på en billig og kemisk modgift mod slangebid og på længere sigt også at finde et lægemiddel mod cancer.
Derfor blev han nysgerrig på, hvilke slanger der var blevet beslaglagt på Sjælland og Lolland for to uger siden.
Hver art har nemlig brug for sin egen modgift, og da han manglede seks af de beslaglagte slanger, så gav det mening at få tappet dem på dansk jord.
- Det er vigtigt, fordi de traditionelle modgifter er dyre, og der er komplikationer med dem, siger han og forklarer, at mennesker kan dø af nogen af de modgifter, der findes lige nu, fordi de stammer fra heste og får.
Slangerne er livsfarlige, og han får derfor hjælp fra to dyrepassere fra Terrariet Vissenbjerg.
De tapper som udgangspunkt aldrig deres slanger, men her er der tale om en undtagelse, der kan hjælpe mennesker og i sidste ende også slangerne.
- Jeg håber, at forskerne finder et alternativ til de modgiftpræperater, der er i dag.
For i og med, at det kan redde menneskeliv, så kan det også gøre, at slangerne ikke bare er nogen, man vil slå ihjel, når man ser dem, forklarer dyrepasser og slangeekspert Jonas Caspersen.
Her bider en af de seks giftslanger i handsken.
Giften drypper ned gennem de hule tænder i overmunden.
 Brian Lohse holder slangen i et rør, så den er til at styre.
 Her tager han giften, så den kan overføres til en lille beholder, der kan ligge på køl.
 Jonas Caspersen var også med, da de 45 slanger blev beslaglagt for to uger siden.
1 / 4Her bider en af de seks giftslanger i handsken.
Giften drypper ned gennem de hule tænder i overmunden.
1 / 4Brian Lohse holder slangen i et rør, så den er til at styre.
2 / 4Her tager han giften, så den kan overføres til en lille beholder, der kan ligge på køl.
3 / 4Jonas Caspersen var også med, da de 45 slanger blev beslaglagt for to uger siden.
4 / 4Tapningen gør ikke ondt, men Jonas Caspersen siger, at det godt kan være "skide irriterende" for slangen.
- De synes ikke, at det er rart, fordi de bliver fastholdt, og derfor bider de i forsvar, forklarer han.
Ikke helt i mål - endnuBrian Lohse vurderer, at de er tæt på en modgift til visse former for slangebid, men at der vil gå flere år, før de finder ud af, hvordan giften kan bruges som lægemiddel til for eksempel kræft.
- Vi tror på det, og det er også det, vores forskning tyder på.
Det er rigtig spændende, at man kan bruge det til flere forskellige ting, siger han.
Herhjemme har vi kun modgift til hugormebid.
Den koster over 23.
000 kroner og bliver hurtigt for gammel.
I de fattige dele af verden har de ofte brug for modgiften til slangebiddene, men de har ikke råd til de nuværende og farlige præperater.
Når modgiften er klar, så håber Brian Lohse, at Læger uden Grænser vil få adgang til en syntetisk modgift, de kan opbevare og redde mennesker med i Asien, Afrika og Sydamerika.
FacebookTwitterKopier linkEmner:Københavns Universitet|Dyreparker|Videnskab|Terrariet Vissenbjerg|Afrika




https://www.dr.dk/sporten/fodbold/championsleague/minut-minut-bayern-henter-flot-resultat-paa-anfield-mod-liverpool






https://www.dr.dk/nyheder/regionale/midtvest/slut-med-bacon-partikler-i-boernevaerelset-forsoegshuse-skal-give-bedre

Midt- og VestjyllandSlut med bacon-partikler i børneværelset: Forsøgshuse skal give bedre indeklimaI Holstebro tester man lige nu tre typer af huse i jagten på renere luft inden døre.
Plader af træspåner og højt til loftet er med til at give et bedre indeklima i forsøgshusene i Holstebro.
Af Klaus Videbæk og Asta Heltborg19.
feb.
2019 kl.
20.
28Bemærk: artiklen er mere end 30 dage gammelLæs opBor du i et hus af nyere dato, kan du formentlig glæde dig over både masser af lys, store åbne rum, energivenlige og tætte vægge og vinduer, der holder godt på varmen.
Til gengæld kan behovet for at få luftet ud og komme af med usunde partikler være så meget desto større, end hvis du boede i en utæt gammel rønne.
Det er nemlig ikke alle nye huse, der er lige godt indrettet til at løse den opgave.
Derfor har Realdania opført tre nye boliger for at finde ud af, hvordan man i fremtiden både kan leve energivenligt og samtidig sundt med et godt indeklima.
Det sker ved at udsætte husene for dagligdagens gøremål og se, hvordan det påvirker indeklimaet.
Blandt andet har man stegt bacon i køkkenerne for derefter at måle, hvordan partiklerne fra stegeosen fordeler sig.
- Det midterste hus er bygget sådan, som vi bygger huse i dag, efter de nyeste standarder, men selv der kan vi se, at partikler, som er noget af det, der ikke har været så stor fokus på, breder sig rundt i huset, fortæller arkitekt og projektleder Jørgen Søndermark.
- Op til halvanden time efter steg niveauet af stegepartikler i det fjerneste børneværelse.
Det er sådan nogle ting, vi gerne vil have has på, siger han.
Tre familier er forsøgsdyrHusene blev bygget i 2017.
Først blev de testet uden, at der boede nogen i dem - siden er tre familier rykket ind.
Mens det midterste hus er opført på traditionel vis, har det første hus et lag af teknologi og et avanceret ventilationssystem, hvor man kan måle, hvor der er problemer med mange partikler og høj koncentration af CO2 og fugt, fordi man har sovet eller været i bad.
Herefter kan man sende ny luft derhen, hvor der er behov for det, så den bliver skiftet.
I det tredje hus bor Maiken og Martin Nørgård Nielsen.
Her er der ikke avanceret elektronik, men smarte materialer og indretning, der tager højde for, at partikler nemt kan bevæge sig rundt i huset.
Vil undgå partikler i børneværelsetFor eksempel er kogeplader og emhætte ikke placeret på en ø midt i køkkenet, men tæt op ad væggen, så det er nemmere at suge osen op, og der er en skydedør af glas, så man kan lukke af til resten af boligen, når der skal laves varm mad.
- Den madlugt, man plejer at få i hele huset, kan vi faktisk koncentrere rimeligt godt ude i køkkenet, fortæller Martin Nørgård Nielsen.
Derudover er der også lavet et udekøkken, og der er særlige vægplader lavet af træspåner, som kan optage og afgive fugt, så man bedre kan balancere fugtniveauet i huset.
Martin Nørgård Nielsen, der til daglig bor med sin familie i et af forsøgshusene (tv.
) i selskab med Jørgen Søndermark (th.
).
- I det hus vi står i nu, er vi gået en mere pragmatisk vej for at se på, om vi med indretning og valg af materialer også der kan sørge for, at vi undgår at få den her partikelforurening rundt omkring, specielt i børneværelserne, fortæller Jørgen Søndermark.
Kan sammenlignes med dieselpartiklerIfølge læge og professor ved Institut for Folkesundhed ved Aarhus Universitet Torben Sigsgaard er der en stående debat om, hvor farlige partiklerne er for vores sundhed.
Der er dog ingen tvivl om, at de påvirker os.
- Man kan sammenligne stegeos og det fedt, der bliver afbrændt ved høje temperaturer, med dieselpartikler, så det har helt klart en effekt på helbredet.
Både hos dem, som er følsomme, ældre med KOL eller børn med astma, men også på os andre på lang sigt, siger han.
Åbn vinduerne og luk dørenDe foreløbige resultater af projektet viser, at særligt det, at man har en dør til køkkenet, er en effektiv måde at begrænse partikelspredningen på.
Derudover handler det som i gode gamle dage om at få luftet godt ud.
- Har man ikke et ventilationsanlæg, som skifter luften, så skal man ikke give op og sætte sig og græde.
Man kan simpelthen begynde at have et meget bedre udluftningsregime, siger Jørgen Søndermark.
Læs også:Klamt indeklima på hver tredje skole: Børn er ikke sikret som voksne- De gode gamle råd gælder stadig.
Luft ud tre gange om dagen, og hvis du steger bacon, så sørg for at have åbne vinduer og luk døren, fortsætter han.
De tre forsøgshuse ligner hinanden udefra.
Realdanias forsøgsprojekt i Holstebro løber tre år endnu.
Derudover har foreningen købt tre ældre huse i Randers, hvor man i et tilsvarende projekt vil forsøge at renovere eksisterende huse for at finde vej til et bedre indeklima.
FacebookTwitterKopier linkEmner:Realdania|Holstebro|Sundhed og velvære|Aarhus Universitet|Bolig




https://www.dr.dk/nyheder/udland/bernie-sanders-4-stoerste-udfordringer-han-er-lidt-som-din-onkel-der-gentager-sig

UdlandBernie Sanders' 4 største udfordringer: 'Han er lidt som din onkel, der gentager sig selv'Bernie Sanders melder sig ind i kampen om at blive USA's præsident, men vejen er lang, mener ekspert.
Bernie Sanders bygger sin kampagne op omkring mange af de samme budskaber som i 2016.
Spørgsmålet er, om det er nok.
Af Sally Frydenlund Larsen19.
feb.
2019 kl.
20.
06Bemærk: artiklen er mere end 30 dage gammelLæs opBernie Sanders har besluttet sig for at gå efter præsidenttitlen - endnu en gang.
Tidligere i dag annoncerede demokraten sit kandidatur til præsidentvalget i USA i 2020.
I 2016 tabte han kampen om at blive Demokraternes præsidentkandidat, da han tabte til Hillary Clinton i primærvalget.
Bernie Sanders er formentlig den mest kendte i kandidatfeltet, der også tæller blandt andre Elizabeth Warren fra Massachusetts og Kamala Harris fra Californien.
Desuden forventes tidligere vicepræsident Joe Biden at stille op.
Læs også:Bernie Sanders melder sit kandidatur til 2020Men der er alligevel mange udfordringer på vejen mod Det Hvide Hus for den 77-årige Bernie Sanders, vurderer Niels Bjerre-Poulsen, som er lektor i amerikanske studier ved Syddansk Universitet.
Her er fire af de største:1Mange om buddetBåde Kamala Harris (t.
h.
), som er senator i Californien og Elizabeth Warren (t.
v.
), som er senator i Massachusetts har meldt sig ind i kampen om at blive Demokraternes præsidentkandidat.
Med annonceringen af sit kandidatur træder Bernie Sanders ind i et stort felt af kandidater.
Indtil videre har 12 demokrater annonceret deres kandidatur, og flere vil givet melde sig ind i kampen.
Men ikke nok med at feltet er stort.
Det er også mangfoldigt.
Halvdelen af kandidaterne er kvinder, flere af dem har afroamerikansk baggrund, én er hindu og endnu en er homoseksuel - og de kan tale til vælgere, som Bernie Sanders kan have svært ved at nå, vurderer Niels Bjerre-Poulsen.
- Der er flere kvinder, som appellerer til de vælgere, som går direkte efter en kvindelig kandidat.
Afroamerikanere er også blandt de demokratiske kernevælgere, og de vil formentlig gå efter en kandidat som Kamala Harris, siger Niels Bjerre-Poulsen, som også vurderer, at Bernie Sanders' alder kan blive en udfordring.
- Der er nogle, der mener, at det er en god idé med en lidt yngre kandidat.
Hvis Joe Biden ender med at stille op, kan det desuden blive et problem for Sanders, at de begge appellerer til den hvide middelklasse, spår Niels Bjerre-Poulsen.
2Budskaberne er de samme'En fremtid at tro på' var Bernie Sanders' valgslogan, da han stillede op i 2016.
I sin første kampagnevideo i denne omgang taler Bernie Sanders om at fortsætte den revolution, han startede med sin 2016-kampagne.
Men det kan være et problem for Sanders, at hans budskaber er de samme som for tre år siden.
- Bernie Sanders er lidt ligesom din onkel, som siger det samme om og om igen.
Det kan være, han har ret, men folk har hørt ham give den samme analyse igen og igen, siger Niels Bjerre-Poulsen.
3Demokraterne har ladet sig inspirereUnder sit kandidatur i 2016 slog Bernie Sanders sig op på sundhedspleje til alle amerikanere.
Det budskab er han ikke alene med denne gang (arkivfoto).
Da Bernie Sanders sidst stillede op som præsidentkandidat, blev mange af hans socialistiske budskaber set som yderliggående, men sådan er det ikke længere, fortæller Niels Bjerre-Poulsen.
- Der er ingen tvivl om, at der er en stort del af det demokratiske parti, der har rykket sig i retning af Sanders, og som tydeligvis er inspireret af ham.
Men det betyder også, at der er andre bud på de samme budskaber, siger han.
Blandt kandidaterne er der for eksempel både forslag om borgerløn til alle fra kandidaten Andrew Yang og stor skepsis over for Wall Street fra Elizabeth Warren.
4Ham, der tabte til HillaryHillary Clinton vandt i 2016 kampen om at blive Demokraternes kandidat.
Under kampen for at blive Demokraternes præsidentkandidat i 2016 blev Hillary Clinton kritiseret for at mangle visioner og være drevet af en følelse af at være blevet snydt, da hun tabte til Barack Obama i 2008.
- Hvis du tænker tilbage på Clinton i 2016, blev det et handicap for hende, at hun følte, at det var hendes tur, fordi hun ikke blev valgt i 2008, mindes Niels Bjerre Poulsen.
Han frygter, at den samme følelse af berettigelse kunne snyde Bernie Sanders.
- Man kunne godt forestille sig, at det blev det samme med Bernie Sanders, fordi han måske regner med at dem, der støttede ham i 2016, er parate til at gøre det igen.
Men det er ingen selvfølge.
Valgkampen skydes for alvor i gang, når de første demokratiske debatter løber af stablen i juni.
FacebookTwitterKopier linkEmner:Barack Obama (politiker)|Bernie Sanders (politiker)|USA|Valg og folkeafstemninger|Syddansk Universitet




https://www.dr.dk/sporten/oevrig/oestrigsk-slalomfaenomen-tager-sejren-i-world-cuppen-sjette-gang

Øvrig sportØstrigsk slalomfænomen tager sejren i World Cuppen for sjette gangMarcel Hirscher kan for sjette gang i karrieren kalde sig vinder af World Cuppen i slalom.
Marcel Hirscher vandt for nylig VM-guld i slalom.
Tirsdag tilføjede han så endnu en slalom-titel til sit cv, da han vandt World Cuppen på trods af et magert resultat i Stockholm.
19.
feb.
2019 kl.
19.
23Bemærk: artiklen er mere end 30 dage gammelLæs opDet østrigske slalomfænomen Marcel Hirscher kan tilføje en ny titel til sit cv.
Tirsdag vandt han officielt World Cuppen i slalom i denne sæson, da han ved et city event i Stockholm kvalificerede sig til kvartfinalen.
Dermed kan han ikke længere hentes i slalomkonkurrencen i denne sæson.
Læs også:Shiffrin ejer slalom-disciplinen!
Amerikansk superstjerne vinder fjerde VM-guld i trækUnder traditionelle World Cup-løb i slalom køres der to gennemløb, men ved afdelingen i Stockholm deltog 16 deltagere i et knockoutformat.
Da Hirscher sendte franskmanden Victor Muffat-Jeandet ud i ottendedelsfinalen var World Cup-titlen i slalom sikret for tredje år i træk og sjette gang i alt.
Marcel Hirscher var intet mindre end flyvende ved dagens løb.
Dermed gjorde det ikke noget, at han efterfølgende røg ud i kvartfinalen til schweizeren Ramon Zenhäusern.
Så sent som i søndags vandt Hirscher VM-guld i slalom for tredje gang i karrieren.
World Cup-titlen i slalom bliver formentlig ikke Hirschers eneste i denne sæson.
Han ligger også klart i front i storslalom og i den samlede World Cup-stilling.
/ritzau/FacebookTwitterKopier linkEmner:Stockholm




https://www.dr.dk/nyheder/regionale/syd/roede-oejne-og-snotnaese-taarnhoejt-pollental-slog-dansk-rekord-i-weekenden

Syd- og SønderjyllandRøde øjne og snotnæse?
Tårnhøjt pollental slog dansk rekord i weekendenMere pollen og flere dage med høje pollental venter os i fremtiden, lyder det fra Astma-Allergi Danmark.
Pollen fra blandt andet Troldehassel er lige nu med til at give allergikere stoppede næser, nyseandfald og kløende øjne.
Af Louise Mandrup (interview) og Mine Holm Suurballe19.
feb.
2019 kl.
20.
00Bemærk: artiklen er mere end 30 dage gammelLæs opHavde du svært ved at få vejret og løb dine øjne i vand i weekenden?
Så var forklaringen nok, at pollentallet for hassel var så højt, at det slog ti år gammel rekord.
Lørdag lå pollentallet for hassel nemlig på hele 282.
Ifølge Astma-Allergi Danmark er et pollental over 15 højt.
 Signe Heiredal © (c) DR) Signe Heiredal © (c) DR)Lige nu blomstrer hassel-træerne, og dét kombineret med gunstige vind- og vejrforhold banker pollentallet opad, forklarer Karen Rasmussen, der er biolog og leder af pollentællinger i Astma-Allergi Danmark.
- De milde temperaturer og den lune luft, vi har haft her i februar, har sammen med gode vindbetingelser sat gang i pollenspredningen.
© This content is subject to copyright.
Sådan undgår du pollenBrug solbriller for at forhindre at få pollen i øjnene.
Få andre til at slå din græsplæne.
Luft ikke ud midt på dagen, når pollentallet er højest - gør det morgen og aften.
Undgå at tørre tøj udenfor.
Vask dit hår, inden du går i seng, for at skylle pollen ud.
Vejret har stor betydning for, om pollentallet bliver højt eller lavt.
Mange solskinstimer giver mange pollen, mens skygge gør det modsatte.
Også regn mindsker pollen i luften, og er man allergiker, er det bedst at opholde sig på vestkysten, hvor vinden oftest kommer fra og blæser pollen ind i landet.
Forventer mere pollen i fremtidenAstma-Allergi Danmark har lavet pollenmålinger i mere end 40 år, og det er sjældent, at tallet når så højt op, fortæller hun.
Men fremtiden ser alligevel ikke god ud for pollenallergikerne, siger Karen Rasmussen.
- Tendensen i målingerne er, at der kommer mere pollen, og at der bliver flere dage med høje pollental.
I følge Astma-Allergi Danmark kan stigende temperaturer og CO2 også medføre, at pollen fra bestemte kilder bliver mere allergifremkaldende, og dermed er der risiko for, at flere danskere bliver ramt af pollenallergi.
Tendensen i målingerne er, at der kommer mere pollen.
Karen Rasmussen, leder af pollentællinger i Astma-Allergi DanmarkElm- og birkepollen er på vejUdover hassel er der i øjeblikket også pollen fra el i luften, og inden længe giver elm- og birkepollen også løbende næser.
Men om de også giver høje pollental, er umuligt at spå om allerede nu, siger Karen Rasmussen.
- Det kommer an på, hvordan forårsvejret arter sig under blomstringen, siger hun.
Astma- Allergi Danmark måler hver dag pollental i Viborg og i København.
I dag ligger pollentallet for hassel og el på henholdsvis 119 og 5 i Viborg, mens det i København ligger på 497 og 55.
Astma-Allergi Danmark vurderer, at pollentallet for el er højt, når det ligger over 50.
FacebookTwitterKopier linkEmner:Allergi|Astma-Allergi Danmark|Astma|København|Viborg




https://www.dr.dk/nyheder/viden/kroppen/thomas-skammer-sig-over-tvangsoverspise-jeg-foeler-jeg-er-et-defekt-menneske

KroppenThomas skammer sig over at tvangsoverspise: 'Jeg føler, jeg er et defekt menneske'Mad føles som løsningen på problemer for 37-årige Thomas Winsløv, der har tvangsoverspist, så lang tid han kan huske.
© drAf Anton Lind19.
feb.
2019 kl.
19.
03Læs opEn barndom præget af kaos har ført til et liv, hvor Thomas Winsløv reagerer ved at spise.
Et liv, hvor supermarkedernes søde sager giver en pause fra problemerne, og hvor han i perioder knap har nået at få overtøjet af derhjemme, før han har kastet sig over en pakke romkugler eller træstammer.
- Jeg føler en rastløshed.
En ensomhed eller en frustration, og så er det, at jeg hele tiden føler, at jeg skal spise noget, siger han.
Han har nogle gange voldsomme overspisninger, hvor han spiser en stor portion af noget rigtig, rigtig usundt.
Forinden tænker han, at det er løsningen på de problemer, han går og kæmper med.
Se SundhedsmagasinetSundhedsmagasinet på DR1 handler om tvangsoverspisning.
Se programmet her på DR TV eller på DR1 kl.
21.
55.
- Det er i hvert fald en følelse af, at jeg har brug for noget, som jeg ikke kan få andre steder fra.
Det er ikke, fordi jeg har lyst til maden.
Det er, fordi jeg forbinder den type mad med noget rart og trygt, siger Thomas Winsløv.
50.
000 lider af tvangsoverspisningHan er langt fra den eneste, der kæmper med spiseforstyrelsen, som Sundhedsmagasinet på DR1 kigger nærmere på i aften.
Man regner med, at 50.
000 danskere lider af tvangsoverspisning, hvor man i perioder går amok i mad.
Jeg har ikke lyst til at færdes ude.
Jeg skammer mig så meget over den måde, jeg ser ud på, og den måde, jeg føler, jeg er på.
Thomas WinsløvNogle af symptomerne er, at man spiser, indtil man er ubehageligt overmæt, og at man spiser, selvom man ikke er rigtig sulten.
Mange spiser også, når de er alene, fordi de skammer sig over, hvor meget de spiser, mens de bagefter føler tristhed og skyld.
Du kan blive endnu klogere på livet med tvangsoverspisning.
Den 46-årige Tina Nielsen, der har lidt med det i flere årtier, svarer på spørgsmål fra 21.
30 her på dr.
dk.
Tvangsoverspisning og bulimiTvangsoverspisning minder om bulimi.
De er ens på den måde, at man indimellem spiser mad ukontrolleret.
Forskellen på de to er, at folk med bulimi typisk kaster op efter en overspisning eller bruger afføringsmidler, så kroppen går igennem det, man kalder en udrensning.
Det sker ikke ved tvangsoverspisning.
Og det er i høj grad, sådan Thomas Winsløv har det i de perioder, hvor lidelsen er værst.
- Jeg har ikke lyst til at færdes ude.
Jeg skammer mig så meget over den måde, jeg ser ud på, og den måde jeg føler, jeg er på.
- Jeg føler, at jeg er et defekt menneske.
Jeg har ikke lyst til at se andre mere, end det overhovedet er nødvendigt, siger han.
Thomas Winsløv fortæller, at han i dårlige perioder kan finde på at købe en hel pose Twist-chokolade eller en hel roulade og så 'kværne det hele', som han forklarer det.
Se Thomas Winsløv fortælle om livet med tvangsoverspisning.
Kan ikke det allermest basaleTil dagligt bor han med sin kæreste i København, hvor han også arbejder som folkeskolelærer.
Og når han beskriver sig selv som 'et defekt menneske' og føler skam, så handler det om, at han egentlig føler, at han fungerer fint i alle andre sammenhænge bortset fra at have styr på sin spisning.
- Jeg har et job, jeg kan varetage, og jeg kan begå mig på alle andre måder, men jeg føler sådan helt grundlæggende, at jeg ikke kan finde ud af det allermest basale.
- Jeg kan ikke styre min spisning, og det giver ikke nogen mening, for jeg ved jo godt, når det er for meget.
Jeg kan godt genkende følelsen af at være mæt og overmæt, men det er ikke altid en stopklods for mig, siger han.
Lang vej til at indse, at det er en spiseforstyrrelseThomas Winsløv har flere gange været på slankekure og forsøgt at få styr på sit madindtag.
Han har tænkt, at det bare handlede om at lære sig selv nogle nye vaner.
At det var et spørgmål om at tage sig sammen.
Og det er et billede, som de genkender i Landsforeningen mod spiseforstyrrelser og selvskade.
Her møder de mange, der har gået i lang tid, før det er gået op for dem, hvad deres problemer i virkeligheden handler om.
Ekpert: Sådan behandler du tvangsoverspisningMette Waaddegaard, der er overlæge på Psykoterapeutisk Ambulatorium for Spiseforstyrrelser på Psykiatrisk Center Ballerup, forklarer:- Det vigtigste i behandlingen er at fokusere på tvangsoverspisning og droppe fokus på vægttab, som patienter og mange andre umiddelbart tænker er meget vigtigt.
Derudover er gruppeterapi en god idé, så man bliver mindre ensom, og så er det vigtigt at inddrage pårørende, så alle kan anerkende, at der er tale om en spiseforstyrrelse.
- Oftest har de været igennem et langt forløb, inden de når hen til os, hvor de har været på slankekure og gået til vejning og samtaler hos lægen og så videre, inden de på en eller anden måde sporer sig ind på tvangsoverspisning, siger vicedirektør Sabine Elm Klinker.
Hun håber, at der fremover kommer mere viden på området, både i befolkningen og hos det sundhedsfaglige personale, mens hun også håber på flere permanente behandlingstilbud.
Som det er nu, er der meget begrænsede muligheder for at komme i behandling.
Tvangsoverspisning er nemlig ikke på den diagnoseliste, som sundhedsmyndighederne bruger, men det kommer den dog snart.
Se Thomas Winsløv fortælle om livet med tvangsoverspisning.
En barndom præget af kaosNår Thomas Winsløv tænker tilbage, er han sikker på, at hans spiseforstyrrelse stammer fra barndommen.
- Jeg har tidligt i mit liv haft meget kaos.
Det kommer af at bo sammen med en mor, som forsøgte at give mig rigtig mange gode ting med på vejen, men som desværre havde en psykisk sygdom, som gjorde, at hun ikke kunne passe mig på den måde, jeg havde brug for, siger han.
Selvom han fik masser af kærlighed fra sine forældre, kunne det ikke overskygge de udfordringer, der fulgte med morens sygdom.
- Jeg var nødt til at forholde mig til nogle ting tidligt, som var for svære at forholde sig til, og det at spise blev min måde at håndtere tingene på, siger han.
Thomas Winsløv har stadig gode og dårlige perioder.
Han har gået til gruppeterapi hos Landsforeningen mod spiseforstyrrelser og selvskade, og det har hjulpet at se andre, der oplever den samme skam.
Selvom forløbet har været mere krævende, end han forventede, håber han, at fremtiden ser lys ud.
En af nøglerne til at håndtere tvangsoverspisningen bliver nu at lægge låg på oplevelserne fra barndommen.
Sundhedsmagasinet kan ses klokken 21.
55 på DR1 og på DR TV.
FacebookTwitterKopier linkEmner:DR1|Landsforeningen mod spiseforstyrrelser og selvskade|Spiseforstyrrelser|København|Sundhed og velvære




https://www.dr.dk/sporten/formel1/kevin-magnussen-imponerer-paa-foerste-testdag-i-haas-raceren

Formel1Kevin Magnussen imponerer på første testdag i Haas-racerenEfter en svær start endte Kevin Magnussen med at sætte tredjebedste tid på sin første testdag af sin nye Formel 1-racer.
Kevin Magnussen og den nye Haas-bil.
Af Johan Haarløv19.
feb.
2019 kl.
17.
19Bemærk: artiklen er mere end 30 dage gammelLæs opKevin Magnussen og resten af Formel 1-feltet tester i disse dage deres nye biler forud for den kommende sæson.
Og danske Magnussen gjorde et godt første indtryk, da han her til formiddag for første gang hoppede i sin sorte Haas-racer.
Han endte med at sætte næstbedste tid i første test af de ni biler, der var ude at køre på Circuit de Cataluyna i Barcelona, hvor bilerne bliver testet.
BrændstofproblemerDagen begyndte ellers ikke alt for godt, og Magnussens måtte efter blot få omgange køre i pit, hvor bilen skulle have udbedret nogle brændstofproblemer, som hans teamkollega Romain Grosjean også døjede med i går.
Men kort før at tirsdagens første træning var slut, kom Magnussen igen på banen og satte den næsthurtigste omgang i tiden 1.
19,23 minutter.
Tiden var lidt under et sekund langsommere end den bedste tid, som Charles Leclerc satte i sin ferrari.
Forbedrede sin tidI anden del af tirsdagens testkørsel var Magnussen også godt kørende og forbedrede sin tid en lille smule.
Den bedste tid fra Magnussen lød tirsdag eftermiddag på 1 minut og 19,206 sekunder.
Samlet nåede Magnussen af gennemføre 59 omgange, inden han gik til fyraften.
Hans tid rakte til den tredjebedste på dagen.
Det skete lidt før tid, da et problem med førersædets størrelse generede.
Derfor overtog Haas-testkøreren Pietro Fittipaldi bilen resten af dagen.
FacebookTwitterKopier linkEmner:Kevin Magnussen (racerkører)|Romain Grosjean (racerkører)|Formel 1|Ferrari|Barcelona




https://www.dr.dk/nyheder/viden/kroppen/danske-forskere-finder-smutvej-til-slaa-resistente-bakterier-ihjel

Antibiotikaresistens: Den skjulte trusselSe temaKroppenDanske forskere finder smutvej til at slå resistente bakterier ihjelVed at give flere typer antibiotika samtidig, er det lykkes at ramme en frygtet multiresistent bakterie hårdt.
Forskningen er lavet i petriskål og afprøvet i mus.
Men da der er tale om allerede godkendte lægemidler, er der ikke så lang vej, før den nye viden kan bruges i behandlingen af infektioner hos mennesker.
Af Emilie Aagaard19.
feb.
2019 kl.
18.
01Bemærk: artiklen er mere end 30 dage gammelLæs opHvis du får en blærebetændelse, er der normalt mere end et slags antibiotikum, der kan slå infektionen ned.
For lægen er det nærmest bare at vælge.
Men skyldes blærebetændelsen en ESBL-producerende bakterie, er situationen helt anderledes.
- Hvis nogle af bakterierne i en infektion er muteret, mens andre ikke er, vil hverken det ene eller det andet antibiotikum virke.
Men til sammen slår de alle bakterierne ihjel.
Carola Rosenkilde, DTUDet er nemlig en bakterie, der har lært at overleve mange af de typer antibiotika, din læge normalt ville udskrive.
Derfor er den svær at komme af med.
Så svær, at WHO anser ESBL-infektioner som en af de største trusler mod verdenssundheden.
Men danske forskere har opdaget, at en ESBL-infektion, der ikke bliver slået ned af to typer antibiotika hver for sig, forsvinder effektivt, hvis man giver de to typer antibiotika samtidig.
- Det er ikke første gang, at man ser, at resistens for et antibiotikum ændrer resistensen for et andet antibiotikum.
Og det er interessant, fordi det åbner muligheden for at finde nye kombinationer af antibiotika, der kan klare multiresistente bakterier, siger Niels Frimodt-Møller, overlæge på Rigshospitalets kliniske mikrobiologiske afdeling, som har læst den akademiske artikel, der netop er udkommet i Nature.
Bakterierne kan ikke blæse og have mel i mundenCarola Rosenkilde er en af forskerne bag den nye undersøgelse.
Hun forklarer, at bakterierne ikke kan puste og have mel i munden på samme tid.
Hvorfor er vi bange for ESBL?
ESBL står for Extended Spectrum Beta-Lactamase.
Det er ikke navnet på en bestemt type bakterie, men derimod på et protein, som flere tarmbakterier, bl.
a.
e.
coli, kan have.
ESBL gør bakterien resistent overfor en lang række antibiotika: Penicillinerne, cefalosporinerne, carbapenemerne og monobactamerne.
Genet, som koder for ESBL, kan deles mellem bakterier af samme art, og på tværs af arter.
Det er en af grundene til, at ESBL kan gøre forskere og læger nervøse.
Kilde: Statens Serum Institut- Hvis en ESBL-bakterie bliver resistent overfor den cefotaxim (antibiotikum, red.
), som normalt ville slå den ihjel, så kan den pludselig ikke overleve et andet antibiotikum, mecillinam, som den før kunne overleve, forklarer Carola Rosenkilde, der er ph.
d.
ved DTU Biosustain.
Og det samme gælder den anden vej.
For den enkelte bakterie er det altså enten eller: Enten er den resistent over for den ene antibiotikum, ellers er den over for en anden.
Sammen slår de to typer antibiotika det hele nedHvilket antibiotikum, en bakterie er resistent overfor, afhænger af en enkel genetisk forskel; en mutation.
- Så hvis nogle af bakterierne i en infektion er muteret, mens andre ikke er, vil hverken det ene eller det andet antibiotikum virke.
Men til sammen slår de alle bakterierne ihjel, siger Carola Rosenkilde.
Det er ikke første gang, at man ser en positiv effekt af at bruge flere typer antibiotika samtidig.
Faktisk får visse patientgrupper allerede i dag såkaldte kombinationsbehandlinger, det gælder for eksempel mennesker i hiv-behandling.
- Men den her undersøgelse er særlig interessant for os her i Danmark, hvor mecillinam er et af de mest almindelige behandlinger af urinvejsinfektioner, siger Niels Fromodt-Møller.
Flere kombinationer på vejUndersøgelsen er lavet på mus.
Men da begge slags antibiotika allerede er godkendt til mennesker, er der ikke lang vej til, at den nye viden kan bruges i behandlingen af komplicerede infektioner.
- Resultaterne er også interessante, fordi de bekræfter, at bakterier ofte ikke kan overleve bestemte kombinationer af antibiotika, forklarer Carola Rosenkilde.
Hun mener, at den nye viden kan føre til flere kombinationer, der virker mod andre resistente bakterier.
Niels Frimodt-Møller fra Rigshospitalet ser også potentiale:- Det viser, at vi skal være åbne over for nye måder at bruge antibiotika på.
Vi kan opleve, at en bakterie pludselig ikke er resistent over for et antibiotikum, vi i dag ikke ser som en mulig behandling, siger han.
FacebookTwitterKopier linkEmner:Medicin|Sygdomme og lidelser|Danmarks Tekniske Universitet|Rigshospitalet|Videnskab




https://www.dr.dk/nyheder/indland/folkekirken-har-stoppet-blodningen-mister-stadig-medlemmer

IndlandFolkekirken har stoppet blødningen: Mister stadig medlemmerMere end 8670 meldte sig sidste år ind i folkekirken.
Men godt 1000 flere meldte sig ud.
En kampagne fra Ateistisk Selskab udløste en bølge af udmeldelser af folkekirken.
Men de senere år er flugten bremset op.
(Modelfoto).
19.
feb.
2019 kl.
18.
01Bemærk: artiklen er mere end 30 dage gammelLæs opFolkekirken er blevet bedre til at tiltrække nye medlemmer og holde på dem, man har.
Nye tal fra Danmarks Statistik viser ifølge folkekirken.
dk, at antallet af indmeldelser i folkekirken er steget for femte år i træk.
8670 personer meldte sig sidste år ind i folkekirken.
Det er det højeste tal i de seneste 12 år.
Indmeldelser tæller for eksempel unge, der døbes inden konfirmationen, genindmeldelser, voksendåb og konvertitter fra andre trossamfund.
Der er også andre gode nyheder set med folkekirkelige briller.
Efter en årrække med markant mange udmeldelser af folkekirken er der sket en opbremsning.
I 2018 meldte 9699 personer sig således ud af folkekirken.
Det skal sammenlignes med, at 24.
728 personer i 2016 valgte at kvitte folkekirken.
Året efter var tallet 15.
318.
Der er ro om folkekirkenHenrik Reintoft Christensen, der er lektor i religionssociologi ved Aarhus Universitet, mener, at udviklingen skyldes, at der er ro om folkekirken.
- Så længe der ikke er røre i andedammen, så går det godt.
De to tal udligner næsten hinanden, siger Henrik Reintoft Christensen til folkekirken.
dk om tallet for ind- og udmeldelser.
Han ser en sammenhæng mellem antallet af udmeldelser og eksempelvis den kampagne, som Ateistisk Selskab i 2016 stod bag for at gøre det lettere at melde sig ud af folkekirken.
- På samme måde kom der også en masse udmeldelser efter loven om vielse af homoseksuelle blev vedtaget, uddyber Henrik Reintoft Christensen over for Ritzau.
Kirker med drop-in-dåbHan har ikke nogen entydig forklaring på, hvorfor antallet af indmeldelser stiger.
- Men det er en tanke værd, om det kan hænge sammen med, at flere kirker i København og Aarhus har indført det, man kalder drop in-dåb.
Læs også:Kirker gør begravelser gratis for medlemmerDet er en dåbsform, hvor man nærmest kan komme ind fra gaden og lade sig døbe.
- Det betyder, at det er nemmere at blive døbt, og at man ikke skal igennem en længere dåbsoplæring, siger Henrik Reintoft Christensen.
74,7 procent af danskerne var per 1.
januar 2019 medlemmer af folkekirken.
Det dækker over store regionale forskelle.
I Lemvig var andelen 87,4 procent, mens andelen af medlemmer i Ishøj var 46,4 procent.
/ritzau/FacebookTwitterKopier linkEmner:Den danske Folkekirke|Kirkeforhold|København|Ateistisk Selskab|Religion




https://www.dr.dk/nyheder/udland/44-maend-og-kvinder-i-norges-forsvar-vi-blev-voldtaget-sidste-ar

Udland44 mænd og kvinder i Norges forsvar: Vi blev voldtaget sidste år1 ud af 200 i Norges forsvar hævder at være blevet voldtaget i 2018.
Men kun to voldtægter er anmeldt.
24 kvinder og 20 mænd svarer i en undersøgelse i Norges forsvar, at de blev voldtaget sidste år.
(Arkivfoto).
19.
feb.
2019 kl.
16.
43Bemærk: artiklen er mere end 30 dage gammelLæs op24 kvinder og 20 mænd i det norske forsvar oplyser i en spørgeskemaundersøgelse, at de er blevet voldtaget inden for det seneste år.
Yderligere 123 siger, at de har været udsat for voldtægtsforsøg, eller at andre har prøvet at tvinge dem til seksuelle handlinger.
Det rapporterer den norske tv-station NRK ifølge nyhedsbureauet NTB.
Forsvaret har gennemført undersøgelsen blandt 8800 ansatte og værnepligtige i oktober.
Det er den hidtil største undersøgelse, som det norske forsvar har gennemført om mobning, sexchikane og seksuelle overgreb.
Kun to sager meldt til poilitietDet svarer til, at 1 ud af 200 i forsvaret har været udsat for en voldtægt og omkring 1 ud af 72 har været udsat for forsøg på voldtægt eller har været forsøgt tvunget til sex.
Kun to voldtægtssager er meldt til politiet.
- Vi får ikke bugt med denne type udfordringer, medmindre der foreligger et klart varsel.
Uden det sker der ingenting, siger forsvarschef Haakon Bruun-Hanssen.
Han er overrasket over omfanget.
- Forsvaret er gennemreguleret, og vi har sat en række tiltag i værk.
At vi har så mange hændelser i og uden for tjeneste, overrasker mig og gør mig ekstra vred, siger Bruun-Hanssen.
Undersøgelsen viser også, at der fortsat er problemer med mobning, chikane og integration af kvinder i forsvaret.
To ud af fem kvinder siger, at de har fået stødende eller upassende kommentarer om, at de ikke er egnet til at udføre visse typer arbejdsopgaver, skriver netavisen VG.
Norge indførte i 2016 værnepligt for kvinder.
/ritzau/NTBFacebookTwitterKopier linkEmner:Voldtægt|Norge|NRK|Sundhed og velvære




https://www.dr.dk/nyheder/udland/politi-fire-personer-saaret-i-schweizisk-lavine

UdlandPoliti: Fire personer såret i schweizisk lavineLavinen har tilsyneladende ramt en markeret skipiste, der var åben for offentligheden.
Video: Laure Lugon Zugravu, Le TempsAf Mark Lindved Norup19.
feb.
2019 kl.
18.
31 | opdateret 19.
feb.
2019 kl.
19.
15Bemærk: artiklen er mere end 30 dage gammelLæs opEn lavine har ramt et schweizisk skisportssted i eftermiddag, og flere personer er blevet begravet, skriver det regionale politi på Twitter.
Tirsdag aften meddeler politiet ifølge Reuters, at man nu har fundet fire sårede personer, heraf en alvorligt.
Man fortsætter eftersøgningen efter overlevende.
Lavinen fandt sted i skiområdet Crans-Montana i kantonen Valais, og billeder fra stedet indikerer, at den har ramt en markeret skipiste, der var åben for offentligheden.
Et billede taget på stedet viser tilsyneladende lavinen, der har ramt en piste i området Crans-Montana.
Også ifølge mediet Le Nouvelliste ramte lavinen en åben piste, og sneen dækkede et område på 300-400 meter i længden.
100 personer deltager i redningsarbejdetOp mod 12 personer skal være blevet ramt af lavinen, skriver Le Nouvelliste.
Et tal, der ikke er bekræftet af myndighederne.
- Vi er chokerede, og håber, at det ender lykkeligt for de berørte, udtaler borgmester Nicolas Féraud ifølge Le Nouvelliste.
Både hunde og helikoptere er på stedet, og ifølge lokale myndigheder deltager mere end 100 personer i redningsarbejdet.
Det skriver BBC.
Ifølge Reuters er temperaturen steget i området de seneste dage, men lavinefaren var kun vurderet til at være to på en femtrinsskala.
I weekenden skal skiområdet efter planen lægge pister til en afdeling af kvindernes World Cup i alpint skiløb.
Opdateret med oplysningen om fundet af fire sårede personer.
FacebookTwitterKopier linkEmner:Skisport|Naturkatastrofer|BBC|Twitter|Schweiz




https://www.dr.dk/nyheder/kultur/20-aarig-superstjerne-springer-ud-som-undertoejsmodel-det-kan-ikke-goeres-bedre

Kultur20-årig superstjerne springer ud som undertøjsmodel: 'Det kan ikke gøres bedre'Calvin Klein har scoret 'en monstersucces' med de nye Shawn Mendes-billeder, mener brandingekspert.
- Mænd, der ser det her, må bare acceptere, at Shawn Mendes er en fantastisk flot fyr, og at det er okay, at ens kone eller kæreste falder i svime, når de ser billederne, mener brandingekspert.
Af Kasper Madsbøll Christensen19.
feb.
2019 kl.
18.
30Bemærk: artiklen er mere end 30 dage gammelLæs opDet er langt fra første gang, at modefirmaet Calvin Klein teamer op med kendte, når der skal skabes opmærksomhed om deres undertøj.
Det har de før gjort med både Justin Bieber, Kardashian-familien og Mark Wahlberg.
Men firmaet har næppe oplevet en succes så eksplosiv som den, de oplever i øjeblikket, hvor billederne af den afklædte musiker Shawn Mendes spredes med lynets hast overalt på nettet og er blevet liket af kendisser lige fra Charlie Puth til Jennifer Lopez.
Morten Saxnæs, der er digital brandingekspert, forstår godt, hvorfor folk er faldet i svime over de pikante undertøjsbilleder.
Det er jo ikke kun unge teenagepiger eller gay-community'et, der er vilde med det her.
Morten Saxnæs, brandingekspert- Det kan ikke gøres bedre end det her, det er simpelthen det perfekte match, fortæller Morten Saxnæs.
- Det er jo ikke kun unge teenagepiger eller gay-community'et, der er vilde med det her.
Det er hele vejen rundt, at de her billeder er mega populære, uddyber han.
- Det er med til at give Shawn Mendes en helt ny status.
Se billeder fra kampagnen, mens du læser videre.
Billederne har tjent sig ind- Lige præcis Calvin Klein har en historik for at portrættere kendte mennesker på en super cool måde, fortæller Morten Saxnæs.
- Der er ingen tvivl om, at Mendes får rigtig mange penge for det her, men jeg er stensikker på, at billederne allerede har tjent sig selv ind for Calvin Klein.
Gør Mendes 'endnu mere ikonisk'Når man som stjerne vælger at være med i en reklame, så handler det i høj grad om ens personlige brand, og hvad reklamen kan bygge på det brand, forklarer Morten Saxnæs.
- Der er ingen tvivl om, at de her billeder kun gør Shawn Mendes endnu mere ikonisk og til en endnu større stjerne.
En 'monstersucces'Saxnæs uddyber, at billederne af en afklædt Shawn Mendes, der blandt andet er kendt for hits som 'In My Blood' og 'Treat You Better', på rekordtid er blevet noget, 'alle taler om'.
- Alle er helt vilde med det, og andre kendte deler også billedet.
- Når man laver noget, der går så viralt, som det her gør, så er det en monstersucces.
Match mellem person og brandMendes-billederne er en del af Calvin Kleins nye sommerkampagne, og andre kendisser som Kendall Jenner og ASAP Rocky er også med i kampagen.
- Det er succesfyldt, når der er et godt match mellem personen og brandet.
Calvin Klein giver simpelthen de kendte en ekstra coolness, fordi de selv er så cool et brand, fortæller Morten Saxnæs.
Ingen hate fra nettetMorten Saxnæs mener, at 'internettet har vist sig fra sin gode side' i forbindelse med den nye kampagne.
- Der er forsvindende lidt hate, fordi vi bare allesammen er enige om, at det er flotte billeder, forklarer han.
FacebookTwitterKopier linkEmner:Calvin Klein|Jennifer Lopez (musiker)|Justin Bieber (musiker)|Mode- og designbranchen|Pop og rock




https://www.dr.dk/nyheder/penge/danske-bank-efter-udvisning-vi-forstaar-godt-vreden-mod-os

Hvidvask i Danske BankSe temaPengeDanske Bank efter udvisning: ’Vi forstår godt vreden mod os’Estisk tilsyn har givet Danske Bank otte måneder til at indstille bankforretning i landet.
- Vi forstår godt vreden mod Danske Bank, siger Jesper Nielsen, som er Danske Banks midlertidige administrerende direktør, om det røde kort fra det estiske finanstilsyn.
Af Kasper Duncan Gram (Video)19.
feb.
2019 kl.
18.
34Bemærk: artiklen er mere end 30 dage gammelLæs opI dag annoncerede det estiske finanstilsyn, at Danske Bank skal afvikle sin bankforretning i Estland efter den hvidvaskningssag, der fortsat bliver efterforsket.
Formanden for det estiske finanstilsyn, Kilvar Kessler, har udtalt, at Danske Bank er skyld i "det største anslag mod det estiske finansielle markeds gennemsigtighed, tillid og omdømme".
I banken selv er meddelelsen taget til trist efterretning.
- Danske Bank er kede af alt det, der sket i Estland, fortæller Jesper Nielsen, som er Danske Banks midlertidige administrerende direktør.
- Vi har ikke lyst til at være der, de vil helst ikke have os der.
Mon ikke vi finder ud af det på en god og ordentlig måde, så de kunder og medarbejdere, der er involveret i det her, også får en ok oplevelse trods alt, siger han.
Læs også:Korrespondent: Usædvanligt at Estland smider Danske Bank udUdmeldingen fra de estiske myndigheder har i dag fået Danske Bank til at bekendtgøre sine planer om, at man trækker sig ud af Estland, Letland, Litauen og Rusland.
Det sker nogle uger, før det egentligt var tiltænkt, fortæller Jesper Nielsen.
- Vi forstår godt vreden mod Danske Bank, også i det her tilfælde.
Det her er langt mere en forretningsmæssig beslutning, end det er noget, der er drevet af pres udefra, siger han.
Trussel om dagsbøderNu vil Danske Bank være ’mere fokuseret på det nordiske’ og ’ikke løbe nogle risici i nogle geografier, der ikke er værd at løbe’, som han vælger at udtrykke det.
Ifølge det estiske tilsyn vanker der dagsbøder på 750.
000 kroner, hvis ikke Danske Bank har afviklet sine bankaktiviteter i Estland i løbet af otte måneder.
Ifølge Jesper Nielsen er det en ’en overkommelig opgave’.
Danske Bank vil fortsat i Litauen have sit ’shared services center’, der har ansvaret for en række administrative funktioner for banken.
FacebookTwitterKopier linkEmner:Danske Bank|Pengeinstitutter|Estland|Litauen|Baltikum




https://www.dr.dk/nyheder/udland/joediske-grave-i-frankrig-overmalet-med-hagekors

UdlandJødiske grave i Frankrig overmalet med hagekorsDet sker på dagen, hvor franskmænd over hele landet går på gaden i protest mod stigende antisemitisme.
Gravsten på en jødisk kirkegård i den nordfranske by Quatzenheim blev i morges fundet overmalet med lyseblå hagekors.
Af Sally Frydenlund Larsen19.
feb.
2019 kl.
17.
18Bemærk: artiklen er mere end 30 dage gammelLæs opLyseblå hagekors så langt øjet rækker.
Det var det syn, der mødte beboerne i den lille franske by Quatzenheim i morges.
Natten til tirsdag blev over 80 gravsten på byens jødiske gravplads skændet med de påmalede nazisymboler.
Vandaliseringen sker, natten før tusindvis af franskmænd på tværs af landet i dag går på gaden for at demonstrere mod en stigende antisemitisme i landet.
Demonstrationerne er støttet og arrangeret af landets største partier, og blandt andre de to tidligere præsidenter François Hollande og Nicolas Sarkozy vil gå med i optoget i Paris.
Den franske filosof Alain Finkielkraut, som er jøde, blev i sidste uge overfuset af en gruppe 'gule veste' i Paris.
Gule veste angreb filosofDet er kun få dage siden, præsident Emmanuel Macron offentligt fordømte chikane og diskrimination af jøder, da han på Twitter kommenterede et angreb på en fransk-jødisk filosof.
- De antisemitiske fornærmelser, han har været udsat for, er det diametralt modsatte af, hvem vi er, og hvad der gør os til en stor nation.
Vi vil ikke tolerere dem, skrev den franske præsident.
Fransk politi måtte skride ind for at beskytte den 69-årige filosof Alain Finkielkraut under en demonstration i Paris.
Her blev han udsat for verbale overgreb fra medlemmer af protestbevægelsen De Gule Veste.
Alain Finkielkraut fortæller til avisen Le Parisien, at han blev kaldt "en beskidt zionist", og at demonstranterne opfordrede ham til at "kaste sig selv i kanalen".
Tre måneder efter etableringen af De Gule Veste, der voksede ud af en frustration med stigende priser og generel fattigdom, har gruppen ændret sig, og dagsordenen bliver nu i højere grad sat af en mindre gruppe med rabiate holdninger.
Læs også:Vold og antisemitiske slagord: Franskmændene er kørt træt i De gule vesteStigende jødehadDe lyseblå hagekors på jødiske gravsten og overgrebet på Alain Finkielkraut er symptomer på en stigende antisemitisme i Frankrig.
Antallet af antisemitiske overgreb steg 74 procent mellem 2017 og 2018.
Det fortalte den franske indenrigsminister Christophe Castaner på et pressemøde i sidste uge.
En postkasse med et portræt af Holocaust-overlever og politiker Simone Veil blev i sidste uge skamferet med hagekors i Paris.
Pressemødet blev holdt i pariserforstaden Sainte-Geneviève-du-Bois, hvor et træ i sidste uge blev fundet fældet.
Træet var et mindesmærke for den jødiske mand Ilan Halimi, som blev dræbt i 2006.
Samme uge blev en postkasse med et portræt af Frankrigs tidligere sundhedsminister, Simone Veil, som overlevede Holocaust, overmalet med hagekors.
FacebookTwitterKopier linkEmner:Emmanuel Macron (politiker)|Frankrig|Jødedom|Ligebehandling|Twitter




https://www.dr.dk/nyheder/politik/riskaer-udnyttede-hul-i-loven-minister-ser-paa-problemet

PolitikRiskær udnyttede hul i loven: Minister ser på problemetVi skylder vores demokrati en løsning på dette problem, lyder det fra Simon Emil Ammitzbøll-Bille (LA).
Økonomi- og indenrigsminister Simon Emil Ammitzbøll-Bille (LA) ærger sig over, at Klaus Riskær Pedersens parti har omgået reglerne.
Af Thomas Klose Jensen19.
feb.
2019 kl.
18.
13 | opdateret 19.
feb.
2019 kl.
20.
05Bemærk: artiklen er mere end 30 dage gammelLæs opKlaus Riskær Pedersen nåede hurtigt op på de 20.
109 vælgererklæringer, der skulle til for at blive opstillingsberettiget til folketingsvalget i år.
For at nå dertil udnyttede partiet dog også huller i vælgererklæringsbekendtgørelsen, hvilket gjorde indsamlingen noget hurtigere.
Blandt andet omgik partiet den såkaldte betænkningsperiode på syv dage, som ellers er et krav.
Læs også:Klar til folketingsvalg: Klaus Riskær Pedersen har de første kandidater klar- Jeg ærgrer mig over – både som minister, som MF’er og som almindelig borger og vælger – at et parti, der bejler til en plads i Folketinget, ikke respekterer de lovregler, Folketinget har udstukket for opstilling af et nyt parti, udtaler økonomi- og indenrigsminister Simon Emil Ammitzbøll-Bille (LA) i et skriftligt svar.
Både Klaus Riskær Pedersen og partiet Stram Kurs har benyttet hullerne, og ministeren forsøger at løse problemet.
Det skal ske sammen med de øvrige partier, der var med til at vedtage de nuværende regler.
Ifølge Jyllands-Posten er der opbakning fra både Venstre, Socialdemokratiet og Dansk Folkeparti til at lukke finten.
- Vi skylder vores demokrati en løsning på dette problem.
Jeg ser derfor frem til, at alle partier går konstruktivt til forhandlingsbordet – så vi sammen kan finde en løsning, der sørger for, at reglerne følges, siger Simon Emil Ammitzbøll-Bille.
Rettet kl.
20.
05: "Valgloven" er rettet til "vælgererklæringsbekendtgørelsen".
FacebookTwitterKopier linkEmner:Klaus Riskær Pedersen (erhvervsleder)|Simon Emil Ammitzbøll (politiker)|Folketinget|Liberal Alliance|Valg og folkeafstemninger




https://www.dr.dk/nyheder/udland/kim-bildsoee-efter-honda-lukning-britiske-forretningsfolk-er-rasende

UdlandKim Bildsøe efter Honda-lukning: Britiske forretningsfolk er rasendeJapanske Honda lukker sin bilfabrik i byen Swindon i 2021.
Færdige biler af mærket Honda Civic uden for fabrikken i Swindon.
Honda understreger, at lukningen ikke har noget at gøre med det forestående brexit.
Af Simon Vincensen19.
feb.
2019 kl.
16.
41Bemærk: artiklen er mere end 30 dage gammelLæs opDet passer nok ikke helt, når den japanske bilgigant Honda bebuder, at beslutningen om at lukke en bilfabrik i den britiske by Swindon i 2021 ikke handler om brexit, men er et udtryk for generelle globale forandringer.
Det vurderer DR's korrespondent i Storbritannien, Kim Bildsøe Lassen, 38 dage inden Storbritannien forlader EU.
- Selvfølgelig er der noget om det, men den usikkerhed, der hersker i øjeblikket, betyder, at alle store virksomheder har overvejet deres situation.
Har man overvejelser om at flytte, så gør man det selvfølgelig nu, siger han.
Læs også:Bilgiganten Honda lukker fabrik i StorbritannienIfølge virksomheden selv kan lukningen betyde, at op til 3.
500 står til at miste jobbet.
Folk er rasende og synes det er utroligt, at man ikke kan få at vide, hvad man skal gøre med planlægning, varelager og investeringer, som er helt basale elementer i enhver almindelig virksomhedDR's korrespondent i Storbritannien, Kim Bildsøe Lassen.
Folk er rasendeIfølge Kim Bildsøe Lassen oplever han en ekstrem vrede, når han taler med virksomhedsejere rundt omkring i Storbritannien.
- Forretningsfolk er rasende og synes, det er utroligt, at man ikke kan få at vide, hvad man skal gøre med planlægning, varelager og investeringer, som er helt basale elementer i enhver almindelig virksomhed, siger han.
Honda producerer sin populære Civic-model på fabrikken i Swindon.
I alt cirka 150.
000 biler bliver produceret på fabrikken årligt.
Derfor overvejer flere virksomheder nu fremtiden, siger Kim Bildsøe Lassen.
- Nogle finder selvfølgelig ud af, at det enten er forkert eller ikke kan lade sig gøre at flytte.
Men andre ender også med at trække stikket til Storbritannien.
- Holdningen er, at det, der foregår lige nu, er helt, helt uanstændigt, siger han.
Brexit-diskussionen er en hvepseredeDagens nyhed om Honda-fabrikkens lukning ærgrer den britiske erhvervsminister, Greg Clark.
- Storbritannien er førende inden for udviklingen af de her teknologier, så det er dybt skuffende, at den her beslutning nu er taget.
- Det er en ødelæggende beslutning for Swindon og Storbritannien, siger erhvervsministeren til nyhedsbureauet Reuters.
Ifølge Kim Bildsøe Lassen har japanske Honda tidligere konkluderet, at et scenarie, hvor Storbritannien og EU ikke ender med en aftale, vil koste virksomheden dyrt.
Alligevel giver det mening, at Honda understreger, at lukningen af Swindon-fabrikken ikke har noget med brexit at gøre.
- Hvis man som virksomhed nævner brexit af den ene eller anden grund, så bliver man hevet ind i en diskussion, som er meget ophedet i Storbritannien.
Man risikerer at gøre kunder sure, og det er ingen virksomheder interesseret i, siger Kim Bildsøe Lassen.
FacebookTwitterKopier linkEmner:Honda|Storbritannien|Erhverv|EU|EU-forhold




https://www.dr.dk/sporten/fodbold/kraul-om-retov-ansaettelse-broendby-har-indset-saesonen-er-gaaet-i-vasken

FodboldKraul om Retov-ansættelse: ’Brøndby har indset, at sæsonen er gået i vasken’Martin Retov er ny mand i spidsen for Brøndby IF, efter Alexander Zorniger i går blev fyret, og den ansættelse er der flere gode grunde til.
Anderas Kraul er ikke overrasket over, at Martin Retov er nu træner i Brøndby IF.
Af Andreas Kraul og Anne Hedegaard Petersen19.
feb.
2019 kl.
18.
26Bemærk: artiklen er mere end 30 dage gammelLæs opSiden i går har DR Sportens fodboldkommentator Andreas Kraul ligesom de fleste andre grublet over, hvem der skal overtage roret for Alexander Zorniger i Brøndby.
Tirsdag formiddag blev han og resten af Fodbolddanmark så klogere.
Martin Retov er ny cheftræner i klubben fra den københavnske vestegn, og Andreas Kraul er ikke overrasket.
Læs også:Zornigers op- og nedture i Brøndby: Fra pokaltriumf til katastrofen i Horsens- Presset er på en eller anden måde taget af.
Hvis de får klaret de sidste fire kampe og kommer i slutspillet, så er der grundlæggende ikke nogen risiko ved foråret.
Andreas Kraul- Det lå lidt i kortene, fordi det er tydeligt, at man i Brøndby går efter at finde en træner, der bliver den permanente løsning.
Der er brug for en overgangsfigur, og her er Marin Retov en løsning.
Det er naturligt at kigge efter én, som har kendskab til truppen, men samtidig kan give den friske luft, som der er brug for.
Én, der kan få genstartet hele systemet, siger han.
- Sæsonen er alligevel gået i vasken for Brøndby.
Måske Retov bliver en dansk udgave af Ole Gunnar Solskjær.
Men det er langt fra sikkert.
Nu kan der prøves ting afMartin Retov har en fortid som spiller i Brøndby og har vundet flere titler med de blå/gule, hvilket uden tvivl også spiller en rolle i den nye ansættelse, mener DR Sportens fodboldkommentator.
- Han har noget goodwill fra start.
Jeg gentager ofte, at Brøndby er en klub, der er svær at navigere i, fordi der både er den professionelle og resultatmæssige del, men der er også en meget stærk ånd helt tilbage fra klubbens dannelse, og begge dele har han et godt kendskab til, siger Andreas Kraul.
Martin RetovAktive karriere:Ungdom: Rishøj IF, Køge.
1999-2002: Køge.
2002-2008: Brøndby.
2008-2010: Hansa Rostock.
2010-2015: AC Horsens.
Trænerkarriere:2015-2016: Assistent for AGF's U17-hold.
2016-2017: Assistent for Brøndbys U17-hold.
2017-2019: Assistent for Brøndbys førstehold.
2019: Cheftræner i Brøndby.
Brøndby indtager pt.
fjerdepladsen i Superligaen, og Andreas Kraul mener, at mesterskabskampen for længst er kørt.
Det kan dog være en fordel for klubben, fordi der så vil være ro i kulisserne.
- Presset er på en eller anden måde taget af.
Hvis de får klaret de sidste fire kampe og kommer i slutspillet, så er der grundlæggende ikke nogen risiko ved foråret.
Så er der ro til at finde den rigtige cheftræner, eksperimentere og spille med nogle af de unge spillere.
Kraul tror dog ikke på, at Martin Retov vil gå ind og fuldstændig vende op og ned på alting ved hverken spillertrup eller spillestil, men at der nok skal blive prøvet noget nyt af.
- Et trænerskifte er altid en mulighed for nogle af de spillere, der har siddet lidt udenfor til at få vendt mønten og blive set på en anden måde.
Et par af de spillere, som har været ude i kulden, kan måske komme ind og få nogle nye chancer, siger Andreas Kraul.
Andreas Kraul ser ikke umiddelbart Martin Retov som en permanent løsning for Brøndby.
- Han er en overgangsfigur og har ikke trænererfaring på højt plan.
Men fodboldens verden viser, hvor hurtigt tingene kan gå.
Hvis Retov vinder samtlige af de resterende kampe, så er det selvfølgelig svært at skille sig af med ham.
FacebookTwitterKopier linkEmner:Brøndby|Ole Gunnar Solskjær (fodboldspiller)|Fodbold|Brøndby IF|Arbejdsmarked




https://www.dr.dk/nyheder/politik/rolf-og-peter-stiller-op-riskaer-bedrageridom-er-ikke-et-problem-os

PolitikRolf og Peter stiller op for Riskær: Bedrageridom er ikke et problem for osKlaus Riskær Pedersen har ligeså meget ret til at stille op til Folketinget som alle andre, lyder det fra to kandidater.
Peter Hjorth (th) er en af Riskærs hidtige tre kandidater.
Han 48 år og uddannet revisor.
David Rolf Gøtze (tv) er 50 år og direktør.
Af Emil Søndergård Ingvorsen og Peter Boier19.
feb.
2019 kl.
16.
30Bemærk: artiklen er mere end 30 dage gammelLæs opDen bedrageridømte finansmand Klaus Riskær Pedersen har i dag præsenteret tre af de medkandidater, som skal stå på stemmesedlerne for hans parti til folketingsvalget.
Og de tre kandidater har alle været med til definere store dele af partiets politik gennem de seneste par måneder.
Det fortæller to af kandidaterne, Peter Hjorth og Rolf David Gøtze.
Efter flere møder med partiets leder og stifter har de valgt at bakke op om projektet.
Og her spiller det ikke nogen stor rolle, at Klaus Riskær Pedersen sad fem år i fængsel mellem 2008 og 2013 for mandatsvig, skyldnersvig og bedrageri.
Min holdning er helt klart, at han har udstået den straf for det, han har begået.
Derfor har han ligeså meget ret til at stille op til Folketinget som alle andre.
Rolf David Gøtze, kandidat- Klaus har siddet fem år i fængsel nu, og han er kommet ud og har en ren straffeattest.
Han har taget sin straf, og efter at jeg har kigget på hans politiske program, så det er for mig overhovedet ikke noget problem.
- Jeg kan godt forstå, hvis der er mange, som er skeptiske.
Men når vi når tættere på valget, og Klaus og os andre kandidater får mulighed for at forklare vores politik, så håber jeg, at det kommer lidt i baggrunden.
Jeg mener ikke, at det bør have nogen indflydelse på vurderingen af Klaus Riskær Pedersen, siger Peter Hjorth, der er udnævnt til partiets ordfører for bank- og realkredit.
Medkandidaten Rolf David Gøtze, der skal tegne partiets politik på forsvarsområdet, ser heller ikke noget problem i, at Riskær har siddet adskillige år i fængsel.
- Min holdning er helt klart, at han har udstået den straf for det, han har begået.
Derfor har han ligeså meget ret til at stille op til Folketinget som alle andre.
De store banker skal splittes op48-årige Peter Hjorth er uddannet revisor og har arbejdet i store danske og internationale virksomheder blandt andet Sony Ericsson og A.
P.
Møller-Mærsk A/S.
Derfor mener han, at han er godt klædt på til at tage kampen for at lave store ændringer i det danske banksystem.
Han mener nemlig, at de største danske banker er inde i en uheldig udvikling, hvor de bliver større og større og hermed udgør en samfundsøkonomisk risiko.
Derfor foreslår partiet, at man splitter de største danske banker op - de såkaldte systemiske banker som Danske Bank og Nordea.
Her bør man splitte deres kundedel, deres investeringsbank og deres realkreditinstitut op i hver sin separate del, mener partiet.
- Vi har nogle kæmpe store finansielle institutioner, som er ejet af ganske få selskaber.
Det udgør en stor risiko for samfundsøkonomien, hvis de går nedenom og hjem.
Og hvis det sker, så er staten nødt til at gå ind med en hjælpepakke, og det er ikke rimeligt over for skatteborgerne, siger han.
Vi burde for eksempel ikke have været en del af koalitionen, da Anders Fogh sendte os i krig i IrakRolf David Gøtze, kandidatHvorfor har du valgt at støtte op om Klaus Riskær?
- Jeg var lidt skeptisk over for Klaus Riskær, fordi man har læst så meget om hans fængselsdom.
Men da jeg læste hans politiske program, der blev jeg meget interesseret.
Efter at have været med på en del møder, står det klart, at jeg deler en række synspunkter med ham.
Klaus Riskær Pedersen holdt i dag pressemøde i Vartov i København, da hans parti har fået nok vælgererklæringer til at kunne stille op til valget.
Nu mangler Indenrigsministeriet bare at godkende erklæringerne.
Kandidat: Krigen i Irak og Afghanistan var en fejl50-årige Rolf David Gøtze har en fortid i Forsvaret og var udstationeret som soldat på Balkan under krigen.
Og netop forsvars- og Nato-politik bliver hans kerneområde i partiet.
Under partiets mærkesager lyder det blandt andet, at Danmark kun undtagelsesvis skal deltage i i væbnede konflikter.
- Nato skal rulles tilbage til en forsvarsalliance.
Vi skal ikke deltage i Syrien-, Irak- og Afghanistankrige mere, siger han.
- Vi burde for eksempel ikke have været en del af koalitionen, da Anders Fogh sendte os i krig i Irak.
Vi skal ikke gå ind i nogle konflikter eller områder, hvis det ikke som udgangspunkt giver en klar værdi og er ønsket af befolkningen dernede, siger han.
Hvorfor har du valgt at stille op som kandidat for partiet?
- Jeg har valgt at tilslutte mig Klaus Riskær, fordi jeg 100 procent kan tilslutte mig holdningen om, at vi skal tænke blåt, men med et rødt hjerte.
Vi skal have alle med, men der skal også være penge at gøre det for, siger Rolf David Gøtze.
Den sidste kandidat, som partiet i dag har præsenteret er 50-årige Christina Asklund.
Hun har blandt andet arbejdet som selvstændig blomsterdekoratør og bryllupskoordinator med egen butik.
Hun har ligeledes været tillidsmand i HK.
Partiet ventes at præsentere flere kandidater i den kommende tid.
De planlægger nemlig at stille op i alle 10 storkredse ved valget, der skal afvikles senest 17.
juni i år.
FacebookTwitterKopier linkEmner:Klaus Riskær Pedersen (erhvervsleder)|Irak|NATO|Pengeinstitutter|Krige og væbnede konflikter




https://www.dr.dk/nyheder/politik/merete-riisager-beklager-ufaerdig-rapport-om-efterkommere

PolitikMerete Riisager beklager ufærdig rapport om efterkommereDet var en fejl, at en rapport om indvandrere, som ikke var færdig, blev offentliggjort og givet til medier.
Undervisningsminister Merete Riisager (LA) beklager metodiske fejl i forbindelse med præsentationen af rapporten, men fastholder konklusionerne.
19.
feb.
2019 kl.
16.
06Bemærk: artiklen er mere end 30 dage gammelLæs opDer skete en helt almindelig menneskelig fejl, da der blev draget konklusioner på baggrund af en ufuldstændig rapport om børn af efterkommere.
Det forklarer undervisningsminister Merete Riisager (LA) på et åbent samråd tirsdag i Folketingets undervisningsudvalg.
Analysen blev offentliggjort i december.
På baggrund af den konkluderede udlændinge- og integrationsminister Inger Støjberg (V) og undervisningsminister Merete Riisager i Berlingske, at "integrationen var gået i stå.
Modsagt af Rockwool Fonden og VIVEUdsagnet er efterfølgende blevet modsagt af både Rockwool Fondens forskningschef, Jan Rose Skaksen, og af forskningsdirektør i VIVE, Torben Tranæs, ligesom der også er blevet set med undren på rapportens metoder.
Det har ført til rettelser i medier og i nogle tilfælde tilbagetrækning af artikler.
- Der er tale om helt almindelige menneskelige fejl, som naturligvis ikke er begået med forsæt eller for at vildlede noget, siger Merete Riisager under samrådet.
- Vi har dygtige embedsfolk, men det er jo ikke lavet af stål, og det er ministre heller ikke.
Fejl sker, og det skal der rettes op på.
Udkast lagt op hjemmeside ved en fejlDa analysen blev offentliggjort, blev der ved en fejl lagt et udkast op på Undervisningsministeriets hjemmeside, forklarer ministeren.
Samme udkast blev udleveret til Berlingske, som breakede rapporten, men det var uden, at avisen blev gjort opmærksom på, at det var et udkast.
Avisen blev heller ikke gjort opmærksom på de opdateringer og præciseringer, som var med i den endelige version.
Selvom ministeren beklager, at der var metodiske fejl i forbindelse med præsentationen af rapporten, fastholder hun rapportens konklusioner.
Direkte adspurgt om ministeren vil korrigere sine udtalelser svarer hun:- Jeg vil gerne understrege, at jeg ikke finder en diskussion af metoder og begreber irrelevant, men jeg kan ikke se, hvorfor jeg skulle korrigere mine tilkendegivelser, siger ministeren.
/ritzau/FacebookTwitterKopier linkEmner:Inger Støjberg (politiker)|Liberal Alliance|Merete Riisager (politiker)|Venstre|Rockwool Fonden




https://www.dr.dk/nyheder/udland/kim-jong-uns-butler-besoeger-vietnam-inden-trump-moede

UdlandKim Jong-uns 'butler' besøger Vietnam inden Trump-mødeKim Jong-un og Donald Trump mødes for anden gang i næste uge.
Kim Chang Son forlader her et hotel i Vietnams hovedstad, Hanoi.
Af Simon Vincensen19.
feb.
2019 kl.
14.
57Bemærk: artiklen er mere end 30 dage gammelLæs opPræcis som det var tilfældet sidste år i Singapore, har Nordkoreas leder, Kim Jong-un, sendt et medlem af sin stab til Vietnams hovedstad, Hanoi, forud for det ventede møde med USA's præsident, Donald Trump, i næste uge.
Under sit besøg i Hanoi er 'butleren', som Kim Chang-son kaldes, blevet set på flere hoteller og lokaliteter, der kan bruges under topmødet mellem de to tidligere fjender, skriver nyhedsbureauet Reuters.
Dermed tyder det på, at topmødet fortsat skrider frem som planlagt.
Næste uges møde i Hanoi er det andet mellem de to herrer, efter at de sidste år skrev historie som de første nuværende ledere til at mødes.
Kim Chang-son har besøgt flere mulige lokaliteter frem mod næste uges topmøde.
Hvem er Kim Chang-son?
Kim Chang-son er en tæt allieret af Kim Jong-un, og er af sydkoreanske medier blevet betegnet som 'butleren', skriver BBC.
Officielt er han Nordkoreas stabschef, men han har i mange år været ansat af Kim-familien.
Forinden mødet i Singapore sidste år blev Kim Chang-son spottet i færd med at planlægge Kim Jong-uns færden.
Udbytteløst mødeResultatet af sidste års møde mellem Donald Trump og Kim Jong-un blev fra flere sider kritiseret.
De to skrev under på en erklæring, der hverken indeholdt tidsplaner for at afvikle det nordkoreanske atomprogram eller rammer for at løfte sanktioner mod det forarmede Nordkorea.
Sidste års topmøde blev arrangeret efter en lang ordkrig mellem Trump og Kim.
Den amerikanske præsident kaldte i den forbindelse Kim Jong-un for "den lille raketmand" med henvisning til Nordkoreas test af ballistiske missiler.
Optakten til mødet i næste uge har dog været mere diplomatisk fra Donald Trumps side.
- Nordkorea vil under Kim Jong-uns lederskab blive en økonomisk magtfaktor.
Han vil måske overraske nogen, men han vil ikke overraske mig, fordi jeg har lært ham at kende og forstår fuldt ud, hvor dygtig han er, har Trump skrevet på Twitter og tilføjet:- Nordkorea vil blive en anden form for raket - en økonomisk en af slagsen.
Se her, hvordan det gik til, da Donald Trump og Kim Jong-un mødtes i Singapore sidste år.
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Singapore|BBC




https://www.dr.dk/sporten/fodbold/superliga/tidligere-broendby-profil-overtager-klubbens-traenersaede

SuperligaTidligere Brøndby-profil overtager klubbens trænersædeMartin Retov overtager cheftrænerposten i Brøndby IF frem til afslutningen af den igangværende sæson.
Martin Retov, til venstre, overtager cheftrænerposten i Brøndby frem til sommerferien.
19.
feb.
2019 kl.
14.
09Bemærk: artiklen er mere end 30 dage gammelLæs opDet bliver i første omgang Martin Retov, der overtager posten som cheftræner i Brøndby IF efter Alexander Zorniger.
Det skriver klubben i en kortfattet fondsbørsmeddelelse.
Brøndby har indgået en aftale med Retov indtil afslutningen af den igangværende sæson.
Retov har været assistenttræner for Brøndbys førstehold siden 2017.
Han kommer til at indgå et tæt samarbejde med holdets anden assistenttræner Matthias Jaissle.
Sportsdirektør Ebbe Sand er tilfreds med den midlertidige løsning.
- Både Martin Retov og Matthias Jaissle har gjort et rigtig godt arbejde som assistenttrænere for Alexander Zorniger.
Han valgte de to som assistenter, fordi de begge er professionelle og dygtige trænere, som kender spillertruppen indgående.
Sand vil tættere på spillerne- Derfor er vi også trygge ved at overlade Superliga-truppen til Martin og Matthias frem til sommerpausen, siger Ebbe Sand til Brøndbys hjemmeside.
Sportsdirektøren vil selv forsøge at komme tættere på klubbens spillere i den kommende periode.
- Samtidig vil jeg selv i den kommende periode rykke endnu tættere på spillertruppen, end jeg plejer, ved blandt andet at være til stede til alle vores træninger, så Martin og Matthias får de bedste forudsætninger at arbejde ud fra, siger Ebbe Sand.
Det var mandag, at klubben valgte at fyre Zorniger, som har været cheftræner i Brøndby siden 2016.
/ritzau/FacebookTwitterKopier linkEmner:Brøndby|Brøndby IF|Fodbold




https://www.dr.dk/nyheder/politik/patientsikkerheden-i-fare-politisk-flertal-vil-stille-flere-krav-til-laeger-fra-eu

PolitikPatientsikkerheden i fare: Politisk flertal vil stille flere krav til læger fra EU-landeDet er uacceptabelt, at læger fra EU-lande kan arbejde på danske sygehuse uden særlige krav, lyder det.
- Vi bliver nødt til at sikre, at læger fra EU-lande stilles de samme krav som lande uden for EU, siger  sundhedsordfører Liselott Blixt (DF).
(Fra venstre sundhedsordfører Jane Heitmann (V), Flemming Møller Mortensen (S) og Liselott Blixt).
Af Maja Lærke Maach19.
feb.
2019 kl.
15.
30Bemærk: artiklen er mere end 30 dage gammelLæs op- Jeg er virkelig bange for, at mange patienter ikke har tillid til sundhedssystemet, fordi vi har læger, der ikke ved, hvad de laver.
Det siger Dansk Folkepartis sundhedsordfører, Liselott Blixt, til udviklingen på danske sygehuse, hvor visse afdelinger nu har flere udenlandske læger end danske.
Tendensen er beskrevet i DR's dokumentarserie 'De udenlandske læger', hvor en række overlæger fortæller, at nogle af deres udenlandske kollegaer på de danske hospitalsgange ikke er dygtige nok og laver fejl.
Liselott Blixt finder det meget problematisk, at de udenlandske læger ikke altid har de samme kvalifikationer som de danske, og at lægerne fra andre EU-lande nemmere kan få job på et dansk sygehus, fordi der ikke bliver stillet de samme uddannelses- og sprogkrav til som til læger, der har taget deres uddannelse uden for EU.
Vi skal have en national myndighed, hvor de udenlandske læger bliver prøvet af på deres faglighed og sproglige kompetencer.
sundhedsordfører Flemming Møller Mortensen (S)'Rumænere kan købe sig til en lægeuddannelse'Lægerne uden for EU skal igennem medicinske fagprøver og en prøveansættelse, før de kan få dansk autorisation.
De udenlandske lægerAntallet af udenlandske speciallæger på de danske sygehuse er tidoblet de senere år, og på flere afdelinger landet over er der flere udenlandske læger end danske.
DR Dokumentar undersøger, hvad udviklingen betyder for patienternes sikkerhed og for behandlingen af dem.
Se andet program af tre af 'De udenlandske læger' nu her på DR TV eller på DR1 mandag d.
18.
februar kl.
20.
45.
Det sidste program i rækken sendes mandag d.
25.
februar.
Se program 1 på DR TV.
- På et rumænsk universitet kan de nærmest købe sig til lægeuddannelse, og de kan komme til Danmark fra den ene dag til den anden og operere danske patienter, siger Liselott Blixt.
Hun fortsætter:- Læger uden for EU skal igennem en sprogtest og en sidemandsoplæring, så man kan se, hvad de kan.
Det skal vi også kræve af EU-læger.
Læs også:OVERBLIK Sådan får læger fra udlandet tilladelse i DanmarkSamme toner lyder fra både Socialdemokratiet og Enhedslisten, som også mener, at danske myndigheder skal holde langt mere øje med, hvad læger fra EU-lande kan,og hvor der er plads til forbedring.
- Vi har ikke noget imod, at der arbejder udenlandske læger i Danmark, vi skal bare sikre, at det foregår på et tilstrækkeligt højt niveau, siger Enhedslistens sundhedsordfører, Peder Hvelplund.
- Det må ikke være sådan, at EU-lovgivningen står over patientsikkerheden i Danmark, siger han.
Socialdemokratiet mener ikke, at det bør være de enkelte sygehuse eller regioner, der tager stilling til en udenlandsk læges kvalifikationer.
- Det er slet ikke godt nok for patienternes sikkerhed.
Vi skal have en national myndighed, hvor de udenlandske læger bliver prøvet af på deres faglighed og sproglige kompetencer, siger sundhedsordfører Flemming Møller Mortensen (S).
I dag arbejder der flere end 2.
200 læger i Danmark med en grunduddannelse fra udlandet.
Enhedslisten vil nu have sundhedsminister Ellen Trane Nørby (V) i samråd om problematikken.
DR Nyheder ville gerne have talt med ministeren om sagen, men hun har ikke haft mulighed for at stille op til interview.
Sådan kan EU-læger arbejde i Danmark•Læger uddannet i EU-lande som for eksempel Rumænien får mere eller mindre automatisk autorisation.
Det er medlemslandene i EU nemlig blevet enige om.
•Herefter er det op til arbejdsgiverne at tage stilling til, om sprogkundskaberne og fagligheden er god nok til at kunne arbejde som læge i Danmark.
•Hvis man har en uddannelse fra et EU-land og er statsborger i et EU-land, skal man udfylde et ansøgningsskema, sende relevante dokumenter fra uddannelsesstedet og betale et gebyr på 1.
206 kroner for selvstændigt virke eller 4.
165 kroner for hver speciallægeanerkendelse.
FacebookTwitterKopier linkEmner:EU|Flemming Møller Mortensen (politiker)|Læger|Liselott Blixt (politiker)|Rumænien




https://www.dr.dk/nyheder/politik/mai-mercado-vil-sikre-tilbud-til-handicappede

SundhedsreformSe temaPolitikMai Mercado vil sikre tilbud til handicappedeSocialministeren imødekommer kritik fra Danske Handicaporganisationer.
Socialminister Mai Mercado (K) vil sikre, at et nyt sundhedsudspil ikke kommer til at betyde færre tilbud til handicappede i fremtiden.
(Arkivfoto) 19.
feb.
2019 kl.
15.
00Bemærk: artiklen er mere end 30 dage gammelLæs opRegeringen indleder onsdag svære forhandlinger om en reform af sundhedsvæsenet.
Men før forhandlingerne er gået i gang, har socialminister Mai Mercado (K) valgt at imødekomme kritikken fra Danske Handicaporganisationer og Socialpædagogernes Landsforbund om regeringens udspil.
Det skriver Jyllands-Posten tirsdag.
Ministeren trækker ifølge avisen 64 sociale handicapinstitutioner ud af kabalen, for at sikre fremtidige tilbud til personer med særlige handicap og behov.
- Jeg vil sikre mig, at der ikke sker en afspecialisering, og at vi ikke får færre og ringere tilbud til de handicappede i fremtiden, siger socialministeren til Jyllands-Posten.
Ingen må lukke uden national godkendelseKritikken er blandt andet rettet mod at gøre de 64 institutioner kommunale.
Mai Mercado vil ikke afvise, at det kommer til at ske, men ifølge ministeren kan en model være, at ingen af institutionerne må lukke uden nationale godkendelser.
- Vi så jo ved kommunalreformen i 2007, at en del tilbud lukkede, fordi kommunerne tog deres borgere hjem.
- Det må ikke ske igen, og der er behov for en større national koordinering, så vi på tværs af landet har de nødvendige tilbud til denne meget sårbare gruppe af handicappede, siger hun til Jyllands-Posten.
DF vil hjælpe psykisk sygeOgså hos Dansk Folkeparti har man gjort klar til onsdagens forhandlinger.
Her møder partiet op med en række forslag for blandt andre psykisk syge, skriver Berlingske tirsdag.
Læs også:Handicappede og psykisk syge er bekymrede for sundhedsreform: 'Sporene skræmmer'Står det til regeringens støtteparti skal de psykisk syge have bedre hjælp.
Og så skal der blandt andet ansættes flere i psykiatrien.
Derudover ser partiet også gerne, at der gøres mere for at skaffe flere praktiserende læger.
- Der er nogle områder i reformen, vi skal have kigget nærmere på.
Blandt andet synes vi ikke, at psykiatriområdet er nævnt tilstrækkeligt i udspillet.
- Det skal der mere fokus på, siger sundhedsordfører Liselott Blixt (DF) til Berlingske.
/ritzau/FacebookTwitterKopier linkEmner:Dansk Folkeparti|Det Konservative Folkeparti|Liselott Blixt (politiker)|Mai Mercado (politiker)|Handicaps




https://www.dr.dk/nyheder/penge/danske-bank-vi-lukker-i-baltikum-og-rusland

Hvidvask i Danske BankSe temaPengeDanske Bank: Vi lukker i Baltikum og RuslandBanken vil nu fokusere på det nordiske marked oven på hvidvaskningssag.
(ARKIV) Danske Bank trækker sig ud af Baltikum og Rusland, siger administrerende direktør i Danske Bank, Jesper Nielsen, der her ses til et pressemøde tidligere på måneden.
Af Kasper Duncan Gram (Video)19.
feb.
2019 kl.
14.
43Bemærk: artiklen er mere end 30 dage gammelLæs opDanske Bank accepterer de estiske myndigheders påbud om at indstille alle bankaktiviteter i landet.
Det fremgår af en selskabsmeddelelse fra banken.
- Vi anerkender, at den alvorlige sag om mulig hvidvask i Estland har været en belastning for det estiske samfund, og at det estiske tilsyn på den baggrund finder det bedst, at vi indstiller bankaktiviteterne i landet, siger Danske Banks midlertidige administrerende direktør, Jesper Nielsen.
Banken har fået otte måneders frist til at dreje nøglen om i Estland, mens der fortsat efterforskes i sagen om hvidvask for milliarder af kroner i den estiske filial.
Læs også:Korrespondent: Usædvanligt at Estland smider Danske Bank udFokus rettes mod det nordiske markedBanken trækker sig også ud at Letland, Litauen og Rusland, hvilket sker uafhængigt af meddelelsen fra det estiske tilsyn, ifølge Danske Bank.
I stedet vil man følge en strategi om at ’fokusere på de nordiske kernemarkeder’.
- Beslutningen om helt at afvikle vores aktiviteter i Baltikum og Rusland er i overensstemmelse med denne strategi, siger Jesper Nielsen.
Danske Banks vil dog beholde sit ’shared services center’ i Litauen, der har ansvaret for en række administrative funktioner for banken.
Beslutningen har ingen betydning for forventningerne til 2019, slutter selskabsmeddelelsen.
Danske Bank annoncerede i oktober, at man ville lukke sine bankaktiviteter i Estland i løbet af et år.
FacebookTwitterKopier linkEmner:Danske Bank|Pengeinstitutter|Baltikum|Estland|Rusland




https://www.dr.dk/nyheder/kultur/provokerende-og-genial-derfor-er-karl-lagerfeld-udoedelig

KulturProvokerende og genial: Derfor er Karl Lagerfeld udødeligHans genkendelighed og skarpe tunge var med til at gøre Lagerfeld til et ikon, mener modeekspert.
- Jeg er en karikatur af mig selv, og jeg kan godt lide det, har Karl Lagerfeld udtalt.
Han var ikke bange for at bruge sig selv i sine design og produkter.
Af Marie Ravn Nielsen19.
feb.
2019 kl.
16.
13Bemærk: artiklen er mere end 30 dage gammelLæs opUlasteligt klædt i sorte jakkesæt, mørke briller og med de hvide lokker samlet i en hestehale.
Sådan husker de fleste Karl Lagerfeld, der netop er død, 85 år gammel.
Men den tyske modeskaber var meget mere end bare velklædt.
Han var et modeikon, der også nåede ud til alle dem, der ikke går ret meget op i mode.
Læs også:Modeikonet Karl Lagerfeld er dødDet fortæller Chris Pedersen, der er modeekspert og tv-vært på DR K, og som vi har bedt om at fremhæve de fem vigtigste ting, der gjorde Karl Lagerfeld til et af de allerstørste modeikoner i vores tid.
1Han var genkendelig for alleLagerfeld og hans kat Choupette som figurer ses her i en konceptbutik - den første af sin slags - kun med Karl Lagerfeld-varer i Berlin.
Karl Lagerfeld vil blive husket for at være en af de få designere, der rent faktisk er gået over i popkulturen, siger Chris Pedersen.
- Han dyrkede de sorte solbriller, den mørke habitjakke, de fingerløse handsker.
Han var så genkendelig.
Du ville kunne tegne ham som karikatur, og så ville rigtig mange – også folk uden for moden – kunne se, at det var Karl Lagerfeld.
- Han afbilledede sin egen silhuet på bluser og lavede også dukker af sig selv, så han legede meget med det selv.
2Karl med den skarpe tungeKarl Lagerfeld var fuld af vilde citater - for eksempel sagde han engang: 'Jeg har ingen menneskelige følelser'.
Den tyske modeskaber var i den grad kendt for sine provokerende udtalelser.
Men det var ikke alle, der elskede dem.
- Mange vil huske ham for hans skarpe tunge.
Han fik blandt andet sagt engang, at Adele var 'for tyk', og at han ikke brød sig om Pippa Middletons ansigt.
Han sagde altid det, han havde lyst til.
- Det er jo bitchy, men det viser også, at han forstod berømmelseskulturen, på samme måde som Madonna gør – for at få noget, må man give noget igen, og det var det, han legede med.
Du kan se nogle af Lagerfelds mange udtalelser på hans egen hjemmeside.
3Havde flere job på én gangChanels butik i Paris i dag, hvor nyheden om Karl Lagerfelds død ramte modeverdenen.
I modebranchen var Karl Lagerfeld kendt for sin arbejdsmoral.
Fra 1983 og frem til sin død var han chefdesigner for det ikoniske modehus Chanel, men det var slet ikke nok for den flittige modeskaber.
- I flere perioder af sit liv arbejdede han flere steder ad gangen.
For eksempel lavede han kollektioner i eget navn og arbejdede som chefdesigner for Fendi samtidig med, at han var hos Chanel.
- På den måde var han lidt ligesom vores egen dronning Margrethe, der jo også har sagt, at hun ikke forlader tronen, før hun dør – og det gjorde han jo heller ikke.
4Dyre kjoler til de rige – og logoet til folketFolk stimler sammen foran Chanels butik i Paris for at lægge blomster efter nyheden om Karl Lagerfelds død.
Her ses en kvinde med en af de mange tasker med hans navn på.
Skal mode være for en eksklusiv klub, eller skal den også nå ud til masserne?
Karl Lagerfeld var især tilhænger af det sidste og forstod logoets magt.
- Han forstod værdien af at komme ud til massen, og var en af de første designere fra de store modehuse, der samarbejdede med H&M.
- Karl Lagerfeld mente, at jo flere, der kendte hans eget brand eller Chanel, jo flere ville der være derude, som også drømte om hans håndtasker, parfumer eller læbestifter.
Han vidste, at man overlevede som luksushus ved også at lave alle mulige små ting til massen.
5Fornyelse gennem de gamle designModeller på catwalken bærer tøj af Karl Lagerfeld, da han præsenterede sin Cruise-kollektion i 2016 i Cuba.
Karl Lagerfeld forstod i det hele taget, hvad moderne luksus handler om.
Da han blev ansat hos Chanel i 1983, var det et af de første store modehuse, der stod til at blive gentænkt.
- Chanel handlede om spadseredragt, tweet og den quiltede taske.
Det var Chanels genkendelige koder - ting, man forbandt Chanel med.
Så Karl Lagerfeld arbejdede meget med de klassiske koder, men gjorde dem samtidigt relaterbare for mange, siger Chris Pedersen og konstaterer:- Det er faktisk det, som alle modehuse gør nu – de prøver at gøre deres egen historie relevant via nye designs og hele tiden holde fast i de genkendelige koder.
FacebookTwitterKopier linkEmner:Chanel|Mode- og designbranchen|Tøj|DR K|Karl Lagerfeld (designer)




https://www.dr.dk/nyheder/penge/korrespondent-usaedvanligt-estland-smider-danske-bank-ud

Hvidvask i Danske BankSe temaPengeKorrespondent: Usædvanligt at Estland smider Danske Bank udEstisk finanstilsyn vil have sat et endeligt punktum i Danske Bank-sag med drastisk tiltag.
Formanden for det estiske finanstilsyn, Kilvar Kessler, tordner mod det danske finanstilsyn og vil have Danske Bank ud af Estland inden for otte måneder.
Af Kasper Duncan Gram (Video)19.
feb.
2019 kl.
14.
06Bemærk: artiklen er mere end 30 dage gammelLæs opDanske Banks filial i Estland skal lukkes ned inden for otte måneder.
Det skriver det estiske finanstilsyn i en pressemeddelelse.
Beslutningen sker i kølvandet på Danske Banks store hvidvask-sag i Estland, som stadig bliver efterforsket af myndighederne i flere lande, herunder i netop Estland.
- Det er absolut ikke hverdagskost, at et tilsyn smider en bank ud af et land på den måde.
Det sker med direkte henvisning til, at Danske Bank har brudt loven over en lang årrække, og at det har skadet tilliden til hele det finansielle system i Estland, siger DR Nyheders erhvervskorrespondent Jakob Ussing.
Risiko for enorme dagbøderHvis Danske Bank ikke har afviklet alle sine aktiviteter i Estland inden for de otte måneder, så venter der dagbøder på hele 100.
000 euro - altså knap 750.
000 kr.
om dagen.
- Det er en markant økonomisk trussel, som det estiske finanstilsyn bruger, og tilsynet understeger også, at det er de maksimale bøder, der kan komme i spil, hvis banken ikke i løbet af de otte måneder sørger for, at alle kunder kommer smertefrit over i andre banker, siger Jakob Ussing.
Ved udgangen af 2018 havde Danske Bank 14.
700 kunder i Estland med indlån i banken, mens banken havde ydet lån til 12.
300 kunder, som nu skal finde en ny bank.
Skarp kritik af dansk myndighederI pressemeddelelsen bliver der også sendt en bredside afsted mod det danske finanstilsyn fra bestyrelseformanden for det estiske tilsyn, Kilvar Kessler:- Tilsynsmyndigheden i hjemlandet har behandlet banken blidt, udtaler han.
Det danske finanstilsyn sendte tidligere i slutningen af januar en redegørelse til erhvervsminister Rasmus Jarlov (K), hvor tilsynet reelt frikender sig selv for ikke at opdage de omfattende problemer i Danske Banks estiske filial.
Men det danske finanstilsyn foreslog samtidig mere end tyve nye tiltag, som skal styrke finanstilsynet.
Tiltag, som politikerne skal diskutere i de kommende uger.
Den redegørelse fik det estiske finanstilsyn til at rette en kras kritik mod det danske tilsyn, og det estiske tilsyn erklærede sig sågar klar til at overtage hele tilsynsansvaret for Danske Bank.
- Det var det estiske finanstilsyn, som lukkede ned for Danske Banks problematiske kunder i landet efter inspektioner i 2014 og 2015.
Derfor føler man, at man gjorde sin pligt i langt højere grad, end det danske tilsyn gjorde.
Den udlægning ligger tilsynene i åben ordkrig om, siger Jakob Ussing.
EBA, den europæiske banktilsynsmyndighed, undersøger stadig, om finanstilsynene i Danmark og Estland gjorde deres arbejde godt nok, og om der er brug for opstramninger.
Danske Bank har selv en tilbagetrækningsplanDanske Bank annoncerede selv i oktober, at banken vil lukke hele den estiske afdeling ned i løbet af et års tid.
Danske Bank offentliggjorde selv en advokatundersøgelse i september, som viste, at der over en niårig periode strømmede 1.
500 mistænkelige milliarder kroner gennem filialens særlige afdeling for udenlandske kunder.
Det gør potentielt sagen til en af de største kendte hvidvasksager i verdenshistorien.
Den særlige afdeling for cirka 10.
000 udenlandske kunder, hovedsageligt russere, blev allerede lukket ned i januar 2016 efter pres fra det estiske tilsyn.
I Estland blev ti tidligere ansatte i Danske Bank - alle estiske statsborgere - anholdt før jul som en konsekvens af efterforskningen i Estland.
Herhjemme har Bagmandspolitiet sigtet Danske Bank for brud på hvidvasklovgivningen, ligesom myndighederne i USA og Frankrig har bekræftet, at banken efterforskes i sagen.
Især efterforskningen i USA kan potentielt udløse en enorm bøde til Danske Bank.
FacebookTwitterKopier linkEmner:Danske Bank|Det Konservative Folkeparti|Estland|Rasmus Jarlov (politiker)|Pengeinstitutter




https://www.dr.dk/nyheder/udland/bernie-sanders-melder-sit-kandidatur-til-2020

UdlandBernie Sanders melder sit kandidatur til 2020Der har længe været spekuleret i, om 77-årige Sanders ville prøve igen.
Bernie Sanders tabte i 2016 kampen om demokraternes mandat til Hillary Clinton.
Af Simon Vincensen19.
feb.
2019 kl.
12.
40 | opdateret 19.
feb.
2019 kl.
12.
55Bemærk: artiklen er mere end 30 dage gammelLæs opDen politiske veteran Bernie Sanders giver præsidentdrømmen endnu et skud i 2020.
Det sagde han for kort tid siden til Vermont Public Radio.
Blå bogFødt Bernard Sanders den 8.
september 1941 i Brooklyn, New York City.
Som ung deltog han aktivt i borgerrettighedskampen og stillede op til borgmesterposten i Burlington, Vermont i 1979.
Fra 1979-2015 var han uafhængig politiker, men meldte sig i 2015 ind i Det Demokratiske Parti, kort før han annoncerede sit kandidatur til præsidentposten.
Gift første gang i 1964 med Deborah Shilling.
Parret gik fra hinanden to år senere.
Fik i 1969 barnet Levi Sanders med kæresten Susan Mott.
Giftede sig i 1988 med Jane O'Meara Driscoll, med hvem han har tre stedbørn, som han kalder sine egne.
Har syv børnebørn.
- Jeg ville have, at folk her i Vermont skulle høre det først.
Jeg lover, at jeg vil tage Vermonts værdier med mig på rejsen rundt i landet: En tro på retfærdighed, lokalsamfund, græsrodspolitik og borgermøder.
Nederlag i 201677-årige Bernie Sanders inspirerede mange gennem sin kamp for at blive præsident ved valget i 2016, hvor han tabte primærvalget til Hillary Clinton.
Dermed glippede chancen for at stå ansigt til ansigt med Donald Trump.
En chance, Bernie Sanders nu håber at få.
- Jeg mener, at han er en kategorisk løgner.
Jeg mener også, at han er racist, sexist, homofob og en person, der scorer billige politiske point ved at tryne minoriteter, siger Sanders til VPR.
Sanders har tidligere sagt, at den nuværende administration i Det Hvide Hus er pinlig.
Jeg mener, at han er en kategorisk løgner.
Jeg mener også, at han er racist, sexist, homofob og en person, der scorer billige politiske point ved at tryne minoriteter, siger Sanders til VPR.
Bernie Sanders om USA's præsident, Donald Trump.
De seneste måneder har anklager om seksuelle overgreb mod medarbejdere i Bernie Sanders 2016-kampagne cirkuleret.
Siden dengang har #MeToo-bevægelsen rejst sig, og ifølge Sanders vil kampagnen gøre det helt anderledes denne gang.
- Vi vil tilbyde uddannelse og træning til alle vores medarbejdere, og vi har inviteret et team af folk, der til dagligt arbejder med seksuel chikane, med ombord, siger han.
Kongresmedlem siden 1990Bernie Sanders har været medlem af den amerikanske kongres siden 1990.
Han blev født i Brooklyn, New York i september 1941 af jødiske forældre.
Hans far, Eli Sanders, emigrerede fra Polen til USA i 1904, hvor han mødte Dorothy, der ligeledes har polsk-jødisk ophav.
Eli Sanders' familie blev dræbt under Holocaust, og ifølge Bernie Sanders var det udslettelsen af hans fars familie, som blev den egentlige motivation for at blive politisk aktiv i en ung alder:- En fyr ved navn Adolf Hitler vandt en valgkamp i 1932.
Han vandt valget, og 50 millioner mennesker døde i 2.
Verdenskrig som resultat af det valg, inklusiv seks millioner jøder.
Så hvad jeg lærte som lille barn er, at politik faktisk er meget vigtigt, har Bernie Sanders sagt.
Se Bernie Sanders' interview med DR fra efteråret 2015 ovenfor.
FacebookTwitterKopier linkEmner:Adolf Hitler (politiker)|Bernie Sanders (politiker)|USA|Historie|Valg og folkeafstemninger




https://www.dr.dk/nyheder/kultur/spis-michelin-mad-475-kroner

KulturSpis Michelin-mad for 475 kroner Nordisk eller asiatisk?
For en lille plovmand eller 2.
500 kroner?
De danske Michelin-restauranter kan spænde vidt.
Restauranten Kadeau har to stjerner i Michelinguiden.
Arkivfoto: Martin Sylvest Andersen.
Af Julie Johanne Knudsen19.
feb.
2019 kl.
13.
54Bemærk: artiklen er mere end 30 dage gammelLæs opI aftes faldt der rekordmange Michelin-stjerner over bordet.
Og som det kan ses, når man går på opdagelse på kortet nedenfor, er det igen i år restauranter i København og Aarhus, der trækker langt de fleste stjerner.
Hvilket skuffede mange madeksperter.
Det kan være svært at lure, hvad der i sidste ende ligger bag Michelin-afgørelser.
Det bør dog ikke være geografi, hvis man spørger Jesper Uhrup Jensen, chefredaktør for mad- og vinmagasinet Gastro.
Fokus er på håndværk, stabilitet og personlighed.
- Michelin er kokkehåndværk på et meget, meget højt plan.
Velsmag, udseende, æstetik.
Det hele, siger Jesper Uhrup Jensen.
Et er sikkert.
Det er ikke billigt at gå ud og fortære en stjernemenu, men der er stor prisforskel - jvf.
kortet.
Man kan eksempelvis gå ud og spise en Michelin-menu til 475 kroner på Relæ i København.
Og hvis man vil spendere stort, kan man booke bord på Noma (to stjerner) eller Geranium (tre stjerner) for minimum 2500 kroner for en kuvert.
Hvad, man får på tallerken på en dansk Michelin-reaturant, spænder vidt.
Den overvejende tendens er 'det nordiske køkken', hvor kokken helt enkelt tager udgangspunkt i fødevarer, som findes i Norden.
Det eneste spisested, der rigtig skiller sig ud, er Kiin Kiin på Nørrebro med asiatisk mad på menuen.
Artiklen fortsætter under kortet.
Her sætter Gastro-redaktøren Jesper Uhrup Jensen ord på de tre hovedkriterier, der sikrer stjerner.
1.
HåndværkFor at få de prestigefyldte stjerner handler det i bund og grund om 'håndværk på et højt niveau', understreger Gastro-chefen.
Michelin har rødder i det franske køkken, men når der bliver givet stjerner, sker det ikke ud fra en bestemt madtype.
- De er meget forskellige de her restaturanter.
Vi har Kiin Kiin på Nørrebro, der er en thai-restaurant.
Den er meget anderledes end de andre, der er med i spillet.
Det handler udelukkende om det høje niveau, siger Jesper Uhrup Jensen.
At stolen er usmagelig eller lokalet ikke er pænt burde ikke påvirke vurderingen.
Michelin-smagerne kigger på 'velsmag, udseende og æstetik', påpeger han.
2.
StabilitetNår der bliver kastet stjernestøv over de nordiske restauranter, er det ikke kun håndværket, der skal spille.
Der skal også være styr på butikken.
- Michelin går meget op i stabilitet.
Man skal have vist sit værd i lang tid og holde fast i det høje niveau.
Det er også derfor, at det kan være svært for nye steder at komme med på holdet.
Hvis der er et skift i køkkenet eller i restauranten i det hele taget, kan det påvirke stabiliteten.
Derfor er det også noget, dommerne holder øje med, siger Jesper Uhrup Jensen.
Når først man har stjernen, så hander det om at være stabil og holde fanen højt.
Man kan ikke hvile på lauerbærrene, Jesper Uhrup Jensen, chefredaktør GastroSelvom det kan være en kamp at blive en del af Michelin-klubben, lykkedes det alligevel én nyt restaurant at komme med i år - Restaurant Alouette i København.
Den franskklingende restaurant ligger skjult i en baggård på Islandsbrygge og er ifølge madskribenten en oplevelse i sig selv.
Men det har ikke været dét, der gjorde det, siger han.
- De har et meget personligt køkken.
3.
Personlighed'Personlighed' i kokkeverdenen er endnu et vigtigt parameter, hvis der skal sigtes efter stjerner.
- Personlighed betyder, at man kan se køkkenchefens touch på maden.
Det skal ikke bare være mainstream og som alle andre, siger Jesper Uhrup Jensen.
Det er også derfor, at smagsdommerne går op i, om køkkenchefen er til stede, når de er ude og lure talenter.
- De kan godt bede om at se chefen og sige et par, men det er ikke et ultimativt krav, fortæller Gastro-redaktøren.
Det nyeste skud på stammen - Restaurant Alouette - har allerede oplevet stor efterspørgspel efter gårsdagens succes.
Så meget, at deres bookingsystem gik ned på grund af stor trafik, skriver de på Twitter.
Men selvom man har fået en stjerne, er det ikke ensbetydende med, at det hårde arbejde er overstået.
- Når først man har stjernen, så hander det om at være stabil og holde fanen højt.
Man kan ikke hvile på lauerbærrene, pointerer Jesper Uhrup Jensen.
Det er svært at vide, hvor man har Michelin-inspektørerne.
Og ifølge redaktøren var der flere steder i Danmark, der til stor skuffelse ikke fik de stjerner, de fortjente.
Han peger for eksempel på, at Faldsled Kro på Fyn endnu ikke har fået en stjerne, og at Søllerød Kro ikke fik en stjerne mere i år.
28 danske restauranter fik i alt 35 stjerner, og dermed har de danske restauranter aldrig haft så mange stjerner som nu.
Michelin-kriterier 1.
Kvaliteten på råvarerne.
2.
"Håndværket" - det vil sige smagen og tilberedningen.
3.
"Personligheden" - det vil sige, hvor godt det er lykkedes for kokken at finde sit eget udtryk.
4.
Noget for pengene.
5.
Kvalitet over tid - det skal være en lige fantastisk oplevelse, uanset hvornår man besøger restauranten.
Kilde: Michelin.
FacebookTwitterKopier linkEmner:Restauranter|København|Guide Michelin|Kiin Kiin|Fyn




https://www.dr.dk/nyheder/kultur/solbriller-handsker-og-tilbagestroeget-haar-modeikonet-karl-lagerfelds-liv-i-billeder

KulturSolbriller, handsker og tilbagestrøget hår: Modeikonet Karl Lagerfelds liv i billederDen tyskfødte modeskaber døde tirsdag, 85 år gammel.
Af Kasper Madsbøll Christensen19.
feb.
2019 kl.
13.
57Bemærk: artiklen er mere end 30 dage gammelLæs opEfter mere end et halvt århundrede i modebranchens absolutte elite døde den tyskfødte modeskaber Karl Lagerfeld tirsdag i Paris, 85 år gammel.
Læs også:Modeikonet Karl Lagerfeld er dødHan blev født i Hamborg i 1933 og startede sin karriere som assistent for Pierre Balmain i 1955.
Undervejs i sit liv nåede han både at forarge over sine kort designede nederdele og at få en Vogue-redaktør til at udvandre fra et af sine shows.
Se de bedste billeder fra hans liv i galleriet herunder.
Karl Lagerfelds ikoniske fremtoning er kendt verden over: Tilbagestrøget hår, mørke solbrikker og fingerløse handsker.
1 / 9De fingerløse hansker er nærmest blevet synonym med Karl Lagerfeld.
2 / 9Karl Lagerfeld ved sit arbejdsbord i 1979, dengang håret var sort.
Fremtoningen med jakkesæt, briller og tilbagestrøget hår fastholdt han i hele sin karriere.
3 / 9Et sjældent billede af Karl Lagerfeld uden solbriller.
Billedet er fra 1980'erne.
4 / 9Karl Lagerfeld i 1984.
Han startede sin karriere som modeskaber Pierre Balmains assistent tilbage i 1955.
Tidligt i sin karriere vakte han flere gange postyr - blandt andet ved at designe meget korte nederdele og kjoler med dybe rygudskæringer.
5 / 9Karl Lagerfeld med den tyske supermodel Claudia Schiffer til Bambi Awards i München, 1991.
6 / 9Lagerfeld er især kendt for sin tid hos det franske modehus Chanel, hvor han blev ansat i 1983.
Herudover har han også gjort sin indflydelse gældende som chefdesigner hos det italienske modehus Fendi, ligesom han også har haft stor succes under sit eget navn.
Her ses han i 2013.
7 / 9Han har også engang fået Anna Wintour (til højre), chefredaktør for den amerikanske udgave af Vogue, til at udvandre fra en opvisning, hvor han havde hyret strippere og pornofilmskuespilleren Moana Pozzi til at være modeller for hans kollektion for modehuset Fendi.
8 / 9Karl Lagerfeld i 2013.
Han var kæreste med jetsetteren Jacques de Bascher fra 1970'erne til Baschers død i 1989.
9 / 9FacebookTwitterKopier linkEmner:Karl Lagerfeld (designer)|Mode- og designbranchen|Hamborg|Paris




https://www.dr.dk/nyheder/penge/tyske-og-norske-discountkaeder-klar-til-knuse-danske-konkurrenter

PengeTyske og norske discountkæder klar til at knuse danske konkurrenterLidl og Rema rasler med sablen, og det kan få betydning for større spillere, mener lektor.
- Lidl er blevet til noget, vi fagligt vil kalde en blød discountbutik.
Det er i virkeligheden en discountbutik, der minder meget mere om et supermarked, siger Mogens Bjerre, der er lektor ved Institut for Afsætningsøkonomi på CBS.
Af Alexander Hecklen19.
feb.
2019 kl.
12.
30Bemærk: artiklen er mere end 30 dage gammelLæs opOver de næste år vil den tyske supermarkedskæde Lidl åbne 103 butikker i Danmark, og norske Rema 1000 har i 2018 åbnet 23 butikker herhjemme.
Det skriver Fødevarewatch og Berlingske.
Dermed trækker det op til uvejr på det danske discountmarked, hvor store spillere som Coop og Salling Group kan komme under pres fra de to udenlandske udfordrere, forklarer lektor Mogens Bjerre fra Institut for Afsætningsøkonomi ved CBS.
- Hvis Lidl og Rema 1000 ekspanderer, så vil det være med til at udfordre og måske ligefrem fjerne en spiller fra markedet, siger han.
Tysk kæde vil åbne 100 butikkerLidl satser iføgle eget udsagn på at åbne 10-15 nye butikker om året.
I 2019 kommer det til at betyde en investering på en milliard kroner i Danmark.
Og der en god til grund til, at kæden ikke bare gør det, men i høj grad også siger det offentligt, mener Mogens Bjerre.
- De siger det offentligt for at signalere til deres konkurrenter, at de fortsat er aggressive, siger han.
Betyder det, at Lidl har alle adresser på plads og er klar til at rykke ind?
- Nej, det gør det bestemt ikke.
De melder ud, at de er klar til at købe op.
Det er lige så meget et signal til deres konkurrenter som til lukkede butikker om, at hvis man har en god beliggenhed, så er vi parat til at købe den, siger Mogens Bjerre.
Bliver ikke krig på prisenHvor discount tidligere betød, at kunderne selv skulle grave billige varer ud af papkasser, så bevæger markedet sig i dag mod, at de billigste butikker på overfladen mere og mere ligner deres større, danske konkurrenter.
- Lidl er blevet til noget, vi fagligt vil kalde en blød discountbutik.
Det er i virkeligheden en discountbutik, der minder meget mere om et supermarked, siger Mogens Bjerre.
Kunderne vil i dag både have det billige udvalg, men også de dyrere, friske og ferske varer på hylderne.
Det er denne formular, der har givet de to butikker succes, vurderer han.
Det vil nemlig især blive på butikkernes evne til at tiltrække kunder og dermed tilkæmpe sig en større andel af markedet, at slaget kommer til at stå, siger Mogens Bjerre.
- Vi køber ikke mere mad, end vi gjorde tidligere – tværtimod.
Den del af markedet er nogenlunde flad.
I stedet kan vi se, at to kamphaner melder ud, at de er klar til tage markedsandele fra de andre, siger han.
Dermed ser markedsføringsforskeren ikke, at en eventuel discountkrig vil blive vundet på lavere priser.
- Jeg tror ikke, vi vil se billigere varer på grund af det her.
Men vi vil se nogle kæder, som bliver stærkere rent økonomisk, og dermed håndterer den forventede, stigende konkurrence fra internettet og måltidskasser, siger han.
FacebookTwitterKopier linkEmner:Lidl|Detailhandel|Rema 1000|Supermarkeder|Coop




https://www.dr.dk/nyheder/politik/klaus-riskaer-vil-levebroedspolitikere-til-livs-folketinget-skal-ikke-vaere

PolitikKlaus Riskær vil levebrødspolitikere til livs: Folketinget skal ikke være udviklingsplads for unge KU’erePartiet går blandt andet til valg på, at skattesystemet skal fuldstændig reformeres.
- Folketinget skal ikke være en udviklingsplads for unge KU'ere, der tager 8-10 år i folkestyrets mest fornemme plads og derefter smutter ud og får et job til halvanden million, sagde Riskær på netop overstået pressemøde.
(© Scanpix)Af Emil Søndergård Ingvorsen19.
feb.
2019 kl.
12.
03Bemærk: artiklen er mere end 30 dage gammelLæs op- Folkestyret herhjemme er præget af en politisk kultur, hvor man ikke er fri, man kan ikke lave forandring, man kan ikke lave forbedring.
Politikere er blevet til embedsmænd, og embedsmænd er blevet til politikereDet sagde Klaus Riskær Pedersen på et netop afsluttet pressemøde, hvor han præsenterede sine visioner for sit parti af samme navn, efter at det i går kom frem, at partiet har indsamlet de mere end 20.
000 vælgererklæringer, der gør dem opstillingsberettigede.
Det er et forsøg på at komme med et nyt sæt folketingsmedlemmer, men lad os denne gang tage folk ind, der ikke er levebrødspolitikere og ser politik som deres erhverv.
Klaus Riskær PedersenDen bedrageridømte finansmand har nemlig mistet sin tro på, at det danske samfund kan komme tilbage på sporet.
- Vi kommer kun tilbage på sporet, hvis vi prøver noget nyt, sagde han.
Læs også:Klar til folketingsvalg: Klaus Riskær Pedersen har de første kandidater klarSamtidigt har partiet i dag præsenteret tre kandidater ud over ham selv, som skal på stemmesedlerne ved det kommende folketingsvalg.
Klaus Riskær Pedersen kommer til at stille op i København, 48-årige Peter Hjorth stiller op i Københavns Omegns Storkreds, 50-årige Christina Asklund stiller op i Nordsjælland og 50-årige Rolf David Gøtze stiller op på Fyn.
- Enkeltmandsprojektet Klaus Riskær er slut.
Vi skal have folk, der er økonomisk uafhængige, som har erfaring og indsigt, siger Riskær, der skal ud og finde flere kandidater inden valget, da partiet planlægger at stille op i alle 10 storkredse.
Jeg vil simpelthen gøre alt for at overbevise mine kolleger på Christiansborg om, at det skattesystem, vi udviklede for tre generationer siden, ikke er dueligt.
Klaus Riskær Pedersen'Hold hovedet koldt og hjertet varmt'Klaus Riskær Pedersen fortæller videre, at hans parti ideologisk er rødt-konservativt.
- Det røde ligger i forandringsvilligheden.
Nu kommer det hårde hold ind, der skal ind og ændre fundamentet.
Det er slut med at skifte en tagsten eller skifte et vindue.
Nu skal der laves om.
Sloganet for Riskærs parti er 'hold hovedet koldt og hjertet varmt', og han vil sætte en ny retning i dansk politik- Det er et forsøg på at komme med et nyt sæt folketingsmedlemmer, men lad os denne gang tage folk ind, der ikke er levebrødspolitikere og ser politik som deres erhverv.
Folketinget skal ikke være en udviklingsplads for unge KU'ere, der tager 8-10 år i folkestyrets mest fornemme plads og derefter smutter ud og får et job til halvanden million, siger Riskær.
Skattesystemet virker ikke – glem detEn af partiets absolutte mærkesager er et opgør med det nuværende skattesystem.
I partiets pejlemærker lyder det, at de vil omlægge skatter for i alt 450 milliarder kroner over de næste 10 år, og samlet set skal beskatningen af borgerne reduceres med 80 milliarder kroner, som skal dækkes af erhvervs- og finanssektoren.
- Jeg vil simpelthen gøre alt for at overbevise mine kolleger på Christiansborg om, at det skattesystem, vi udviklede for tre generationer siden, ikke er dueligt.
Det virker ikke, har ikke virket i årtier og det kommer aldrig til at virke.
Glem det.
En hans andre klare mærkesager er, at han vil oprette en klimafond, som skal sikre gældssanering af landbruget med 350 milliarder.
Gældssanering tilbydes landmænd, der omlægger hele deres produktion til bæredygtighed efter et point-system.
FacebookTwitterKopier linkEmner:Klaus Riskær Pedersen (erhvervsleder)|Folketinget|Skatter og afgifter|København|Valg og folkeafstemninger




https://www.dr.dk/nyheder/penge/estisk-medie-finanstilsyn-vil-lukke-danske-bank-i-estland

Hvidvask i Danske BankSe temaPengeEstisk medie: Finanstilsyn vil lukke Danske Bank i EstlandMyndigheder i Estland vil ifølge estisk medie have Danske Bank-afdeling lukket før planlagt.
Ifølge sin egen rapport kan Danske Bank være blevet brugt til hvidvask for op mod 200 milliarder euro - omkring 1500 milliarder kroner - via sin estiske filial.
(arkivfoto) 19.
feb.
2019 kl.
11.
50Bemærk: artiklen er mere end 30 dage gammelLæs opFinanstilsynet i Estland vil have Danske Banks estiske afdeling lukket, skriver det estiske medie ERR ifølge Børsen.
Finanstilsynet ønsker ikke at bekræfte oplysningen, men ifølge Børsen vil der klokken 14 blive afholdt et pressemøde om Danske Bank i Tallinn.
Danske Bank har tidligere annonceret, at afdelingen skal lukkes.
I oktober oplyste pressechef i Danske Bank Kenni Leth, at nedlukningen kunne tage omkring et år.
Afdelingen er i centrum af den hvidvasksag, der har Danske Bank i hovedrollen.
Som følge af sagen foregår der en efterforskning af Danske Bank i flere lande.
Herunder Danmark, USA, Storbritannien og Frankrig.
Læs også:Finanstilsynet frikender sig selv i sag om hvidvask i Danske BankIfølge sin egen rapport kan Danske Bank være blevet brugt til hvidvask for op mod 200 milliarder euro - omkring 1500 milliarder kroner - via sin estiske filial.
Filialen lod fra 2007 til 2015 store beløb flyde igennem sig fra personer og virksomheder fra det tidligere sovjetunionen.
Det skete stort set uden kontrol og i samarbejde med ansatte i filialen.
Bankens egen rapport konkluderer, at der var sket betydelige fejl.
Bankens undersøgelse fandt dog ikke, at banken havde brudt loven.
Rapporten konkluderede ikke, at der definitivt var sket hvidvask, men at det var en stærk mistanke.
Sagen har mere end halveret bankens markedsværdi.
Som et direkte resultat af sagen har Thomas Borgen forladt posten som direktør.
Ligeså har Ole Andersen forladt sin plads som formand for bestyrelsen.
/ritzau/FacebookTwitterKopier linkEmner:Danske Bank|Thomas F.
Borgen (erhvervsleder)|Pengeinstitutter|Estland|Finanstilsynet




https://www.dr.dk/nyheder/politik/klar-til-folketingsvalg-klaus-riskaer-pedersen-har-de-foerste-kandidater-klar

PolitikKlar til folketingsvalg: Klaus Riskær Pedersen har de første kandidater klarPartiet Klaus Riskær Pedersen har nu fire kandidater til det kommende folketingsvalg.
Klaus Riskær holder netop nu pressemøde, efter at han har samlet nok vælgererklæringer til, at hans parti kan stille op til folketingsvalget.
Af Emil Søndergård Ingvorsen19.
feb.
2019 kl.
11.
13 | opdateret 21.
feb.
2019 kl.
12.
00Bemærk: artiklen er mere end 30 dage gammelLæs opKlaus Riskær Pedersen kommer ikke til at være den eneste person på stemmesedlerne, når partiet Klaus Riskær Pedersen går til folketingsvalg.
Partilederen har nemlig valgt tre kandidater som ud over ham selv, som skal stå på stemmesedlerne, når valget afholdes.
Det oplyser partiet på sin hjemmeside, efter at det i går kom frem, at de har indsamlet flere end 20.
109 vælgererklæringer.
Det betyder hermed, at de har indsamlet nok erklæringer til at være opstillingsberettiget til folketingsvalget.
Længe var partistifter, den tidligere bedrageridømte Klaus Riskær Pedersen, den eneste, der tegnede partiet og hermed den eneste kandidat.
Læs også:Klaus Riskær Pedersen bød sig til hos et andet parti, seks måneder før han startede sit egetNu har han valgt kandidater, der skal stille op i fire forskellige storkredse.
Klaus Riskær Pedersen kommer til at stille op i København, 48-årige Peter Hjorth stiller op i Københavns Omegns Storkreds, 50-årige Christina Asklund stiller op i Nordsjælland og 50-årige Rolf David Gøtze stiller op på Fyn.
Der skal dog findes mindst seks kandidater yderligere, da Klaus Riskær Pedersen planlægger at stille op i samtlige ti storkredse ved valget.
Partiet afventer dog stadig den endelige godkendelse fra ministeriet, som skal gennemgå erklæringernes gyldighed.
Det ventes at ske inden for to uger, oplyser Økonomi- og Indenrigsministeriet til DR Nyheder.
Vil pege på Løkke RasmussenKandidaterne kommer til at gå til valg på en række pejlemærker.
Partiet vil blandt andet arbejde for en større reformering af skattesystemet.
Partiet vil omlægge skatter for i alt 450 milliarder kroner over de næste 10 år, og samlet set skal beskatningen af borgerne reduceres med 80 milliarder kroner, som skal dækkes af erhvervs- og finanssektoren.
Klaus Riskær Pedersen har også et bud på, hvordan vi får kvinder til at føde flere børn.
Inden for få år skal fødselsfrekvensen per kvinde øges fra 1,6 til 2,1.
Den udvikling skal sikres gennem incitaments- og tilskudsordninger.
Klaus Riskær Pedersen har tidligere oplyst, at partiet som udgangspunkt kommer til at pege på Lars Løkke Rasmussen (V) som statsminister.
Hvis partiet skal i Folketinget, så skal de minimum havde to procent af stemmerne ved valget.
Det svarer til, at omkring 70.
000 danskere skal sætte deres kryds ved ’Klaus Riskær Pedersen’.
Folketingsvalget skal seneste afholdes 17.
juni i år.
Følg folketingsvalget 2019 eller prøv DR's Kandidattest.
FacebookTwitterKopier linkEmner:Klaus Riskær Pedersen (erhvervsleder)|Lars Løkke Rasmussen (politiker)|Økonomi- og indenrigsministeriet|Valg og folkeafstemninger|København




https://www.dr.dk/nyheder/kultur/3-tip-fra-michelin-kokken-saadan-tryller-du-stjernemad-frem-derhjemme

Kultur3 tip fra Michelin-kokken: Sådan tryller du stjernemad frem derhjemmeGod mad behøver ikke koste kassen, fortæller Nicolai Nørregaard, der er medstifter af Kadeau.
Nicolai Nørregaard er kok og medstifter af Kadeau.
Restauranten findes både i København og på Bornholm.
Af Silas Bay Nielsen19.
feb.
2019 kl.
11.
03Bemærk: artiklen er mere end 30 dage gammelLæs opLad os slå det fast med det samme.
Michelin-mad er svært at lave hjemme i sit eget køkken.
Til gengæld er det faktisk ikke så svært at trylle din mad om til noget, der kan smage lidt derhenad.
Nicolai Nørregaard, der normalt står bag gryderne på den to-stjernede Michelin-restaurant Kadeau, kommer her med tre huskeregler, som de fleste af os kan bruge, hvis vi vil overraske smagsløgene.
1Vi køber råvarer helt forkert(© Scanpix)- Hvis man vil have en bedre spiseoplevelse, så skal man først og fremmest bruge sine kræfter på at se på, hvordan man bruger sine penge.
Man behøver ikke fråse, man skal bare tænke sig mere om.
- Mange køber økologisk helt forkert.
De tror, at alt er godt, hvis de køber nogle øko-tomater i supermarkedet.
Men mange af tomaterne smager ikke af noget som helst.
Problemet er, at man ikke er sæsonfokuseret.
Vent med at købe bestemte råvarer, til de er i sæson herhjemme.
Så får man langt bedre råvarer og dermed bedre mad.
- For mig er discount blevet en folkesygdom i Danmark.
Mange forsøger at lave lækker mad, men problemet er, at det kun bliver halvgodt.
I stedet for hele tiden kun at lave halvgode ting, så bør vi nogle dage spare lidt og så bruge det ekstra krudt nogle andre dage for at lave det rigtig gode.
I sidste ende behøver det ikke være dyrere.
- På de billige dage kan man for eksempel lave en suppe uden kød, eller man kan købe noget fars med en høj fedtprocent og lave farsbrød med lidt kartofler og en salat til eller lave en shepherd's pie.
- På de dage, man vil flotte sig lidt, kan man købe en kalveskank, der får tid til at simre, eller en oksefilet med nogle gode grøntsager.
2Krydderier og bær skaber glædeKrydderurter.
Salvie.
- Mit andet råd er, at man integrerer friske krydderier og bær mere i maden.
Det kan man også gøre ret billigt, og det skaber så meget glæde.
De eftertragtede stjerner I Guide Michelin får maden karakterer ved hjælp af stjerner.
Tre stjerner i Guide Michelin betyder, at en restaurant er 'værd at rejse efter'.
To stjerner betyder, at restauranten er 'en omvej værd'.
En stjerne betyder, at det er en 'rigtig god restaurant i sin kategori'.
Vurdering af service, atmosfære og øvrige indtryk belønnes med korslagt bestik.
I Danmark blev den første stjerne i Guide Michelin tildelt i 1983.
Kilde: Michelin- Mine favoritter er persille, timian, citrontimian, løvstikke, salvie, rosmarin og blomsterkarse.
Mange af dem er gode i gryderetter, og i salater er løvstikke, persille og citrontimian rigtig godt.
- Blomsterkarsens blade har en mild karseagtig smag, mens blomsterne er ret stærke og søde.
Blomsterne er rigtig gode i en vinaigrette med god eddike, honning og citronskal.
- Hvis man har en have, bør man anskaffe sig nogle bærbuske som ribs, jordbær, hindbær, solbær, blåbær og stikkelsbær.
- Mange begår den fejl, at de køber bær uden for sæson.
I stedet bør man plukke eller købe nogle friske bær og fryse dem ned, hvis man vil have bær uden for sæson.
Jeg ville klart vælge et dansk jordbær fra fryseren end et friskt fra Spanien.
- Hvis man ikke har en have, så kan man jo købe hos grønthandleren og hengemme.
3Kål er cool- Mine venner ved, at jeg godt kan lide at stege ting – også andet end kød.
Og kål er jeg stor fan af.
Jeg sørger altid for at have grønkål, bladkål, blomkål og spidskål – og meget af det kan stå i haven hele året rundt.
- Det er godt at spise friskt, men hvis man giver det noget olie og griller eller steger det, så det får en del farve, så er det en sindssyg god følgesvend til rigtig mange forskellige retter.
Ristet blomkål i smør eller dampet broccoli og spidskål med smør er rigtig godt.
- Tricket er så, at man bagefter tager noget citronsaft, salt og peber ovenpå sammen med en god parmesanost eller en god, dansk, lagret ost.
Det er simpelthen så godt, og det virker hver gang.
4Se Michelin-restauranterne herFacebookTwitterKopier linkEmner:Kadeau|Fødevarer|Handel og service|Guide Michelin|Spanien




https://www.dr.dk/nyheder/politik/fremdriftsreform-uddannelsesloft-og-hurtigstartsbonus-de-stoerste-aendringer-naar-du

PolitikFremdriftsreform, uddannelsesloft og hurtigstartsbonus!
De største ændringer, når du læser videre, i de seneste 10 årKarakterbonussen er blandt andet blevet indført og afskaffet igen.
Fremdriftsreformen er blevet justeret, og karakterbonussen er trådt i kraft - og nu afskaffet - indenfor de seneste 10 år.
Af Line Jenvall, Camilla Høj Eggers, Laura Aller Jónasdóttir, Issa Jeppesen og Grafik: Morten Fogde Christensen19.
feb.
2019 kl.
12.
00Bemærk: artiklen er mere end 30 dage gammelLæs opDe videregående uddannelser er med til at sætte rammerne omkring livet for over halvdelen af de unge, og derfor har det stor betydning, hvilken politik der bliver gennemført på området.
De sidste ti år har et bredt flertal på Christiansborg haft særligt fokus på at få de studerende hurtigt igennem uddannelsessystemet.
I dag mener flere partier, at uddannelsessystemet er noget af det, der gør, at mange unge oplever et højt niveau af stress.
Nedenfor kan du se, hvordan det kommer til udtryk i et udvalg af de største tiltag på uddannelsesområdet det seneste årti.
Studerende må nu gange deres gennemsnit fra en ungdomsuddannelse med 1,08, hvis de søger ind på en videregående uddannelse senest to år efter, de har afsluttet eksamen.
For at tilskynde de studerende til at gennemføre deres studie hurtigere, bliver det nu blandt andet obligatorisk at være tilmeldt fag og prøver svarende til et fuldt studieår.
Muligheden for at melde sig fra til enkelte prøver bliver afskaffet.
Universiteterne får til opgave at nedbringe den gennemsnitlige studietid for en studerende med 4,3 måneder frem mod 2020.
Studerende, der begynder på en videregående uddannelse senest to år efter, de har afsluttet eksamen, kan få forlænget den økonomiske støtte i op til 12 måneder udover den normerede studietid.
Den ekstra SU kan bruges, hvis man bliver forsinket eller skifter uddannelse.
Studerende skal have en vis studieaktivitet for at bevare retten til SU men får udbetalt bonus for at gennemføre uddannelsen hurtigere end den normerede studietid.
SU for hjemmeboende bliver sænket, mens fribeløbet bliver hævet, så man må tjene mere ved siden af sin SU.
Reformen gælder for alle nye studerende, der begynder i sommeren 2014 og nuværende studerende fra sommeren 2015.
Institutioner på undervisnings- og uddannelsesområdet bliver omfattet af omprioriteringsbidraget.
Over de følgende fire år ('16, '17, '18, '19) skal hver institution spare to procent om året, hvilket betyder, at gymnasier, erhvervsskoler og videregående uddannelser samlet set vil få 8,7 milliarder mindre til rådighed.
Kravet om, at studerende automatisk skal tilmeldes studieaktiviteter, som svarer til et fuldt studieår, bliver ophævet.
Det giver eksempelvis mulighed for at tage færre fag et semester og undgår, at eksaminatorer venter forgæves på studerende, der ikke har kunnet afmelde sig eksamen.
Universiteterne får mulighed for at indføre løbende krav til studieaktivitet eller prøver, som de studerende skal bestå for at fortsætte deres uddannelse.
Studerende, der har afsluttet en videregående uddannelse, kan som udgangspunkt ikke blive optaget på endnu en statsfinansieret videregående uddannelse på samme eller lavere niveau.
Det er dog stadig muligt at søge ind på en erhvervsuddannelse efter at have færdiggjort en videregående uddannelse.
Der bliver løsnet en anelse op i aftalen om begrænsning af dobbeltuddannelse fra 2016.
Med justeringen er det muligt at søge ind på en ny uddannelse på samme eller lavere niveau efter seks år siden afslutningen af den første.
Samtidig er der et udvalg af uddannelser, man kan søge ind på uden at vente, fordi der mangler arbejdskraft indenfor faget.
Et nyt bevillingssystem lader 7,5 procent af de videregående uddannelsers økonomi afhænge af, hvor hurtigt de studerende kommer igennem deres uddannelse, og hvor mange, der efterfølgende får job.
For at sikre økonomisk stabilitet på uddannelsesinstitutionerne, bliver der dog indført et nyt grundtilskud.
Grundtilskuddet udgør 25 procent af bevillingen og er uafhængigt af, om de studerende i sidste ende færdiggør uddannelsen.
De resterende procent afhænger af antallet af aktive studerende.
Systemet gælder fra 1.
januar 2019.
Gymnasier og videregående uddannelser skal fortsat spare de to procent om året - det bliver vedtaget med finansloven for 2019.
Men fra 2022 vil regeringen føre alle pengene tilbage til områderne.
Det vil sige, at de enkelte institutioner altså stadig skal spare, men når regeringen så 'omprioriterer' pengene, kan de eksempelvis gå til at løfte gymnasierne det år.
Bonusordningen for hurtig studiestart bliver fjernet fra år 2020.
Bonusordningen betyder, at studerende må gange deres gennemsnit fra en ungdomsuddannelse med 1,08, hvis de søger ind på en videregående uddannelse senest to år efter.
Studerende, der har færdiggjort en bacheloruddannelse, får garanti for at kunne blive optaget på en kandidatuddannelse op til tre år efter afslutningen af deres bachelor.
Tidligere havde studerende kun ret til at blive optaget, hvis de søgte ind på kandidatuddannelsen direkte efter bacheloren.
Universiteterne får flere muligheder for at tilpasse adgangskravene til de videregående uddannelser, sådan at optagelsesprøver eksempelvis kan supplere eller erstatte krav om et bestemt karaktergennemsnit.
Regeringen vil justere 7-trinsskalaen, blandt andet for at gøre op med perfekthedskulturen.
Læs MERE::Minister: Nulfejlskultur på universiteterne ødelægger læringKilder: Uddannelses- og Forskningsministeriet, Finansministeriet og Undervisningsministeriet, Styrelsen for Institutioner og Uddannelsesstøtte, Københavns Universitet, Danske Studerendes Fællesråd, ft.
dk, Altinget.
dk, Politiken, BT og retsinformation.
dkFacebookTwitterKopier linkEmner:Uddannelse|Uddannelses- og Forskningsministeriet|Videregående uddannelser|Københavns Universitet|Ungdomsuddannelser




https://www.dr.dk/nyheder/kultur/modeikonet-karl-lagerfeld-er-dod

KulturModeikonet Karl Lagerfeld er dødKarl Lagerfeld, der fra 1983 stod i spidsen for modehuset Chanel, er død.
Han blev 85 år.
Af Ritzau og Tobias Sydradal (video)19.
feb.
2019 kl.
13.
01 | opdateret 19.
feb.
2019 kl.
13.
36Bemærk: artiklen er mere end 30 dage gammelLæs opDen tyske modeskaber Karl Lagerfeld er død i en alder af 85 år.
Det oplyser modehuset Chanel til nyhedsbureauet AP.
Lagerfeld var særligt kendt for sin tid hos det ikoniske modehus Chanel, hvor han var chefdesigner i over tre årtier frem til sin død.
Her var han, fra han blev ansat i 1983, med til at booste Chanels popularitet.
Designeren var et af de mest profilerede og anerkendte navne inden for modeverdenen og har været aktiv i langt over et halvt århundrede.
Hans store gennembrud kom i 1954, hvor han tegnede en uldjakke, der vandt en konkurrence og sikrede ham en praktikplads hos den verdenskendte designer Pierre Balmain.
Lagerfeld var kendt for sit særlige look, der blandt andet bestod af et mørkt jakkesæt, håret trukket tilbage i en hestehale og store mørke solbriller.
- Jeg er på en måde en karikatur af mig selv, og det kan jeg ret godt lide, lyder et ofte brugt Lagerfeld-citat.
Ukendt fødselsdatoLagerfeld var kendt for til tider at levere kontroversielle citater.
Han udtalte sig blandt andet kritisk om Tysklands forbundskansler, Angela Merkel, og skuespillerinden Meryl Streep.
Sidstnævnte beskyldte han for at at have afvist at iføre sig en kjole designet af Lagerfeld ved oscaruddelingen i 2017, fordi hun blev betalt for at gå med en anden kjole.
Det har Streep dog selv afvist.
Ifølge det franske kendismagasin Purepeople døde Karl Lagerfeld her til morgen efter at være blevet hastet til et hospital i Neuilly-sur-Seine i udkanten af Paris i går aftes.
Der har gennem tiden svirret forskellige fødselsdagsdatoer på Lagerfeld.
Den mest troværdige menes dog at være 10.
september 1933.
Lagerfeld - der blandt andet gik under tilnavnene "Kaiser Karl" og "Fashion Meiser" - blev født i Hamborg.
Hans mor var tysk og faren svensk.
/ritzau/ReutersFacebookTwitterKopier linkEmner:Angela Merkel (politiker)|Meryl Streep (skuespiller)|Chanel|Mode- og designbranchen|Tyskland




https://www.dr.dk/sporten/formel1/mercedes-chef-frygter-brexit-vil-oedelaegge-formel-1

Formel1Mercedes' chef frygter brexit vil ødelægge Formel 1Syv af ti Formel 1-hold har base i England.
Et hårdt brexit vil besværliggøre holdenes udvikling af de lynhurtige biler.
Toto Wolff - i midten - sammen med Mercedes-kørerne Lewis Hamiltion og Valtteri Bottas.
Af Johan Haarløv19.
feb.
2019 kl.
11.
01Bemærk: artiklen er mere end 30 dage gammelLæs opDe Formel 1-biler, der for første gang i den nye sæson ruller ud på Circiut de Cataluyna i Barcelona i de her dage for at blive testet, vil være totalt transformerede, når sæsonen er slut.
For det utrænede øje vil bilernes udvikling være svære at se – ikke mindst fordi det især er indmaden, der konstant bliver ændret – men Formel 1-ekspert Peter Nygaard vurderer, der blot vil være ti procent tilbage af den bil, der indledte sæsonen, når de en gang kører i garagen efter sæsonens sidste løb.
Men for store dele af Formel 1-feltet kan netop udviklingen af de lynhurtige biler blive udfordret af et hårdt brexit (uden en overgangsaftale med EU, red.
).
Syv af ti Formel 1-teams har hovedsæde i England, hvor de uge efter uge udvikler på bilerne i vindtunneler helt op til dagen før et grandprix.
De nyudviklede komponenter bliver ofte først i sidste øjeblik transporteret rundt i verden til de forskellige grandprixer sammen med mekanikerne, der tager delene med i håndbagagen.
- Men hvis de dele bliver forsinket på grund af brexit, når de skal ind i England, så når de måske ikke ned til den første træning inden grandprixet, og så kan de altså ikke blive brugt til lige netop det løb, og så er de måske allerede forældede ugen efter, siger Peter Nygaard.
Læs også:Magnussen får ny Formel 1-bil: 'Den ser hurtig og vred ud'Et hårdt brexit kan betyde, at briterne ikke kan nyde godt af det indre markeds frie bevægelighed i Europa på samme måde, som de gør i dag.
Eksempelvis vil det kaste en ekstra told på produkter, og hele processen med at importere varer risikerer at blive noget mere haltende i forhold til i dag.
Og det scenarie bekymrer blandt andre chefen for det britisk baseret Formel 1-team Mercedes, Toto Wolff.
- Enhver ændring i de britiske grænse og toldforhold vil være ødelæggende for Formel-1-holdene i Storbritannien.
Jeg kan slet ikke forestille mig det mareridt, det vil være, hvis det sker, siger Wolff ifølge den engelske avis The Guardian.
Kæmpe fordel til enkelte teamsMercedes har vundet konstruktørernes verdensmesterskab de sidste fem år i træk, men Wolff frygter, at teamet – der skulle have op mod 1100 ansatte med forskellige 26 nationaliteter - vil få svært ved at konkurrere med hold som Ferrari og Torro Rosso, der har hovedsæde i Italien.
- Det vil give dem en kæmpe fordel i forhold til os, siger Toto Wolff.
Danske Kevin Magnussens team, Rich Energy Haas, har hovedkvarter i USA, men udvikler en del af deres materiel i britiske Banbary, og kan altså også blive ramt af et hårdt brexit.
Den 29.
marts skal briterne have en underskrevet aftale klar med EU, hvis ikke det skal blive til et hårdt brexit.
Indtil videre er alle forsøg på at nå en aftale dog blevet stemt ned i det britiske parlament.
FacebookTwitterKopier linkEmner:Kevin Magnussen (racerkører)|Storbritannien|EU-forhold|Formel 1|EU




https://www.dr.dk/nyheder/udland/topraadgiver-canadas-premierminister-traekker-sig-efter-anklager

UdlandToprådgiver for Canadas premierminister trækker sig efter anklagerRegeringen mistænkes at have presset justitsministeren til at droppe en tiltale af en korruptionsanklaget virksomhed.
Justin Trudeau og Gerald Butts har kendt hinanden siden universitetet.
Af Simon Vincensen19.
feb.
2019 kl.
10.
18Bemærk: artiklen er mere end 30 dage gammelLæs opI Canada har premierminister Justin Trudeau mistet sin toprådgiver: Han har trukket sig efter anklager om, at han skulle have presset justitsministeren til at droppe en sag mod et stort canadisk ingeniørfirma.
Gerald Butts har været premierministerens tætteste rådgiver og bedste ven siden universitetet, og hans fratrædelse anses af flere eksperter som et stort minus for Justin Trudeau, der skal udskrive valg inden 21.
oktober i år.
Gerald Butts afviser anklagerne, skriver The Guardian.
Premierminister Justin Trudeau skal senest til oktober i år forsvare sin post.
- Hverken jeg eller nogen anden i regeringen har presset justitsministeren, siger han og fortsætter:- Men fakta er, at anklagen ligger der.
Det må og burde ikke fjerne opmærksomhed fra det vigtige arbejde, som premierministeren gør for alle canadiere.
Som rådgiver for premierministeren var Gerald Butt Justins Trudeaus øjne, øre, næse og vigtigst af alt - mund.
Professor i statskundskab ved Torontos Universitet, Nelson Wiseman.
Justitsminister degraderetFlere medier rapporterede tidligere på måneden, at premierministeren eller nogen fra staben havde presset justitsminister Jody Wilson-Raybould til at droppe en tiltale af ingeniørfirmaet SNC-Lavalin, der anklages for korruption i forbindelse med regeringskontrakter i Libyen.
Ifølge kritikere ville det være upassende politisk indblanding i en retssag.
Professor i statskundskab ved Torontos Universitet Nelson Wiseman mener, at Gerald Butts fratrædelse puster liv i spekulationerne omkring regeringens handlinger.
- Som rådgiver for premierministeren var Gerald Butt Justins Trudeaus øjne, øre, næse og vigtigst af alt - mund, siger han til The Guardian.
Jody Wilson-Raybould blev i sidste måned degraderet fra justitsminister til ministeriet for veteraner.
En stilling hun i sidste uge sagde op.
FacebookTwitterKopier linkEmner:Justin Trudeau (politiker)|Canada|The Guardian|Toronto|Korruption




https://www.dr.dk/nyheder/politik/live-tv-klaus-riskaer-pedersen-holder-pressemoede






https://www.dr.dk/nyheder/politik/karakterfri-gymnasie-klasser-mindre-stress-men-mere-faglig-usikkerhed

PolitikKarakterfri gymnasie-klasser: Mindre stress, men mere faglig usikkerhedFlere end to ud af tre gymnasieelever føler sig mindre pressede uden karakterer, viser undersøgelse.
Gymnasieelever føler sig mindre pressede, når de ikke får karakterer - men mere usikre på deres faglige niveau.
Af Issa Jeppesen19.
feb.
2019 kl.
09.
04Bemærk: artiklen er mere end 30 dage gammelLæs opKarakterræs og præstationskultur hæmmer indlæringen blandt elever og studerende på både ungdomsuddannelser og videregående uddannelser.
Det mener regeringen og resten af Folketingets partier.
Det er en af grundene til, at Undervisningsministeriet har bedt Danmarks Evalueringsinstitut (EVA) undersøge, hvordan det påvirker gymnasieelever, hvis de ikke får karakterer.
I et to-årigt forsøg – der nu er halvvejs - har 15 udvalgte 1.
g-klasser eksperimenteret med karakterfritagelse i alle fag, de ikke afslutter i 1.
g.
EVA-undersøgelse68 % af eleverne er helt eller delvist enige i, at de føler sig mindre pressede af at gå i skole, når de ikke får karakterer81 % af eleverne er helt eller delvist enige i, at det gør dem usikre, når de ikke får karakterer, fordi de ikke ved, på hvilket niveau de ligger70 % er helt eller delvist enige i, at de savner at blive anerkendt for deres skolearbejde, når de ikke får karakterer42 % er helt eller delvist enige i, at de føler, at de karakterer, de får, er en vigtig del af deres identitet69 % er helt eller delvist enige i, at de i klassen sammenligner sig mindre med hinanden, når de ikke får karaktererEfter et år viser det foreløbige resultat, at 68 procent af eleverne føler sig betydeligt mindre pressede, når der ikke bliver givet karakterer.
- Undersøgelsen er et indblik i, hvad karakterer betyder for elever, og hvordan de oplever feedback, der træder i stedet for karaktererne, siger seniorkonsulent ved EVA Sarah Richardt Schoop, der er tovholder for undersøgelsen.
Karakterfrit miljø letter pressetHun mener at, tallet blandt andet kan hænge sammen med, at eleverne i mindre grad oplever sig ”målt og vejet”, når der ikke bliver uddelt karakterer.
Hvis eleverne føler, at de hele tiden bliver bedømt, kan det gøre, at de oplever undervisningen som alene værende et bedømmelsesrum og ikke også et læringsrum, hvor der er plads til at dygtiggøre og øve sig, og gøre noget forkertSarah Richardt Schoop, seniorkonsulent, EVA- Hvis eleverne føler, at de hele tiden bliver bedømt, kan det gøre, at de oplever undervisningen som alene værende et bedømmelsesrum og ikke også et læringsrum, hvor der er plads til at dygtiggøre og øve sig og gøre noget forkert, siger hun.
Hun henviser samtidig til, at to ud af tre af eleverne i undersøgelsen svarer, at de enten er helt eller delvist enige i, at de sammenligner sig mindre med hinanden, når der ikke bliver givet karakterer.
Læs også:Ny karakterskala skal gøre op med perfekthedskulturDerudover fremgår det, at omkring halvdelen af eleverne er helt eller delvist enige i, at de er mere åbne for at hjælpe deres klassekammerater, når der ikke bliver givet karakterer.
Letter presset, men skaber mere usikkerhedDe foreløbige resultater fra EVA-undersøgelsen er dog ikke entydige.
81 procent af de adspurgte gymnasieelever erklærer sig nemlig helt eller delvist enige i, at de bliver mere usikre i forhold til at vurdere deres eget faglige niveau, når der ikke bliver givet karakterer.
Samtidig siger 70 procent af de adspurgte elever at de er helt eller delvist enige i, at de savner at blive anerkendt for deres skolearbejde, når de ikke får karakterer.
Vi mener, at karakterer er en helt, helt grundlæggende og basal del af det at blive evalueret og gå i skole.
Marcus Knuth, uddannelsesordfører, VenstreIfølge Sarah Richardt Schoop kan usikkerheden blandt andet skyldes, at eleverne ikke er vant til at blive bedømt uden karakterer.
- Jeg tror, at det handler rigtig meget om, at elever er vant til at færdes i et uddannelsessystem, hvor der bliver givet karakterer, siger hun og uddyber:- Det sprog eleverne er vant til at tale, når det kommer til at tale om deres læring, er karaktersproget, og karaktererne fungerer som konkrete pejlemærker, som eleverne har vænnet sig til, og som de bruger til at forholde sig til, hvordan de klarer sig i de enkelte fag.
Så når karaktererne, som de er vant til at få, erstattes med feedback, kan eleverne komme til at savne en måde at vurdere, hvilket niveau de ligger på, siger Sarah Richardt Schoop.
Boksen viser et udpluk af de seneste ti års politiske initiativer på uddannelsesområdet:Politikerne vil dæmme op for karakterræsetPå Christiansborg har man også fokus på, hvordan karakterer påvirker elever og studerende.
I sidste måned annoncerede regeringen med uddannelses- og forskningsminister Tommy Ahlers (V) i spidsen, at man agter at justere i den eksisterende 7-trinsskala.
Formålet med justeringen er blandt andet at dæmme op for præstationskulturen blandt de unge.
Konkret planlægger regeringen at indføre en ny topkarakter, der minder om 13-tallet på den gamle skala.
Justeringen skal sætte en stopper for karakterræset og lette presset på de studerende, fordi færre vil opfatte topkarakteren som normen, lød det fra Tommy Ahlers.
Læs også:DF vil have 13-skalaen tilbageMen selvom regeringen på eget initiativ har bedt EVA om at undersøge effekten af karakterfri klasser, er man ikke villig til at droppe karaktersystemet helt – hverken på de videregående uddannelsesinstitutioner eller på landets gymnasier.
- Vi mener, at karakterer er en helt, helt grundlæggende og basal del af det at blive evalueret og gå i skole.
Så kan man diskutere, hvordan karakterskalaen skal være skruet sammen og om det skal være med det nuværende 12-tal, eller om man skal give plads til det, der svarer til det gamle 13-tal, siger Venstres uddannelsesordfører Marcus Knuth.
Hos Socialdemokratiet er man heller ikke parat til at droppe karaktersystemet helt, siger partiets uddannelsesordfører Mette Reissmann.
- Jeg mener, at karakterer er meget bedre end deres rygte, men de kan ikke stå alene.
Karakterer skal hele tiden suppleres med feedback og vejledning, siger Mette Reissmann.
Blandt partierne på Christiansborg er det kun Enhedslisten, der er tilhængere af et uddannelsessystem helt uden karakterer.
Den endelige EVA-undersøgelse forventes færdig i løbet af efteråret.
FacebookTwitterKopier linkEmner:Marcus Knuth (politiker)|Mette Reissmann (politiker)|Uddannelse|Venstre|Gymnasiale uddannelser




https://www.dr.dk/nyheder/penge/tyske-lidl-vil-naesten-fordoble-antallet-af-butikker-i-danmark

PengeTyske Lidl vil næsten fordoble antallet af butikker i DanmarkOver de næste år vil den tyske supermarkedskæde Lidl åbne 103 butikker i Danmark.
19.
feb.
2019 kl.
09.
30Bemærk: artiklen er mere end 30 dage gammelLæs opDen tyske supermarkedskæde Lidl har planer om de næste år at åbne 103 nye butikker i Danmark.
Det fortæller Lidls direktør i Danmark Dirk Fust til FødevareWatch.
Kæden satser ifølge direktøren på at åbne 10-15 nye butikker om året, og det kommer i 2019 til at betyde en investering på en milliard kroner i Danmark.
Lidl hører til i den internationale superliga på detailmarkedet.
Den tyske discountkæde har over 10.
000 butikker i 30 lande og har i dag 117 butikker i Danmark.
- Vi har vores største fokus på Aarhus og København, siger Dirk Fust til FødevareWatch.
- Vi har kun 5 butikker i Aarhus og 20 i København.
Jeg tror, der er plads til 60-80 Lidl-butikker i hovedstadsområdet.
Det er en stor udfordring, og det koster mange penge at udvikle en butik i København, så det tager tid.
Kamp med andre discountkæderDermed lægger Lidl op til kamp med de andre discountkæder i de største danske byer, herunder Netto der har over 100 butikker i København og mere end 500 i hele landet.
Lidl kom til Danmark i 2005.
Dirk Fust fortæller, at Lidl i 2016 åbnede et ejendomskontor i København, der har til formål at identificere de helt rigtige lokationer til de nye butikker.
Siden da har Lidls internationale hovedorganisation fået en dansker i spidsen i form af Jesper Højer.
- Vi har gode butikker i Jylland og på Fyn, men vi er underrepræsenteret i København, siger han til FødevareWatch.
Lidl åbnede for første gang i Tyskland i 1973, da den første butik slog dørene op i Ludwigshafen syd for Frankfurt.
Efter et par årtiers udbredelse i Tyskland blev Lidl i 1990'erne internationale og åbnede butikker overalt i Europa.
I 2017 tog den tyske kæde rejsen over Atlanterhavet og åbnede for første gang på det amerikanske marked.
/ritzau/FacebookTwitterKopier link




https://www.dr.dk/nyheder/udland/bilgiganten-honda-lukker-fabrik-i-storbritannien

UdlandBilgiganten Honda lukker fabrik i StorbritannienLukningen af fabrikken i den britiske by Swindon kan koste op mod 3.
500 job.
Hondas direktør, Takahiro Hachigo, understreger, at lukningen ikke har noget at gøre med det forestående brexit.
19.
feb.
2019 kl.
09.
35Bemærk: artiklen er mere end 30 dage gammelLæs opDen japanske bilgigant Honda har besluttet at lukke sin fabrik i den britiske by Swindon, der ligger i det vestlige England, i 2021.
Det bekræfter bilproducenten, efter at der allerede i går lød meldinger om lukningen af fabrikken.
Lukningen kan koste op mod 3.
500 personer deres job.
Honda understreger, at lukningen ikke har noget at gøre med det forestående brexit.
Det er i stedet et udtryk for generelle globale forandringer.
Alligevel er lukningen endnu et slag mod den britiske økonomi og industri forud for det planlagte farvel til EU den 29.
marts.
Producerer 150.
000 biler årligtHonda producerer sin populære Civic-model på fabrikken i Swindon.
I alt cirka 150.
000 biler bliver produceret på fabrikken årligt.
Tirsdagens nyhed ærgrer den britiske erhvervsminister, Greg Clark.
- Storbritannien er førende inden for udviklingen af de her teknologier, så det er dybt skuffende, at den her beslutning nu er taget.
- Det er en ødelæggende beslutning for Swindon og Storbritannien, siger erhvervsministeren til nyhedsbureauet Reuters.
/ritzau/APFacebookTwitterKopier linkEmner:Storbritannien|Honda|Industri|Bilindustri|EU




https://www.dr.dk/nyheder/udland/afro-eller-dreadlocks-nu-er-det-forbudt-diskriminere-folks-frisurer-i-new-york

UdlandAfro eller dreadlocks?
Nu er det forbudt at diskriminere folks frisurer i New YorkEn ny lov gør det strafbart at fyre eller forskelsbehandle folk på grund af deres hår.
Den nye lov er primært sat i verden for at forhindre diskrimination mod afroamerikanere.
Af Sally Frydenlund Larsen19.
feb.
2019 kl.
07.
25Bemærk: artiklen er mere end 30 dage gammelLæs opDin frisure er en del af din identitet.
Det er princippet bag en ny lov, som menneskerettighedskommisionen i byen New York netop har vedtaget.
Loven gør det, som den første af sin slags i USA, muligt for kommissionen at straffe personer, der fyrer, chikanerer eller forskelsbehandler andre på grund af deres hår med bøder på op til 250.
000 dollar (1,6 millioner kroner, red.
).
Det skriver The New York Times.
Skal hjælpe afroamerikanereLoven gælder for alle frisurer, men er primært sat i verden for at hjælpe afroamerikanere, der chikaneres.
New York Citys borgmester Bill de Blasio med sin kone Chirlane McCray og deres to børn.
Den giver nemlig alle i New York ret til at have "naturligt hår i frisurer som dreadlocks, cornrows, fletninger og afroer.
"Byens øverste top, inklusiv borgmester Bill de Blasio, støtter de nye regler:- Modviljen mod krøllet hår hos personer af afrikansk oprindelse er så gammel som dette land og en form for racebaseret diskrimination, siger borgmesterens hustru, Chirlane McCray, til The Telegraph.
Hun er selv af afroamerikansk oprindelse og har været en af fortalerne for de nye retningslinjer.
Sendt hjem fra skoleDer har i de seneste år været flere hændelser, hvor afroamerikanere er blevet fyret eller fravalgt på grund af deres frisurer.
Sidste år blev en 11-årig pige fra New Orleans sendt hjem fra skole, fordi hendes hår, som var flettet i små fletninger, stred imod skolens regler.
I 2017 kom to søstre i problemer med ledelsen på deres skole i Massachusetts, efter at de kom i skole med flettet hår.
Den stigende opmærksomhed på hårdiskrimination fik i 2017 det amerikanske militær til at tillade frisurer med fletninger og dreadlocks.
FacebookTwitterKopier linkEmner:Bill de Blasio (politiker)|New York|USA|Ligebehandling|New York Times




https://www.dr.dk/nyheder/politik/er-dit-eksamensbevis-fuld-af-2-taller-fortvivl-ej-du-har-stadig-masser-af-muligheder

PolitikEr dit eksamensbevis fuld af 2-taller?
Fortvivl ej, du har stadig masser af muligheder Det er en myte, at elever uden højt snit ikke kan blive til noget.
8 ud af 10 studerende bliver optaget på deres 1.
prioritet efter gymnasiet.
Af Issa Jeppesen og Grafik: Morten Fogde Christensen19.
feb.
2019 kl.
09.
00Bemærk: artiklen er mere end 30 dage gammelLæs opSelvom eksamensbeviset fra gymnasiet ikke udelukkende består af 10- og 12-taller, så er der stadig stor sandsynlighed for at blive optaget på en videregående uddannelse.
Seneste opgørelse fra Uddannelses- og Forskningsministeriet viser, at 8 ud af 10 studerende bliver optaget på deres 1.
prioritet efter gymnasiet.
Samtidig er det blot 10 procent af landets videregående uddannelser, der kræver et karaktergennemsnit på mere end 9.
Dermed havde 90 procent af alle videregående uddannelser i 2018 et optagelseskrav, der lå under 9 på den eksisterende 7-trinsskala.
Blot 89 ud af landets i alt 893 videregående uddannelser krævede sidste år et snit på mere end 9.
- Tallene punkterer myten om, at man udelukkende skal bruge 10- og 12-taller for at få en relevant videregående uddannelse, siger konsulent ved Danmarks Evalueringsinstitut (EVA) Mathias Tolstrup Wester, der analyserer karakterer og optagelseskriterier i uddannelsessystemet.
- Selv hvis man har et lavt eller mellemgodt karaktergennemsnit, så kan man stadig få adgang til langt størstedelen af de videregående uddannelser, siger Mathias Tolstrup Wester.
I 2018 havde 43 uddannelser et optagelseskrav på 10 eller derover.
Den uddannelse, som sidste år havde den højeste grænsekvotient var International Business på Copenhagen Business School med et karakterkrav på 12,2.
Mathias Tolstrup Wester håber på, at tallene kan være med til at nuancere den måde unge mennesker anskuer karakterer og deres betydning på.
- Tallene kan forhåbentlig give lidt ro i maven til dem, der sidder derude og er i tvivl om, hvorvidt deres karaktergennemsnit er højt nok.
- Hvis de unge går rundt og tror, at der kun findes uddannelser, hvor man skal bruge 10- og 12-taller, så bliver de stressede, siger Mathias Tolstrup Wester.
DR har tidligere kortlagt, at der gradvist er kommet en større andel af uddannelser, der kræver en bestemt minimumskarakter.
Men halvdelen af de i alt 893 videregående uddannelser har stadig ingen krav om karakterer.
I 2011 var det godt hver tredje videregående uddannelse, der krævede et specifikt snit fra en ungdomsuddannelse – i dag ligger samme tal på godt halvdelen.
Tidligere EVA-undersøgelser har konkluderet, at studerende med et karaktergennemsnit på 2 i snit har 63 procents sandsynlighed for at gennemføre det første år på universitetet.
Studerende, der har et karaktergennemsnit på 12 har i gennemsnit 86 procents sandsynlighed for at gennemføre det første år på universitetet.
FacebookTwitterKopier linkEmner:Uddannelse|Uddannelses- og Forskningsministeriet|Videregående uddannelser|Eksamen|Danmarks Evalueringsinstitut




https://www.dr.dk/nyheder/indland/maskerede-maend-skoed-efter-kvinde-ved-slagelse-sygehus

IndlandMaskerede mænd skød efter kvinde ved Slagelse SygehusKvinden, som blev skudt efter, er uskadt, oplyser politiet til DR Nyheder.
Det var ved denne parkeringsplads, at skyderiet fandt sted i aftes.
Politiet havde afspærret området i morges, men afspærringerne er igen ophævet.
Af Maja Lærke Maach19.
feb.
2019 kl.
06.
42Bemærk: artiklen er mere end 30 dage gammelLæs opEn 23-årig kvinde blev sent i aftes forsøgt skudt i sin bil af to maskerede mænd, oplyser Sydsjællands Politi.
Episoden fandt sted i området omkring Slagelse Sygehus på Vestsjælland.
Kvinden blev ikke ramt, men politiet har fundet flere skudhuller i hendes bil.
Det var kvinden selv, som kontaktede politiet klokken 22.
38.
- Vi fik en anmeldelse fra kvinden om en eller anden form for skudafgivelse mod det køretøj, hun kom kørende i på en parkeringsplads, siger efterforskningsleder Steen von Würden.
Det lykkes ifølge Steen von Würden kvinden at undslippe uskadt fra stedet.
Politiet var her til morgen stadig til stede ved sygehuset for at sikre sig tekniske spor og afhøre vidner.
Først på morgenen havde man afspærret stedet, men afspærringerne er ophævet igen.
- Det er for tidligt at fastslå årsagen til skudafgivelsen.
Det skal vi se på de kommende timer.
Vi skal have afklaret, om det er en tilfældighed, eller om man har genkendt hende eller bilen, siger Steen von Würden.
Politiet har intet andet signalement af gerningsmændene, end at de var maskerede.
Derfor vil man gerne tale med vidner, som har befundet sig i området omkring sygehuset klokken 22.
30-23.
00 i går aftes.
FacebookTwitterKopier linkEmner:Slagelse Sygehus|Hospitaler|Sjælland|Politi|Sydsjællands og Lolland-Falsters Politi




https://www.dr.dk/nyheder/udland/eneboeren-billy-har-maalt-sneen-i-46-aar-nu-advarer-hans-klimadata-forskerne

UdlandEneboeren Billy har målt sneen i 46 år: Nu advarer hans klimadata forskerne68-årige Billy Barrs dagbogsnotater over vejret i Rocky Mountains, USA, er en guldgrube af data for klimaforskere.
Af Maya Nissen og Søren Moon Vestergaard19.
feb.
2019 kl.
08.
23Læs op- Jeg synes ikke, at jeg har bidraget med særligt meget til verden, og måske er det her min chance for at gøre noget.
Bare en lille smule.
Billy Barrs hvide skæg og sweater matcher sneen, som når ham til knæene.
Han har en rødternet hue med øreflapper på, tykke læderhandsker og solbriller.
Han er i gang med at vise, hvordan han hver morgen og aften foretager sine snemålinger.
Han har et system.
Et system med spande, linealer, vægte og en stige, til når sneen er for lav.
- Det er ikke en særlig avanceret vejrstation, for jeg har lavet det hele selv, bare gjort hvad jeg kunne med en lineal…sådan cirka.
Billy Barr på vej ud til sin vejrstation.
68-årige Billy Barr bor i 2.
940 meters højde i Gothic Mountain, en del af Rocky Mountains i delstaten Colorado i USA.
Det har han gjort de sidste 46 år.
I 46 år har han ved hver solopgang og hver solnedgang målt mængden af sne - og sneen bliver mindre og mindre.
Nu er Billy Barrs optegnelser blevet et afgørende vidnesbyrd om globale klimaforandringer, fortæller chefforsker ved Rocky Mountains Biological Laboratory, Ian Billick.
- Han er et menneske, der har bevidnet, hvordan verden forandrer sig.
En klimaforsker, der arbejder med teknisk udstyr, der måler CO2-niveauer, kan være svær at forstå, en lille smule abstrakt.
Men Billy har ikke bare givet os stor videnskab og al den data, han har samlet.
Han har også givet os en historie, hvor mennesker kan se en forbindelse til sig selv.
På flugt fra kedsomhedenBilly Barr havde ikke planlagt at tilbringe sit liv i bjergene.
Og da han som ung mand flyttede op på Gothic Mountain, anede han ikke, at hans dagbogsnotater en dag skulle få stor betydning for klimaforskningen.
Billy Barr voksede op i Trenton i New Jersey.
Han mistede sin mor, da han var bare tre år gammel, og som ung havde han store problemer med at få livet til at give mening.
- Jeg havde mange problemer.
Jeg passede ikke ind i den maskuline kultur, og jeg var ekstremt ulykkelig.
Jeg ville bare gerne møde en kvinde, men jeg var bare så dårlig til det, fortæller han.
I 1972, da han var 22 år gammel, fik han et job i et mineselskab i Colorado og forlod storbyen til fordel for et isoleret liv i bjergene.
For ikke at blive vanvittig af ensomhed og kedsomhed begyndte han at skrive dagbogsnotater - et hobbyprojekt, der med årene begyndte at gribe om sig.
- Jeg begyndte bare at skrive om det daglige vejr, og det var faktisk det hele.
Det var underholdende, men efter fem år begyndte jeg at gå tilbage i mine notesbøger og sammenlignede den vinter, jeg var i, med alle de andre vintre.
Og det blev jeg ved med at gøre år efter år.
Jo længere Billy Barr sammenlignede vintre, jo mere interessant blev det, fortæller han.
- Februar plejede for eksempel at være en meget kold vintermåned og nu er den blevet mild.
Tingene bliver nødt til at ændre sig meget hurtigt.
De vigtige vandstrømmeGrunden til, at Billy Barrs notater om sneen overhovedet spiller nogen rolle for klimaforskningen, er, at delstaten Colorado, hvor Billy bor, forsyner store dele af USA med vand.
Vandet kommer fra sneen i Rocky Mountains, som smelter og fosser ud i floderne i store mængder.
Og her i de snedækkede bjerge mærkes den globale opvarmning.
- For to vintre siden havde vi cirka 225-230 centimeter.
Sidste vinter blev det aldrig dybere end 104 centimeter hele vinteren, fortæller Billy Barr, mens han fremviser sin vejrstation.
Billy Barr på vej tilbage til sit hus i sneen.
Sneen er dyb nok nu, til at han kan nå sine spande og stikke sin lineal derned.
For kort tid siden var der så lidt sne, at han blev nødt til at bruge en stige for at kunne nå derop.
- Det, jeg har lært på lang sigt, er - sådan lidt forenklet - at der er en tydelig forandring i temperaturerne.
Der er flere varmerekorder, flere kulderekorder, varmere gennemsnitstemperatur.
Dyrebestanden ændrer sig!
- Jeg kan se en fyrremejse derovre, siger han og peger hen på et af sine fuglehuse.
Uerstattelige optegnelserOmrådet, hvor Billy Barr måler sneen, har et rigt plante- og dyreliv, og forskere fra hele verden strømmer hertil for at studere økosystemerne.
I 1990 opdagede en lokal biolog Billys dagbogsnotater, og forskerne begyndte at analysere den store research.
Den data, som Billy har indsamlet, er enestående, fortæller Ian Billick, chefforsker ved Rocky Mountains Biological Laboratory.
- At forstå sneen, og hvordan sneen smelter, er virkeligt afgørende for at forstå en hel masse biologiske systemer.
Vi har verdens største samling af langvarige feltstudier, der ser på blomster og vandstrømme, og vi kan relatere alt det, han (Billy Barr, -red.
) lærer om sne, med alt det andet arbejde, der bliver lavet.
Ian Billick, - Hvis vi vil lære, hvordan verden ændrer sig på måder, der får betydning for folk over hele kloden, er det den bedste data, vi kan få.
Det er historiske optegnelser, som ikke kan erstattes.
De ændringer, som den mindre sne har givet, er dramatiske, fortæller Ian Billick.
- Som temperaturerne stiger, smelter den lave sne tidligere, og så snart jorden er blotlagt, selv hvis vi får sne sent på sæsonen, så smelter sneen med det samme.
Vi ser meget dramatiske forandringer i de insekter, der bor i dammene, selv i de vilde blomster, siger han.
- Jeg løber ikke tør for vandDet hus, som Billy Barr bor i, er bygget i etaper.
Han startede i et telt, så flyttede han ind i et skur, og siden i sit hus, som er selvforsynende med strøm og varme.
Billy Barrs hus gennem tiden.
(© PRIVATFOTO) (© PRIVATFOTO) (© PRIVATFOTO) (© PRIVATFOTO) 1 / 5Billy Barrs hus gennem tiden.
(© PRIVATFOTO)1 / 5(© PRIVATFOTO)2 / 5(© PRIVATFOTO)3 / 5(© PRIVATFOTO)4 / 55 / 5Han har solpaneler, vaskemaskine, internet og et lille drivhus, hvor han dyrker grønkål, spinat, mynte - grøntsager og urter, der har svært ved at overleve transporten gennem de kolde bjerge.
Der er ikke lagt vand ind i huset, så Billy bruger smeltevand til planterne.
- Jeg løber ikke tør for vand.
De kommer til at løbe tør i Arizona, New Mexico, Mexico og det sydlige Californien.
For de får deres vand herfra, og vi får mindre og mindre af det, siger Billy Barr, mens han vander sine grønne planter.
Billy Barr i sit drivhus.
Snemålingerne har alle årene været frivilligt arbejde.
Billy Barr lever af et job som bogholder for de lokale forskere i den nærliggende bjerglandsby.
Han håber, at helbredet kan holde til, at han kan blive på bjerget og måle sneen mindst 10 år til.
Se meget mere om Billy Barr's liv på bjerget i "Horisont: Klimakampen: Greta og Snemanden" på dr.
dk.
FacebookTwitterKopier linkEmner:USA|Videnskab|DR1|Klimaændringer|Californien




https://www.dr.dk/nyheder/politik/klaus-riskaer-pedersen-boed-sig-til-hos-et-andet-parti-seks-maaneder-foer-han

PolitikKlaus Riskær Pedersen bød sig til hos et andet parti, seks måneder før han startede sit egetSelvom han i 2015 kaldte opstilling for partiet utroværdigt, ville Riskær så ind sidste år.
Klaus Riskær Pedersen kontaktede Kristendemokraterne for otte måneder siden for at høre, om der var mulighed for at stille op som kandidat for partiet.
Af Thomas Klose Jensen og Emil Søndergård Ingvorsen19.
feb.
2019 kl.
08.
56Bemærk: artiklen er mere end 30 dage gammelLæs opKlaus Riskær Pedersen ser ud til at blive kandidat til folketingsvalget for sit eget parti, efter at det er lykkedes ham at indsamle det fornødne antal vælgererklæringer.
Et emne, som han har indkaldt til pressemøde om senere i dag.
Historien kunne sidste år i maj dog have taget en helt anden drejning.
Her kontaktede Klaus Riskær Pedersen nemlig Kristendemokraternes formand, Stig Grenov, og bød sig til.
Som folketingskandidat.
Det er noget, jeg har overvejet meget grundigt, men det har noget med troværdighed og anstændighed at gøre.
Jeg kan simpelthen ikke stille op for Kristendemokraterne.
Klaus Riskær Pedersen i 2015Det bekræfter Stig Grenov over for DR Nyheder.
Læs også:Indsamlede underskrifter hurtigere end DF: Riskærs parti fik glæde af smuthul- Klaus Riskær Pedersen ønskede kort fortalt at genoptage dialogen og ville gerne stille op for os på vores liste, forklarer han.
- Jeg valgte ikke at svare på det.
DR Nyheder har set den mail, som Klaus Riskær Pedersen har sendt til Kristendemokraterne, der bekræfter formandens udlægning.
Otte måneder efter hans mail til Kristendemokraterne så partiet Klaus Riskær Pedersen dagens lys.
Partiets vælgererklæringer mangler fortsat at blive endelig godkendt af Økonomi- og Indenrigsministeriet.
Klaus Riskær Pedersen•Født: 24.
april 1955•Uddannelse: cand.
merc.
, CBS•Oprettede i 1979 investeringsselskabet Krepco, der senere gik konkurs•Står bag internetudbyderen Cybercity, der blev solgt for 500 millioner kroner i 2000•1989-1993: Medlem af Europa-Parlamentet for Venstre•1993-1994: Medlem af Europa-Parlamentet som løsgænger•2008-2013: Afsonede dom for bedrageri.
•2018: Oprettede partiet Klaus Riskær PedersenRiskær i 2015: Vi deler ikke samme menneskesynDet er ikke første gang, at der har været kontakt mellem Klaus Riskær Pedersen og Kristendemokraterne.
I 2015 blev han tilbudt en rolle som folketingskandidat for partiets storkreds i København, men partiledelsen afviste at tage ham med i folden.
Og Klaus Riskær Pedersen smækkede også selv med døren, da han takkede nej til kredsens tilbud.
Partiet Klaus Riskærs vedtægter§ 1: Partiet hedder: ‘Klaus Riskær Pedersen’.
§ 2: Partiet søger opstillingsberettigelse ved førstkommende valg til Folketinget iht.
Lov om valg til Folketinget (§12).
§ 3: Partiet ledes af en Formand.
§ 4: Partiet har ingen bestyrelse eller repræsentantskab.
§ 5: Partiets regnskabsår er 1.
juli til 30.
juni.
§ 6: Ændring af disse vedtægter meddeles af Formanden.
§ 7: Ved Formandens ophør eller død, indsættes en af Formanden udpegede suppleant som ny Formand.
Suppleanten skal være udvalgt af Formanden senest fra det tidspunkt hvor Partiet indtræder i Folketinget.
Ved foreningens ophør tilgår partiets nettoformue statskassen med mindre generalforsamlingen træffer anden afgørelse.
Kilde: klausriskærpedersen.
com- Det er noget, jeg har overvejet meget grundigt, men det har noget med troværdighed og anstændighed at gøre.
Jeg kan simpelthen ikke stille op for Kristendemokraterne, lød det dengang i P3-programmet Alpha Omega.
- Jeg er jo den, jeg er, og jeg er ret kendt for, hvordan jeg har levet.
Jeg kan ikke skrive under på et stykke papir om, at jeg går imod fri abort, når jeg ikke gør det.
Det er jo simpelthen utroværdigt.
Og i tv kan man ikke lyve - man ville med det samme kunne se, at jeg stanghamrende lyver, hvis jeg siger, at jeg er imod fri abort.
Vi deler simpelthen ikke samme menneskesyn.
Jeg kan simpelthen ikke.
DR Nyheder ville gerne have hørt Klaus Riskær Pedersen, hvorfor han trods sin kritik af Kristendemokraterne i 2015 alligevel valgte at kontakte partiet i maj.
Han afviser dog at stille op til interview og skriver kortfattet i en sms:- Jeg ombestemte mig og fulgte ikke op på det.
Jeg kom til den konklusion, at Kristendemokraterne i flere valg ikke har formået at samle opbakning, og at jeg derfor ville være bedre stillet ved selv at lave det.
Frygter fokus på mediepersonlighedenForhistorien - og Klaus Riskær Pedersens baggrund som bedrageridømt - spiller også en rolle for Stig Grenovs beslutning om at overhøre tilbuddet.
Værdifællesskaberne ligger nemlig for langt fra hinanden.
- Jeg er stolt af at tilhøre et parti, der har haft en erklæret alkoholiker som formand – Per Ørum Jørgensen.
Der er bare den forskel, at han lagde sig fladt ned og sagde: ”Jeg har kørt spritkørsel, og det er færdigt.
Det, jeg har gjort, er forkert”.
Jeg har ikke rigtig haft samme fornemmelse hos Klaus Riskær Pedersen.
- Alene dér hopper kæden af rent værdimæssigt.
Der er plads til alle hos Kristendemokraterne, som ikke har nok i sig selv, men man er nødt til at erkende, at man har trådt på andre mennesker og så sige: ”Det var ikke okay”.
Ærlighed fremfor alt.
Stig Grenov hører dog ikke til blandt dem, der mener, at Klaus Riskær Pedersens fortid gør ham uværdig til en plads i Folketinget.
Det er op til vælgerne at vurdere, mener han.
Derfor ser han også frem til at høre om det politiske projekt og møde Klaus Riskær Pedersen i debat.
- Mit problem i den her henseende kunne være, at der igen vil være mere fokus på en kendt mediepersonlighed, som er farverig, som i en vis forstand har ordet i sin magt og kan skabe virak omkring sig selv og sin person.
Det vil altid afstedkomme noget mere medieopmærksomhed end partier, som rent faktisk prøver at lave noget politisk arbejde og har det funderet i virkelighedens verden, siger han.
Uffe Ellemann-Jensen, Niels Anker Kofoed og Klaus Riskær Pedersen i 1989, hvor Riskær havde meldt sig ind i Venstre for at stille op til Europa-Parlamentet, hvilket lykkedes samme år.
Riskærs politiske øhopperiKlaus Riskær Pedersens politiske liv har mildest talt været tumultarisk og går helt tilbage til 1980'erne.
I 1989 blev han nemlig valgt til Europa-Parlamentet for partiet Venstre.
Hans politiske karriere fik dog et ordentligt gok i nødden i 1993, da han blev ekskluderet af partiet.
Det skete, efter at hans selskab Accumulator Invest A/S var blevet erklæret konkurs året forinden.
Det endte med, at hans eget holding-selskab også gik konkurs og efterfølgende måtte han lide den tort selv at erklære sig personligt konkurs.
Klaus Riskær opgav dog ikke sin politiske karriere efter at være blevet smidt på porten af Venstre.
Han oprettede nemlig sit eget parti, De Liberale 2000.
Det lykkedes ham dog ikke at samle nok vælgererklæringer til, at han måtte stille op ved valget i 1994.
Det var dog ikke det sidste, offentligheden skulle høre til Klaus Riskær Pedersens politiske løbebane.
I 2006 stiftede han partiet Opstillingslisten, der hverken havde et partiprogram eller en bestyrelse.
Klaus Riskær Pedersen var ikke selv kandidat for partiet, og partiet skulle ikke have nogen indflydelse på kandidaternes virke eller politik.
Smidt ud af Alternativet efter otte dageI 2013 blev Klaus Riskær Pedersen løsladt, efter at han havde afsonet i alt fem års fængsel for bedrageri, underslæb og skyldnersvig.
Men den lange fængselsdom betød ikke, at Klaus Riskær Pedersens drøm om en fremtid i dansk politik blev skrinlagt.
For ved seneste valg lurede Klaus Riskær Pedersen endnu en gang i de politiske kulisser.
I 2015 meldte han sig nemlig ind i Alternativet.
Men glæden blev kort.
Blot otte dage senere blev han ekskluderet.
Hovedbestyrelsen havde nemlig ikke tillid til hans "forvaltning af Alternativets idé- og værdigrundlag samt loyalitet over for fællesskabet", lød begrundelsen for ekskluderingen.
Forud for valget i juni 2015 havde han også ført samtaler med medlemmer af både Socialdemokratiet og De Konservative.
Og forud for valget bød Kristendemokraternes storkreds i København sig også til og luftede muligheden for, at han skulle stille op som folketingskandidat.
Men partiledelsen sagde nej, og Riskær smækkede med døren.
I samme ombæring afviste han også at have intentioner om at starte sit eget parti.
- Det er fuldstændig udelukket.
Jeg burde være løsgænger, men den vej er så stenet, at jeg ikke tror på, det kan lade sig gøre, sagde han til DR Nyheder.
Han kom dog siden på andre tanker og stiftede i november sidste år partiet, der bærer hans fulde navn, Klaus Riskær Pedersen.
I dag holder han så pressemøde, hvor han også vil præsentere partiets kandidater.
Du kan følge pressemødet live på både dr.
dk og DR2 fra klokken 10.
45.
FacebookTwitterKopier linkEmner:Europa-Parlamentet|Klaus Riskær Pedersen (erhvervsleder)|Kristendemokraterne|Valg og folkeafstemninger|København




https://www.dr.dk/musik/dansk-hitproducer-staar-bag-ny-sang-fra-katy-perry-vi-hoppede-og-sprang-og-var-helt-oppe-koere

MusikDansk hitproducer står bag ny sang fra Katy Perry: 'Vi hoppede og sprang og var helt oppe at køre'Cutfather har været med til at producere singlen '365', som blev til i København.
Den danske hitproducer Cutfather har siddet bag knapperne på den nye Katy Perry-single '365'.
Af Nanna Mejer Sørensen19.
feb.
2019 kl.
06.
20 | opdateret 21.
feb.
2019 kl.
10.
16Bemærk: artiklen er mere end 30 dage gammelLæs opPå Valentinsdag ramte et nyt samarbejde mellem superstjernen Katy Perry og hitproduceren Zedd streamingtjenesterne.
Nemlig singlen '365', som handler om en stormende forelskelse, der tangerer til en mørk besættelse.
Men de to verdensstjerner er ikke de eneste, der har været inde over sangen - den har nemlig også et dansk islæt.
Bag kærlighedssangen står blandt andre den danske producerduo, PhD, og Mich Hedin Hansen, bedre kendt som Cutfather.
Lyt til '365', mens du læser videre.
Zedd & Katy Perry - 365Sangen er mere eller mindre blevet til på en enkelt dag - i København.
Sammen med den danske producerduo, PhD (Peter Wallevik & Daniel Davidsen), og to unge melodi- og tekstforfattere skrev og producerede Cutfather hitsinglen i anledning af en sangskrivercamp, som Cutfather medarrangerer for internationale sangskrivere og danske producere.
Idéen var opstået hos PhD, der producerede tracket til sangen og medbragte den til sangskrivercampen.
I januar fik vi så den berømte mail om, at nu ville de helt sikkert lave den, og de havde fået Katy Perry med på sangenMich Hedin Hansen (Cutfather)- Vi sendte den rundt til forskellige artister og pladeselskaber, og der kom en masse gode reaktioner.
Zedd fik lov at prøve den af.
Og i januar fik vi så den berømte mail om, at nu ville de helt sikkert lave den, og de havde fået Katy Perry med på sangen, fortæller Cutfather begejstret.
- Vi hoppede og sprang og var helt oppe at køre.
Indtil da anede vi ikke, om det overhovedet ville blive til noget.
Det var bare lottokuponen, der gav den store gevinst!
Det er ikke ualmindeligt, at sangskrivere og producere ikke møder de store artister, der ender med at indspille deres sange, fortæller han.
Og i dette tilfælde var sangen da også stort set færdigproduceret, da Zedd og Katy Perry overtog den.
Zedd, hvis borgerlige navn er Anton Zaslavski, har stået bag hits med blandt andre Shawn Mendes, Selena Gomez og Troye Sivan.
- Vi har været overraskede over, at den originale demo lyder så identisk med den endelige version.
Vi regnede med, den ville lyde anderledes, for sådan er det i de fleste tilfælde, siger Cutfather, som altså ikke har talt direkte med Katy Perry eller Zedd.
Videoen til '365' har fået over 14 millioner visninger på Youtube på blot et par dage.
En, ifølge Cutfather, sindssyg start.
Og en milepæl, som uden tvivl skal fejres, når producerteamet er samlet igen.
- Vi har ofte prøvet at indgå aftaler med store artister, som er endt med ikke at blive til noget alligevel, så vi ville først fejre det, når singlen kom ud.
Men så skal vi også have en kæmpe skål!
FacebookTwitterKopier linkEmner:København|Youtube




https://www.dr.dk/nyheder/indland/overblik-saadan-faar-laeger-fra-udlandet-tilladelse-i-danmark

IndlandOVERBLIK Sådan får læger fra udlandet tilladelse i DanmarkDer er stor forskel på ansøgningsprocessen for læger fra EU-lande og læger uddannet uden for EU.
Kravene er vidt forskellige til læger uddannet uden for Danmark.
Af Kevin Ahrens19.
feb.
2019 kl.
06.
30 | opdateret 19.
feb.
2019 kl.
12.
17Bemærk: artiklen er mere end 30 dage gammelLæs opAntallet af udenlandske læger i Danmark er bare steget og steget de seneste ti år.
I dag arbejder der flere end 2200 læger, der har taget grunduddannelsen i udlandet, i DanmarkOg hver tiende speciallæge i det danske sundhedsvæsenet har taget mindst deres grunduddannelse i udlandet.
De udenlandske lægerSe andet program af tre af 'De udenlandske læger' nu her på DR TV eller på DR1 mandag 18.
februar klokken 20.
45.
På flere afdelinger på især mindre hospitaler er de udenlandske læger i flertal, som DR-dokumentaren 'De udenlandske læger' har vist.
Læs også:Udenlandske læger nu i flertal på flere afdelinger på danske sygehuseMen når lægerne skal søge om autorisation, altså tilladelse, til at arbejde som læge herhjemme, er der stor forskel på ansøgningsprocessen, alt efter hvor de har taget uddannelsen.
Men hvad er forskellen helt konkret?
Det kan du få overblikket over her:Læger uddannet i EU-landeLæger uddannet i EU-lande som for eksempel Rumænien får mere eller mindre automatisk autorisation.
Det er medlemslandene i EU nemlig blevet enige om.
Herefter er det op til arbejdsgiverne at tage stilling til, om sprogkundskaberne og fagligheden er god nok til at kunne arbejde som læge i Danmark.
Det vil et politisk flertal bestående af Socialdemokratiet, Dansk Folkeparti og Enhedslisten dog nu ændre på.
De mener, at alle læger fra udlandet - også læger fra andre EU-lande - skal bestå en sprogprøve.
Læs også:Politisk flertal for sprogkrav til lægerHvis man har en uddannelse fra et EU-land og er statsborger i et EU-land, skal man udfylde et ansøgningsskema, sende relevante dokumenter fra uddannelsesstedet og betale et gebyr på 1.
206 kroner for selvstændigt virke eller 4.
165 kroner for hver speciallægeanerkendelse.
•Udfyld ansøgningsskema med blandt andet navn, adresse, statsborgerskab og uddannelsesland.
•Dokumentation for navn, fødselsdato, statsborgerskab.
•CV med uddannelse og erhvervserfaring og EU-eksamens- eller andet kvalifikationsbevis.
•Erklæring fra sundhedsmyndighederne i det land, hvor lægen senest har arbejdet, som viser, at der er autorisation.
Eventuelt uddannelseslandets tilladelse til at betegne sig som speciallæge.
•Erklæring fra sundhedsmyndighederne i uddannelseslandet, hvor det fremgår, at uddannelse er i overensstemmelse med EU-reglerne.
•Fuldmagt, hvis en anden person eller et vikarbureau har stået for ansøgningen.
Kilde: Styrelsen for PatientsikkerhedLæger uddannet uden for EULæger fra lande uden for EU skal også betale et gebyr for at arbejde som læge i Danmark, men ansøgerne når så langt, skal de igennem en noget længere proces.
Hvis lægen for eksempel er uddannet i Irak eller Nepal skal ansøgeren nemlig både igennem prøver i dansk, medicinske fagprøver og igennem en evalueringsansættelse på op til et år.
Her er kravene:•Eksamenspapirer og autorisationen fra uddannelseslandet skal verificeres i et system i USA.
Først når de er godkendt sendes ansøgning.
•Bestå en ”prøve i dansk 3”, der svarer til en 9.
klassesprøve, med mindst 7, 7 og 10 i karakter.
•Når sprogprøven er bestået, kan ansøgeren deltage i de medicinske fagprøver, der består af en skriftlig og mundtlig prøve.
I den skriftlige svares der på spørgsmål inden for intern medicin og kirurgi.
I den mundtlige skal lægen blandt andet demonstrere livreddende kompetencer og forklare og redegøre for symptomer, diagnostik og behandling.
•Kursus i dansk sundhedslovgivning, der indeholder tre moduler, som afsluttes med en skriftlig prøve.
•Herefter skal lægen gennemføre en evalueringsansættelse, som lægen selv skal finde.
Her får lægen løn og arbejder under helt almindelige vilkår.
Hvis ansøgeren ikke er speciallæge skal der gennemføres en 12 måneders evalueringsansættelse fordelt på to forskellige specialer.
Uddannede speciallæger skal gennemføre seks måneders evalueringsansættelse inden for ens speciale.
•Derefter kan man søge om autorisation og tilladelse til selvstændigt virke som læge.
Kilde: Styrelsen for PatientsikkerhedAndet program af tre af 'De udenlandske læger' kan ses nu på DR TV eller på DR1 mandag 18.
februar klokken 20.
45.
FacebookTwitterKopier linkEmner:EU|Læger|Uddannelse|Styrelsen for Patientsikkerhed|Irak




https://www.dr.dk/sporten/fodbold/solskjaer-ojner-finaleplads-til-united-efter-sejr-over-chelsea

FodboldSolskjær øjner finaleplads til United efter sejr over ChelseaIfølge den midlertidige træner kan Manchester United spille sig i finalen, hvis man holder nuværende niveau.
)19.
feb.
2019 kl.
05.
54Bemærk: artiklen er mere end 30 dage gammelLæs opDet er bestemt ikke utænkeligt, at Manchester United ender i FA Cup-finalen, hvis mandskabet holder det nuværende niveau.
Det siger holdets midlertidige træner, norske Ole Gunnar Solskjær, efter sejren i femte runde over Chelsea.
- Vi vil ende i finalen, lyder det fra træneren.
2-0-sejren mandag aften var den seneste i en række af hårde udebanekampe, som United-mandskabet har trukket sig sejrrigt ud af.
Nu venter Wolverhampton Wanderers i kvartfinalen - igen på udebane.
- Det bliver en hård kamp mod Wolves, men det virker til, at både vi og fansene kan lide de her udebanekampe.
Det virkede ikke som en udebane med den støtte, vi havde bag målet, siger Solskjær om Chelsea-opgøret.
- Vi tabte finalen til Chelsea sidste år.
Min sidste kamp som spiller var et nederlag til Chelsea i FA Cup-finalen.
Sidste gang, vi slog dem i turneringen, var for 20 år siden, åbenbart.
Flere bejlere til Uniteds fjerdepladsI weekenden skal Manchester United dog rette fokus mod Premier League, hvor holdet i øjeblikket ligger nummer fire.
Søndag møder holdet Liverpool.
De øverste placeringer i tabellen er i øjeblikket besat af Manchester City, Liverpool, Tottenham og Manchester United med Arsenal og Chelsea bare ét point fra at tage Uniteds fjerdeplads.
- Vi møder Liverpool, men både Chelsea, Arsenal og os selv vil kæmpe for den fjerdeplads.
Tre gode hold kæmper om den placering.
Men i dag handlede det om at komme videre til næste runde, lyder det fra Ole Gunnar Solskjær.
Nordmanden har siden december siddet i trænerstolen hos United.
Han overtog efter José Mourinhos fyring og bliver resten af sæsonen, indtil en permanent afløser er fundet.
/ritzau/ReutersFacebookTwitterKopier link




https://www.dr.dk/nyheder/udland/16-stater-sagsoger-trump-nodretstilstand

Udland16 stater sagsøger Trump for nødretstilstandCaliforniens justitsminister mener, at præsidenten misbruger sin magt.
Californiens justitsminister, Xavier Becerra, er frontfører for de 16 stater.
19.
feb.
2019 kl.
05.
40Bemærk: artiklen er mere end 30 dage gammelLæs opAnført af Californien vil 16 amerikanske delstater forsøge at få en domstol til at omgøre præsident Donald Trumps beslutning om at indføre nødretstilstand.
Det skriver nyhedsbureauet Reuters natten til tirsdag dansk tid.
Delstaterne har indgivet et søgsmål mod Trump og hans regering ved en distriktsdomstol i Californien.
Californiens justitsminister begrunder det med, at præsidenten "misbruger" den magt, der knytter sig til embedet.
Og dermed er han på kant med forfatningen.
- Vi lægger sag an mod Trump for at forhindre ham i at frarøve skattepenge, som Kongressen har afsat til folk i vores stater, udtaler justitsminister Xavier Becerra i en erklæring.
Læs også:Donald Trump vil erklære national nødretstilstand ved grænsen til MexicoBecerra har tidligere annonceret, at Californien ville udfordre Trumps beslutning juridisk, fordi delstaten risikerer at miste midler tiltænkt militære projekter, hjælp til katastrofer og andre formål, skriver nyhedsbureauet AFP.
Trump tog fredag det kontroversielle skridt om at indføre nødretstilstand i et forsøg på at få finansieret den mur langs grænsen til Mexico, som han har stillet sine tilhængere i udsigt.
Nødretstilstand giver præsidenten beføjelserPræsidenten har uden held forsøgt at overtale Kongressen til at afsætte 5,7 milliarder dollar til sit grænseprojekt.
Demokraterne i Kongressens to kamre har modsat sig Trumps krav, og uenigheden førte i december til en delvis nedlukning af statsapparatet, fordi politikerne ikke kunne blive enige om en finanslov for 2019.
Den delvise lammelse af den offentlige sektor stod på 35 dage, hvilket er den længste i USA's historie.
En national nødretstilstand giver en præsident beføjelser til i en nødsituation at træffe beslutninger uden om Kongressen.
Eksempelvis ved at omdirigere penge fra Pentagons anlægsbudget til andre formål.
De øvrige 15 delstater i søgsmålet er Colorado, Connecticut, Delaware, Hawaii, Illinois, Maine, Maryland, Michigan, Minnesota, Nevada, New Jersey, New Mexico, New York, Oregon og Virginia.
/ritzau/FacebookTwitterKopier linkEmner:Donald Trump (politiker)|USA|Californien|Sikkerhedspolitik|Hawaii




https://www.dr.dk/nyheder/udland/huawei-stifter-anholdelse-af-direktor-var-politisk-motiveret

HuaweiSe temaUdlandHuawei-stifter: Anholdelse af direktør var politisk motiveretUSA kan på ingen måde knuse os, lyder det fra Ren Zhengfei, der grundlagde den kinesiske telegigant Huawei.
Huaweis administrerende direktør, Ren Zhengfei (billedet), afviser i et interview med BBC, at der foregår lyssky aktiviteter i hans selskab.
)19.
feb.
2019 kl.
05.
50Bemærk: artiklen er mere end 30 dage gammelLæs opDer lå politiske motiver bag, da finansdirektøren for den kinesiske Huawei-koncern i slutningen af 2018 blev anholdt i Canada.
Det siger Ren Zhengfei, der er grundlægger af den kinesiske telegigant, til BBC.
Han tager også det voksende pres mod sin virksomhed fra især USA med oprejst pande.
- Hvis lyset går ud i Vesten, så vil Østen stadig skinne.
Amerika repræsenterer ikke verden.
Selv hvis de overtaler andre lande til ikke at bruge os i en periode, så kan vi altid tilpasse os, siger han.
- USA kan på ingen måde knuse os.
Verden kan ikke droppe os, fordi vi er mere avancerede (end andre i branchen, red.
), tilføjer han.
Meng Wanzhou, der er finansdirektør i Huawei og datter af Ren Zhengfei, blev den 1.
december anholdt i en canadisk lufthavn.
Det skete på anmodning fra USA, som ønsker hende udleveret til mulig retsforfølgelse.
- For det første er jeg uenig i det, USA har gjort.
Denne form for politisk motiveret handling er ikke acceptabel, siger Ren til BBC.
Læs også:Huawei-chef vil løslades: Lover at blive i Canada med fodlænkeMistænkt for at overtræde sanktionerUSA mistænker Meng for at have overtrådt de amerikanske sanktioner mod Iran ved at lyve over for banker.
Hun blev i december ved en domstol i Vancouver løsladt mod kaution, men har forbud mod at forlade landet.
Canada har endnu ikke truffet en beslutning om at udlevere hende til USA.
Huawei, der i flere år været i USA's søgelys for deres angiveligt tætte bånd til Kinas regering, har blankt afvist de amerikanske beskyldninger mod Meng.
Huawei producerer smartphones og netværk til telekommunikation.
I modsætning til mange andre kinesiske selskaber henter Huawei størstedelen af sin omsætning i udlandet.
Flere lande har dog bandlyst Huawei.
Det skyldes bekymringer over, at selskabet spionerer via sit udstyr, der indgår i blandt andet mobilnetværk verden over.
En påstand som Ren igen afviser.
Der er ikke foregået lyssky aktiviteter i Huawei, fastslår han over for BBC.
/ritzau/FacebookTwitterKopier linkEmner:Huawei|USA|BBC|Canada|Kriminalitet




https://www.dr.dk/nyheder/regionale/hovedstadsomraadet/df-forslag-folketinget-i-dag-indfoer-permanent-kontrol-ved-den

KøbenhavnDF-forslag for Folketinget i dag: Indfør permanent kontrol ved den svenske grænseKontrollen skal gælde alle grænseovergange, eksempelvis ved færgerne mellem Helsingør og Helsingborg og for tog og bilister på Øresundsbroen.
Tilbage i 2016 og 2017 foregik kontrollen af rejsende til Sverige både i Danmark - på Københavns Lufthavn / Kastrup Station og på Hyllie Station i Sverige.
Af Marcus Mathiasen Bank og Line Gudnitz Baun19.
feb.
2019 kl.
05.
50 | opdateret 19.
feb.
2019 kl.
13.
09Bemærk: artiklen er mere end 30 dage gammelLæs opFremover kan det være, du skal frem med det rødbedefarvede pas, når du skal tilbage til Danmark efter en tur i det svenske.
I dag fremsætter Dansk Folkeparti nemlig et forslag i Folketinget om, at der indføres permanent grænsekontrol ved grænserne til Sverige.
I 2016 indførte den svenske regering grænsekontrol mellem Danmark og Sverige, og står det til Dansk Folkeparti, skal kontrollen nu gælde i begge retninger.
Det forklarer partiets udlændingeordfører Martin Henriksen (DF).
Grænsekontrollen mellem Sverige og DanmarkFra klokken 12.
00 d.
4 januar 2016 indførte den svenske regering en midlertidig grænsekontrol ved grænsen til Danmark.
Det skete i et forsøg på at få styr på de mange flygtninge, som kom til landet.
Siden blev forklaringen på kontrollen et øget trusselsbillede.
I første omgang skulle kontrollen vare frem til 21.
november samme år, men perioden er siden blevet forlænget gentagende gange.
Grænsekontrollen finder sted ved både Øresundsbroen, færgetrafikken fra Danmark og Tyskland samt i togene fra Danmark.
Kilde: DR- Vi ser gerne, at det bliver indført så hurtigt som muligt, også fordi vi tror, at det vil have en gavnlig effekt for hovedstadsområdet, siger Martin Henriksen.
Dansk Folkeparti skriver i sit forslag, at man mener, at grænsekontrol vil kunne forhindre svensk kriminalitet i at krydse grænsen.
Grænsekontrollen skal gælde alle grænseovergange mellem Danmark og Sverige, som for eksempel ved færgerne mellem Helsingør og Helsingborg og for tog og bilister på Øresundsbroen.
Og ifølge Martin Henriksen er der ressourcer til opgaven.
- Man skal selvfølgelig løbende prioritere ressourcer til politiet, og til forsvaret, hvis det er sådan, at de skal stå for noget af det, og det vil de givetvis skulle, hvis forslaget bliver vedtaget, siger Martin Henriksen.
Pendlertalsmand: Pendlere vil smide håndklædet i ringenHos de pendlere, som dagligt tager turen til og fra Sverige, vil det få store konsekvenser, hvis grænsekontrollen genindføres.
Det vurderer Michael Randropp, der er pendlertalsmand for Kystbanen.
- Risikoen er markant færre afgange og længere rejsetid, og det vil betyde, at der er flere, der vil smide håndklædet i ringen og sige, nu kan vi ikke mere.
Nu er vi nødt til at arbejde i det land, vi bor i og ikke den region, vi bor i, siger han.
Samtidig mener Michael Randropp, at grænsekontrol vil give varige skader på den kollektive trafik.
- Det varer rigtig lang tid, før man tilvælger den kollektive trafik igen, til skade for os allesammen, vurderer han.
Martin Henriksen mener dog ikke, at pendlerne har noget at bekymre sig om.
- Man skal lade være med at se spøgelser ved højlys dag.
Grænsekontrol vil være i Danmarks og hovedstadsområdets interesse, siger Martin Henriksen.
Han påpeger, at grænsekontrollen ved den tyske grænse også blev mødt med skepsis.
- Nu har den grænsekontrol kørt et godt stykke tid, og bekymringerne er blevet gjort til skamme.
Det fungerer rigtigt godt, der er stort set ikke nogen gener.
Så det skal også nok komme til at fungere fint ved den svenske grænse, vurderer Martin Henriksen.
LA afviser, S afventerDet bliver dog ikke med Liberal Alliance ved roret, at der bliver indført permanent grænsekontrol mellem Sverige og Danmark.
Sådan lyder det fra Joachim B.
Olsen, der er udlændingeordfører for partiet.
- Det ville være at skyde gråspurve med kanoner, siger han.
Dansk Folkeparti begrunder bl.
a.
forslaget med bandeproblemer i hovedstadsområdet - problemer som - ifølge partiet - en grænsekontrol vil kunne hjælpe på.
Men ifølge Joachim B.
Olsen skal man lade den opgave være op til efterretningstjenesterne.
- Den danske- og den svenske efterretningstjeneste arbejder tæt sammen, og er der personer, som man skal have en særlig opmærksomhed på, så er der et tæt samarbejde mellem Sverige og Danmark på de områder, siger Joachim B.
Olsen.
Hos Socialdemokratiet vil man ikke afvise, at grænsekontrol kan blive aktuelt.
Her afventer man politiets vurdering, siger Mattias Tesfaye.
- Vi mener ikke, det er noget, vi politikere skal beslutte, siger Mattias Tesfaye og fortsætter.
- Det må bygge på en politifaglig vurdering, og i det omfang politiet mener, der er behov for det, så er vi positive overfor at se på det.
Det har ikke været muligt at få en kommentar fra Rigspolitiet, idet de ikke kommenterer på lovforslag.
FacebookTwitterKopier linkEmner:Dansk Folkeparti|Joachim B.
Olsen (politiker)|Martin Henriksen (politiker)|Sverige|Trafik




https://www.dr.dk/nyheder/viden/teknologi/rengoering-i-rummet-se-harpun-gennembore-rumaffald

TeknologiRengøring i rummet: Se harpun gennembore rumaffald En europæisk satellit har netop haft succes med test af en harpun, der skal fange affald i rummet.
Den europæiske satellit RemoveDEBRIS skal teste flere forskellige teknologier til at rydde op i rummet.
Her ses den kort inden, den bliver sendt i kredsløb fra ISS i 2018.
(© Nasa)Af Maria Lise Behrendt19.
feb.
2019 kl.
06.
30Bemærk: artiklen er mere end 30 dage gammelLæs opDet er ikke kun her på jorden, at affald mange steder ligger og flyder.
Det gør det også i rummet.
Eller: Det svæver.
Men du forstår pointen.
Èn satellit - flere teknologier RemoveDEBRIS-satellitten vejer 100 kilo.
Det gør den til den største satellit, der er sendt i kredsløb fra ISS.
Projektet er støttet af EU og ledet af engelske Surrey Space Center under University of Surrey.
Satellitten har til formål at demonstrere flere teknologier, som kan bruges til at rydde op i rummet:Et net, som kan indfange små satellitter.
Et 3D-kamera, der skal kortlægge placering og hastighed på rumskrot.
En harpun, der kan spidde og indsamle rumskrot.
Et stort sejl.
som skal bremse satellitten og få den til at styrte mod jordens atmosfære.
Derfor arbejder flere forskere, virksomheder og organisationer på projekter, der fx indsamler rumskrot, så vi undgår alvorlige sammenstød eller en fremtid, hvor rummet må lukkes for trafik på grund af kollisionsfare.
Et af de projekter er satellitten RemoveDEBRIS.
Den har netop haft succes med sin tredje - og mest krævende test: At skyde en harpun afsted med 20 m/s og spidde et panel fra en satellit, som var monteret på enden af en 1,5 meter lang arm, mens satellitten er i kredsløb.
Til marts skal satellitten stå sin største og sidste test, når den blæser et sejl op, som skal få den til at styrte mod atmosfæren, hvor den brænder op.
Læs også:Rumaffald: Harpun skal skyde gamle satellitter nedIdeen er, at satellitter i fremtiden kan udstyres med et lignende sejl, som gør dem i stand til at selvdestruere efter endt tjeneste i stedet for at svæve “døde” rundt i rummet.
Herunder kan du se videoen af harpunen, der spidder "et stykke" satellit:To satellitter smadrer sammenIfølge den europæiske rumorganisation, ESA, svæver millioner af stykker affald rundt i rummet.
Langt størstedelen er dog så små, at de ingen fare udgør.
De farlige stykker er dem på over 10 centimer.
Og dem vurderer ESA, at der er omkring 34.
000 af.
Mere end 20.
000 er under konstant overvågning.
I 2009 oplevede vi for første gang et alvorligt sammenstød i rummet, da den amerikanske satellit Iridium 33 smadrede sammen med den russiske satellit Cosmos-2251, som ikke havde været under kontrol siden 1995.
Sammenstødet foregik ved næsten 42.
000 km/t, og de to satellitter blev efterfølgende til mere end 2.
000 skrot-stykker.
Flere gange har den internationale rumstation, ISS, også været nødt til at skifte kredsløb på grund af fare for at kollidere med rumaffald.
Flere løsninger - også en danskRemoveDEBRIS er ikke det eneste rum-oprydningsprojekt, der arbejdes på.
På Stanford University i Californien præsenterede forskere i 2017 en “robotgriber” med klæbepuder, som er inspireret af gekkoens evne til at klatre op ad lodrette overflader.
Den japanske rumagentur, JAXA, forsøgte sig i 2017 med deres Kountori 6-fartøj, som ved hjælp af lange kabler og jordens magnetfelt skulle kunne trække døde satellitter ud af kredsløb.
Efter blot en uge røg Kontouri 6 dog selv ud af kredsløb - uden at have virket.
Også herhjemme forskes der i løsninger på rumskrot-problemet.
På Aalborg Universitet præsenterede forskere tilbage i 2012 det, de selv kaldte en “satellitbremse”, som skal sænke hastigheden på udtjente satellitter og bringe dem hurtigere mod atmosfæren.
FacebookTwitterKopier linkEmner:Den Internationale Rumstation|European Space Agency|Videnskab|Affald|USA




https://www.dr.dk/nyheder/indland/eksperter-kritiserer-flyselskaber-de-goer-det-ofte-svaert-faa-kompensation

IndlandEksperter kritiserer flyselskaber: De gør det ofte svært at få kompensationDet kan koste Norwegian over en million kroner, at 260 flypassagerer blev fanget flere dage i Thailand.
Flyselskabet Norwegian risikerer at skulle udbetale en stor kompensation til de mange passagerer, der i flere dage har været fanget i Bangkok.
Af Mark Lindved Norup og Kevin Ahrens19.
feb.
2019 kl.
06.
02Bemærk: artiklen er mere end 30 dage gammelLæs opDet kan blive en dyr omgang for Norwegian, at et af flyselskabets maskiner i fredags fik tekniske problemer i Bangkok og ikke kunne flyve mod København.
Det betød, at 260 passagerer blev forsinkede og dermed formentlig har krav på kompensation.
Da rejsen fra Thailand er længere end 3.
500 kilometer uden for EU, har de hver især krav på 600 euro (4.
477 kroner), hvis det bliver vurderet, at forsinkelsen ikke skyldes usædvanlige omstændigheder, som flyselskabet ikke er herre over.
Det vil i så fald koste Norwegian over 1,1 million kroner.
Læs også:Danskere strandet i Bangkok på anden dag: Norwegian håber at flyve dem hjem mandagTil trods for at de fælles EU-regler på området er helt tydelige, er det ikke altid lige til for passagererne at få den økonomiske kompensation, som de har krav på.
Flyselskaber laver krumspringDet fortæller flere af de aktører, der arbejder med at hjælpe forsinkede flyrejsende.
Kompensation ved aflysningDu har ret til:250 euro for flyvninger på højst 1.
500 km.
400 euro for flyvninger over 1.
500 km inden for EU, og for flyvninger mellem 1.
500 og 3.
500 km uden for EU.
600 euro for flyvninger, som er længere end 3.
500 km uden for EU.
Du får blandt andet ikke kompensation, hvis:Aflysningen skyldes usædvanlige omstændigheder som nogle strejker, politisk uro eller sikkerhedsproblemer, som flyselskabet ikke kunne have undgået.
Du har fået besked om aflysningen mindst 2 uger før den planlagte afrejse.
Læs mere om reglerne for kompensation på Forbrugerrådet Tænks hjemmeside.
- Vi ser de her flyselskaber lave alle mulige krumspring for ikke at skulle udbetale kompensation, og vi har set mange gange, at de besværliggør klageprocessen og giver afslag, som viser sig ikke at være berettiget efterfølgende, siger Vibeke Myrtue Jensen, der er politisk rådgiver inden for transport i Forbrugerrådet Tænk.
Vibeke Myrtue Jensen er politisk rådgiver i Forbrugerrådet Tænk.
(© Forbrugerrådet TÆNK)Hun anbefaler alle passagererne at klage til Norwegian, når de er kommet hjem.
Og skulle de få et afslag der, skal de henvende sig til Trafik-, Bygge- og Boligstyrelsen.
Virksomheden Flyhjælp, der hjælper med at indhente kompensation hos flyselskaberne, oplever også, at det til tider kan være svært for passagerer at komme igennem med deres retmæssige krav, fortæller direktør Gustav Thybo.
Ingen juridiske konsekvenserHan mener, at en del af årsagen skal findes i manglende sanktioner fra myndighedernes side, når flyselskaber ikke overholder deres økonomiske forpligtelser over for forsinkede passagerer.
Det har ikke nogen juridiske konsekvenser for dem.
Gustav Thybo, adm.
direktør i Flyhjælp.
- Flyselskaber kan i mange tilfælde slippe afsted med at undlade at informere passagerne om deres rettigheder, uden at det får konsekvenser.
- Det har ikke nogen juridiske konsekvenser for dem.
Det vil sige, at hvis flyselskabet ikke overholder forpligtigelsen, så er der ikke en myndighed eller en domstol, der kan sanktionere dem for manglende overholdelse, fortæller han.
Størstedelen af de forsinkede passagerer i Bangkok er efterhånden kommet hjem, men der sidder stadig 50 tilbage i den thailandske hovedstad, som Norwegian med egne ord ’gør alt for’ at få hjem.
Ifølge Norwegian er de indlogeret på hoteller i byen, og de bliver holdt opdateret om situationen per sms.
Flyselskabet skal også afholde de udgifter, der er i den forbindelse.
FacebookTwitterKopier linkEmner:Flyselskaber|Norwegian|EU|Trafik|Thailand




