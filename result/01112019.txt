https://www.dr.dk/sporten/fodbold/superliga/forrygende-langskud-skaffer-point-til-horsens

SuperligaForrygende langskud skaffer point til HorsensLars Olsen fik fredag sit første point som Esbjerg-træner, da holdet spillede 1-1 på hjemmebane mod Horsens.
01.
nov.
2019 kl.
21.
10Læs opLars Olsen fik et point i sin første kamp som træner for Esbjerg, da holdet fredag aften spillede 1-1 på hjemmebane mod AC Horsens i 3F Superligaen.
Lars Olsen fik den bedst tænkelige start på trænerlivet hos vestjyderne, da angriberen Yuri Yakovenko efter to minutter bragte hjemmeholdet foran, men kort før pausen udlignede Louka Prip for Horsens.
Både Horsens-angriber Jannik Pohl og Esbjerg-angriber Adrian Petre havde store muligheder for at sikre deres hold sejren.
Efter kampen ligger Esbjerg på 13.
-pladsen med ti point, mens Horsens ligger på 11.
-pladsen med 15 point.
Lars Olsen på plads til sin debutkamp som cheftræner for Esbjerg.
Esbjerg kom bedst fra start, da holdet scorede i kampens første angreb.
Midtbanespillerne Mathias Kristensen og Joni Kauko kombinerede sig igennem Horsens forsvar, inden Kauko spillede bolden fladt ind foran målet, hvor Yakovenko gled den i nettet.
Herefter tog Horsens initiativet, men først efter en halv time kom holdet tæt på en udligning.
Først måtte Esbjergs back Daniel Anyembe redde Ayo Simon Okosuns skud fra at gå i nettet, og kort efter strøg Jonas Thorsens indlæg gennem feltet og ramte stolpen.
Fem minutter før pausen faldt udligningen så, da Louka Prip drejede rundt om sig selv på kanten af feltet og sendte bolden over i det lange målhjørne.
Horsens kom bedst ud efter pausen og var hurtigt tæt på at tage føringen, da Jannik Pohl fra tæt hold headede lige på Esbjerg-målmand Jeppe Højbjerg.
I jagten på sejren kom Esbjerg længere frem på banen, og med 20 minutter tilbage blev Adrian Petre spillet fri i feltet, men selv om han var tæt på mål, brændte han.
Med fem minutter tilbage fik Kauko en god chance, men han kunne ikke prikke bolden i mål, og dermed måtte Lars Olsen nøjes med det ene point.
/ritzau/FacebookTwitterKopier linkEmner:Adrian Petre (fodboldspiller)|Esbjerg|Horsens|Joni Kauko (fodboldspiller)|Fodbold




https://www.dr.dk/sporten/haandbold/kvindeligaen/formstaerke-koebenhavn-henter-fjerde-ligasejr-i-traek

KvindeligaenFormstærke København henter fjerde ligasejr i trækKøbenhavn Håndbold fortsatte med at vinde, da Silkeborg-Voel hjemme blev slået med syv mål i HTH Ligaen.
Mia Rej var ustyrlig for København Håndbold i fredagens kamp.
01.
nov.
2019 kl.
21.
30Læs opKøbenhavn Håndbold spillede sig fredag på tredjepladsen i HTH Ligaen med den fjerde ligasejr i træk.
Københavnerne tog hjemme imod Silkeborg-Voel, og det endte med en ganske sikker hjemmesejr på 29-22.
Dermed nåede København på 16 point ligesom Herning-Ikast, men København ligger på tredjepladsen med en bedre målscore.
Silkeborg-Voel ligger nummer fem med 15 point.
København var ganske komfortabelt foran i pausen efter også at have ført 13-7 undervejs i første halvleg.
Ustyrlig Mia RejSilkeborg-Voel kom dog på 10-13, men i halvlegens sidste minutter scorede København tre gange i træk og gik ind til anden halvleg foran 16-10.
Profilen Mia Rej var nærmest ustyrlig i de første 30 minutter, og hun sørgede med sin niende scoring netop for pauseføringen på seks mål.
I anden halvleg scorede hun en enkelt gang, da København ganske sikkert holdt afstanden til gæsterne gennem resten af kampen.
Viborg HK tabte hjemme 23-24 mod Ajax København, der havde tabt fire kampe i streg forinden.
/ritzau/FacebookTwitterKopier linkEmner:København|Silkeborg-Voel KFUM|HTH Køkkener|Silkeborg|Håndbold




https://www.dr.dk/nyheder/kultur/en-mand-koebte-en-cheeseburger-i-island-efter-10-aar-er-den-her-endnu

KulturEn mand købte en cheeseburger i Island.
Efter 10 år er den her endnuEn ti år gammel burger er gået viralt.
En 10 år gammel burger med pomfritter er udstillet i Snotra House, et vandrehjem i Thykkvibaer, i det sydlige Island.
Af Malthe Sommerand01.
nov.
2019 kl.
22.
47Læs opFor 10 år siden lukkede alle McDonalds-restauranter i Island.
Men der er stadigt én McDonalds-cheeseburger tilbage i landet.
Den er købt af Hjortur Smarason, der havde hørt, at en McDonalds-burger aldrig bliver nedbrudt.
Han købte derfor en cheeseburger-menu i 2009, lige inden de sidste restauranter lukkede, og har eftersigende gemt den siden da.
I 2012 fik Hjortur Smarason cheeseburger-menuen udstillet på Islands Nationalmuseum, da man mente, at den var med til at fortælle en historie om beslutningen om at lukke landets McDonalds-restauranter.
Efter et par år på museet ville kuratorerne ikke længere have den udstillet, da man ikke ønskede at udstille mad.
Desuden spiste gæsterne af pomfritterne.
Hjortur Smarason gav derfor menuen til vandrerhjemmet Snotra House i det sydlige Island, der udstillede den i en montre på vandrerhjemmet.
Hjortur Smarason følger i døgndrift, hvordan hans cheeseburger-menu nedbrydes.
Efter 10 år er den der endnu.
Her har burgeren med frites nu levet en stille tilværelse og rundede i denne uge 10 år.
Og den er her endnu.
- Den gamle fyr er der stadig og har det godt.
Den ser faktisk stadig god ud, siger vandrerhjemsejer Siggi Sigurdur til britiske BBC.
- Det er selvfølgelig en gimmick, men det får dig til at tænke over, hvad du spiser.
Der er ingen skimmel (på burgeren, red.
), det er kun papirindpakningen, der ser gammel ud.
Efter sigende kommer folk valfartende for at se burgermenuen.
Ligesom den livestream, der hele tiden sender livebilleder af burgermenuen, har 400.
000 daglige besøgende.
Så vidt den islandske burgermenu.
For det er før blevet påstået, at McDonalds-burgere aldrig nedbrydes.
I 2010 påstod amerikanske Karen Hanrahan, at en burger, hun købte tilbage i 1996, efter fjorten år ikke så anderledes ud end den dag, hun havde købt den.
Og i 2010 købte New York-fotograf Sally Davies et Happy Meal og tog et billede af det dagligt i seks måneder.
Hun påstod, at det ikke gik i forrådnelse, lugtede dårligt eller viste nogle tegn på at gå i opløsning.
FacebookTwitterKopier linkEmner:Island|Fastfood-spisesteder|McDonalds|BBC|Restauranter




https://www.dr.dk/nyheder/kultur/rage-against-machine-genopstaar-i-2020

KulturRage Against the Machine genopstår i 2020Det ikoniske rockband fra 1990'erne drager på mindre turné i USA til foråret.
Rage Against The Machine med Zach de la Rocha i spidsen blev også gendannet i 2007, hvorefter de spillede sammen i fire år.
Af Oliver Batchelor01.
nov.
2019 kl.
18.
50Læs opEfter ni års fravær er det californiske rapmetal-band Rage Against the Machine nu på vej tilbage på scenen.
Ifølge flere internationale medier, heriblandt Forbes, skal bandet med den fyrige Zach de la Rocha i front på en mindre turné i USA til foråret.
Bandet skal optræde i staterne Texas, New Mexico og Arizona samt to gange på den store festival Coachella i Californien til april.
Koncertdatoerne blev i dag offentliggjort på bandets profiler på sociale medier, men uden den helt store mediebevågenhed.
Nu bekræfter en af bandets mangeårige samarbejdspartnere, Wayne Kamemoto, ifølge Forbes, at den er god nok.
Spillede på RoskildeRage Against the Machine, der spillede på Roskilde Festival i 1996, har ikke meldt ud, om bandet spiller andre koncerter end de nævnte.
Oprindelig var bandets velmagtsdage i perioden fra 1991 til 2000.
Men de fire hårdtslående musikere gjorde comeback i 2007 og blev sammen indtil 2011.
Rage Against The Machine: Killing In The NameUdover Zack de la Rocha består Rage Against the Machine af guitarist Tom Morello, trommeslager Brad Wilk og bassist Tim Commerford.
Rage Against the Machine har udgivet fire studiealbum.
Bandets selvbetitlede debutalbum omfattede de stærkt politiske numre 'Killing in the Name', 'Take the Power Back' og 'Wake Up'.
FacebookTwitterKopier linkEmner:USA|Pop og rock|Californien|Roskilde Festival|Instagram




https://www.dr.dk/nyheder/indland/hver-anden-klage-over-akut-tvangsfjernede-born-far-medhold

IndlandHver anden klage over akut tvangsfjernede børn får medholdAnkestyrelsen ophæver afgørelser på stribe.
Siden 2016 har hver anden forælder, der har klaget over, at deres barn var blevet tvangsfjernet akut fra hjemmet, fået afgørelsen ophævet.
01.
nov.
2019 kl.
22.
12Læs opNår børn bliver tvangsfjernet akut, sker det tit på et fejlagtigt grundlag.
Siden 2016 har hver anden forælder, der har klaget over, at deres barn var blevet tvangsfjernet akut fra hjemmet, fået afgørelsen ophævet af Ankestyrelsen.
Det skriver Kristeligt Dagblad på baggrund af en rapport, som Ankestyrelsen offentliggjorde fredag.
Styrelsen begyndte at registrere klagerne over de akutte tvangsfjernelser i 2016.
Fra da og indtil 2018 er der optalt 229 klager.
Ankestyrelsen har ophævet 115 af dem, og antallet af ophævede afgørelser har været stabilt over perioden.
Sagerne kaldes foreløbige anbringelser uden samtykke.
De adskiller sig fra de øvrige tvangsanbringelser ved, at barnet bliver fjernet fra hjemmet, før kommunens børne- og ungeudvalg har nået at behandle sagen.
Når der netop er tale om sager, hvor det er vigtigt at handle hurtigt, vil der forekomme fejl i sagsbehandlingen.
Det vurderer Birgitte Arent Eiriksson, der er vicedirektør i den juridiske tænketank Justitia.
Hun kalder dog samtidig tallene for problematiske.
- Vi skal huske på, at når man tvangsfjerner et barn uberettiget, så lider barnet og forældrene også overlast.
Familierne står i en meget sårbar situation, og derfor er det vigtigt, at man træffer afgørelser på en omhyggelig og retmæssig forsvarlig måde, siger hun til Kristeligt Dagblad.
Birgitte Arent Eiriksson mener, at antallet af ophævede afgørelser viser, at kommunen ikke træffer de rigtige afgørelser.
Ankestyrelsen angiver i rapporten ikke, hvad årsagerne er til, at hver anden afgørelse ændres.
I en mail til avisen skriver styrelsen dog, at der "erfaringsmæssigt ophæves en del sager på grund af formelle mangler som eksempelvis manglende forsøg på at få samtykke".
Desuden er der tilfælde, hvor styrelsen mener, at der ikke er et akut grundlag for at træffe afgørelsen.
Barnet er altså ikke i øjeblikkelig fare.
I samme rapport fremgår det, at flere børn end nogensinde før bliver fjernet fra forældrene mod forældrenes vilje.
Antallet af anbringelser uden samtykke - tvangsfjernelser - er steget årligt siden 2007.
Dengang blev cirka 1200 børn tvangsfjernet, mens det i 2018 var omkring 2700 børn, som blev tvangsfjernet fra forældrene.
/ritzau/FacebookTwitterKopier linkEmner:Ankestyrelsen|Forældre og børn|Socialforhold|Kristeligt Dagblad|Offentlig forvaltning




https://www.dr.dk/nyheder/regionale/oestjylland/letbanens-passagerer-venter-og-venter-det-er-ikke-en-kaempe

Aarhus LetbaneSe temaØstjyllandLetbanens passagerer venter og venter: ’Det er ikke en kæmpe overraskelse, at toget er aflyst’Letbanen har i denne uge været ramt af store udfordringer.
Kulde har drillet letbanen i løbet af ugen.
Af Malte Nørgaard og Sine Pam01.
nov.
2019 kl.
20.
15Læs opKulde har drillet letbanen i Aarhus og omegn det meste af ugen, da køreledningerne har været så kolde, at togene har holdt stille mange gange.
Både tirsdag og onsdag blev flere afgange aflyst på grund af frost på køreledningerne.
Fredag måtte flere passagerer igen kigge langt efter deres aflyste og forsinkede tog, denne gang på strækningen mellem Odder og Mårslet.
Det var derfor nogle ærgerlige passagerer, der stod og ventede, da DR Nyheder besøgte Mårslet Station syd for Aarhus.
Lene Christine Konrad, studievejleder- Det er træls.
Det betyder, at jeg kommer for sent.
- Det kommer ikke som en kæmpe overraskelse, at toget er aflyst.
- Når letbanen virker, er den super smart.
Men det kan være lidt svært at planlægge noget, når jeg ikke ved, om letbanen kører.
Jeg vil dog sige, at det ikke er så slemt, som mange gør det til.
Tobias Hjertmann Laursen, højskolelærer- Det er lidt frustrerende, at vi skal stå her.
Men jeg kunne selvfølgelig også have valgt at tage et tidligere tog, så jeg havde været på den sikre side.
- Vi er meget vant til, at tingene skal gå efter en skarp plan.
Men hvis man ikke kan leve med, at det ikke går efter den skarpe plan, så må du tage af sted lidt før.
Nikolaj Rimer, studerende- Det betyder, at det hele bliver lidt presset.
Så får jeg rigtig travlt, når jeg skal videre i skole.
- Der må være en rigtig god forklaring på, at toget ikke kører.
Men jeg ved faktisk ikke, hvorfor vi igen står og venter.
- Det kunne være fedt, hvis den var mere pålidelig.
Det er ikke så sjovt, når jeg ikke kan regne med, at den kører.
Letbanen er begyndt at køre iskørsel om natten for at fjerne isen fra køreledningerne, og der er ligeledes købt nyt materiel til at fjerne isen, men det kommer først hjem til januar, forklarede letbanens ledelse tidligere på ugen.
FacebookTwitterKopier linkEmner:Togtrafik|TV 2 (tv-kanal)|Aarhus|Mårslet|Trafik




https://www.dr.dk/nyheder/udland/thailand-abner-fodbolddrenges-grotte-turister

Drenge fanget i grotteSe temaUdlandThailand åbner fodbolddrenges grotte for turisterOmkring 2.
000 dukkede op på åbningsdagen for den dramatiske kulisse, der blev verdenskendt forrige sommer.
Interessen for Tham Luang-grotten har været stor, siden 12 fodbolddrenge og deres fodboldtræner blev fanget i 17 dage sidste år.
01.
nov.
2019 kl.
21.
07Læs opEt thailandsk fodboldhold tiltrak sig sidste år verdens opmærksomhed, da det blev fanget i en grotte i den nordlige Chiang Rai-provins.
Fredag blev grotten, hvor de 12 drenge og deres træner måtte tilbringe 17 dage, inden de blev reddet ud af et internationalt hold af dykkere, åbnet for turister.
Det skriver BBC.
Omkring 2.
000 turister var mødt op til åbningsceremonien ved Tham Luang-grotten.
Turisterne blev efter ceremonien lukket ind i grotten 20 ad gangen.
Grotten vil fremover være åben for turister fra klokken 8.
30 til 16.
30, skriver Bangkok Post.
Grotten blev verdenskendt, da de 12 drenge på mellem 11 og 16 år, blev fanget, da vandet steg på grund af store nedbørsmængder i juni 2018.
Adskillige eksperter fra en lang række lande tilbød deres hjælp for at få drengene ud af grotten.
Der var frygt for, at drengene var døde.
Dykkere ledte efter dem, og efter ti dage blev de fundet af en britisk dykker.
De var alle i live.
Dykkere bragte mad, vand og medicin ind til de indespærrede drenge, der befandt sig på en mudderbanke næsten fire kilometer fra grottens indgang.
De havde blandt andet klaret sig ved hjælp af meditation, som træneren lærte dem.
Omkring 90 dykkere deltog i redningsaktionen, hvor drengene blev bragt ud en efter en og i bedøvet tilstand.
En enkelt dykker mistede livet under indsatsen.
Interessen for grotten har været enorm siden redningsaktionen sidste sommer.
Således har op mod en million mennesker besøgt Tham Luang-grotten det seneste år - dog uden at gå ind i grotten, skriver Bangkok Post.
Streamingtjenesten Netflix har sikret sig rettighederne til at producere en miniserie om redningsaktionen i Tham Luang-grotten.
/ritzau/FacebookTwitterKopier linkEmner:Turisme|Bangkok|Netflix|BBC|Thailand




https://www.dr.dk/nyheder/regionale/midtvest/ikke-eksisterende-sygehus-i-norge-danner-grundlag-danske-besparelser-det

Midt- og VestjyllandIkke-eksisterende sygehus i Norge danner grundlag for danske besparelser: 'Det er på grænsen til skræmmende'Et ekspertudvalg tog blandt andet udgangspunkt i et ikke-eksisterende sygehus i Norge, da de skulle fastsætte, hvor store effektiviseringer landets nye supersygehuse skulle levere.
Når personalet rykker ind på de nye supersygehuse skal de spare otte procent.
Af Rasmus Gade Østergaard og Mia Vognstoft Vad01.
nov.
2019 kl.
22.
00 | opdateret 04.
nov.
2019 kl.
13.
26Læs opEt norsk sygehus er en del af grundlaget for, at danske læger, sygeplejersker og andet sundhedspersonale skal spare otte procent, når de rykker ind i de nye supersygehuse i hele landet.
Her ligger de nye supersygehuseDet er de fire supersygehuse i Gødstrup, Aarhus, Odense og på Nordsjælland, sagen drejer sig om.
Det er vurderet, at personalet kan effektivisere så meget på alle fire, at man kan spare otte procent.
Ved det norske sygehusbyggeri effektiviserede nordmændene hele 11 procent.
Der er bare ét problem: Det norske sygehus blev aldrig bygget.
Alligevel brugte et ekspertudvalg, der blev nedsat af staten for snart ti år siden, beregningerne derfra til at anbefale, hvor meget personalet på de kommende supersygehuse i Danmark vil kunne effektivisere.
Eksperterne henviste samtidig til tal fra Aalborg Sygehus, som hospitalsdirektøren i dag ikke kan genkende.
Det er fagbladet Dagens Medicin, der sår tvivl om baggrunden for ekspertudvalgets arbejde.
Det var jo et estimat, som blev lavet på et projekt, der senere hen ikke blev gennemført.
Så man kan ikke bevise, at der kunne spares 11 procent.
Helle Gaub, daværende udviklingschef for sundhedsbyggeri i COWIUdviklingschef: 'Det er på grænsen til skræmmende'Da anbefalingerne blevet lavet for 10 år siden, var Helle Gaub udviklingschef for sundhedsbyggeri i rådgivningsvirksomheden COWI.
Hun var med til at lave beregningerne til det norske byggeri.
Helle Gaub er overrasket over, at netop de ligger til grund for effektiviseringskravet til de kommende supersygehuse.
- Jeg synes, det er interessant - og på grænsen til skræmmende, siger hun.
Helle Gaub mener ikke, at ekspertudvalget kan bruge tallet med 11 procents besparelser fra det norske sygehusbyggeri til at beslutte, at man kan spare otte procent på supersygehusene - især med tanke på, at det norske sygehus aldrig blev til virkelighed.
- Det var et estimat, som blev lavet på et projekt, der senere hen ikke blev gennemført.
Så man kan ikke bevise, at der kunne spares 11 procent, siger Helle Gaub, der i dag er projektchef for byggeriet af Sjællands Universitetshospital i Køge.
Beregningerne fra Norge står Helle Gaub på mål for, men hun mener ikke, at de kan overføres én til én til de danske sygehusbyggerier, fordi det var nogle helt andre forhold i Norge.
Det er rigtig bekymrende og uacceptabelt, at det er så usikkert et grundlag, som kravene til os er fastlagt ud fra, siger Laila Garsdal, der er sygeplejerske og fællestillidsrepræsentant i Herning.
Sygeplejerske: 'Jeg er målløs'I ekspertudvalgets anbefaling henviser de også til effektiviseringer på op til 15 procent, da Aalborg Sygehus fik en ny fløj i 00'erne, skriver Dagens Medicin.
Men det tal kan hospitalsdirektør Jens Ole Skov ikke genkende.
- Jeg ved ikke, hvor de 15 procent stammer fra, det har jeg ingen erindringer om, siger han.
- Der er klart nogle gevinster ved at få et nyt hospital, men der er også nogle ting, der bliver dyrere, siger Jens Ole Skov.
I Herning er sygeplejerske og fællestillidsrepræsentant Laila Garsdal en af dem, der får ny arbejdsplads, når sygehuset i Gødstrup åbner.
Det er jo en skandale, hvis det er nogle tal, der mere eller mindre er grebet ud af den blå luft.
Peter Hvelplund, sundhedsordfører for EnhedslistenHun er chokeret over at høre om grundlaget for, hvorfor hun og hendes kollegaer skal arbejde otte procent mere effektivt, når de rykker ind i de nye omgivelser.
- Jeg blev faktisk lidt målløs og indigneret over det, siger Laila Garsdal.
- Jeg tænker, at det er rigtig bekymrende og uacceptabelt, at det er så usikkert et grundlag, som kravene til os er fastlagt ud fra, siger hun.
Minister kaldt i samrådFormanden i Region Midtjylland, Anders Kühnau (S), er ikke glad for at høre om, hvordan besparelsesprocenten på sygehuset i Gødstrup er blevet sat fastsat.
- Jeg er overrasket over, at det har været så dårligt et grundlag, man har haft for at fastsætte en effektiviseringsprocent på sådan et stort sygehus, siger han.
Sundhedsordfører fra Enhedslisten, Peter Hvelplund, er heller ikke begejstret for de nye informationer.
- Det er en skandale, hvis det er nogle tal, der mere eller mindre er grebet ud af den blå luft, eller hvis der i hvert fald ikke er nogen faglig evidens for, at man kan effektivisere så meget.
Peter Hvelplund har kaldt sundhedsminister Magnus Heunicke (S) i samråd om sagen den 11.
november for at få en afklaring.
Når man sætter sig ind i sagen, mener jeg ikke, at der nødvendigvis skal pilles ved noget.
Kjeld Møller Pedersen, professor i sundhedsøkonomi og medlem af ekspertudvalget- Vi bliver også nødt til at se på forudsætningerne bag, så vi undgår, at det bliver patienter og personale, der kommer til at betale prisen for, at man har siddet og fiflet med nogle excel-ark, siger han.
De otte procents effektiviseringer gælder ikke kun for det kommende sygehus i Gødstrup - men også supersygehusene i Odense og på Nordsjælland.
Professor afviser kritikkenProfessor i sundhedsøkonomi Kjeld Møller Pedersen var med i det omtalte ekspertudvalg fra 2007 til 2013, og han mener ikke, at kritikken af udvalgets anbefalinger er berettiget.
- Når man sætter sig ind i sagen, mener jeg ikke, at der nødvendigvis skal pilles ved noget, siger han.
Han påpeger, at der i anbefalingerne også var andre eksempler på, at man har kunne effektivisere en del, når nye sygehuse er blevet taget i brug.
- Der var både nogle amerikanske data, og det norske eksempel var ét eksempel blandt flere, siger Kjeld Møller Pedersen.
Kjeld Møller Pedersen henviser til, at ekspertudvalget også fra regionerne fik estimater på, hvor store effektiviseringer regionerne selv mente, der kunne opnås på de nye sygehuse.
- De her krav er en kombination af, hvad regionerne selv har skønnet, der kunne opnås af produktivitetsgevinster kombineret med erfaringer andre steder fra, hvor man har været i gang med lignende byggerier.
Og det er på den måde, at tallene er kommet til verden, siger han.
Kan du forstå, at sundhedspersonale føler sig indigneret over at høre det her?
- Nej, men jeg kan forstå, hvis de ikke føler sig informeret.
For når jeg taler med folk, kan de faktisk godt forstå, hvad det handler om.
- Det svarer til, at hvis du køber en ny bil, så ved du, at den fungerer bedre end den 15 år gamle bil, du lige har solgt, siger Kjeld Møller Pedersen.
Rettelse i første linje (tirsdag 5.
nov kl.
10.
45): "8 procent om året" er rettet til "8 procent", da det ikke er en årlig besparelse.
Rettelse i underrubrik (mandag 4.
nov.
kl.
13.
26): Det tydeliggøres, at det ikke-eksisterende norske sygehus er ét af flere eksempler, som til sammen har ført til anbefalingen.
Rettelse (mandag 4.
nov.
kl.
13.
26 i afsnit om, hvilke sygehuse der skal spare 8 procent): Aarhus udgår (Aarhus skulle oprindeligt spare 8 procent som de andre, men Region Midtjylland har siden nedjusteret til 6 procent for Aarhus’ vedkommende).
Tilføjelse (mandag 4.
nov.
kl.
13.
26) i sidste afsnit: To sætninger tilføjet om, at eksperterne også har fået estimater fra regionerne.
FacebookTwitterKopier linkEmner:Hospitaler|Norge|Region Midtjylland|Aarhus|Sundhedspolitik




https://www.dr.dk/nyheder/indland/19-ars-faengsel-til-dansker-smugle-hash-til-norge

Indland19 års fængsel til dansker for at smugle hash til Norge53-årig udpeget som bagmand i sag om 1,6 ton hash.
Den 53-årige dansker er dømt for at smugle ikke mindre end 1,6 ton af det euforiserende stof ind i Norge.
01.
nov.
2019 kl.
22.
56Læs opEn dansker er i Norge idømt 19 års fængsel for at smugle 1,6 ton hash til Trysil.
To andre mænd er i samme sag idømt henholdsvis syv og tolv års fængsel.
Det skriver nyhedsbureauet NTB.
Dermed får den danske statsborger den hårdeste straf blandt de tiltalte i sagen.
Nægter sig skyldigeStraffen får den 53-årige for at have smuglet og solgt 1.
647 kilo hash i Norge samt at have opbevaret 1.
826 kilo hash i Danmark.
De andre er dømt for at have medvirket til forbrydelsen.
Alle tre har under sagen nægtet sig skyldige.
/ritzau/FacebookTwitterKopier linkEmner:Norge|Kriminalitet|Narkokriminalitet|Smuglerier




https://www.dr.dk/sporten/fodbold/torsdag-sparkede-makienok-endelig-karrieren-ud-af-koma

FodboldTorsdag sparkede Makienok endelig karrieren ud af komaDen tidligere Brøndby-angriber Simon Makienok har været plaget af skader i to år.
Torsdag fik han hul på bylden for FC Utrecht.
Simon Makienok fik torsdag aften scoret sit første mål for FC Utrecht.
Af Michael Sten Jensen og Frederik Palle01.
nov.
2019 kl.
20.
04Læs opFor Simon Makienok har de seneste to år ledt op til det øjeblik, som indtraf torsdag aften.
Siden han i 2017 skiftede fra Preston North End til hollandske FC Utrecht, har det handlet om at få bolden i kassen.
Simon MakienokAlder: 28 årHøjde: 201 centimeterKlub: FC UtrechtTidligere klubber: HB Køge, Brøndby, Palermo, Charlton Athletic, Preston North EndLandskampe: 6 (0)Evnen til lodde bolden til netmaskerne, hans primære kompetence og levebrød, har været sat ud af spil, siden en knæskade lukkede luften ud af karrieren og den nye begyndelse, som han havde fundet i det hollandske.
De første skridt tilbage mod en karriere i vater kom torsdag aften, da Simon Makienok i slutfasen mod Excelsior i pokalturneringen kronede sit comeback med kampens sidste scoring i 4-1 sejren.
Efterfølgende tog følelserne over hos angriberen, mens han blev overfaldet med lykønskninger holdkammerater, trænere og fans.
Et stort øjeblik for den 28-årige angriber, der i to år havde jagtet netop den følelse.
- Jeg har været enormt trist i lang tid, så da dagen endelig kom, følte jeg, at det var en ny start.
Jeg var lidt tilbage for et lille år siden, men aldrig på 100 procent.
Jeg var ikke mig selv – hverken følelsesmæssigt eller i min krop.
- Det er en stor lettelse, når det er noget, man har set frem til i lang tid.
Det kunne ikke være skrevet meget bedre, siger Simon Makienok.
Simon Makienok imponerede i tre sæsoner i HB Køge, inden han i 2012 blev solgt til Brøndby.
 I Brøndby blev det til 73 kampe og 33 mål, inden turen gik til Serie A og Italien - nærmere betegnet Palermo.
 Her fik den høje dansker dog ikke succes, og derfor gik turen i 2015 videre til Charlton Athletic på en lejeaftale.
 Fem mål i 36 kampe blev det til for Charlton Athletic, inden Preston North End overtog lejemålet.
 I Preston North End scorede danskeren tre gange i 25 kampe.
Alle mål faldt dog i samme kamp mod Premier League-klubben Bournemouth.
 FC Utrecht købte Simon Makienok i sommeren 2017.
Makienoks første scoring faldt torsdag aften efter to års skadeshelvede.
1 / 6Simon Makienok imponerede i tre sæsoner i HB Køge, inden han i 2012 blev solgt til Brøndby.
1 / 6I Brøndby blev det til 73 kampe og 33 mål, inden turen gik til Serie A og Italien - nærmere betegnet Palermo.
2 / 6Her fik den høje dansker dog ikke succes, og derfor gik turen i 2015 videre til Charlton Athletic på en lejeaftale.
3 / 6Fem mål i 36 kampe blev det til for Charlton Athletic, inden Preston North End overtog lejemålet.
4 / 6I Preston North End scorede danskeren tre gange i 25 kampe.
Alle mål faldt dog i samme kamp mod Premier League-klubben Bournemouth.
5 / 6FC Utrecht købte Simon Makienok i sommeren 2017.
Makienoks første scoring faldt torsdag aften efter to års skadeshelvede.
6 / 6Spiller for ny kontraktNår støvet efter Simon Makienoks store aften i Holland letter, venter der alligevel en alvorlig tid for danskeren.
Kontrakten med FC Utrecht udløber til sommer, og derfor er det pinedød vigtigt, at Simon Makienok formår at holde sig skadesfri, så han kan overbevise klubben om, at han er værd at holde fast i.
- På den korte bane er mit mål at få så mange minutter som muligt.
Min kontrakt udløber efter sæsonen, så det er også en tid for mig, hvor jeg skal nå at bevise noget.
Det er en stor motivationsfaktor, og jeg skal sørge for at gøre mig gældende for holdet.
Men selv om der også er et vist pres på den danske angriber for at vise sig frem, så er mål og selvtillid to ting, der følges ad, og det kan i den grad bruges fremadrettet.
Det handler om at vise, at selv om det måske ikke virker logisk, så har de to år uden optur været med til at gøre ham bedre.
- Selv om min karriere er gået ned ad bakke, så føler jeg selv, at jeg er blevet en meget bedre spiller og person på mange punkter - det har jeg bare ikke kunnet vise.
Det er selvfølgelig hårdt, men jeg stræber efter at komme helt tilbage og vise, at jeg er blevet bedre, lyder det fra Simon Makienok.
FacebookTwitterKopier linkEmner:Simon Makienok (fodboldspiller)|Holland|Arbejdsmarked|Brøndby




https://www.dr.dk/nyheder/udland/spanien-overtager-cop25-fra-chile-og-thunberg-efterlyser-lift-over-atlanten

UdlandSpanien overtager COP25 fra Chile, og Thunberg efterlyser lift over AtlantenFN's klimamøde COP25 vil blive holdt i Madrid fra den 2.
til den 13.
december.
Den svenske klimaaktivist Gretha Thunberg er i Amerika.
På billedet er hun på Athabasca-gletscheren i Jasper National Park ved Alberta i Canada.
Thunberg mangler nu et lift til COP25-topmøde i Madrid.
Af Malthe Sommerand01.
nov.
2019 kl.
17.
41Læs opFørst skulle Brasilien havde beværtet FN's klimatopmøde COP25, men præsident Jair Bolsonaro aflyste.
Så fik Costa Rica depechen, men økonomien slog ikke til.
Således tilfaldt værtskabet chilenerne.
Men flere store byer i Chile har i flere uger været præget af demonstrationer, brand i gaderne og voldelige protester, og uroen har altså umuliggjort afholdelsen af COP25.
COP25Tallet 25 i mødets titel henviser til, at dette er COP nummer 25.
COP25 afholdes altså samme år, som UNFCCC har 25 års jubilæum.
Derfor bliver det nu Spanien, der er vært for COP'en.
Det meddeler chefen for FN's klimasekretariat (UNFCCC), Patricia Espinosa.
- Vi glæder os over at kunne meddele, at klimamødet finder sted i den spanske hovedstad, skriver hun fredag.
Flere beslutningstagereSpanien har tilbudt at være vært for mødet, efter at Chile har meddelt, at det ikke kunne være værtsland som planlagt på grund af voldsomme uroligheder i landet.
DR Nyheders klimakorrespondent, Thøger Kirk, vurderer, at flytningen af COP'en kan betyde, at vi ser flere af de "tunge" ledere og beslutningstagere:- Chile havde planlagt, at COP'en skulle gennemføres på sektorplan, så man eksempelvist først mødtes blandt finansminstrene, så fødevareministrene, så miljøministre og så videre.
Men det vil uden tvivl blive nemmere at lokke de helt store beslutningstagere som eksempelvis Emmanuel Macron og Angela Merkel til Madrid contra Chile, siger Thøger Kirk og fortsætter:- Denne COP bliver en 'mellem-COP', der skal bygge op til 2020 i Glasgow, hvor alle landene inden da skal fremlægge deres klimaplaner.
Så COP'en i Madrid skal bruges til at presse landene til at levere ambitiøse klimaplaner forud for Glasgow.
Greta på den forkerte side af jordenFlytningen af klimamødet giver den svenske klimaforkæmper Greta Thunberg logistiske problemer, skriver hun på Twitter.
Thunberg har sejlet på tværs af Atlanten, da hun ikke ønsker at flyve, da det udleder store mængder klimaskadelig CO2.
Det var planen, at klimaaktivisten skulle blive i Amerika indtil COP'en i Chile den 2.
december.
- Det viser sig, at jeg har rejst halvdelen af Jorden rundt - den forkerte vej.
Nu har jeg brug for hjælp til at krydse Atlanterhavet i november.
Hvis nogen kan hjælpe mig med at finde transport, vil jeg være taknemmelig, skriver hun på Twitter.
Problemer, der også kan betyde udfordringer for COP'en, påpeger Thøger Kirk:- Thunberg og COP'en hænger sammen.
De har brug for hinanden til at profilere COP'en på sociale medier, hendes gennemslagskraft er enorm, siger han.
Store demonstrationer i ChileMange tusinde chilenere har i det seneste døgn været på gaden for at fortsætte protesterne mod social uretfærdighed.
Demonstrationerne torsdag var præget af halloween, hvilket fik demonstranter til at klæde sig ud som blandt andet djævelen, Pokémon-figuren Pikachu og Batman-figuren Jokeren.
Læs også:Efter 12 dage med voldsomme protester: Chiles præsident aflyser topmøderDet var i første omgang en annoncering af prisstigninger på offentlig transport, der udløste de udbredte demonstrationer.
En brandmand forsøger at slukke en brand i et supermarked, som blev antændt under protester i Valparaiso, Chile, i går.
 En demonstrant løber forbi politiets vandkanoner og tåregas i Santiago i går.
 Demonstranter i gang med at bygge barrikader i Santiago i går.
 Brandmænd på arbejde og busser i brand i Santiago i går.
 Her driver røgen fra en metrostation, som er blevet sat i brand af demonstranter, også i Santiago i går.
1 / 5En brandmand forsøger at slukke en brand i et supermarked, som blev antændt under protester i Valparaiso, Chile, i går.
1 / 5En demonstrant løber forbi politiets vandkanoner og tåregas i Santiago i går.
2 / 5Demonstranter i gang med at bygge barrikader i Santiago i går.
3 / 5Brandmænd på arbejde og busser i brand i Santiago i går.
4 / 5Her driver røgen fra en metrostation, som er blevet sat i brand af demonstranter, også i Santiago i går.
5 / 5Protesterne har siden udviklet sig til at handle om uligheden i landet.
Foreløbig har mindst 18 mennesker mistet livet under urolighederne, og omkring 7.
000 er blevet anholdt.
Foruden COP25 måtte Chile også aflyse sit værtskab for Apec-handelstopmødet, der skulle være afholdt i november.
FacebookTwitterKopier linkEmner:Angela Merkel (politiker)|Chile|Emmanuel Macron (politiker)|Forenede Nationer|Miljøpolitik




https://www.dr.dk/nyheder/indland/nej-vi-kan-ikke-koere-der-er-frost-problemerne-er-vaeltet-ned-over-letbanen-i-aarhus

Aarhus LetbaneSe temaIndlandNej, vi kan ikke køre - der er frost: Problemerne er væltet ned over letbanen i AarhusStore forsinkelser, en række uheld og nu problemer med vejret - få overblik over næsten to år med letbanen.
Et billede af letbanen fra september, hvor frosten endnu ikke havde sat ind.
Af Emil Søndergård Ingvorsen01.
nov.
2019 kl.
20.
15Læs opDet har helt været temmelig hedt at sidde i direktørstolen for Aarhus Letbane.
For det kørte langt fra på skinner fra starten, og siden åbningen af den første strækning i december 2017 er problemerne fortsat.
Senest i denne uge, hvor letbanen tre gange har været ude af drift på grund af frostvejr.
Læs også:Frost driller igen letbanen: Nu er der krisemødeOg det kan fortsat være virkeligheden for de mange tusinder, som bruger letbanen et godt stykke ud i fremtiden, da problemerne først bliver udbedret til januar.
Herunder følger et overblik over problemerne, som letbanen har kæmpet med i sine første knap to år.
Aflyste i sidste øjeblik: Tusinder af kransekager var klar(© (c) privatfoto)Indehaveren af Guldbageren i Hørning, Henning Elgaard Andersen, havde haft travlt med melet, sukkeret og marcipanen forud for Aarhus' store letbanefest, der skulle løbe af stablen 23.
september 2017.
Den rutinerede bager og flere bagermestre og pensionerede bagere havde været i gang i dagevis, men måtte sande, at det hele var til ingen verdens nytte.
Letbanefesten blev nemlig aflyst aftenen før, da der stadig var en række problemer, som betød, at Trafikstyrelsen ikke kunne give den nødvendige sikkerhedsgodkendelse.
- Vi har været i dialog med letbanen i flere måneder, men der foreligger ikke tilstrækkelig dokumentation for, at sikkerhedssystemerne er i orden, sagde Kim Voigt Østrøm, presseansvarlig i Trafikstyrelsen.
Bagermester Henning Elgaard Andersen tog dog det hele i stiv arm.
- Kom herned alligevel.
For vi har stadig boller og kransekage og godt humør.
Så det skal nok gå, sagde han.
Letbaneåbningen endte med at blive udskudt næsten tre måneder, og den første officielle tur blev kørt 21.
december.
Og det blev ikke den eneste forsinkelse.
.
.
Lebanen til Grenaa blev også forsinket i en rum tid.
Hvis man pendler mellem Odder og Djursland, så er det godt at være tålmodig.
For letbanen - som skulle udvides til disse to steder - blev forsinket ad flere omgange.
Den gamle nærbane, der forbandt Aarhus med Djursland, havde nemlig været lukket siden august 2016 - ligesom nærbanen til Odder.
Så derfor ventede borgerne begge steder på, at letbanen erstattede den.
Men åbningsdatoen blev udskudt flere gange.
I første omgang lød det nemlig, at den ville åbne sidste år.
- Jeg tror, den åbner i 2018, men når jeg ikke lover det, er det, fordi jeg ikke vil have det hængende på mig, og de (letbanens ledelse, red.
) ville heller ikke give mig et løfte af den slags, sagde Norddjurs' borgmester, Jan Petersen (S), i juni sidste år.
Og det var nok godt, at borgmesteren ikke gik linen ud og lovede letbane med det hele før årsskiftet.
For først i slutningen af april i år rullede letbanen fra Djursland.
- Det er super fantastisk.
Letbanen har lige gjort, at jeg har fået 35 minutters mere søvn, sagde den studerende Morten Wegner Almbjerg fra Djursland, som var med på en af jomfruturene.
Ulykke efter ulykkeTo personer mistede livet i et sammenstød mellem et letbanetog og en personbil i juli på Djursland.
Det endte tragisk, da en personbil kørte sammen med et letbanetog 6.
juli på Albøgevej i Trustrup på DjurslandUlykken skete ved en jernbaneoverskæring, hvor der ikke er nogen bomme, der går ned, når der kommer et tog.
Og ulykken kostede en 34-årig nordmand og hans syvårige søn livet.
Den tragiske ulykke har dog langt fra været den eneste gang, hvor letbanen har været impliceret i uheld.
Allerede i januar havde letbanen været involveret i 22 hændelser - store som små.
Letbanen er dog uden skyld, har Østjyllands Politi tidligere fastslået.
- Hvis folk havde overholdt færdselsloven, så var de her uheld ikke sket.
Så klart kan det faktisk udtrykkes, sagde politikommissær Amrik Singh Chadha til TV2 Østjylland i oktober sidste år.
Så kom frostenHer går det godt.
Billedet er dog også fra før frosten satte ind.
Nu kører det ikke helt for letbanen.
( Kalenderen viser nu november, og det kan man næppe være i tvivl om, hvis man har bevæget sig uden for den seneste uge.
Det er nemlig blevet koldt, og flere gange har der været nattefrost.
Det har skabt nye problemer for letbanen, da nedkølede køreledninger har betydet, at letbanen måtte aflyse flere afgange.
I alt har de måttet lade togene blive på perronen i perioder tre dage den seneste ugeProblemet er opstået uventet, og letbanen har først en permanent løsning klar til januar.
Indtil da må passagerne væbne sig med tålmodighed, har letbanens direktør, Michael Borre, fastslået over for DR.
- Det er desværre vilkårene, at vi må vente på det nye materiel.
Jeg ventede også et halvt år på min nye bil.
Jeg har spurgt leverandørerne, om det kan lade sig gøre at levere tidligere, men de er ikke vendt tilbage endnu, sagde han onsdag efter et krisemøde hos letbaneselskabet.
FacebookTwitterKopier linkEmner:Jan Petersen (politiker)|Jylland|Togtrafik|Aarhus|Trafikstyrelsen




https://www.dr.dk/nyheder/regionale/midtvest/sund-fordybelse-sammen-med-de-voksne-femaarige-vigga-dyrker-yoga-i

Midt- og VestjyllandSund fordybelse sammen med de voksne: Femårige Vigga dyrker yoga i børnehavenEn ugentlig omgang yoga i børnehaven styrker børnene på flere måder, siger professor.
Af Asta Pil Heltborg og Mia Vognstoft Vad01.
nov.
2019 kl.
20.
33Læs opEfterårsluften er frisk, mens børnene i Sct.
Georgsgården i Lemvig trækker i farvestrålende flyverdragter, huer og vanter.
Roen breder sig, når lyden af bløde toner fortæller dem, at det er tid til den ugentlige børneyoga udenfor.
- Det er den samme melodi, der kommer hver gang.
Så ved børnene, hvad de skal, siger pædagog Lise Pedersen, der står for børneyogaen.
Yogatid med strækøvelser, rim og remser gør børnehavebørnene i Sct.
Georgsgården mere robuste.
Det er i hvert fald tanken med det ugentlige programpunkt.
- Det er udvikling af deres selvværd.
De får mærket kroppen og får rent motorisk mærket efter, hvad den kan, siger Lise Pedersen.
Det udvikler barnets evne til at holde opmærksomheden, og det udvikler også barnets sprog og relationer.
Charlotte Ringsmose, professor, Institut for Kultur og Læring, Aalborg UniversitetUdvikler sprog, relationer og koncentrationDe mange flyverdragter finder ind på række og tager hinanden i hånden.
Nu er børnene en 'yogaslange', og de bevæger sig i samlet flok over til en bakke yderst på legepladsen.
- Vi sidder på tæpperne og slapper af i en stor rundkreds, fortæller femårige Vigga Favrholt.
Hun bliver glad, når de skal lave yoga på legepladsen blandt efterårsblade og gyngestativer.
- Det er dejligt i kroppen, at man rører med sine hænder, siger hun.
Men der er flere gode ting ved børneyogaen, end at det føles rart i kroppen, mener Charlotte Ringsmose.
Hun er professor på Institut for Kultur og Læring på Aalborg Universitet, og hun forsker i, hvordan vi udvikler kvalitet i dagtilbud.
Der er fuld koncentration, når børnene er i gang med dagens yoga.
 Her er det øvelsen "telefon".
 Børnene kigger opmærksomt på pædagog Louise Pedersen, for at følge med i hvad de skal.
 Der er røde kinder og store smil, når der er yoga på programmet i børnehaven.
 Som det sidste i yogatimen ruller børnene sig ind i tæpper og slapper helt af i 10 minutter.
1 / 5Der er fuld koncentration, når børnene er i gang med dagens yoga.
1 / 5Her er det øvelsen "telefon".
2 / 5Børnene kigger opmærksomt på pædagog Louise Pedersen, for at følge med i hvad de skal.
3 / 5Der er røde kinder og store smil, når der er yoga på programmet i børnehaven.
4 / 5Som det sidste i yogatimen ruller børnene sig ind i tæpper og slapper helt af i 10 minutter.
5 / 5Når børn er engageret i en aktivitet sammen med en voksen, er der nemlig tale om en fordybet opmærksomhed om noget fælles tredje.
Og det styrker børnenes udvikling.
- Det udvikler barnets evne til at holde opmærksomheden, og det udvikler også barnets sprog og relationer, siger Charlotte Ringsmose.
En naturlig måde at lære påPædagog Lise Pedersen viser, hvad børnene skal gøre.
Én gang er de en telefon og skal omfavne benet og holde det op til øret.
I en anden øvelse leger børnene elefant med lang snabel, og i en tredje er de en brølende løve.
Selvom børnehavebørnene kun er fire til fem år gamle, er der fuld koncentration rundt i cirklen.
Der bliver snakket med på rimene, og de lever sig ind i legen.
- De øver sig i noget, der er svært, og det er med til at danne deres grundlag som små mennesker, der skal ud i verden, oplever Lise Pedersen.
'Jeg har set hvor dragen bor, i en klippe højt mod nord,' rimer børnene i kor med de voksne.
'Når den vågner, bliver den vild, så den brøler og spyer ild!
" siger de og laver farlige grimasser og udstøder drage-lyde.
Netop den fælles opmærksomhed ved legen er noget, der giver yogaen kvalitet, mener professor Charlotte Ringsmose.
- Det er en måde at lære på, som er naturlig for barnet.
Den voksne åbner en verden for barnet.
Vigga og Mathias er dybt koncentrerede til dagens yoga i børnehaven.
Når børn har fælles fordybet opmærksomhed med voksne, giver det anledning til samtaler.
De er vigtige for børnenes sproglige udvikling, understreger hun.
- Sprog kommer ikke af sig selv, men ved at man er i dialog med andre.
Barnet får udvidet sin begrebsverden, siger Charlotte Ringsmose.
Tager roen medBørnene i Sct.
Georgsgården er nået til sidste punkt i dagens yoga.
Nu ruller de sig ind i tæpper som 'sovende yogier'.
En trommen på jorden fortæller, at det er begyndt at regne fra oven.
Men det gør ikke noget, siger femårige Mathias Sejbjerg Lee.
- Man kan bare tage huen over, hvis man har en, siger han.
De tager roen med sig ud på legepladsen.
Man kan se det, når de skal samtale om en leg.
Lise Pedersen, pædagog i børnehaven Sct.
GeorgsgårdenLise Pedersen går rundt mellem børnene og sørger for, at alle ligger godt.
Når de er færdige, går børnene tilbage til de andre aktiviteter i børnehaven.
Men de tager noget med sig.
- Det er roen.
Den tager de med sig ud på legepladsen.
Den har forplantet sig i deres krop, siger Lise Pedersen.
Roen efter yoga gør det nemmere for børnene at lege sammen, oplever hun.
- Det kan man mærke, når de skal interagere med de andre børn - når de skal samtale om en leg.
Lise Pedersen vækker lige så stille børnene igen med en lille klokke.
'Glem nu dagens støj og larm, og lad maven blive varm,' siger hun.
Nu er børnenes yoga-tid ovre - indtil næste uge.
FacebookTwitterKopier linkEmner:Aalborg Universitet|Motion|Børns trivsel|Fritidsaktiviteter|Lemvig




https://www.dr.dk/nyheder/regionale/hovedstadsomraadet/der-er-laengst-mellem-faguddannede-laerere-i-de-mindste-klasser

KøbenhavnDer er længst mellem faguddannede lærere i de mindste klasserHver femte undervisningstime i 1.
til 3.
klasse varetages af undervisere uden de rette fagkompetencer.
I flere enkelte fag ser det særligt slemt ud.
For eksempel er det en lærer uden uddannelse i engelsk, som sidder bag katederet i tre ud af ti engelsktimer.
Af Josephine Nue og Oliver Breum01.
nov.
2019 kl.
19.
15Læs opVagtplanerne i 1.
til 3.
klasse på landets folkeskoler volder tilsyneladende problemer.
En ud af fem undervisningstimer i de mindste klasser bliver nemlig varetaget af undervisere, der ikke er uddannet i det fag, som de underviser i.
Det viser nye tal fra Børne- og Undervisningsministeriet.
Det er dermed et stykke under den målsætning på 90 procent såkaldt kompetencedækning, som den tidligere regering og Kommunernes Landsforening blev enige om.
I flere enkelte fag ser det særligt slemt ud.
For eksempel er det en lærer uden uddannelse i engelsk, som sidder bag katederet i tre ud af ti engelsktimer.
- Det at undervise de yngste elever kræver en specialiseret viden.
Det er ikke nok at have en generel viden om undervisning eller være god til engelsk, siger Karoline Søgaard, der er lektor i engelsk på Københavns Professionshøjskole.
Svært at rekruttereEn af de kommuner, som har svært ved at leve op til kravet om kompetencedækning, er Halsnæs.
Hver gang der er afviklet 100 undervisningstimer i 1.
til 3.
klasse i Halsnæs Kommune, så er 30 af dem blevet varetaget af en underviser uden uddannelse i det fag, der er blevet undervist i.
- Der er én procent arbejdsløshed blandt lærere i vores område, og det betyder, at når vi slår nye stillinger op, så har vi svært ved at få dem besat, forklarer Helge Friis (S), der er formand for kommunens udvalg for Skole, Uddannelse og Dagtilbud.
Han peger dog på, at kompetencer i det enkelte fag ikke er den eneste kvalitet, der tæller.
- Det handler også om, hvem der kan fange børnene og holder engagementet højt.
Men fagligheden er selvfølgelig vigtig, og derfor går vi også efter, at vi kan have fagligt udddannet personale, det er bare ikke altid muligt, siger Helge Friis.
Helge Friis får opbakning fra Andreas Rasch-Christensen, som er forskningschef på VIA University College i Aarhus, som peger på, at det ikke nødvendigvis er lærens linjefag, der er det afgørende, for at sikre god undervisning i landets folkeskoler.
- Det har stor betydning, om man har læreruddannede ansat eller ej.
Har man læreruddannede, kan man arbejde pædagogisk med eleverne og sikre, at de skaber nogle gode relationer.
Det er enormt betydningsfuldt, forklarer Andreas Rasch-ChristensenFacebookTwitterKopier linkEmner:Helge Friis (politiker)|Socialdemokraterne|Uddannelse|Børne- og Undervisningsministeriet|Aarhus




https://www.dr.dk/nyheder/kultur/film/filmselskabet-hadede-foerste-terminator-film-anmelderne-maatte-ikke-se-den-foer

BingeSe temaFilm og serierFilmselskabet hadede første Terminator-film: Anmelderne måtte ikke se den før premierenArnold er tilbage!
Vi ser tilbage på 35 år med 'The Terminator'.
De to første film fra henholdsvis 1984 og 1991, der begge har Arnold Schwarzenegger i hovedrollen som en dræberrobot fra fremtiden, står som ubestridte, popkulturelle mesterværker, siger serieekspert Frederik Dirks Gottlieb.
(© Nordisk Film)Af Frederik Dirks Gottlieb01.
nov.
2019 kl.
18.
30Læs opSom helt ung teenager var Terminator-filmene det sejeste fænomen at dyrke i min vennekreds.
© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
De to første film fra henholdsvis 1984 og 1991, der begge har Arnold Schwarzenegger i hovedrollen som en dræberrobot fra fremtiden, står som ubestridte, popkulturelle mesterværker.
Selv som helt ung teenager var det nemt at se.
De actionfyldte sekvenser var ikoniske, humoren tilpas underspillet, og så var begge film oprigtigt uhyggelige.
Tanken om en kold og kynisk dræberrobot forklædt som almindeligt menneske, der ikke tøver, når det kommer til at dræbe unge kvinder og børn, var milevidt fra de overpædagogiske film, som for eksempel Steven Spielberg repræsenterede.
Læs også:Arnold Schwarzenegger er tilbage i ikonisk rolle og overrasker anmelder: 'Det kunne have været værre!
'Men mange år efter den anden Terminator-film i rækken forsøgte at bringe Terminator-filmene ind i det nye årtusind, knækkede filmen.
Folkene bag de efterfølgende tre film formåede aldrig at indfange det, der gjorde de første to film til noget særligt.
Nu er James Cameron, instruktøren, der startede det hele, tilbage for første gang siden T2 – omend kun i en producerende rolle.
Det er et tegn på et helhjertet forsøg på at genoplive Terminator-filmene én gang for alle.
Men hvorfor har det været så svær en rejse for en af nyere tids mest fascinerende film-franchises?
Hvor har man trådt rigtigt, og hvor har man trådt forkert, når det kommer til at lave vedkommende og underholdende Terminator-film?
1Første fase: To filmklassikere bliver fødtDen 72-årige politiker, filmskuespiller og tidligere bodybuilder Arnold Schwarzenegger, spiller cyborg i Terminator-filmene.
Produktionsselskabet første bud var O.
J.
Simpson.
(© Sunset Boulevard/Getty Images)Da James Cameron havde lagt sidste hånd på, hvad der skulle blive startskuddet for en sejlivet række af Terminator-film 35 år ud i fremtiden, var produktionsselskabet Orion Pictures alt andet end glade for resultatet.
Faktisk var de så nervøse for filmens modtagelse, at de ikke ville give filmanmelderne lov til at se filmen før publikum.
Cameron var på dette punkt i karrieren en totalt grøn filmskaber, som for nyligt var blevet fyret fra gyser-opfølgeren 'Piranha 2: The Spawning'.
Hans selverklærede fascination af stærke kvinder førte ham til produceren Gale Anne Hurd, som han blev gift med.
Og Linda Hamilton, som han OGSÅ blev gift med, fik rollen som Sarah Connor.
Det var en bemærkelsesværdig stærk rolle for en kvinde på et tidspunkt, hvor de kvindelige figurer som regel blot spillede nogens kæreste eller kone.
Til gengæld insisterede folkene fra Orion Pictures på, at et stort navn skulle spille den anden hovedrolle - faktisk var det første bud ingen ringere end O.
J.
Simpson.
Rollen tilfaldt dog Arnold Scwarzenegger, og på trods af ganske få replikker skulle det på mange måder blive rollen, hvor hele verden lærte at tage den tidligere bodybuilder seriøst som skuespiller.
Her spillede han nemlig for en gangs skyld ikke charmerende muskelbøf, men derimod udtryksløs dræbermaskine.
Mod forventningerne og på trods af 'modig' casting indtjente 'The Terminator' 38 millioner dollars, hvilket var fuldt ud acceptabelt.
Efterfølgende er det blevet en af vor tids mest ikoniske science fiction-film, der har sparket et gigantisk film-maskineri i gang, som alt i alt har indspillet op imod 200 milliarder dollars.
Den største kommercielle Terminator-succes kom dog i form af T2: Judgement Day.
Terminator-opfølgeren indskrev sig i 1991 som en af de få to'ere, der overgår den første film i rækken.
Det var den mest indtjenende film i 1991, og man skulle ikke lede længere end MTV for at se Arnold skyde på alt og alle i Guns N' Roses-musikvideoen til 'You Could Be Mine', som indgik på filmens soundtrack.
En ung Arnold Schwarzenegger tog verden med storm i 1991, da han for anden gang spillede rollen som dræberrobot i 'Terminator 2: Dommedag'.
I den anden film i rækken gik Cameron væk fra gys og lagde mere vægt på spænding og action.
Teknologien var endelig moden til at kunne portrættere mere avancerede robotter, og her opstod T-1000.
En langt mere farlig robot end Schwarzeneggers T-800-model, som her havde overtaget skurkerollen, hvorimod Arnold denne gang havde som mission at agere helt sammen med den fandenivoldske Sarah Connor.
T2 blev ikke kun en succes, fordi det var en velfungerende actionfilm, der byggede på populært kildemateriale.
Den tog udgangspunkt i to voksende samfundsbekymringer: Den accelererende teknologiske udvikling, som medførte internet og personlige computere for alle, og den konstante frygt for en mulig atomkrig.
Begge menneskeskabte trusler blev perfekt flettet sammen i T2, hvor det dystre fremtidsscenarie kommer i form af en computerskabt masseudryddelse af menneskeheden.
2Anden fase: Billige tricks og ligegyldige referencerI 2015 var Arnold Schwarzenegger tilbage i sin ikoniske rolle.
I Terminator Genisys' spillede Emilia Clarke, bedst kendt som som Daenerys Targaryen i 'Game of Thrones', rollen som Sarah Connor.
(© Nordisk Film)Der skulle gå 12 år, før verden igen fik en Terminator-film at se.
Med så lang en ventetid var forventningerne høje, selvom den relativt ukendte instruktør Jonathan Mostow havde overtaget instruktørsædet fra James Cameron.
Desværre blev 2003 året, hvor den succesfulde række af Terminator-film blev brudt, og 'Terminator: Rise of the Machines' er bredt betragtet som den værste i rækken.
Den forlader alt det, som gjorde de to første film fremragende.
Der er intet interessant samfundsperspektiv på historien, og filmens tone er til tider decideret fjollet og latterligt selvrefererende.
Filmen fungerer på mange som et remake af T2, hvor en ny og farligere robot igen er på jagt efter John Connor.
Dog er Terminator-filmenes hjerte, Sarah Connor, skrevet ud, og vi skal helt frem til 2019, før hun igen er en del af filmserien.
De to efterfølgende film gjorde ikke meget for at redde Terminator-filmenes ry.
'Terminator Salvation' fra 2009 blev ikke nogen stor succes på trods af Christian Bales hovedrolle.
Den walisisk-født skuespiller forargede, da han svinede en kameramand til under optagelserne, hvilket blev lækket i en lydoptagelse.
'Terminator Salvation' (2009) var ellers vildt hypet, ikke mindst på grund af Christian Bale og hans famøse nedsmeltning på film-settet, og det rygtedes, at dette kunne være filmen, der fik skibet tilbage på rette kurs.
Desværre var filmen noget rod - delvist på grund af manuskriptforfatter-strejken i Hollywood - og endnu en fejlfortolkning af endnu en middelmådig instruktør.
'Terminator Genisys' (2015) forsøgte at vende tilbage til de originale film med scener, der foregår i samme tid og en ung CGI-version af Arnolds T-800-figur.
Men udover nogle småsjove ideer og en form for respekt for de originale film, så bragte filmen ikke nye interessante ideer til bordet.
Og igen mangler Sarah Connors tilstedeværelse i den grad.
Dræberrobotter er fint, men uden en interessant hovedfigur at heppe på, er der ikke meget sjov ved det.
3Tredje fase: James Cameron + dygtig instruktør + immigrationspolitik = comeback?
'Terminator: Dark Fate' er den sjette Terminator-film, men den tager sit udgangspunkt efter begivenhederne i 'Terminator 2: Judgment Day' fra 1991.
(© Kerry Brown/Nordisk Film)Det bringer os frem til biografaktuelle 'Terminator: Dark Fate', der på trods af endnu en floskel af en titel igen kombinerer originale actionscener med en interessant og vedkommende tematik.
'Terminator: Dark Fate' udspiller sig i Mexico City, hvor vi følger søskendeparret Dani og Diego Ramos, der kæmper med hverdagslivet i et fattigt boligkvarter.
Det skal hurtigt vise sig, at Dani er målet for en hyperavanceret Terminator, da hun – ligesom Sarah Connor i de to første film – bliver en vigtig katalysator i en modstandsbevægelse i fremtiden.
Det er dejligt at se terminator-filmene blive taget seriøst igen.
Frederik Dirks GottliebDet er ikke tilfældigt, at Dani er af mexicansk afstamning, og filmens politiske stillingtagen er meget tydelig fra starten af.
Der er sågar en kommentar om, at de fattige maskinarbejdere på den lokale fabrik er bange for at blive afløst af 'maskiner'.
Paranoiaen for de russiske dobbeltagenter i den første film er blevet erstattet med frygten for politisk kynisme og kapitalistisk effektivitet i en verden, hvor mennesker der ikke har så meget, og som søger hjælp i nabolandene, bliver behandlet som skadedyr.
Ydermere beskæftiger 'Dark Fate' sig med spørgsmålet om overvågning i en post Edward Snowden-verden, hvor vi alle konstant bærer en GPS i form af vores devices og aldrig er offline.
Det er alt sammen fint integreret med velkoreograferet action.
Desuden får vi den første nye, interessante terminator-model i 28 år med den brutale, mørkmetalliske Rev-9 model spillet af Gabriel Luna, der selv har mexicanske forældre.
Det er dejligt at se terminator-filmene blive taget seriøst igen.
Kombinationen af Sarah Connors comeback, James Camerons involvering og de samfundsrelevante tematikker gør, at man igen kan begynde at håbe på en fremtid, hvor vores alles yndlingsrobot-film kan trives, mens de illustrerer jorden uundgåelige, menneskeskabte undergang.
Læs også:Kongen af tv-serier har 151 millioner seere: 'Man skulle tro, vi har en plan, men det er totalt kaos'FacebookTwitterKopier linkEmner:Edward Snowden (it-specialist)|Steven Spielberg (filminstruktør)|Teknologi|MTV|Mexico City




https://www.dr.dk/nyheder/politik/rohde-radio-og-tv-naevnet-tror-de-er-givet-af-gud

MedieforhandlingerSe temaPolitikRohde: 'Radio- og tv-nævnet tror, de er givet af Gud'Radikal medieordfører kritiserer Radio- og TV-nævnets svar på spørgsmål fra byderne.
Jens Rohde (B) fortsætter sin kritik af Radio- og TV-nævnets afgørelse.
Af Malthe Sommerand01.
nov.
2019 kl.
20.
28Læs opRadio- og tv-nævnet har i dag svaret på spørgsmål fra de tre bydere på den dab-kanal, som bekendt blev tilkendt Radio Loud.
Ikke færre end 86 spørgsmål skulle nævnet besvare, og af svarerne, der er offentliggjort på Slots- og Kulturstyrelsens hjemmeside, fremgår det, at nævnet ikke finder grund til at ændre deres afgørelse på baggrund af spørgsmålene.
- Nævnet medgiver, at der kunne have været anvendt en mere matematisk korrekt metode, lyder det imidlertid.
Men Radio- og tv-nævnet er ikke færdige med at svare på spørgsmål om dab-kanalen.
På tirsdag skal nævnets medlemmer stille for Folketingets medieordførere.
Derfor mener medieordfører for De Radikale Jens Rohde, at nævnet lidt for tidligt har frikendt sig selv.
Radio24Syv sendte for sidste gang i går, den 31.
oktober 2019.
(© dr)- Jeg mener, at det er lige lovligt kækt, at Radio- og tv-nævnet konkluderer, at der ikke er begået fejl, når der er en lang række partier i Folketinget, der endnu ikke har fået svar på de spørgsmål, de har stillet.
Jeg har selv stillet 35 spørgsmål til afgørelsen, de endnu ikke har svaret på, siger Jens Rohde til DR Nyheder og fortsætter:- Det kan ikke nytte noget, at man har et nævn, der tror, at de er givet af Gud.
Det er arrogant.
Jens Rohde indrømmer, at han med sine udtalelser udfordrer armslængdeprincippet, ligesom han understreger, at han endnu ikke har læst dagens fulde svar fra Radio- og tv-nævnet, så han udtaler sig udelukkende om det forhold, at nævnet frikender sig selv.
Minister: Sagen skal håndteres korrektRadio- og tv-nævnet skriver videre på Slots- og Kulturstyrelsens hjemmeside, at man ser frem til at svare på spørgsmål om beslutningen, "som er truffet ud fra politisk fastsatte kriterier i udbudsbekendtgørelsen og udbudsmaterialet".
© ScanpixSvar fra kulturminister Rasmus Prehn:"Nu har radio-og tv-nævnet svaret på de 86 skriftlige spørgsmål, de fik fra byderne i tirsdags.
Der var 66 fra Radio 24syv, 10 fra Radio Loud og 10 fra DK 4.
""Der er siden kommet flere spørgsmål også fra politikerne.
Dem vil nævnet også besvare hurtigst muligt og senest på tirsdag, når alle ordførere er indkaldt til møde med Radio- og tv-nævnet.
På mødet kan ordførerne også få svar på deres uddybende spørgsmål.
""Jeg har hele vejen igennem forsøgt at håndtere sagen med åbenhed og ønsket om, at vi håndtere det korrekt.
Derfor fortsætter vi også processen frem til alle spørgsmål er besvaret.
""Jeg håber inderligt, at alle parter bakker op om, at vi i fællesskab får håndteret denne sag korrekt.
Er noget ukorrekt eller forkert besvaret, så skal det påpeges og udbedres.
Ingen tvivl om det.
Men jeg kan i sagens natur ikke gøre noget ved, hvis spørgerne ikke har fået netop det svar, de håbede på.
""Nu vil jeg bruge weekenden til at få nærlæst alle svarerne, og så ser jeg meget frem til mødet på tirsdag, som jeg håber bliver konstruktivt og kan give os alle sammen den nødvendige afklaring i denne sag.
"Rasmus Prehn i skriftligt svar til DR Nyheder.
Fungerende kulturminister Rasmus Prehn har ikke ønsket at stille op til interview med DR Nyheder.
Han er i stedet vendt tilbage med en skriftlig kommentar til dagens afgørelse fra nævnet.
- Jeg håber inderligt, at alle parter bakker op om, at vi i fællesskab får håndteret denne sag korrekt.
Er noget ukorrekt eller forkert besvaret, så skal det påpeges og udbedres.
Ingen tvivl om det.
Men jeg kan i sagens natur ikke gøre noget ved, hvis spørgerne ikke har fået netop det svar, de håbede på, skriver han blandt andet.
Læs også:Radio24syv-direktør efter svar fra nævn: Jeg er ikke blevet klogereDet er selvfølgelig rart at læseRadio- og tv-nævnets afgørelse har været genstand for heftig debat, efter at det blev offentliggjort, at Loud vandt udbuddet over Radio24syv, som har sendt de seneste otte år.
Kanaldirektør for Radio Loud, Ann Lykke Davidsen, siger i et interview med DR Nyheder, at hun er glad for nævnets svar i dag.
- For vores vedkommende har det været rart, at stenene er blevet vendt, spørgsmålene er blevet stillet, og at Radio- og tv-nævnet nu kommer frem og igen kommer med den her sammenfatning, som er deres konklusion.
- Der har været rigtigt mange følelser på spil, og det er fair at stille spørgsmål ved processer, og igen har Radio- og tv-nævnet lavet deres konklusion, der kommet ud i dag, som må siges at være ret endelig.
Det er selvfølgelig rart at læse, siger hun.
Loud: Fokus på ungeKanalen er et samarbejde mellem ni regionale radiostationer, Nationalmuseet, Roskilde Festival, Vega, Mungo Park og Enigma.
Målgruppen er 15-32 år.
Konstruktive nyheder er i fokus.
De får hovedsæde i Svendborg.
De komer til at sende til 80 procent af landet via DAB-båndet.
Radiokanalen forventes at gå i luften den 1.
april næste år.
Kammeradvokaten offentliggjorde i går et notat, hvoraf det fremgår, at Radio- og tv-nævnet godt kan frikende sig selv.
Hvis byderne har yderligere klager, de ønsker at gå videre med, skal det ske via domstolene.
Læs også:Detektor: Her er fire kritikpunkter af dab-afgørelsenKritikken fortsætterRadio24syv og flere partier i Folketinget har desuden undret sig over, at Loud kunne vinde udbuddet om en landsdækkende kanal med et bud, der kun garanterer dækning i 82 procent af Danmark.
Nævnet skriver, at landsdækkende i udbuddet er defineret ved enten at sende via dab-blok 1 eller dab-blok 2.
De dækker henholdsvis 82 procent og 97 procent af landet.
Flere hundrede lyttere var mødt frem foran Radio24Syv i går, den 31.
oktober, da radioen sendte for sidste gang.
(© dr)Desuden har Radio24syv betvivlet kompetencerne hos ansatte og ledere hos Loud, men her er der heller ikke noget at komme efter.
- Nævnet finder derfor fortsat, at det er realistisk, at Loud vil opfylde minimumkravene til public service-virksomhed, skriver nævnet.
Sådan svarer nævnet på fem kritikpunkter•Her er et overblik over, hvordan Radio- og tv-nævnet har svaret på nogle af de væsentligste kritikpunkter:•Den anvendte regnemetode:•Der har blandt andet været kritik af, hvordan nævnet har regnet sig frem til de point, der er givet til ansøgerne.
•Radio- og tv-nævnet medgiver i sine svar, at det kunne have valgt en mere "matematisk korrekt metode".
•Men samtidig understreger nævnet, at det ikke ville ændre på den samlede bedømmelse, hvis man havde valgt en anden metode.
•Nævnet understreger, at den valgte metode fremgik tydeligt af udbudsmaterialet.
•Økonomiens rolle i vurderingen:•Radio24syv havde søgt om det fulde støttebeløb på 280 millioner kroner, mens Radio Loud havde søgt om 260,8 millioner kroner.
Det gav i afgørelsen syv point til Radio Loud og blot et enkelt point til Radio24syv.
•I sine svar skriver nævnet, at selv om Radio24syv havde søgt det samme beløb som Radio Loud, ville Loud stadig samlet set have vundet udbuddet.
•Der blev også stillet spørgsmål til Radio Louds budget - herunder om moms var en del af budgettet - som var en del af kriteriet om planen for driften af kanalen.
•Her medgiver Radio- og tv-nævnet, at oplysninger om manglende moms i budgettet hos Radio Loud kunne have ført til en lavere vurdering i en underkategori.
•Nævnet understreger, at det samlet set ikke ville have ændret resultatet.
•Spørgsmålet om at være landsdækkende:•Det har blandt politikere og hos Radio24syv vakt undren, at Radio Loud kunne vinde udbuddet om en landsdækkende kanal med et bud, der kun garanterer dækning i 82 procent af landet.
•Det landsdækkende perspektiv er i udbuddet defineret ved enten at sende via dab-blok 1 eller dab-blok 2.
De dækker henholdsvis 82 procent og 97 procent af landet.
•Derfor vurderer nævnet, at Radio Loud lever op til at være landsdækkende ifølge udbudsmaterialet.
•Ansøgernes programplaner:•Nævnet skriver, at det fremgår klart af udbudsmaterialet, at der alene gives point for bindende tilsagn om beskrevne fremtidige programplaner.
•Dette betyder altså, at der ikke gives point for beskrivelser af eksisterende programmer, medmindre der er blevet givet et bindende tilsagn om, at de ville blive videreført i fremtiden.
•Om udbuddet skal gå om:•Radio- og tv-nævnet vurderer ikke, at udbuddet skal gå om og fastholder tildelingen af programtilladelsen til Radio Loud.
•I den forbindelse skriver nævnet, at det vurderer, at det samlet set er realistisk, at Loud vil opfylde minimumkravene til både public service-virksomhed og -programindhold samt de øvrige kriterier for udbuddet.
Sekrateriatet i Radio- og tv-nævnet kommenterer af princip ikke deres egne afgørelser i pressen, hvorfor de ikke er blevt kontaktet for kommentar i nærværende artikel.
FacebookTwitterKopier linkEmner:Jens Rohde (politiker)|Radio- og tv-nævnet|Radio24syv|Økonomi|Mediepolitik




https://www.dr.dk/sporten/oevrig/stjernernes-mirakelmager-forbyder-mobiltelefonen-den-oedelaegger-dine-oejne

Øvrig sportStjernernes mirakelmager forbyder mobiltelefonen: Den ødelægger dine øjneDe små skærme har haft en negativ effekt på eliteatleternes koordinationsevner, mener forsker Sherylle Calder.
Synsforskeren Sherylle Calder (th.
) er bekymret over det stigende mobilbrug.
Det skader atleternes koordinationsevner, mener hun.
Af Emil Halkier01.
nov.
2019 kl.
17.
20Læs opEnglands rugbylandshold har et hemmeligt våben.
Den mest succesfulde person i sport, du aldrig nogensinde har hørt om.
Hun hedder doktor Sherylle Calder, forsker og synsekspert.
To gange har hendes trækken-tråde-i-kulissen ført et rugbyverdensmesterskab med sig.
Når englænderne lørdag formiddag ramler sammen med Sydafrika ved finalen i Japan, jagter hun sit tredje.
Det har ingen andre i sportens historie præsteret.
- Hvis du havde fortalt mig som barn, at jeg skulle vinde VM to gange, ville jeg tro, at du var skør, sagde Sherylle Calder til The Guardian, før det igangværende verdensmesterskab.
Øjnene er ikke skabt til at arbejde på små skærme.
Sherylle Calder, forsker og visionsspecialistDet er egentlig lidt paradoksalt.
For mens de færreste kan sætte ansigt på Calder, er det lige netop hendes arbejde med menneskets visuelle instrument, som har givet hende øgenavnet 'The Eye Lady' - øjendamen.
Sydafrikaneren har siden 1996 specialiseret sig i at forbedre eliteatleters evne til at træffe beslutninger under pres og gøre øjnene til deres bedste ven.
- Øjnene skal flytte sig effektivt ligesom kroppen.
De fleste tror, at vi er født med det system, vi har, men du kan træne øjnene, hjernen og kroppen til at præstere bedre, siger Sherylle Calder, der er den første forsker til at modtage en doktorgrad på området.
Mobilen er en stor synderOg det er der tilsyneladende behov for at optimere synsevnerne, hvis man skal tro Calder.
En af sydafrikanerens helt store kæpheste er den lille skærm, de fleste af os mange gange dagligt hiver frem fra lommen og stirrer stift ned i.
Sherylle Calder mener, at mobiltelefonen har haft en negativ effekt på sportsfolk.
- Vi har set over de sidste fem-seks år, at der har været en nedgang i eliteatleters visuelle koordination, siger hun.
- Øjnene er ikke skabt til at arbejde på små skærme, og derfor misbruger vi deres tiltænkte funktion.
Når du kigger på en skærm, bevæger øjnene sig begrænset, og alt er meget statisk.
Det forværrer koncentrationsevnen, og derfor burde alle, også ikke-atleter, bruge tid på at kigge mere op og lidt mindre ned i hånden, mener Sherylle Calder.
De mange timers skærmtid har forværret eliteatleters koncentrations- og koordinationsevner, mener forsker Sherylle Calder.
I en rugbykontekst har forskeren helt konkret sat meget skrappe restriktioner for de engelske spillere.
Derfor vil man ikke se én eneste af landsholdsspillerne med en mobiltelefon før finalen.
De er nemlig bandlyst på kampdage.
Eliteatleter tror, at de er gode til det hele.
De tror, at de er perfekte, specielt når det kommer til koordinationsevner.
Sherylle Calder, forsker og visionsspecialistCalder har udviklet et interaktivt træningsredskab, som med ti minutters brug få gange om ugen, udfordrer atleters beslutningsapparat, og i dag flokkes flere af verdens største sportsnavne om hende.
Forskeren har trænet både England, New Zealand og Sydafrikas rugbylandshold.
Hun har tætte samarbejder med Formel 1-køreren Valtteri Bottas, Premier League-klubben Tottenham Hotspur og i 2012 blev hun kaldt 'hemmeligheden bag' Ernie Els' British Open-triumf.
Sportsfolk tror, at de er perfekteSelv sidder Sherylle Calder lidt som en lus mellem to negle før lørdagens finale.
Hun er født og opvokset Bloemfontein i Sydafrika, og derfor vil et tredje VM-guld til englænderne samtidig betyde, at hendes hjemland taber finalen.
Det tager hun imidlertid ganske roligt.
Ingen interessekonflikt her.
Sherylle Calder startede et samarbejde med det engelske hold i 2017 for at stå i Japan to år senere med en guldmedalje - og det arbejde har hun tænkt sig at gøre færdigt.
- Mit job er at tilføje den lille ekstra fordel.
Hvis du forbedrer en spiller med én procent, gør du ham bedre, end han var før.
Og én procent, én beslutning, vinder et verdensmesterskab, siger Sherylle Calder.
I 2007 var Sherylle Calder med til at hjælpe sit hjemland Sydafrika til VM-titlen.
Det var Calders andet mesterskab.
Forskeren arbejdede ligeledes i kulissen, da England blev verdensmestre i 2003.
 Da Ernie Els i 2012 vandt golfmajoren British Open efter flere års tørke, tilskrev sydafrikaneren Sherylle Calder en stor del af æren.
1 / 2I 2007 var Sherylle Calder med til at hjælpe sit hjemland Sydafrika til VM-titlen.
Det var Calders andet mesterskab.
Forskeren arbejdede ligeledes i kulissen, da England blev verdensmestre i 2003.
1 / 2Da Ernie Els i 2012 vandt golfmajoren British Open efter flere års tørke, tilskrev sydafrikaneren Sherylle Calder en stor del af æren.
2 / 2Forskeren er selv tidligere topatlet og har spillet 50 kampe for Sydafrikas hockeylandshold.
Hun kender altså indgående livet som sportsmand og -kvinde og ved derfor, at den faggruppe af og til kan være lidt svær at bokse med.
- Eliteatleter tror, at de er gode til det hele.
De tror, at de er perfekte, specielt når det kommer til koordinationsevner, siger Sherylle Calder til CNN.
Hendes job har i mange år været at vise atleterne, at de ikke er fejlfri.
At de kan være nok så hurtige, nok så stærke, men hvis ikke de bruger kighullerne ordentligt, kan det være forskellen på en tabt aktion, en tabt kamp eller et tabt verdensmesterskab.
FacebookTwitterKopier linkEmner:Sydafrika|Videnskab|England|CNN|The Guardian




https://www.dr.dk/nyheder/indland/scandlines-indsaetter-afloser-ulykkesramt-faerge

IndlandScandlines indsætter afløser for ulykkesramt færge'Kronprins Frederik' sættes ind på ruten Gedser-Rostock i stedet for 'Berlin'.
En passagerfærge fra rederiet Scandlines og et mindre skib sejlede fredag eftermiddag ind i hinanden i Østersøen.
01.
nov.
2019 kl.
18.
09 | opdateret 01.
nov.
2019 kl.
20.
59Læs opEt mindre skib og en færge, der var på vej til Danmark, er fredag eftermiddag kollideret.
Som følge af sammenstødet er alle afgange mellem Rostock og Gedser indtil lørdag klokken 13 aflyst.
Det oplyser Anette Ustrup Svendsen, der er kommunikationschef ved rederiet Scandlines.
Scandlines' passagerfærge "Berlin" var på vej fra Rostock til Gedser, da sammenstødet med det mindre skib skete.
Færgen måtte som konsekvens vende om.
Ingen af de 321 passagerer om bord kom til skade i forbindelse med kollisionen.
Dog er der kommet skader på selve færgen, og de skal udbedres, før sejladsen genoptages.
Det oplyser Anette Ustrup Svendsen.
- I forbindelse med kollisionen er der opstået nogle revner, som skal udbedres, før den må sejle videre.
De skader, der er opstået, skal udbedres, og myndighederne skal derefter godkende og frigive skibet.
- Myndighederne tjekker, at færgen opfylder alle sikkerhedsmæssige foranstaltninger.
Det er det allervigtigste, at der ikke er nogen risiko, siger hun.
Rederiet indsætter i stedet for 'Berlin' færgen Kronprins Frederik.
Scandlines anbefaler alternativt passagerkunder at benytte overfarten fra Rødby til Puttgarden, hvor færgerne sejler efter planen.
Færgen, der var involveret i uheldet, sejler mellem Rostock i det nordøstlige Tyskland og Gedser, der ligger på Falsters sydspids.
FacebookTwitterKopier linkEmner:Scandlines|Gedser|Rostock|Rederier|Trafik




https://www.dr.dk/nyheder/politik/forste-gang-i-folketinget-korestolsbruger-indtager-talerstolen

PolitikFor første gang i Folketinget: Kørestolsbruger indtager talerstolenFredag kunne Radikales Kristian Hegaard for første gang holde tale oppe fra Folketingets talerstol.
01.
nov.
2019 kl.
14.
26Læs opFredag formiddag var De Radikales retsordfører, Kristian Hegaard, for første gang på talerstolen i Folketingssalen.
Han har før holdt taler fra bagest i salen, men da ordføreren er kørestolsbruger, har det ikke været muligt at komme op på talerstolen før nu.
- At komme herop er et lille rul for mig, men jeg håber, at det er et stort rul for, at endnu flere kan få de muligheder, jeg har fået.
At endnu flere kan opnå deres drømme og skabe håb, sagde han fra den nu handicapvenlige talerstol.
Han håber, at han med sin debut kan inspirere alle mennesker, også dem udenfor Christiansborg.
- Først og fremmest håber jeg, at det kan inspirere flere, ikke bare til at gå ind i politik, men til at forfølge de drømme de har, hvad enten det er at være læge, advokat eller direktør.
- Jeg håber, at det inspirerer folk til at tro på sig selv og gå hele vejen, hvis de brænder for en sag, forklarede han efter mødet i Folketingssalen.
Svært ved at soveSelv om han havde skrevet sin ordførertale på forhånd, var han spændt.
- Det var lidt sværere at sove i nat, end det plejer at være, og jeg havde et stort smil på læben, da jeg vågnede i morges, siger han.
Den radikale ordførers debut gav anledning til en del opmærksomhed fra salen.
Flere andre ordførere ønskede tillykke i deres taler, og adskillige politikere, herunder Zenia Stampe (R), Sofie Carsten Nielsen (R) og Peter Skaarup (DF) tog billeder og filmede Kristian Hegaard på talerstolen.
Der er med en større renovering af folketingssalen, som sluttede kort før Folketingets officielle åbning i oktober sidste år, blevet bygget en lift direkte til talerstolen.
Ud over liften er der også gjort plads til, at en kørestol kan køre ned gennem midtergangen.
Gulvtæppet er heller ikke længere grønt, men beige, så svagsynede kan skelne mellem stoleben, gulv og borde.
/ritzau/FacebookTwitterKopier linkEmner:Dansk Folkeparti|Folketinget|Kristian Hegaard (politiker)|Peter Skaarup (politiker)|Handicaps




https://www.dr.dk/nyheder/regionale/nordjylland/borgmester-maner-til-ro-i-skagen-man-skal-ikke-tabe-sutten-og-selv

NordjyllandBorgmester maner til ro i Skagen: Man skal ikke tabe sutten og selv lege politi Personer føler sig hængt ud og mistænkeliggjort i sag om rydning af fredet klit.
Borgmester Birgit S.
Hansen (S) advarer mod selvtægt og mistænkeliggørelse.
Af Klaus Videbæk01.
nov.
2019 kl.
13.
34Læs opDet er ikke gået stille for sig i Skagen siden lørdag, hvor det blev opdaget, at nogen havde skrabet op til halvanden meter sand og bevoksning af en fredet klit.
Sagen fylder både i byen og på sociale medier.
Her gisnes der om, hvem der kan stå bag, og i flere tilfælde bliver specifikke adresser og husejere nær stranden nævnt, idet de kan have fået en bedre udsigt, efter at klitten er blevet barberet ned.
Der er nogle enkelte, der lige har tabt sutten og går ud og leger politi og dommer her, og det skal vi selvfølgelig lade være med.
Birgit S.
Hansen (S), borgmester i Frederikshavn KommuneBorgmester i Frederikshavn Kommune Birgit S.
Hansen (S) har personligt fået flere henvendelser med eksempler på borgere, der vil have udpeget en synder.
Nu maner hun til besindighed.
Selvom der kan være nok at snakke om, så duer det ikke, at folk tager sagen i egen hånd i forsøget på at få placeret et ansvar, siger hun:- Den her oppiskede stemning er udtryk for, at man er vred over, at der er nogen, der har så lidt respekt for naturen og vores fælles ejendom.
Men det her med at gå ind på hinandens motiver og udnævne hinanden og dømme hinanden.
Det går simpelthen ikke, siger hun.
Ubehageligt at være naboLars Dahl-Jensen bor selv i et hus i området og oplever, at han bliver mistænkeliggjort.
- Der er jo flere hundrede mennesker allerede klokken syv om morgen, og de står og peger op på vores bolig og gestikulerer og så videre.
- Når de går forbi vores indgang til huset, så kigger de enten mistænkeligt, eller de kigger væk for at undgå os.
Der er en ret ubehagelig og trykket stemning, fortæller han.
Dronebilleder viser klitten, hvor skaden er sket.
Han forstår, at der bliver spekuleret i hvem, der kan have gjort det, men han bryder sig ikke om at blive hængt ud uden grund.
- Det er gadens parlament, der hærger i øjeblikket, og det er selvfølgelig irriterende, siger Lars Dahl-Jensen.
Enkelte har tabt suttenPolitiet har oplyst, at de har fået mindst en henvendelse om en gummiged på en blokvogn i området på gerningstidspunktet.
Der er dog endnu ikke foretaget nogen anholdelser.
Derfor skal man passe på med at drage forhastede konklusioner, siger borgmester Birgit S.
Hansen.
- Det er helt naturligt, at man taler om det, men der er nogle enkelte, der lige har tabt sutten og går ud og leger politi og dommer her, og det skal vi selvfølgelig lade være med.
- Det er der, hvor det kammer over, fortsætter hun.
Allerede nu har Frederikshavn Kommune meldt ud, at de ønsker at genskabe klitten.
De må imidlertid afvente, at politiet får afsluttet deres arbejde på stedet, og at Fredningsnævnet giver tilladelse til det.
FacebookTwitterKopier linkEmner:Birgit Hansen (politiker)|Frederikshavn Kommune|Lokalpolitik|Skagen|Socialdemokraterne




https://www.dr.dk/nyheder/udland/anfoerer-maatte-traene-i-boksershorts-nu-kan-han-blive-nationalhelt

UdlandAnfører måtte træne i boksershorts: Nu kan han blive nationalheltSydafrika er en enkelt kamp fra at blive verdensmestre i rugby.
Mandskabets første sorte anfører kan måske opnå noget større: At samle Sydafrika.
© ScanpixAf Sean Coogan01.
nov.
2019 kl.
19.
45Læs opDen 17.
juni 1991 blev Sydafrikas diskriminerende apartheid-love endeligt officielt afskaffet.
I de foregående knap 50 år havde lovene systematisk og effektivt holdt Sydafrikas sorte befolkning undertrykt og adskilt fra den hvide herskende klasse.
Dagen forinden kom Siyamthanda Kolisi til verden i et primitivt slumkvarter - et såkaldt township.
Han skulle senere vise sig at blive den første sorte anfører for Sydafrikas rugby-landshold.
Læs også:25 år efter apartheid er der stadig stor ulighed i SydafrikaI morgen møder nationens stolthed - de grønklædte Springboks - England ved VM-finalen i rugby i den japanske by Yokohama.
Her adskiller 80 minutters spil Siyamthanda Kolisi fra det eftertragtede guldtrofæ.
Og der er langt fra kun sportslig ære på spil.
- Rugby betyder noget mange steder i verden, men kun i Sydafrika kan det ændre nationen, lyder vurderingen fra BBC's ledende sportsskribent, Tom Fordyce.
En sejr i morgendagens finale kan ligefrem ændre retningen for samfundet, lyder det fra en tidligere Springbok-anfører.
I Sydafrika handler rugby nemlig om meget mere end blot sport.
Hollywood-eventyrSiya Kolisi er Sydafrikas første sorte landsholdsanfører.
Omkring 80 procent af befolkningen er sorte afrikanere.
Siyamthanda Kolisis historie er som taget fra en manuskriptforfatters notesblok.
Han blev født i en township af to teenageforældre.
Opdragelsen var lagt i hænderne på hans bedstemor, der gjorde rent i køkkener for at få råd til huslejen, mens Kolisis seng bestod af en bunke puder på stuegulvet, beretter BBC.
Den unge spiller måtte noget ydmygende gennemføre sin første prøvetræning i boksershorts, fordi han ikke havde træningstøj.
Han er billedet på, at man kan løftes fra håbløs situation i en township helt op til at blive en nationalheltSøren Bendixen, korrespondentMen allerede som 12-årig var hans talent stort nok til, at han blev opdaget og fik et stipendium til en privatskole.
Da den sydafrikanske anfører John Smit løftede VM-trofæet på Stade de France i 2007, så en 16-årig Kolisi med fra en bar i et township.
Han havde nemlig ikke selv et fjernsyn til at se kampen på.
Tingene har dog ændret sig i løbet af de mellemliggende 12 år.
Og det 28-årige muskelbundt står nu over for muligheden for for alvor at skrive sig ind i de sydafrikanske historiebøger.
Og med Kolisi har sydafrikanerne fundet en person at samles om, siger Søren Bendixen.
- Han er billedet på, at man kan løftes fra en håbløs situation i et township helt op til at blive en nationalhelt – ikke kun for de sorte, men for alle, siger korrespondenten.
- Alle vil kunne spejle sig i den rejse, han har været på, siger Søren Bendixen og uddyber:- Han er ikke en Mandela, men der er virkelig ikke mange hernede, man kan blive enige om, er en helt.
Men det kan man altså med Kolisi.
De hvides spil?
De grønklædte Springboks er opkaldt efter en bestemt slags antilope, som pryder deres emblem.
Det er tydeligt at fornemme en vis Springbok-feber i Sydafrika for tiden, fortæller Søren Bendixen, der bor i den sydafrikanske storby Cape Town.
- Folk på gaden har grønne trøjer på, og der er grønne tilbud i supermarkedet – der er ingen tvivl om, at det er Springbok-time, siger han.
Men rugby er samtidig "en utrolig svær størrelse" i det hårdt prøvede Sydafrika, siger Søren Bendixen, der betegner sporten med den ovale bold som en meget politisk sport i Sydafrika.
Da Mandela i 1994 fuldførte sin rejse fra politisk fange til Sydafrikas præsident, så han rugby som et værktøj til at hele den dybt splittede nation, selv om rugby var kendt som de hvides sport, forklarer Søren Bendixen.
Landet skulle altså samles om rugby, og i 1995 lykkedes det Sydafrika at vinde VM på hjemmebane.
Den gang var der en enkelt sort spiller på holdet.
Da Wales i sidste uge blev besejret i semifinalen var der seks sorte spillere på banen for Sydafrika – ført an af Kolisi.
- Mandela troede, at han kunne bruge rugby som et healinginstrument, men det lykkedes ikke for alvor.
Denne gang er det nok første gang i rigtig lang tid, at man formår at få folk på tværs af racer i det her land at samles om én ting, siger Søren Bendixen.
Det var et stort øjeblik for det delte Sydafrika, da præsident Mandela i 1995 kunne overrække VM-pokalen til den sydafrikanske anfører, Francois Pienaar, ved VM på hjemmebane.
Og med manglende økonomisk vækst og et helt ekstremt voldsniveau er der tale om et land, der savner en god historie, påpeger korrespondenten.
- Det her kommer på et tidspunkt, hvor Sydafrika virkelig har brug for en stor mand, siger han.
Hos den tidligere landsholdsanfører John Smit er der ikke nogen tvivl om vigtigheden af morgendagens kamp.
- Det var ikonisk, da Francois løftede VM-trofæet sammen med Matiba, siger han om det historiske øjeblik, da Francois Pienaar løftede pokalen sammen med Nelson Mandela, siger han.
- Men hvis Siya (Siyamthanda Kolisi, red.
) rører trofæet på lørdag, så bliver det et langt større øjeblik end i 1995.
Langt større.
Det kan ændre retningen for vores land, lyder de store ord fra den tidligere anfører.
FacebookTwitterKopier linkEmner:Sydafrika|Rugby|BBC|Japan|Nelson Mandela (politiker)




https://www.dr.dk/nyheder/politik/radio24syv-direktor-efter-svar-fra-naevn-jeg-er-ikke-blevet-klogere

MedieforhandlingerSe temaPolitikRadio24syv-direktør efter svar fra nævn: Jeg er ikke blevet klogereRadio- og tv-nævnet har ikke besvaret Radio24syvs spørgsmål til det tabte udbud, mener Jørgen Ramskov.
Tidligere Radio24syv-direktør Jørgen Ramskov er utilfreds med Radio- og tv-nævnets svar.
01.
nov.
2019 kl.
15.
25Læs opRadio- og tv-nævnet har ikke fundet anledning til at ændre sin vurdering af afgørelsen af udbuddet om den nye dab-kanal, som Radio Loud vandt for ti dage siden.
Det oplyser nævnet fredag, efter at det har besvaret 86 spørgsmål om udbuddet fra Radio24syv, DK4 Radio og Radio Loud.
Men tidligere direktør for Radio24syv Jørgen Ramskov er langt fra tilfreds med nævnets besvarelser.
- Jeg kan ikke finde et eneste konkret svar på de spørgsmål, vi har stillet, så vores spørgsmål har været rent tidsspild.
- Jeg mener ikke, vi er blevet taget alvorligt, siger han.
Radio24syv tabte på økonomiUdbuddet var skruet sådan sammen, at ansøgerne blev bedømt højere på at byde under den ramme på 280 millioner kroner, som der kunne søges om.
Radio Loud og DK4 Radio havde ansøgt om færre penge.
Radio24syv havde søgt om alle pengene.
Derfor blev Radio24syv bedømt markant ringere i den del af udbuddet.
Men spørgsmålet om, hvorvidt moms var en del af Radio Louds budget, mener Jørgen Ramskov heller ikke, at han har fået et klart svar på.
•OVERBLIK: Sådan svarer nævn på fem kritikpunkter i dab-udbud Det blev Radio Loud, der vandt udbuddet om den nye dab-kanal.
De tre ansøgere blev i udbuddet bedømt på tre kriterier - herunder realismen i planen for driften, økonomisk tilskud og programplaner.
Men der har været meget kritik af den måde, udbuddet er foregået på.
Fredag offentliggjorde Radio- og tv-nævnet svar på 86 spørgsmål, der var stillet af de tre ansøgere, nemlig Radio24syv, DK4 Radio og Radio Loud.
Her er et overblik over, hvordan Radio- og tv-nævnet har svaret på nogle af de væsentligste kritikpunkter:1Den anvendte regnemetode: Der har blandt andet været kritik af, hvordan nævnet har regnet sig frem til de point, der er givet til ansøgerne.
Radio- og tv-nævnet medgiver i sine svar, at det kunne have valgt en mere "matematisk korrekt metode".
Men samtidig understreger nævnet, at det ikke ville ændre på den samlede bedømmelse, hvis man havde valgt en anden metode.
Nævnet understreger, at den valgte metode fremgik tydeligt af udbudsmaterialet.
2Økonomiens rolle i vurderingen: Radio24syv havde søgt om det fulde støttebeløb på 280 millioner kroner.
Imens havde Radio Loud søgt om 260,8 millioner kroner.
Det gav i afgørelsen syv point til Radio Loud og blot et enkelt point til Radio24syv.
I sine svar skriver nævnet, at selv om Radio24syv havde søgt det samme beløb som Radio Loud, ville Loud stadig samlet set have vundet udbuddet.
Der blev også stillet spørgsmål til Radio Louds budget - herunder om moms var en del af budgettet - som var en del af kriteriet om planen for driften af kanalen.
Her medgiver Radio- og tv-nævnet, at oplysninger om manglende moms i budgettet hos Radio Loud kunne have ført til en lavere vurdering i en underkategori.
Nævnet understreger, at det samlet set ikke ville have ændret resultatet.
3Spørgsmålet om at være landsdækkende: Det har blandt politikere og hos Radio24syv vakt undren, at Radio Loud kunne vinde udbuddet om en landsdækkende kanal med et bud, der kun garanterer dækning i 82 procent af landet.
Det landsdækkende perspektiv er i udbuddet defineret ved enten at sende via dab-blok 1 eller dab-blok 2.
De dækker henholdsvis 82 procent og 97 procent af landet.
Derfor vurderer nævnet, at Radio Loud lever op til at være landsdækkende ifølge udbudsmaterialet.
4Ansøgernes programplaner: Nævnet skriver, at det fremgår klart af udbudsmaterialet, at der alene gives point for bindende tilsagn om beskrevne fremtidige programplaner.
Dette betyder altså, at der ikke gives point for beskrivelser af eksisterende programmer, medmindre der er blevet givet et bindende tilsagn om, at de ville blive videreført i fremtiden.
5Om udbuddet skal gå om: Radio- og tv-nævnet vurderer ikke, at udbuddet skal gå om og fastholder tildelingen af programtilladelsen til Radio Loud.
I den forbindelse skriver nævnet, at det vurderer, at det samlet set er realistisk, at Loud vil opfylde minimumkravene til både public service-virksomhed og -programindhold samt de øvrige kriterier for udbuddet.
Kilde: Radio- og tv-nævnet/Ritzau/FacebookTwitterKopier linkEmner:Jørgen Ramskov (journalist)|Radio- og tv-nævnet|Radio24syv|DK4|Økonomi




https://www.dr.dk/nyheder/kultur/gaming/aarets-mest-ventede-spil-forbloeffer-foerst-efter-45-timer-gik-det-op-mig-hvad

GamingÅrets mest ventede spil forbløffer: 'Først efter 45 timer gik det op for mig, hvad det gik ud på'Mads Mikkelsen har en rolle i det stort anlagte PlayStation-spil.
- Jeg forventer, at folk taber kæben, når de ser det, og at Hideo Kojima endnu engang beviser, at han er The Godfather over alle spil i verden, har Mads Mikkelsen tidligere udtalt om sin rolle i spillet.
(© Sony Interactive Entertainment)Af Christian Mejdahl01.
nov.
2019 kl.
17.
00Læs opIgennem tre år har 'Death Stranding' været omgærdet af mystik.
Det har været et af de mest omtalte spil, siden det første gang blev annonceret tilbage i 2016, hvor den ikoniske spilinstruktør Hideo Kojima løftede sløret for sit science fiction-epos.
Men selv efter den ene mystiske trailer efter den anden med overnaturlige væsener og Mads Mikkelsen flankeret af en zombiehær har ingen har rigtig vidst, hvad spillet gik ud på.
Nu har alverdens anmeldere imidlertid haft spillet imellem hænderne, og ifølge dem giver det god mening, at det har været svært at regne 'Death Stranding' ud på forhånd.
For 'Death Stranding' er nemlig ikke som andre spil.
- 'Call of Duty'-generationen vil kede sig ihjel, siger PlayStation-ekspert Palle Havshøi-Jensen.
Han er chefredaktør på PSLife.
dk og én af de anmeldere, der har spillet 'Death Stranding'.
Du spiller som 'fragtmanden' Sam Bridges, som skal sørge for at samle et USA, der ligger i ruiner.
Det gør man ved at rejse tværs igennem landet og genoprette et kommunikationsnetværk, der kan sikre menneskehedens overlevelse.
(© Sony Interactive Entertainment)Han havde selv svært ved at placere det i en genre-kasse, da han gav sig i kast med spillet.
- Efter to timers spil anede jeg stadig ikke, hvad det gik ud på.
Efter fire timer havde jeg en idé om, hvad det gik ud på, og da jeg var færdig med spillet efter 45 timer, var det gået op for mig, siger han og fortsætter:Det er uhyre simpelt; man skal fragte ting fra A til B.
Jeg undrede mig over, at jeg ikke kedede mig.
Palle Havshøi-Jensen, chefredaktør PSLIFE.
dk- Det er i grunden en avanceret gå-simulator.
Det er uhyre simpelt; man skal fragte ting fra A til B.
Jeg undrede mig også over, at jeg ikke kedede mig, for det lyder kedeligt på papiret, men det er faktisk næsten meditativt, lyder det fra Palle Havshøi-Jensen, der giver spillet karakteren 9 ud af 10.
De mange og lange gåture tager sit udgangspunkt i en fremtid, hvor en overnaturlig hændelse har lagt verden, som vi kender den, i ruiner.
Overjordiske væsener har inficeret det USA, og man spiller som kuréren Sam Bridges, der skal genoprette kommunikationsnetværk, hvilket bringer ham ud på en lang rejse på tværs af USA.
Læs også:Mads Mikkelsen er med i kæmpe-satsning til PlayStation: 'Jeg forventer, at folk taber kæben'Hollywood i højsædetMen selvom Palle Havshøi-Jensen medgiver, at det måske kan lyde kedeligt, så er det i hans optik ikke tilfældet.
For det hele er bundet sammen af en mesterlig fortælleteknik.
- Spillet brillerer i forhold til historiefortællingen.
Hideo Kojima skulle have været Hollywood-instruktør.
Det er vanvittigt smukt eksekveret.
Og det er i høj grad fortællingen, der gør, at man har lyst til at tage ud på de her lange gåture.
'Death Stranding' er et af de mest imødesete spil i år, men anmelderne er ikke helt enige om, hvorvidt spillet er et mesterværk eller ej.
(© Sony Interactive Entertainment)Det er Hollywood-stjernen Norman Reedus, der har lagt krop, ansigt og stemme til Sam Bridges.
Men han er ikke det eneste store Hollywood-navn, der er med i 'Death Stranding'.
Léa Seydoux, Guillermo del Toro og danskerne Mads Mikkelsen og Nicolas Winding Refn har alle forskellige roller i spillet.
Deres tilstedeværelse er blandt andet noget af det, som ifølge Palle Havshøi-Jensen er med til at løfte spiloplevelsen.
- Mads Mikkelsens karakter er som skrevet til ham, og jeg synes, det giver spillet noget ekstra, at de her stjerner er med.
Det plejer ellers ikke at være tilfældet, når udviklere plastrer deres spil til med kendisser, men det fungerer sublimt i 'Death Stranding', siger han.
Norman Reedus har tidligere været med i tv-serien 'The Walking Dead', mens Léa Seydoux er kendt fra blandt andet James Bond-filmen 'Spectre'.
(© Sony Interactive Entertainment)Men det er ikke alle, der er lige begejstrede for det nytænkende spil.
Selvom 'Death Stranding' generelt får pæne anmeldelser, er der også nogle spilmedier, der er i tvivl om, hvorvidt spillet har været den megen hype værd.
- 'Death Stranding' er en lang, bizar rejse, der er både bjergtagende og kedelig, skriver The Verge eksempelvis i deres anmeldelse.
Verdens måske største spilmedie IGN giver spillet 6,8 ud af 10 i deres anmeldelse og skriver, at:- 'Death Stranding' er leveringsdygtig af en fascinerende overnaturlig verden, men selve gameplayet kæmper med at leve op til samme niveau.
Men Palle Havshøi-Jensen er ikke i tvivl:- Hvis nogen er i tvivl og spørger mig, om de skal prøve det, så er svaret ja.
De får en oplevelse ud over det sædvanlige, siger han.
'Death Stranding' udkommer til PlayStation 4 den 8.
november og til PC i 2020.
FacebookTwitterKopier linkEmner:Guillermo del Toro (filminstruktør)|Nicolas Winding Refn (filminstruktør)|Playstation|USA|Computerspil




https://www.dr.dk/nyheder/regionale/syd/har-du-styr-paa-pasreglerne-5-raad-til-rejsen

Syd- og SønderjyllandHar du styr på pasreglerne?
5 råd til rejsenHvornår skal du huske passet, hvad koster et nyt, og skal dit barn have eget pas?
Få overblikket her.
Af Ulrik Bang-Mørch og Susanne Kristine Terman Pedersen01.
nov.
2019 kl.
12.
38Læs opDet kan forvirre mange, hvornår man skal have pas med, og hvornår man ikke skal, når man rejser frem og tilbage over grænserne.
Her får du overblikket:1Når du rejser i de nordiske nabolandeDet er som udgangspunkt ikke nødvendigt at huske passet, hvis du eksempelvis tager på skiferie i Norge.
Det er som udgangspunkt ikke nødvendigt, at du som dansk statsborger har passet med, når du rejser i Norden (Norge, Sverige, Finland og Island, red.
).
Du skal dog stadig kunne identificere dig med anden form for billedlegitimation.
Flere af de nordiske lande har dog i perioder skærpet grænsekontrol af indrejsende.
Hvis det er tilfældet, kan det være et krav, at du medbringer dit gyldige pas.
2Når du rejser til øvrige landeSom dansk statsborger skal du altid medbringe dit gyldige pas, når du rejser uden for Norden.
For eksempel hvis du rejser en tur til Sydfrankrig.
Når du rejser uden for Norden, skal du som dansk statsborger altid medbringe dit gyldige pas.
Dette gælder også for rejser til de lande uden for Norden, som er en del af Schengen-samarbejdet.
Danmarks deltagelse i Schengen-samarbejdet ændrer ikke på reglerne for, hvornår du skal medbringe dit pas.
3Alle børn skal have et pasBørn skal have deres eget pas.
Børn skal have deres eget pas, uanset hvor gamle de er, og så skal de også møde op personligt, når passet skal laves.
Ved fælles forældremyndighed skal begge forældre give samtykke.
Vær opmærksom på, at helt små børn ikke kan få taget pasfoto på alle borgerservicecentre.
4Det koster, hvis du skal have et nyt pasDet er ikke gratis at bestille et nyt pas.
Priserne på pas inklusive gebyr for optagelse af fingeraftryk er:•Børn 0-11 år: 115 kroner•Børn 12-18 år: 142 kroner•Personer 18 år - folkepensionsalderen: 627 kroner•Personer i folkepensionsalderen: 377 kroner•Prisen for et nyt foto til passet kommer oveni.
5Sådan gør du, hvis du mister dit pasDet kan ske, at man mister sit pas på udlandsrejsen.
Men der er råd at hente.
(© Colourbox)Hvis du mister dit pas i Danmark, skal du melde det mistet til politiet, der annullerer passet.
Herefter tager du fat i kommunen, hvor du søger om et nyt pas, som du selv skal betale.
Hvis du mister dit pas i udlandet, skal du politianmelde det på den lokale politistation og bede om en kvittering.
Den skal du tage med til den danske ambassade i det pågældende land sammen med to pasbilleder.
Ambassaden kan udstede et nyt midlertidigt pas (et nødpas, red.
).
Kilde: borger.
dk, uvm.
dk og Rigspolitiet.
FacebookTwitterKopier linkEmner:borger.
dk|Rigspolitiet|Finland|Island|EU-forhold




https://www.dr.dk/nyheder/viden/kroppen/sov-lige-paa-det-en-god-nats-soevn-kan-faktisk-loese-dit-problem

Sover du godt?
Se temaKroppenSov lige på det: En god nats søvn kan faktisk løse dit problemDin hjerne kører for fuld skrue, når du sover.
Og derfor kan du komme sovende til mange løsninger.
Når du sover, gør din hjerne rent og rydder op.
Det er uhyre vigtigt, for at vi kan løse komplekse problemer.
Foto: Redigeret af Mathis Birkeholm Duus, original: Colourbox.
Af Emilie Aagaard01.
nov.
2019 kl.
19.
09Læs opDu ved bare, at løsningen er lige foran din næse.
Men du kan ikke finde den.
Det er midnat: Du er træt og frustreret.
- Sov på det, siger din meget utålmodige kæreste.
Det er smadderirriterende sagt.
Men kæresten har nok ret.
I hvert fald viser en mindre undersøgelse, at det er mere sandsynligt, at vi mennesker kan løse et komplekst puslespil, hvis vi lige har sovet på det.
Marian Christin Petersen er adjunkt på Syddansk Universitet og forsker i søvn.
Hun har ikke været med til at lave den nye undersøgelse.
- Det er en spændende undersøgelse – men jeg er ikke overrasket.
Vi løser vores problemer i søvnen.
Det er en af grundene til, at den er så pokkers vigtig, siger hun.
Hun peger i øvrigt på, at undersøgelsens brug af lyd til at styre søvnen er uhyre spændende.
© GettyimagesSøvnen rydder op i din harddiskSelv om du måske ikke føler det, er der fuld smæk på hjernens aktivitet, når du sover.
Blandt andet bruger den tiden til at gøre rent og rydde op.
Forestil dig, at din hukommelse er en form for harddisk, hvor noget ligger rodet gemt i korttidshukommelsen og andet i en lidt mere ordnet langtidshukommelse.
Det er især under søvnen, at hjernen får mulighed for at flytte rundt på ’filerne’, så de ligger i de rigtige mapper og er gemt på den rigtige måde.
Kilde: Marian Christin Petersen.
- Vi lytter, når vi sover.
Og det kan til en vis grad bruges til at styre tankerne i bestemte retninger.
Det bekræfter undersøgelsen, siger Marian Christin Petersen.
Små lyde kan styre tankerneHelt specifikt skulle de knap 60 deltagere i undersøgelsen forsøge at løse en række komplekse puslespil om aftenen.
Til hvert puslespil blev der spillet en bestemt lyd.
- På den måde begynder deres hjerne at associere lyden med det problem, de står overfor, forklarer Marian Christin Petersen.
Om natten blev deltagerne så igen udsat for lydene, der hørte til deres uløste spil, mens de sov.
Næste morgen skulle de give sig i kast med puslespillene igen.
- Og her løste folk flere spil, end de kunne om aftenen.
Det er nok ikke så overraskende, at man kan løse flere problemer, når man er frisk, siger Marian Christin Petersen og fortsætter.
- Men de deltagere, der i søvnen var blevet sporet hen på de uløste puslespil, løste faktisk signifikant flere puslespil end andre.
Ud fra det konkluderer forskerne, at forsøgspersonerne ikke kun blev bedre, fordi de var friskere, men også fordi de i søvnen specifikt løste puslespil.
Søvn er vigtigt, hvis vi skal lære nogetOg hvad kan du så bruge det til?
- Det viser, at søvn er vigtigt – også for læring.
Vi kan ikke rigtig løse vores problemer eller huske noget, hvis vi ikke sover, siger Marian Christin Petersen.
Men hvad med det med lyden?
Det er næppe sådan, at du skal sætte lyde til dine problemer for at løse dem bedst i søvne.
- Men det minder os om, at vi altså ikke slår ørene fra, når vi sover, selv om det godt kan føles sådan.
Forsøg så vidt muligt at have et stille soveværelse, for lydene forstyrrer vitterligt søvnen, siger Marian Christin Petersen.
FacebookTwitterKopier linkEmner:Søvn|Leg og spil|Syddansk Universitet|Videnskab




https://www.dr.dk/nyheder/regionale/sjaelland/lara-djungla-jenny-og-ramboline-skal-laere-vaere-vilde-elefanter-igen

SjællandLara, Djungla, Jenny og Ramboline skal lære at være 'vilde' elefanter igenEn amerikansk elefantekspert skal lære de tidligere cirkuselefanter at have en naturlig adfærd igen.
Af Julie Würtz01.
nov.
2019 kl.
18.
15Læs opDe har været vant til at være helt tæt på mennesker, men det skal nu ændres for Danmarks fire forhenværende cirkuselefanter.
Deres kommende hjem, Knuthenborg Safaripark, vil nemlig lære elefanterne at være ’vilde’ igen.
Derfor har dyreparken besøg af den amerikanske elefantekspert Alan Roocroft, der i 56 år har arbejdet med elefanters adfærd i forskellige zoologiske haver verden over.
I Slagelse, hvor de tre cirkuselefanter fra Cirkus Arena, Lara, Djungla og Jenny bor, indtil deres nye anlæg er klar, skal elefanteksperten lære dem at være i mindre kontakt med mennesker.
Den fjerde cirkuselefant Ramboline er lige nu i Sønderjylland, men vil med tiden blive flyttet til de andre elefanter i Slagelse.
Om elefantanlægget i Knuthenborg Safaripark•Elefanterne får et udeanlæg på omkring 150.
000 kvadratmeter og en stald på omkring 2000 kvadratmeter.
•Elefanterne er nu omkring 30 år gamle, og det forventes, at de kan leve i yderligere 30 år.
•Man vurderer, at det vil koste omkring to millioner om året at drifte det nye elefantanlæg.
Kilde: Knuthenborg Safaripark.
FacebookTwitterKopier linkEmner:Knuthenborg Safaripark|Dyreparker|Dyr|Slagelse|Cirkus Arena




https://www.dr.dk/nyheder/regionale/syd/bjarne-har-ikke-vist-pas-ved-graensen-i-14-aar-men-saa-faldt-hammeren

Syd- og SønderjyllandBjarne har ikke vist pas ved grænsen i 14 år – men så faldt hammerenPolitiet giver flere bøder på grund af glemt pas ved grænsekontrollen.
Af Ulrik Bang-Mørch, Louise Mandrup, Ronja Alberte Solberg Hansen og Susanne Kristine Terman Pedersen01.
nov.
2019 kl.
12.
36Læs opBjarne Juhl Nielsen tager cirka en gang hver anden måned turen ned over grænsen for at handle i Tyskland.
De seneste 14 år har han ikke haft et pas med.
Det gamle udløb i 2005, og han har ikke fået passet fornyet siden.
Han er flere gange blevet stoppet ved grænsen, men han har hver gang bare vist sit kørekort, når han blev stoppet ved grænsen.
Det gjorde han også, da han for et par måneder siden var på vej hjem fra en indkøbstur i Tyskland.
Ved en af de mindre grænseovergange var der paskontrol, og Bjarne Juhl Nielsen rakte sit kørekort frem.
- Det har jeg jo gjort før, og det har der ikke været noget i vejen med.
Men det kunne grænsebetjenten denne gang ikke bruge til noget.
Hun ville se et pas, for det er lovkravet.
- Jeg var da noget overrasket over, at jeg skulle have pas med, siger Bjarne Juhl Nielsen.
Flere får bøder på 1.
000 kronerDa han ikke kunne vise et gyldigt pas, fik han derfor en bøde på 1.
000 kroner for ikke at have pas med.
- Det synes jeg ikke om.
De 1.
000 kroner kunne jeg have brugt til meget andet sjov.
Bjarne Juhl Nielsen er langt fra den eneste, der er kørt fra grænsen en bøde rigere og 1.
000 kroner fattigere.
Siden 2016, hvor der blev indført midlertidig grænsekontrol mellem Danmark og Tyskland, er antallet af bøder for manglende pas steget støt.
Politiet har især haft bødeblokken fremme i 2019, hvor der i de første ni måneder i år er givet 588 bøder mod 348 hele sidste år, en stigning på 68 procent.
Det viser tal fra politikredse med overgange til Tyskland.
Det er, hvis man bliver stoppet uden pas på vej hjem til Danmark, at det kan udløse en bøde på 1.
000 kroner.
Mere massiv kontrolI 2001 åbnede man ellers op for grænserne på grund af Schengenaftalen, der gav fri passage til en række EU-lande - heriblandt Tyskland.
Men den 4.
januar 2016 blev der indført midlertidig grænsekontrol mellem Danmark og Tyskland.
Kontrollen er blevet mere massiv, efter vi har fået den midlertidige grænsekontrol.
Allan Dalager, vicepolitiinspektør ved Udlændingekontrolafdelingen i Syd- og Sønderjyllands PolitiVicepolitiinspektør ved Udlændingekontrolafdelingen i Syd- og Sønderjyllands Politi Allan Dalager fortæller, at stigningen i antallet af bøder netop kan skyldes en øget tilstedeværelse ved grænserne.
- Kontrollen er blevet mere massiv, efter vi har fået den midlertidige grænsekontrol.
Tallene stiger også fra 2016, hvor vi iværksætter den midlertidige grænsekontrol, siger Allan Dalager.
Svært at vide, hvilke krav der erHan understreger, at det ikke er nyt, at et manglende pas ved grænsen udløser en bøde.
- Passet har altid været et lovkrav i hvert fald som dansk statsborger.
Hvis man rejser ud i Europa, så er det det eneste dokument, man kan legitimere sig med ude i Europa, fortæller han.
Jeg vil ikke risikere, at jeg skal af med 1.
000 kroner igen.
Bjarne Juhl Nielsen, pensionistHvorfor er der så nogle, der slipper for en bøde, mens andre får en bøde, fordi de ikke kan vise et gyldigt pas?
- Det er rigtigt, at det kan skabe lidt forvirring.
Men politiarbejde bygger meget på dialog med borgerne og et skøn fra den enkelte polititjenestemand.
- Det er den enkelte betjent på stedet, der vurderer, hvornår der skal gives en bøde, og hvornår der ikke skal.
Nogle gange vil man opleve, at man kan få en bøde, og andre gange vil man opleve, at man kan køre direkte igennem ved blot at legitimere sig på anden vis, siger vicepolitiinspektør Allan Dalager.
Bjarne Juhl Nielsen mener til gengæld ikke, politiet har været klare nok omkring reglerne.
- Man ved jo, at man skal have pas med, når man skal ud at flyve, men når der nogle gange bliver godtaget kørekort ved grænsen, så er det svært at vide, hvilke krav der i virkeligheden er, siger han.
Danmark indførte midlertidig grænsekontrol den 4.
januar 2016, og den er blevet forlænget flere gange.
I sidste ende er det lidt skidtVicepolitiinspektør Allan Dalager anerkender, at politiet kunne have været bedre til at oplyse om reglerne.
- I sidste ende er det lidt skidt, vi burde måske være lidt bedre til at informere.
Men vi oplyser om det på Twitter og Facebook.
Jeg ved også, at Rigspolitiet informerer om det, siger Allan Dalager.
Bjarne Juhl Nielsen har fået sig nogle dyre lærepenge, og han har nu fået sig et gyldigt pas.
- Jeg vil ikke risikere, at jeg skal af med 1.
000 kroner igen, siger han.
FacebookTwitterKopier linkEmner:Syd- og Sønderjyllands Politi|Tyskland|Sydsjællands og Lolland-Falsters Politi|Jylland|EU-forhold




https://www.dr.dk/nyheder/regionale/fyn/afskaf-den-gensidige-forsoergerpligt-nu-har-mere-end-50000-borgere-skrevet

FynAfskaf den gensidige forsørgerpligt!
Nu har mere end 50.
000 borgere skrevet underBorgerforslaget om at afskaffe den gensidige forsørgerpligt vil nu blive fremsat i Folketinget.
Jessie Balslev blev ramt af sclerose i 2011, hvorefter hun måtte gå på førtidspension.
På billedet står hun sammen med sin mand, Jacob Haldbo Balslev.
Af Anne Mette Dam Thrane og Lukas Bjerg Christiansen01.
nov.
2019 kl.
15.
15Læs opDen gensidige forsørgerpligt skal droppes.
Det mener mere end 50.
000 borgere, som har skrevet under på et borgerforslag.
Dermed skal politikerne på Christiansborg nu tage stilling til forslaget.
En af de borgere, der har skrevet under, er Jessie Balslev, som bor på Ærø.
Hun arbejdede som lægesekretær indtil 2011, hvor hun blev ramt af sklerose og måtte gå på førtidspension.
Selvom hendes mand arbejder fuldtid, er de kommet i klemme i den gensidige forsørgerpligt.
For hver gang Jessie Balslevs mand tjener mere end normalt, bliver hun trukket i sin pension.
Hvor den almindelige sats ligger på 16.
044 kroner per måned før skat for førtidspensionister, har Jessie Balslev eksempelvis oplevet kun at få cirka 11.
000 kroner før skat.
- Det er lidt svært, for når man har en arbejdsom mand, så bliver man trukket herfra og derfra og alle vegne.
Vi er ligesom sat i bås sammen, så når han gør noget ekstra, så skal det gå ud over mig, fortæller Jessie Balslev.
Loven om gensidig forsørgerpligt er forældet og burde fjernes.
Man skal som syg ikke tvinges til enten at leve alene eller i ydmygelse ved at være økonomisk afhængig af sin partner.
Uddrag af borgerforslag indsendt d.
28.
august 2019'Det er ligesom en ond cirkel'For familien Balslev betyder den gensidige forsørgerpligt, at selvom manden arbejder rigtig meget, så har de en konstant usikkerhed på økonomien.
Gensidig forsørgerpligtDen gensidige forsørgerpligt gælder for alle folkepensionister og førtidspensionister og betyder, at hvis du er gift eller har en samlever, så bliver det betragtet som fællesøkonomi.
Så selvom alle får samme grundbeløb, så betyder den gensidige forsørgerpligt, at jo mere den ene part i forholdet tjener, desto mere bliver den anden part i forholdet beskåret.
Folkepension i udgangspunktet før skat (2019): Enlige: 13.
250 kr.
/måned Gift/samlevende: 9.
780 kr.
/månedFørtidspension i udgangspunktet før skat (2019 efter nye regler): Enlige: 18.
875 kr.
/måned Gift/samlevende: 16.
044 kr.
/måned- Jeg vil rigtig gerne have noget hjælp til at få gjort rent, fordi jeg har sklerose og er træt, men det har vi ikke råd til.
Og jeg kan ikke få hjælp, fordi jeg har en rask mand, men han er jo aldrig hjemme, siger Jessie Balslev og fortsætter:- Det er ligesom sådan en ond cirkel, hvor man bare bliver dunket i hovedet hver gang, man prøver at gøre noget ekstra.
Jessie Balslev drømmer om at hyre en til at komme og hjælpe med at gøre rent, så der bliver mere overskud til en cykeltur med børnene eller til at gøre noget andet med familien.
- I stedet for bare at være en træt og sur mor, der er irriteret over ens økonomi, siger hun.
Jessie Balslev sammen med deres to piger, Lykke på 6 år og Lærke på 10 år.
Muligt at ændre lovenIfølge Eva Naur Jensen, der er ekspert i socialret, er det muligt at ændre loven, så det ikke bliver en ulempe økonomisk at have en ægtefælle eller samlever.
- I forhold til retten til offentlige ydelser kan man give den uafhængigt af, om ægtefællen har en indtægt eller ej, siger hun.
For Jessie Balslev fra Ærø vil det være afgørende, hvis forslaget om at afskaffe den gensidige forsørgerpligt går igennem.
- Så vil det betyde, at jeg vil have en fast indkomst, og jeg vil kunne vide, hvad jeg har med at gøre, siger hun.
Uenighed i partierneMen der er uenighed hos beskæftigelsesordførerne i partierne i Folketinget om forslaget til at afskaffe den gensidige forsørgerpligt.
Socialdemokratiets beskæftigelsesordfører, Leif Lahn Jensen, siger, at de ikke går ind for en afskaffelse af den gensidige forsørgerpligt:- Dem, der har mindst, skal have mest i pension, og hvis vi afskaffer den gensidige forsørgerpligt, vil det koste alt for mange penge.
Den tanke deler de hos Liberal Alliance, men de mener, at der er plads til forbedringer, forklarer beskæftigelsesordfører Alex Vanopslagh.
- Der, hvor vi er skeptiske, er i forhold til den kontrol, der er i nogle kommuner - i det man har kaldt dyneløfteri, hvor man intensivt blander sig i, om man har en sengepartner, og det synes vi er lidt uværdigt, siger han.
Jeg synes, det er helt fair, at når man bor sammen med en anden, som har en indtjening, så går man også tilsvarende ned i sin egen overførselsindkomst.
Samira Nawa, beskæftigelsesordfører, Radikale VenstreHos det Radikale Venstre mener man ikke, at den gensidige forsørgerpligt bør afskaffes.
To personers fælles udgifter er trods alt mindre end en enligs, forklarer beskæftigelsesordfører Samira Nawa.
- Jeg synes, det er helt fair, at når man bor sammen med en anden, som har en indtjening, så går man også tilsvarende ned i sin egen overførselsindkomst.
Socialistisk Folkeparti er i princippet imod gensidig forsørgerpligt, men de mener, at det skal ændres gradvist, forklarer beskæftigelsesordfører Karsten Hønge.
- Vi foreslår, at vi skal gå i gang med at afskaffe ægtefælleafhængigheden for førtidspensionister, fordi vi synes, at de er et andet sted i deres liv, hvor førtidspensionen direkte træder i stedet for en løn, som de ellers ville have tjent.
For folkepensionister vil vi gerne bruge pengene på dem, der har allermindst, i stedet for en generel afskaffelse af ægtefælleafhængigheden, siger han.
Dansk Folkeparti er indtil videre hverken for eller imod, og Venstre og Konservative har endnu ikke tilkendegivet deres standpunkt.
Borgerforslaget skal nu fremsættes i Folketinget, og det vil gennemgå den samme behandlingsproces som almindelige forslag.
FacebookTwitterKopier linkEmner:Alex Vanopslagh (politiker)|Karsten Hønge (politiker)|Radikale Venstre|Økonomi|Ærø




https://www.dr.dk/nyheder/indland/efter-flere-nepotisme-sager-i-forsvaret-nu-skal-forfremmelser-vaere-mere

IndlandEfter flere nepotisme-sager i Forsvaret: Nu skal forfremmelser være mere gennemsigtigeForsvaret ændrer systemet for forfremmelser af officerer og topchefer.
Forsvaret vil gøre op med myter om kammerateri og nepotisme og ændrer derfor systemet for forfremmelser til militærets øverste poster.
Af Mads Korsager Nielsen01.
nov.
2019 kl.
16.
03Læs opForsvaret vil gøre op med rygter og korridorsnak om, hvem der får de fede stillinger.
Derfor indfører Forsvarsministeriet nu et nyt jobsystem for militærets øverste officerer.
Ændringen kommer i kølvandet på flere nepotisme-sager.
Blandt andet mod den tidligere hærchef H.
C.
Mathiesen, der er sigtet for at fremme sin samlevers karriere.
Det nye chefbemandingssystem skal skabe mere gennemsigtighed og medvirke til, at vennetjenester og private bekendtskaber ikke kan udløse spekulationer om, hvem der bliver forfremmet.
Nyt system for forfremmelserHidtil er officerer i Forsvaret blevet udnævnt til de øverste poster på to måder: De kunne blive beordret i en stilling eller søge en stilling.
Det har, ifølge ministeriet, skabt mange rygter og myter om, at man skulle kende de rigtige, for at gøre karriere i militæret.
Ikke mindst efter flere nepotisme-sager.
Blandt andet efterforskes en tidligere hærchef for at have tilgodeset sin samlever, der var ansat i hæren.
I det nye system skal officerer, der ønsker at gøre karriere i toppen, ansøge om at indgå i en såkaldt 'chefpulje'.
For at komme i chefpuljen, skal officererne bedømmes af et udnævnelsesråd, hvor blandt andet chefen for Forsvarskommandoen er med.
Formanden for officerernes fagforening, HOD, er med som observatør.
Bliver man vurderet egnet til chefpuljen, kan officererne søge ledige stillinger.
Samtidig bliver stillinger fra oberst- eller kommandørniveau gjort tidsbegrænsede.
Det betyder, at eksempelvis chefen for et regiment som Den Kongelige Livgarde, der er oberst, maksimalt kan have jobbet i syv år.
Derefter skal vedkommende atter søge sit eget job.
Det samme gælder i Søværnet, hvor cheferne for blandt andet støtteskibe og fregatter har rang af kommandør.
Kilde: Forsvarsministeriet- Gennem de seneste år har der været mange myter om, at ansættelser på højt niveau i Forsvaret handler om, hvem man er gode venner med, og hvilket kammeratskab man har.
Det vil jeg gerne gøre op med, siger forsvarsminister Trine Bramsen (S).
Indfører bruttotrup af særligt egnedeDet nye bemandingssystem består af to dele.
For det første skal officerer eller chefer, der ønsker at gøre karriere i toppen af Forsvaret, vurderes og findes egnede til at komme i en chefpulje af særligt egnede.
Chefpuljen bliver en slags bruttotrup over Forsvarets fremtidige ledere på de øverste niveauer.
Hvis man bliver vurderet og fundet egnet til at indgå i bruttotruppen som officer, får man adgang til at søge de ledige topstillinger.
Det er stillinger, der svarer til en rang af oberst i hæren eller flyvevåbnet og kommandør i søværnet.
For det andet bliver alle topstillingerne tidsbegrænsede til i første omgang fire år, men med mulighed for forlængelse.
Slut med at 'hvile på laurbærrene'Det skal ifølge Forsvarsministeriet 'motivere den enkelte til kontinuerlig udvikling'.
- Man kan ikke bare hvile på laurbærrene og sige, 'nu har jeg så og så mange stjerner på skuldrene', og så er der ikke nogen grund til at gøre sig umage.
Det er det væsentlige argument, for at vi laver åremålsansættelser, siger forsvarsministeren.
Forsvarschef Bjørn Bisserup fortæller, at systemet i dag gør det muligt at blive siddende i en høj stilling uden forstyrrelser - indtil pensionen.
- Der er behov for dynamik.
Vi har behov for, at vi ikke alle sidder i stillingerne i ubegrænset tid.
Det er godt for den enkelte og godt for Forsvaret som organisation, siger general Bjørn Bisserup.
I klippet her forklarer forsvarschef Bjørn Bisserup, hvorfor det er en god ide at officerer kun skal indtage posten i et begrænset tidsrum.
Afviser sammenhæng til hærchefDen nye opskrift for forfremmelser følger efter en stor nepotisme-sag, der blev afsløret af forsvarsmediet Olfi.
I sagen er tidligere hærchef H.
C.
Mathiesen under efterforskning for at have tilgodeset sin samlever, der selv var ansat i militæret.
Der er endnu ikke rejst tiltale i sagen.
- Den konkrete sag har ikke noget med det her at gøre.
Men den var selvfølgelig med til at sætte yderligere fokus på det.
Det ville være løgn at påstå andet, siger forsvarschef Bjørn Bisserup.
Hverken forsvarschef Bjørn Bisserup eller Trine Bramsen vurderer, at det nye forfremmelses-system havde bremset det påståede misbrug i hærchef-sagen.
- Det her system ville ikke have gjort en forskel i den sag.
Men jeg tror, at den samlede fortælling om Forsvaret, hvor man tror, at man rekrutterer ud fra, hvem man kender, og hvem der er den næste i køen, det kan vi gøre op med ved hjælp af dette, siger forsvarsminister Trine Bramsen (S).
- Jeg kan ikke stå her og love, at noget tilsvarende aldrig vil komme op igen.
Men det vil skabe mere gennemsigtighed, siger general Bjørn Bisserup.
I videoen her forklarer forsvarsminister Trine Bramsen (S), hvorfor man indfører det nye system.
FacebookTwitterKopier linkEmner:Bjørn Bisserup (officer)|Socialdemokraterne|Trine Bramsen (politiker)|Militær|Forsvarsministeriet




https://www.dr.dk/nyheder/politik/naevn-ingen-grund-til-aendre-vurdering-af-radio-udbud

MedieforhandlingerSe temaPolitikNævn: Ingen grund til at ændre vurdering af radio-udbudRadio- og tv-nævnet ser ingen grund til at ændre sin vurdering af, at Loud vandt udbuddet om den nye dab-kanal over Radio24syv.
Programchefer på Radio24syv Michael Bertelsen (tv) og Mads Brügger (th) med Kristoffer Eriksen (i midten) m.
fl.
efter beskeden om at radiokanalen ikke kan fortsætte som dab-kanal.
Af Amanda Holmen og Anders Byskov Svendsen01.
nov.
2019 kl.
14.
03 | opdateret 01.
nov.
2019 kl.
14.
24Læs opRadio- og tv-nævnet har i dag svaret på over 80 spørgsmål fra de tre ansøgere til den nye dab-radiokanal, som radiokanalen Loud vandt over Radio24syv og DK 4 Radio.
- Spørgsmålene har ikke givet Nævnet anledning til at ændre sin vurdering.
Nævnet finder derfor fortsat, at det er realistisk, at Loud vil opfylde minimumskravene til public service-virksomhed, konkluderer nævnet en sammenfatning.
Radio- og tv-nævnet har altså ikke fundet anledning til at ændre sin vurdering af afgørelsen af udbuddet om den nye dab-kanal.
Radio Loud vandt udbuddet foran Radio24syv og DK 4 Radio.
De tre kanaler har efterfølgende kunnet stille spørgsmål om udbuddet og afgørelsen, som nævnet har besvaret i dag.
I alt er der stillet 86 spørgsmål.
Læs også:Detektor: Her er fire kritikpunkter af dab-afgørelsenDe tre ansøgere blev bedømt på tre kriterier, herunder realisme, økonomi og programplaner.
Radio- og tv-nævnet medgiver ifølge Ritzau i sine svar, at det kunne have valgt en mere "matematisk korrekt metode" i bedømmelsen af programplaner, som flere eksperter har sat spørgsmålstegn ved.
Samtidigt understreger nævnet dog, at det ikke har ændret på den samlede bedømmelse af den grund.
Radio- og tv-nævnets afgørelse har været genstand for heftig debat, også på Christiansborg, efter at det blev offentliggjort, at Loud vandt udbuddet over Radio24syv, som har sendt de seneste otte år.
Flere partier har således krævet, at udbuddet skulle gå om, ligesom der er blevet efterspurgt en redegørelse om sagen.
- På et møde med medieordførerne og kulturministeren i Kulturministeriet på tirsdag ser vi i Nævnet frem til at få mulighed for at redegøre for baggrunden for Nævnets afgørelse, som er truffet ud fra politisk fastsatte kriterier i udbudsbekendtgørelsen og udbudsmaterialet, siger formanden for Radio- og tv-nævnet, juraprofessor Caroline Heide-Jørgensen, i en pressemeddelelse.
FacebookTwitterKopier linkEmner:Radio- og tv-nævnet|Radio24syv|Kulturministeriet




https://www.dr.dk/musik/virker-han-ikke-bekendt-nu-faar-dansk-popstjerne-konkurrence-fra-sin-lillebror

MusikVirker han ikke bekendt?
Nu får dansk popstjerne konkurrence fra sin lillebrorOli er lillebror til den ene halvdel af hitduoen Nik & Jay.
Nu springer han selv ud som musiker.
Oli er nu ude med sin debutsingle 'Wild & Free'.
Af Christian Ellegaard01.
nov.
2019 kl.
11.
10Læs op'Hm, virker han ikke bekendt?
'Sådan tænker du måske, når du kaster et blik på coveret til den danske sanger Olis debutsingle 'Wild & Free', der er udkommet i dag, fredag.
Lytter du også til nummeret, så ringer de mentale klokker nok endnu højere.
Og det er der en god grund til.
Oli - eller Oliver Genckel Petersen, som han hedder i virkeligheden - er nemlig lillebror til Niclas 'Nik' Petersen fra Nik & Jay.
Hør 'Wild & Free' her, mens du læser videre:Oli - Wild & FreeMen selvom hans bror er en storsælgende popstjerne - og faktisk også sender en ny single på gaden fredag - så betyder det ifølge Oliver Genckel Petersen ikke, at banen nu er kridtet op til søskendekamp på hitlisterne.
Jeg har lært meget af min storebror, men jeg er bare super beæret over, at jeg får lov til udgive min egen musik.
Oliver Genckel Petersen- Der er ingen konkurrence her, slår han fast og fortsætter:- Jeg har lært meget af min storebror, men jeg er bare super beæret over, at jeg får lov til udgive min egen musik, siger Oli, der ikke ønsker at svare på, om hans familiære bånd mon kan være en fordel eller en ulempe på vejen mod stjernehimlen.
- Det er ikke noget, jeg tænker over.
Det er jo bare skæbnen, at vi begge laver musik, siger han.
Oliver Genckel Petersens storebror hedder Niclas Petersen (tv.
) og udgør den ene halvdel af duoen Nik & Jay.
Her ses han sammen med Jannik Thomsen (th.
) på scenen på Smukfest, hvor Nik & Jay optrådte i sommer.
Skrev kærlighedsdigte til 'tøserne'Oli trådte sine første musikalske fodspor i en ung alder.
Dengang var det dog ikke topplaceringer og streams, han var på jagt efter, men pigehjerter.
- Da jeg var lille, skrev jeg altid digte og kærestebreve til tøserne, som jeg forsøgte at få til at rime.
Som teenager prøvede jeg kræfter med lidt klaver og guitar og begyndte også at skrive noget rapmusik, siger han.
Jeg har holdt den tæt ind til kroppen indtil nu, så jeg glæder mig til, at folk skal høre den.
Oliver Genckel PetersenPopeventyret fik dog for alvor vind i sejlene, da Oli til en fest mødte René Dif, kendt fra hitgruppen Aqua.
De to faldt i snak, og Oli spillede et par demoer for den erfarne Dif, der i sine unge dage selv gjorde sig som rapper.
- René kunne lide, hvad han hørte, og så gik det hurtigt.
Vi tog til Sverige og begyndte at lave ny musik – og de ved jo, hvad der virker deroppe, fortæller Oli.
Resultatet blev førstesinglen 'Wild & Free', som ifølge Oli har været undervejs i godt et år.
Derfor glæder han sig til at løfte sløret for, hvad han har gået og arbejdet på.
- Det bliver en kæmpe forløsning at få sangen ud og leve, og jeg er rigtig spændt på, hvordan folk tager imod den.
Jeg har holdt den tæt ind til kroppen indtil nu, så jeg glæder mig til, at folk skal høre den.
Det er langt fra første gang, at musikere forsøger at gå i deres søskendes fodspor.
Her er tre eksempler på andre søskendepar, der også har gjort sig i musikbranchen:Jamie Lynn Spears (th.
), lillesøster til popprinsessen Britney Spears (tv.
), er også gået i sin berømte storesøsters fodspor og udgav i 2014 sin første ep.
3 andre musikalske søskendepar:•Britney og Jamie Lynn Spears: Lillesøsteren til popikonet Britney Spears har i flere år forsøgt at stable sig en musikalsk karriere på benene.
I 2014 udgav Jamie Lynn Spears sin countryinspirerede debut-ep 'The Journey', og året forinden sang hun duet med sin storesøster på nummeret 'Chillin' with You', der er at finde på Britney Spears' ottende studiealbum 'Britney Jean'.
•Daniel og Natasha Bedingfield: I 2001 fik australske Daniel Bedingfield sit store gennembrud med hittet 'Gotta Get Thru' This', og i 2004 fulgte søsteren Natasha Bedingfield trop, da hun hittede med sange som 'These Words' og 'Unwritten'.
I dag ernærer Daniel Bedingfield sig som sangskriver for andre artister, mens Natasha Bedingfield i sommer udsendte sit fjerde studiealbum.
•Noel og Liam Gallagher: Gallagher-brødrerne er nok de mest kendte og omdiskuterede brødre i musikbranchen.
De blev verdenstjerner sammen med bandet Oasis, der dog brød med hinanden i 2009 - i høj grad på grund af brødrenes stormfulde forhold.
Siden da er brødrene skiftevis røget i totterne på hinanden for så gang på gang at erklære våbenhvile.
Hvad status er på det stormfulde søskendeforhold i skrivende stund, ved vi ikke med sikkerhed.
Læs også:17-årige Anton spillede sin største koncert dagen efter et breakup: 'Jeg har sikkert virket som et røvhul'FacebookTwitterKopier linkEmner:Britney Spears (musiker)|Liam Gallagher (musiker)|René Dif (musiker)|Pop og rock|Sverige




https://www.dr.dk/nyheder/indland/femaarig-dreng-blev-skraemt-af-halloween-maske-og-loeb-ud-foran-lastbil

IndlandFemårig dreng blev skræmt af Halloween-maske og løb ud foran lastbilEn halloween-spøg endte torsdag galt i Gammel Ry.
En skræmt dreng løb ud foran en lastbil og blev kvæstet.
(Arkivfoto) En femårig dreng blev så forskrækket af en halloweenmaske, at han løb ud foran en lastbil.
01.
nov.
2019 kl.
10.
41Læs opDet endte torsdag aften galt i Gammel Ry i Midtjylland, da en femårig dreng var ude for at rasle slik til Halloween.
Drengen blev nemlig så skræmt, da en mand med en uhyggelig maske åbnede døren i et hus, at han løb ud på vejen, hvor han blev ramt af en lastbil.
Det skriver Horsens Folkeblad.
Drengen er kvæstet, men skal være uden for livsfare, lyder det fra politiet.
Den femårige har blandt andet fået brud på bækkenet, og han skal have foretaget hudtransplantationer.
Intet ulovligtLastbilen, der kom kørende på Ryesgade i Gammel Rye, kunne ikke nå at bremse.
- Det er en dybt ulykkelig sag for alle.
Både for drengen, for manden med masken, som jo bare ville lave sjov med børnene, for de, der fulgtes med drengen, og selvfølgelig for den lastbilchauffør, der ramte drengen, siger vicepolitiinspektør ved Sydøstjyllands Politi Stig Simonsen til Horsens Folkeblad.
Intet tyder på, at der er foregået noget ulovligt.
/ritzau/FacebookTwitterKopier linkEmner:Horsens Folkeblad|Jylland|Ry|Ulykker|Sydøstjyllands Politi




https://www.dr.dk/sporten/fodbold/superliga/minut-minut-langskudsmaal-sender-point-til-horsens






https://www.dr.dk/nyheder/penge/tekniske-problemer-stopper-handlen-paa-koebenhavns-fondsboers

PengeTekniske problemer stopper handlen på Københavns FondsbørsHandlen på markederne i resten af Norden er også stoppet.
Tekniske problemer hos Nasdaq lukker de nordiske aktiebørser.
Af Flemming Brandt og Mikkel Jensen01.
nov.
2019 kl.
11.
27 | opdateret 01.
nov.
2019 kl.
16.
16Læs opAktiehandlere på det danske aktiemarked har haft en stille dag på kontoret.
Tekniske problemer har dagen igennem holdt Fondsbørsen lukket.
Men nu er der godt ny, idet Nasdaq OMX, som ejer de nordiske børser, efter nogle timers nedbrud nu er klar til at starte handlen igen kl.
16.
15.
Egentligt skulle børsen være åbnet klokken 13, efter efter at tekniske problemer betød, at det ikke var muligt at handle i to timer fra klokken 11 til 13 i dag.
Men der gik kun et enkelt minut, før de tekniske problemer fik lukket ned for handlen igen.
Alle handler udført klokken 13.
00 vil blive annulleret.
Problemerne gælder også børser i hovedstæderne i Sverige, Finland, Island og Baltikum.
Nasdaq meddelte i første omgang, at den svenske børs vil holde lukket resten af dagen og derfor ikke genåbner.
Nu er det kommet frem, at det også er tilfældet for markederne i Riga, Tallinn og Vilnius.
De tekniske problemer betyder, at både aktiemarkedet og handel med andre værdipapirer er lukket ned.
Danske aktiehandler i ståDer har ellers været god aktivitet på den københavnske børs op ad formiddagen, hvor transportselskabet DSV Panalpina forud for handelsstoppet havde taget et kurshop på 7,5 procent.
Danske Bank, som kom med regnskab for årets første ni måneder nåede at falde 2,9 procent på børsen, inden handlen blev stoppet.
Novo Nordisk, som også kom med kvartalsregnskab i dag, nåede at stige med 1,8 procent omkring klokken 11, indtil børserne gik i stå.
Aktiehandlere med hænderne i skødetAlt imens børsen er nede, så slår de danske aktiehandlere koldt vand i blodet, fortæller Tue Østergaard, aktiechef hos investeringsbanken ABG Sundal Collier.
- Mon ikke solen står op igen i morgen?
Tue Østergaard fortæller, at de danske investorer som helhed tager tingene med knusende ro, og derfor er det ikke andet at gøre, end at vente på, at de tekniske problemer bliver løst.
Opdateres.
.
.
FacebookTwitterKopier linkEmner:Virksomhedsøkonomi|Økonomi|København|Novo Nordisk|Danske Bank




https://www.dr.dk/nyheder/politik/helle-thorning-mine-boern-graed-efter-brexit-afstemningen

PolitikHelle Thorning: Mine børn græd efter brexit-afstemningenMange unge føler, at brexit har taget noget af deres fremtid, siger den tidligere statsminister.
Af Adnan Al-Adhami01.
nov.
2019 kl.
13.
30Læs opDa Helle Thorning-Schmidt stod op natten efter brexit-afstemningen, kunne hun ikke falde i søvn igen.
Udover det chokerende valgresultat fik den tidligere statsminister også opkald fra sine børn, der var tydeligt påvirkede af valgresultatet.
- Mine børn ringede, og jeg havde aldrig troet, at jeg skulle have mine børn i røret, hvor de græd over et valgresultat, siger hun i Det Politiske Talkshow på DR1.
Mistet noget af fremtidenThornings to døtre var især kede af, hvad valgresultatet ville betyde for deres fremtid.
- De er både britiske og danske statsborgere, og jeg tror, at der er rigtig mange unge, som har det sådan, at noget af deres fremtid er blevet taget fra dem.
Den triste stemning kunne hun også genkende blandt sine børns venner- Jeg har haft unge mennesker ude i mit køkken fra deres skoler og universiteter, hvor de sidder og er virkelig virkelig kede af, at det er endt på den her måde.
Opfordrede selv til folkeafstemningSelvom Helle Thorning-Schmidt er ked af resultatet af brexit-afstemningen i 2016, så luftede hun tidligere selv tanken om, at flere lande afholdt folkeafstemninger.
- Kunne man overveje, at man af og til tog en afstemning i de europæiske lande, hvor man spørger borgerne, om de stadig ønsker EU-medlemskab.
Det synes jeg giver mere demokrati til borgerne, og det er en god ting, sagde Helle Thorning-Schmidt tilbage i 2008.
Se hele programmet her.
FacebookTwitterKopier linkEmner:Helle Thorning-Schmidt (politiker)|Storbritannien|DR1|EU-forhold|Valg og folkeafstemninger




https://www.dr.dk/nyheder/indland/perfekt-lovende-toer-her-er-tre-lytteres-dom-over-radio4

Indland'Perfekt', 'lovende', 'tør': Her er tre lytteres dom over Radio4Kort efter midnat åbnede Danmarks nye taleradio mikrofonerne for første gang.
Nu skal lytterne lokkes ombord.
Der er blandede anmeldelser af Radio4 efter stationens debut.
Af Cathrine Lakmann01.
nov.
2019 kl.
12.
47Læs opLyttere har siden midnat kunnet tune ind på Danmarks nye taleradio: Radio4.
Og mon ikke kanalen håber, at flere af Radio24syvs lyttere bliver på frekvensen.
Ligesom kanalen vil forsøge at lokke lyttere fra DR's radiokanaler P1 og P4 med nær og aktuel radio.
DR Nyheder har talt med tre erfarne radiolyttere, der her giver deres dom over Radio4's første morgenudsendelse.
P4-lytteren Lars: Det virker moderne(© (c) privatfoto)Normalt lytter Lars Skjærris fra Aarup på Fyn til P4.
Men her til morgen skiftede han kanal og tunede ind på Radio4.
Han vender tommelfingeren opad.
- Stemmeføringen og måden, man griber det an på, lyder helt perfekt.
Der er ikke noget at komme efter.
Det virker meget moderne, siger han.
Radio4 vil være en radiokanal for alle danskere.
Og på kanalens hjemmeside står der, at 'radioen vil bringe nyheder, der afspejler den virkelighed, som borgerne oplever i dagligdagen'.
Og Lars Skjærris mener, at kanalen lever op til det, den lover.
- Man kan i hvert fald godt sige, at de indslag, de laver, er rimelig relevante for mange mennesker.
P1-lytteren John: Lovende radioEn anden lytter, John Christensen fra Frederikshavn, er også ganske godt tilfreds med Radio4.
- Indtil videre synes jeg, det er lovende, siger han.
Normalt stiller han ind på P1 Morgen, og han mener, Radio4's morgenudsendelse godt kan hamle op med konkurrenten.
- Jeg synes, seriøsiteten virker til at være i fokus.
Der er ikke alt for meget ved siden af, som hvis der var musik.
Det kan jeg selv vælge, når jeg ønsker det.
Så på den måde synes jeg, det er en lovende debut, siger han.
24syv-lytteren Stine: Tør snak(© (c) privatfoto)Til gengæld er den tidligere Radio24syv-lytter Stine Godsk Skyum fra Aarhus ikke så imponeret.
Hun giver ikke Danmarks nye taleradio særlig mange plusser.
- Jeg synes, det var lidt tør formidling, og jeg må indrømme, at jeg mistede fokus tit.
Derudover var der også mange tekniske problemer, og de kunne ikke komme igennem til gæster, så de måtte sidde og padle en del, siger hun.
Der var dog et par gange, hvor Radio4 fangede Stine Godsk Skyums opmærksomhed.
- Der var elementer, hvor de var ufrivilligt sjove.
Det kunne jeg til gengæld godt lide.
Anmelderen: Gammeldags flowradioHer til morgen har Politikens tv-redaktør og anmelder Henrik Palle også lyttet til Radio4.
Han kalder kanalens morgenudsendelse for fuldstændig old school-flowradio med et mix af historier.
- Det er god gammeldags morgen-flowradio, som vor moder lavede den, hvor man kan gå rundt og sjoske lidt og børste tænder og drikke en kop kaffe, siger han til P1 Morgen.
Han mener ikke, at man har gjort sig nogen anstrengelser for at sprænge grænserne for at opfinde nye formater eller lave anderledes historier.
Hvis de skal have folk til at skifte over i hobetal, så tror jeg, de bliver nødt til at finde på nogle gimmicksHenrik Palle, anmelder- Det er et mix af historier sådan højt og lavt, stort og småt i en skønsom blanding, som flowradio nu engang er, mener Henrik Palle.
Der er ingen, der kan tillade sig at være voldsomt skuffede, mener anmelderen dog.
Morgenværterne er dygtige, charmerende og velfungerende.
De laver god radio rent teknisk, siger Henrik Palle – selvom teknikken drillede flere gange under udsendelsen.
- De skal jo have en chance, siger han.
Men hvis lyttere skal tune ind på Radio4 om morgenen, så bliver programmet nødt til at byde på noget mere ’funky’, mener Henrik Palle.
- Hvis de skal have folk til at skifte over i hobetal, så tror jeg, de bliver nødt til at finde på nogle gimmicks- De bliver nødt til at komme op med et eller andet, som ikke nødvendigvis er dagsordenssættende, men som så er sjovt eller spændende eller kuriøst, så folk har lyst til at høre det, fordi det er nødvendigt for dem for at være med i den offentlige dialog, som radiomediet er blevet en del af igen.
FacebookTwitterKopier linkEmner:Radio24syv|DR P1|DR P4|Aarhus|Frederikshavn




https://www.dr.dk/nyheder/udland/beto-orourke-traekker-sig-fra-demokraternes-praesidentvalgkamp

UdlandBeto O'Rourke trækker sig fra Demokraternes præsidentvalgkamp47-årige Beto O'Rourke erkender, at hans valgkampagne ikke har midlerne til at nå i mål.
Texaneren Beto O'Rourke har blandt andet gjort sig bemærket som en skarp kritiker af Donald Trumps mur langs grænsen til Mexico.
Af Oliver Batchelor01.
nov.
2019 kl.
23.
55Læs opDet tidligere kongresmedlem fra Texas, Beto O'Rourke, trækker sig fra kapløbet om at blive Demokraternes præsidentkandidat ved valget til næste år.
Beto O'Rourke, der blandt andet blev bakket op ad Barack Obama, har ikke været i stand til at genskabe den succes, han red på i sin kamp for at blive valgt til senatet sidste år.
- Selvom det er svært at acceptere, står det klart for mig, at denne kampagne ikke har midlerne til at fortsætte med succes, skriver han i en erklæring på Medium.
com fredag aften dansk tid.
Dermed forventer han heller ikke at gå efter andre politiske embeder i 2020, selvom han ellers har fået opbakning fra en række indflydelsesrige demokrater og bidragydere.
Ifølge The New York Times er det Beto O'Rourkes begrænsede økonomi, der spænder ben for hans kandidatur.
Rådgivere siger til avisen, at O'Rourke ville være blevet tvunget til at skære i sin stab for at betale for reklamer og markedsføring, hvis han havde fortsat sin kampagne.
- Mit bidrag til nationen vil ikke blive som kandidat eller nomineret.
- Det er i vores partis bedste interesse at finde sammen om en nomineret.
Og det er i vort lands bedste interesse, skriver Beto O'Rourke, der kommer fra El Paso.
Den nye Obama - med hackerfortidO'Rourke blev landskendt, da han ved midtvejsvalget sidste år udfordrede den republikanske senator Ted Cruz ved senatsvalget i Texas.
Her var han få procentpoint fra at slå Cruz, der var præsidentkandidat i 2016.
Beto O’Rourke har imidlertid en fortid, der kunne have spændt ben for hans drøm om at blive præsident.
Som ung var han nemlig en del af den indflydelsesrige hackergruppe 'Cult of the Dead Cow'.
Den farverige politiker har i en bog indrømmet, at han hackede sig ind på telefonlinjer, så 'telefonregningen ikke stak helt af'.
'Cult of the Dead Cow' slog deres navn fast i 1998, da de udgav programmet 'Back Orifice', der gjorde det meget let at overtage kontrollen over stort set hvilken som helst computer.
Beto O’Rourke er ikke blevet afsløret i at have udført alvorlige ulovligheder i sin tid som hacker, men til gengæld har han som en del af hackerkollektivet publiceret flere noveller under pseudonymet ’Psychedelic Warlord' - psykedelisk krigsherre.
Her er de demokratiske kandidater, der håber på at blive USA's kommende præsident: Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
 Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
 John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
 Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
 Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
 Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
 Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
 Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
 Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
 Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
 Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
 Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
 Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
 Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
 Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
 Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
 Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
1 / 17Tulsi Gabbard.
Blev valgt ind i Repræsentanternes Hus i 2012 for Hawaii.
Har gjort tjeneste i Irak og været imod USA's militære interventioner.
Til mærkesager hører en reform af kriminallovgivningen, klimaindsats og sundhedsreform.
1 / 17Andrew Yang.
Entrepenør og privat investor.
Har taget rollen som outsider på sig og kaldt sin chance for at vinde 200-1.
Går blandt andet ind for borgerløn, der grundlæggende sikrer 1.
000 dollar til alle borgere over 18 år.
2 / 17John Delaney.
Tidligere medlem af Repræsentanternes Hus.
Fortaler for en bred sundhedsreform, der skal sikre sundhedsforsikring til alle.
3 / 17Cory Booker.
Senator for New Jersey og tidligere borgmester i Newark.
Har talt for frit skolevalg - også alternativer til det offentlige skolesystem og kæmper mod opfattelsen af, at han er for tæt forbundet til Wall Street.
4 / 17Kamala Harris.
Senator fra Californien.
Den tidligere anklager tiltrak sig opmærksomhed for sine spørgsmål til justitsminister Jeff Sessions i en høring om hans forbindelser til og møder med repræsentanter for Rusland.
Forkæmper for immigranters rettigheder og legalisering af cannabis.
5 / 17Amy Klobuchar.
Minnesota-senatoren sælger sig selv på at kunne arbejde på tværs af det politiske skel.
Er kendt for at ville slå hårdt ned på store it-giganter og beskytte brugernes datasikkerhed.
6 / 17Elizabeth Warren.
Senatoren fra Massachusetts er blandt andet kendt for sine opgør med Donald Trump.
Har slået sig op som progressiv, vil beskatte de rigeste amerikaneres millionformuer og har kritiseret Trumps Nafta-forhandlinger.
7 / 17Julian Castro.
Tidligere minister i Barack Obamas administration og den første kandidat med latinamerikansk baggrund.
Vil gerne styrke forholdet mellem USA og en række latinamerikanske lande og har lidt utraditionelt lagt ud med at besøge Puerto Rico.
8 / 17Pete Buttigieg.
Borgmester i South Bend i delstaten Indiana.
Med sine 37 år er han feltets yngste og lægger sig på linje med de progressive demokrater i forhold til højere indkomstskatter for de rigeste, stærkere tiltag for miljøet som "The Green New Deal" og bredere sundhedsforsikring.
9 / 17Bernie Sanders.
77-årige Sanders er senator fra delstaten Vermont og kalder sig selv demokratisk socialist.
Han tabte i 2016 til Hillary Clinton, men mener at mange af hans ideer fra dengang har vundet støtte og vil derfor bygge videre på samme fundament: Sundhedsforsikring til alle, gratis offentlige uddannelser og en minimumsløn på omkring 100 kroner i timen.
10 / 17Wayne Messam.
Borgmester i byen Miramar i delstaten Florida hører til blandt de ukendte kandidater i feltet.
Som søn af immigranter fra Jamaica har han lagt vægt på at skabe mulighederne for at udleve "den amerikanske drøm".
Han støttede Hillary Clinton i 2016 og hører til blandt de progressive kandidater med fokus på våbenlovgivning, immigration og miljøpolitik, hvor han blandt andet har underskrevet et krav om, at præsidenten igen melder USA ind i Paris-aftalen fra 2015.
11 / 17Joe Biden.
Den tidligere vicepræsident har ført alle foreløbige meningsmålinger - også inden hans kandidatur blev officielt.
Den 76-årige Biden er dog også mødt med kritik for at være repræsentant for det "gamle parti" i en tid, hvor der efterlyses nye kræfter, og gamle sager om upassende adfærd over for kvinder og hans rolle i Clarence Thomas-høringerne tilbage i begyndelsen af 90'erne har fyldt i den første del af hans kampagne.
12 / 17Michael Bennet.
I begyndelsen af maj meddelte senatoren fra Colorado, at han som den 21.
i rækken nu er klar til at udfordre Trump i 2020.
Bennet ses som en moderat kandidat, kendt for at søge kompromiser og støtte til lovforslag på tværs af partierne i sit arbejde i Senatet, hvor han blandt andet har kæmpet for bedre immigration- og uddannelseslovgivning.
13 / 17Steve Bullock.
Guvernøren fra staten Montana, som Trump vandt i 2016, har fremhævet sin evne til gennemføre demokratisk politik i samarbejde med republikanere i den konservative bjergstat.
Han er fortaler for strengere kontrol med politiske kampagnemidler og har gennemført en en lov, der tvinger de såkaldte "dark money"-grupper til at afsløre deres donorer.
Derudover er han lykkedes med at få udvidet statslige sundhedsforsikringer i den republikansk-ledede stat.
14 / 17Marianne Williamson.
Aktivist, forfatter og kendt som talkshow-værten Oprah Winfreys “sprituelle” vejleder.
Forsøgte i 2014 at stille op til Kongressen - uden succes.
15 / 17Joe Sestak.
Tidligere kongresmedlem for Pennsylvania.
En for de fleste nok mere ukendt kandidat, der hævder, at Donald Trump ikke er et problem, men et symptom på et uretfærdigt system.
Blandt mærkesagerne hører skattelettelser for middelklassen, men højere skatter for virksomheder og vil kæmpe mod klimaforandringer.
16 / 17Tom Steyer.
Milliardæren fra Californien og klimaforkæmper har de sidste to år brugt millioner af dollars på en kampagne, hvis formål er at indlede en rigsretssag mod Donald Trump.
Ikke overraskende er miljø højt på dagsordenen for kandidaten, der læner sig mod den progressive fløj i partiet og går til valg på højere minimumsløn, et bedre sundhedssystem og gratis offentlig uddannelse.
17 / 17FacebookTwitterKopier linkEmner:Barack Obama (politiker)|Beto O'Rourke (politiker)|USA|Valg og folkeafstemninger|New York Times




https://www.dr.dk/musik/alphabeat-fandt-sammen-igen-efter-6-aars-pause-jeg-var-ved-skide-i-bukserne

MusikAlphabeat fandt sammen igen efter 6 års pause: 'Jeg var ved at skide i bukserne'Danske Alphabeat er klar med det første album i syv år.
© Warner MusicAf Christian Ellegaard01.
nov.
2019 kl.
14.
48Læs opAt kalde Alphabeats kalender for tætpakket er næsten en underdrivelse.
Skemaet er faktisk så fyldt op, at det har været en kunst overhovedet at finde et lille hul til det her interview mellem prøver i øvelokalet, radiointerviews og udlandsrejser.
Men det lykkedes.
Eller næsten da.
Så nu sidder to tredjedele af det danske hitband foran mig på en lille café i Vanløse.
De drikker filterkaffe, snakker om børn, der vågner alt for tidligt, og hvordan det ellers står til med 'dem derhjemme'.
Jeg har sat Alphabeat stævne, fordi de fredag udgiver deres første album i syv år.
Gruppen valgte efter mange års succes i både ind- og udland i 2013 at trække bremsen på tilværelsen som musikalsk sekskant.
Om AlphabeatAlphabeat består af seks medlemmer: Anders Stig Gehrt-Bendixen (kaldet Anders SG), Stine Bramsen, Anders Bønløkke, Rasmus Nagel, Anders Reinholdt og Troels Hansen.
Bandet blev dannet i Silkeborg tilbage i 2004 under navnet Sodastar, men skiftede senere navn til Alphabeat.
Gruppen udsendte deres debutsingle 'Fascination' i 2005, og siden er det blevet til tre album herhjemme og spandevis af hitsingler.
I 2013 meldte gruppen ud, at de ville holde pause på ubestemt tid, men i foråret fandt de sammen igen og udsendte comebacksinglen 'Shadows'.
Nu udgiver bandet deres nye album, 'Don't Know What's Cool Anymore'.
Medlemmerne havde brug for en pause og helligede sig i stedet andre projekter.
Nogle forblev i musikbranchen, mens andre kastede sig ud i 'virkelighedens verden' og fik andre jobs.
I foråret dukkede de så pludselig op igen.
Efter seks års pause fandt de seks popglade jyder sammen igen og udgav ny musik.
Læs også:Dansk hitband vender tilbage efter flere års pause: 'Det har været en stor beslutning'Men hvordan er det så gået med comebacket?
Det er dét, vi skal tale om i dag.
Sidst vi talte sammen, havde I lige meldt ud, at I havde fundet sammen igen og var på trapperne med jeres comebacksingle 'Shadows'.
Hvordan er det gået siden?
Anders SG (forsanger): - Det er gået over al forventning.
Stine Bramsen (forsanger): - Det er det virkelig.
Vi var ude at spille i sommer, hvor folk jo stod og sang med på 'Shadows'.
Det var vildt at se, for jeg havde helt ærlig ikke troet, at den sang ville blive så stor.
Det har overrasket mig, at det er gået så godt med den.
Hvorfor?
Stine Bramsen: - Jamen den er jo meget klassisk Alphabeat i sin lyd, men da vi sad og hørte den sidste år, var det ikke, fordi jeg sad og tænkte: 'Det her bliver et radiohit'.
Så det er gået over al forventning.
Anders SG: - Vores allerstørste ambition med at finde sammen igen var at lave ny musik.
Vi ville ikke bare ud at spille de gamle sange, der skulle ny musik på bordet.
Så at stå dér på scenen og se, hvordan folk tager imod de nye sange, er virkelig dejligt.
- Vi har fået fat i en helt ny gruppe fans, som har taget den nye musik til sig, og det havde vi sgu ikke regnet med.
Det tog lidt røven på os.
Har du skamhørt 'Shadows' lidt for meget?
Så genopliv hittet her med et remix:Alphabeat - Shadows (Country Club Martini Remix)Hvordan har det været at være tilbage i rampelyset efter seks års pause?
Anders Bønløkke (guitarist): - Man skal lige vænne sig til det.
Vi er jo også et andet sted i vores liv nu, hvor vi har fået børn og familie.
Det er jo super komisk, at man kan stå og skifte ble derhjemme, og fem timer senere skal man stå og fyre den af på scenen.
Det sætter også lidt en streg under, at det dér med at være popstjerne jo lidt er noget, man leger.
Anders Reinholdt (bassist): - Efter vi satte Alphabeat på pause, valgte jeg at tage en uddannelse inden for design og business, og siden har jeg arbejdet som filmudvikler hos Aller Media.
Så jeg har været ret langt væk fra hele popstjernelivet, og det har været sindssygt fedt at prøve at lave noget helt andet end at være musiker.
- Omvendt har det også været fedt at vende tilbage til musikken, og det har føltes ret naturligt at skulle ud og spille.
Men den dag vi udgav 'Shadows' og pludselig skulle lave interviews hos P3 og P7 Mix og ind at sidde i 'Go Aften Danmark', dér var jeg helt ærligt ved at skide i bukserne.
'Fuck mand, hvad skal jeg sige?
' Det skal jeg stadig lige arbejde på, ha ha.
- Det er sgu da vildt at få lov til at prøve at stå på den røde løber igen.
Før i tiden havde vi tit lyst til at skippe den røde løber, men det har været sjovt at prøve igen, siger Anders Bønløkke.
Han ses her sammen med resten af bandet på den røde løber til dette års Danish Music Awards.
Fra højre ses Troels Hansen, Rasmus Nagel, Stine Bramsen, Anders SG, Anders Bønløkke og Anders Reinholdt.
I spillede jo sammen i ti år, før I valgte at tage en på pause fra Alphabeat.
Er der noget, der føles anderledes denne her gang?
Stine Bramsen: - Jeg tror, at vi alle sætter meget mere pris på hver enkelt ting nu, end vi gjorde før.
Der var en periode, hvor det bare gik så stærkt for Alphabeat, at vi ikke rigtig nåede at mærke de dér små succeser.
Vi nåede ikke at kigge hinanden i øjnene og sige: 'Hvor er det vildt, det her'.
Men det gør vi virkelig nu, hvor hver lille ting får det til at kilde nede i maven.
Anders Bønløkke: - Vi skal for eksempel til London om et par dage og lave forskellige interviews.
Før i tiden havde det nok været noget, der bare skulle overstås, men nu bliver det jo en oplevelse i sig selv.
Det er fedt at få de der små bonus-oplevelser, man ikke havde regnet med, man skulle få igen.
Stine Bramsen: - Før var det noget, vi gjorde hele tiden, så man blev nok lidt immun over for det.
Men nu giver det os sommerfugle i maven.
Anders Bønløkke: - Jeg tror helt overordnet, at man bliver en smule mere taknemlig for alting og nyder de særlige øjeblikke lidt mere denne her gang.
Nu sender I et nyt album på gaden.
Hvordan føles det?
Stine Bramsen: - Jeg er vildt spændt, men jeg er også virkelig stolt af det her album, og uanset hvad anmelderne kommer til at sige, så er jeg vildt glad for, at vi gjorde det her.
Anders SG: - Jeg har nydt at have pausen, men der har hele tiden været en stemme bag i hovedet, der har sagt; 'Var det dét?
Var det dét, vi kunne?
'.
Følelsen af, at der må være ét eller andet mere.
Så det føles pissegodt at udkomme med de her sange.
- Tidligere blev det lidt en selvfølgelighed, at vi skulle lave noget ny musik og udgive nye albums, og det var også derfor, at vi trak i bremsen i 2013: Fordi vi ikke bare ville køre på autopilot.
Så det her album føles rigtig godt, fordi det virkelig er et tilvalg for os alle.
Stine Bramsen: - Ja, denne her gang har vi valgt hinanden til igen.
Det er ikke en selvfølge, men et aktivt tilvalg, at vi laver musik sammen, og det føles helt vildt fedt.
Alphabeat turnerede det danske sommerland tyndt, da de var på plakaten ved dette års Grøn Koncert.
Alphabeat turnerede det danske sommerland tyndt, da de var på plakaten ved dette års Grøn Koncert.
Hvad er det for nogle sange, der er med på pladen?
Er det klassisk Alphabeat, eller er I gået nye veje?
Stine Bramsen: - Der er helt klart en venden-tilbage-til-vores-rødder-følelse på nogle af sangene, som vi rigtig godt kan lide.
Når man holder så lang en pause, får man også noget tid til at tænke over, hvad vi er gode til, og hvad det er, der gør, at vi seks har været sammen i ti år og har haft pæn succes med det, vi har sendt ud.
Der opstår en særlig energi, når vi seks samles.
Anders Bønløkke: - Men samtidig synes jeg ikke, pladen bare lyder af nostalgi og 'de gode, gamle dage'.
Vi har også udviklet vores lyd og vores tekster og måske taget dem et lidt mere modent sted hen.
Stine Bramsen: - Det var også dét, der knækkede koden for mig i forhold til, hvordan man kunne være Alphabeat i 2019.
Hvis vi kun skulle lave 'Boyfriend'-sange, så tror jeg, det ville føles mærkeligt for mig, for den har ligesom en teenage-vibe, og vi er jo et andet sted i dag.
Så jeg er glad for, at vi har lavet nogle sange, som føles naturlige at stå og synge, men stadig føles som Alphabeat.
Anders Bønløkke: - Det handler om at turde gå nye veje, men også være tro mod det, vi lavede engang.
Man skal ikke bare sige: 'Alt det gamle var noget lort', men holde fast i det, der virker, og så bygge noget nyt oven i.
På jeres seneste single 'I Don't Know What's Cool Anymore' synger I om.
.
.
Ja, at I ikke rigtig ved, hvad der rykker længere.
Er det sådan, I har det?
Anders Bønløkke: - Altså nogle gange kører man forbi én eller anden 19-årig fyr på cyklen, hvor man tænker: 'Hvad foregår der her?
'.
Man kan godt se, at vedkommende er cool, men man forstår det ikke helt.
'Hvorfor har han det tøj på?
'.
På den måde er vi jo blevet super gamle, ha ha.
Stine Bramsen: - Men dem har vi jo også selv været.
De der unge typer, som gik i alt muligt mærkeligt tøj, som ingen forstod meningen med.
Anders Bønløkke: - Præcis.
Og vi kan jo heldigvis stadig føle os cool på andre tidspunkter.
Anders SG: - Sangen handler jo også om netop at sige: 'Fuck det' og hvile i den, man er, og ikke tænke så meget over, om man er cool eller ej.
Det er jo sådan, det skal være.
Hør 'I Don't Know What's Cool Anymore' her, mens du læser videre:Alphabeat - I Don't Know What's Cool AnymoreEr det noget, I har haft in mente i arbejdet med det nye album?
Stine Bramsen: - Helt klart.
Vi har ikke tænkt så meget over, hvad der var cool eller kunne hitte.
Måske fordi vi er blevet lidt ældre?
Men det har været ret befriende at kunne sige: 'Det kan godt være, denne her sang ikke passer ind i tidens trends, men den giver os kriller i maven, og vi synes, den er fed'.
- Vi har jo været i branchen i 10-15 år, men på en eller anden måde har vi endelig lært at slukke lidt for alt det, vi har lært om marketing, hits og den slags.
Nu laver vi en plade, hvor vi bare fuldstændig ser bort fra, om det her er cool eller passer ind i tiden.
Vi er kommet ud af hovedet og ned i maven.
.
.
.
Alphabeat skal videre.
De skal hjem til Anders SG, hvor de skal lave endnu et interview.
Mens bandmedlemmerne hilser pænt farvel og skynder sig ud af døren, vender den ældre dame bag kaffedisken sig mod mig.
- Nu blev jeg jo lidt nysgerrig.
Dem, du snakkede med, er det nogen, man kommer til at høre mere til?
Jeg forsikrer hende om, at det kan hun nok godt regne med.
Christine Milton er vært på 'P7 Mix Marathon: Alphabeat', der sendes søndag klokken 10 - 14.
Hun kommer her med sit bud på tre sange, der har betyder noget særligt for Alphabeats karriere:De 3 vigtigste Alphabeat-sange:1'Fascination' (2006): - Det var sangen, der gav dem gennembruddet herhjemme og i udlandet.
Det er et helt fantastisk nummer, der også holder den dag i dag.
Hør 'Fascination' her.
2'The Spell' (2009): - 'The Spell' er førstesinglen fra gruppens anden plade og er mere elektronisk end deres første materiale.
Sangen markerer et tidspunkt i Alphabeats karriere, hvor de er kæmpestore i Danmark, samtidig med at luften langsomt er ved at gå af ballonen i England, hvor pladen slet ikke går så godt, som man havde forventet.
Det er interessant vendepunkt.
Hør 'The Spell' her.
3'Shadows' (2019): - Det er jo altafgørende for et comeback, at den første single bliver et hit - og det gjorde 'Shadows'.
Her går de tilbage til deres rødder og den lyd, der gjorde, de blev store til at starte med, og det klæder dem virkelig godt.
Hør 'Shadows' her.
FacebookTwitterKopier linkEmner:Alphabeat|Aller Media|England|Stine Bramsen (musiker)|Pop og rock




https://www.dr.dk/nyheder/indland/vi-ved-godt-alkohol-er-usundt-men-vi-drikker-alligevel-alt-bliver-bare-lidt-nemmere

IndlandVi ved godt, alkohol er usundt.
Men vi drikker alligevel: 'Alt bliver bare lidt nemmere'Alkohol former vores sociale relationer, og derfor kan vi ikke holde fingrene fra det.
Af Sille Ugelvig og Sara Pagh Kofoed01.
nov.
2019 kl.
10.
30Læs opVi drikker julebryg på j-dag.
Vi spiller ølbowling på festivaler.
Vi drikker til konfirmationer, til fredagsbar, og vi får endda også en gravøl til begravelser.
Og det har ikke kun betydning for vores sundhed, siger eksperterne.
Det er svært at lade være med at drikke.
For alle andre gør detMickey Ronnenberg, 24 årAlkohol er en stor del af vores kultur her i landet.
Men hvordan håndterer man egentlig det bedst - uanset om man kan lide at drikke eller ej?
Det har brugerne i DR Nyhedsnetværket bedt os undersøge.
Vi har samlet fire af dem i et alkoholpanel, som du kan møde her i artiklen.
De er enige om, at alkohol har stor betydning for, hvem vi er, og hvem vi omgiver os med.
Alkohol kan være et socialt smøremiddel, men kan også være en stopklods for venskaber.
Vi former nemlig ofte vores sociale relationer ud fra, hvordan vores forhold til alkohol er.
- Hvis man godt kan lide at drikke sig meget fuld, så vil man gerne være omgivet af andre, som gør det samme, siger Janne Tolstrup, der er professor i sundhed og sygelighed ved Syddansk Universitet.
Læs også:11 myter om alkohol: Hvad du absolut (ikke) skal gøre, når du drikkerAldersgrænser for køb af alkohol i NordenAldersgrænse for, hvornår man må købe alkohol i de nordiske lande:Norge: 18 år (op til 22 procent alkohol)Sverige: 18 årIsland: 20 årFinland: 18 år (mellem 1,2 og 22 procent alkohol)Danmark: 16 år (op til 16,5 procent alkohol)Hvis du skulle være i tvivl om, hvor meget alkohol egentlig fylder her i landet, så taler tallene deres eget tydelige sprog: Vi overhaler vores nabolande med flere liter, når det kommer til alkoholindtag.
Vi drikker i gennemsnit 9,1 liter ren alkohol per indbygger over 15 år årligt, selvom grænsen for at købe alkohol i butikkerne er 16 år.
Det betyder samtidig, at der er nogle, der drikker rigtig meget.
Tal fra World Health Organisation viser nemlig, at hele 25% af danskerne over 15 år slet ikke har drukket de seneste 12 måneder.
Vi har talt med fire unge om deres alkoholvaner.
Måske du kan genkende dine egne vaner i deres?
Zilan og Agnete har valgt alkohol fra - af forskellige grunde.
Mickey og Karen kan ikke rigtig forestille sig et liv uden alkohol.
Hør dem fortælle om, hvor meget de drikker og hvorfor:Venner drikker tit det sammeAlkohol påvirker vores sociale relationer i både god og dårlig retning.
Det siger professor Janne Tolstrup.
Når jeg kommer ind i et nyt fællesskab, kan det være en udfordring at sige: "Jeg drikker ikke alkohol".
For det er ikke alle, der tager lige godt imod det.
Zilan Belek, 18 årHun forklarer, at det tit er sådan, at vi vælger venner, især nye venner, efter, om de har samme alkoholvaner som os selv.
- Valget af venner sker ret ubevidst, men man leder efter nogle, der minder om en selv.
Man spejler sig i hinanden, og man vil gerne vælge nogle, som gør det samme som en selv, siger hun.
Hvis du derfor pludselig ændrer på dine drukvaner, kan det være, du også ender med at ændre på, hvem der er dine venner.
Det skete for Christian, som du kan møde i P3's nyhedspodcast Den daglige dosis her:Når vi vælger øllen fra - risikerer vi også at miste vennerneHvis du derimod slet ikke drikker alkohol, kan det være svært at være en del af fællesskabet, og du kan hurtigt føle dig udenfor.
Stil Spørgsmål til eksperten Janne TholstrupTÆT PÅ: Stil dine spørgsmål om alkohol til eksperten.
Hun svarer fra kl 11:45 fredag formiddag.
Stil dit spørgsmål herDet viser en undersøgelse, som Danmarks Evalueringsinstitut lavede tidligere i år.
Den konkluderer, at hvis man ikke drikker alkohol i studiestarten, så bliver man dårligere socialt integreret.
- Hvis man ikke drikker, så er man ikke med der, hvor det sker.
Det kan gøre, at man føler sig ekskluderet, siger Janne TolstrupAlkohol har bare aldrig rigtig sagt mig nogetAgnete Hjøllund, 18 årHvis du ikke drikker, kan du desuden få en beskytterrolle.
Pludselig har du ansvaret for, at din ven eller veninde kommer sikkert hjem, og måske synes folk ligefrem, at du er kedelig.
- Den rolle kan medføre, at man selv melder sig ud af det sociale fællesskab, fordi man bliver træt af altid at blive set som den fornuftige, der tørrer bræk op, forklarer Janne Tolstrup.
Hvad betyder druk for, hvordan alkoholpanelet er sociale?
Det deler de deres erfaringer om her:Social druk har (også) fysisk årsagFor mange af os opstår der nærmest et ritual om at drikke alkohol, når vi er sammen.
- Det kan skyldes, at det føles nemmere og mere trygt at snakke sammen, når begge parter har en øl i hånden, siger Janne Tolstrup.
Og det er der faktisk en helt fysisk grund til.
Alkohol er et lille molekyle, der kan trænge ind i alle kroppens organer.
Og når alkohol kommer op i hjernen, påvirker den frontallapperne.
Frontallapperne fortæller dig normalt, hvad du bør gøre, og hvad du ikke bør gøre.
Men når du drikker alkohol, bliver de en lille smule bedøvet.
Derfor snakker du mere og føler dig mere fri.
Jeg er meget genert, så det hjælper lidt at have drukket to øl, før jeg møder nye menneskerKaren Práinsdóttir, 24 årDet har en selvforstærkende funktion.
Når I først er blevet venner gennem alkohol, så drikker I også oftere sammen.
- Når man er fuld med sine venner, oplever man ofte mange skøre og sjove ting.
Og de oplevelser lever ofte videre udover selve den aften, hvor man drikker, siger Janne Tolstrup.
Bagsiden af medaljen er så, at hvis du er påvirket af alkohol, så kommer du også lettere til at sige noget, som du ikke mener.
Du kommer til at gøre noget, som du ikke ville have gjort.
- Det kan betyde, at du får nogle kontroverser, nogle uvenskaber, som kan være svære at tilgive bagefter, fortæller Janne TolstrupKan man have et sundt forhold til alkohol?
Det er op til dig og dine venner at takle, at I måske har forskellige alkohol-vaner.
Men I er måske hjulpet lidt på vej ved at sørge for, at der ikke er nogen, der ender i hegnet, mens de andre sidder ædru tilbage.
Og i forhold til det, er der faktisk en mere eller mindre korrekt måde at drikke på, siger Janne Tolstrup.
The sweet spotHvor meget alkohol er det bedst at drikke?
Faktisk er der et sweet spot - altså en mængde, som er mere ideel end andre, siger professor Janne Tolstrup.
The sweet spot er en tilstand, man rammer efter to til tre genstande.
Her føler man sig lidt mere afslappet, og måske også lidt mere munter.
Men man er ikke fuld, og man gør bestemt ikke noget, man vil fortryde dagen efter.
Hvis man har et lavt forbrug af alkohol og ikke overskrider to til tre genstande på en aften, så er man i mindre risiko for at gøre skade på sig selv.
Forskerne kalder det the sweet spot, og når man rammer den tilstand, får man mest ud af sin brandert.
- Mange unges mål med at drikke er at miste kontrollen - altså blive virkelig fuld.
Det viser flere studier.
Men hvis man vil optimere sit alkoholindtag i forhold til at få en effekt på sin mentale tilstand, så skal man sigte efter the sweet spot, siger Janne Tolstrup.
Ofte drikker jeg bare en enkelt øl, men en gang imellem skal jeg lige gå lidt for langtMickey Ronnenberg, 24 årDu har det nemlig ikke sjovere, når du er helt ude i hegnet.
Tværtimod topper dit humør efter et par genstande.
Derefter udligner stigningen i dit humør sig, forklarer Janne Tolstrup.
- Derfor er det også en god ide at drikke langsomt, så man kan mærke sit eget sweet spot og ikke bare ræser forbi det ved at hælde shots ned, siger hun.
De sunde alkoholvaner skal ikke kun indlæres af unge, der lige er begyndt at drikke, mener Jane Tolstrup.
- Der er mange voksne, som drikker for meget, siger hun.
Og hun mener, at forældrenes vaner har betydning for, hvordan de unges vaner bliver formet.
Hør alkoholpanelet fortælle, hvordan deres forældres forhold til alkohol har præget dem:FacebookTwitterKopier linkEmner:Alkoholforbrug|Sundhed og velvære|Øl|Danmarks Evalueringsinstitut|WHO




https://www.dr.dk/mitliv/angst-sex-eller-aabne-forhold-her-er-25-ting-vi-ikke-fortaeller-om-paa-foerste-date

Virkelig­hedens 'Doggystyle'Se temaMit LivAngst, sex eller åbne forhold?
Her er 25 ting, vi ikke fortæller om på første date Holder du bevidst sider af dig selv skjult for din date?
Du er ikke alene.
Vi har spurgt brugerne på DR3's Instagram, hvad de ikke lige fortæller på første date.
Af Rikke Bjerge og Grafik: Vibeke Kjær Lund01.
nov.
2019 kl.
20.
00Læs opDu er på date, og du gør dig umage for at vise dig fra din bedste side.
Doggystyle dateI Virkelighedens 'Doggystyle' dykker vi ned i temaerne fra DR3-serien.
Inspireret af afsnit tre ser vi i denne uge blandt andet på, hvilke sider af sig selv, man skjuler for sin date.
Hver søndag kan du se et nyt afsnit af 'Doggystyle' på DR TV her.
Følg hovedkarakteren Asta på Instagram her.
Lyt til al musikken fra 'Doggystyle' på Spotify her.
Men hvad med de sider, du er mindre stolt af ved dig selv?
Er der noget, du decideret undgår at fortælle, fordi du tænker, at det kan skræmme daten væk?
Hvis det er tilfældet, har du den rigtige strategi, lyder det fra psykolog og parterapeut Thomas Markersen.
Den tidligere ekspert fra 'Gift ved første blik' på DR1 og 'Date min værste side' på DR3 sammenligner dating med en god middag; man sætter sig til rette, starter måske med lidt brød, menukortet, en drink, en forret, får hældt lidt vin op.
Og først nu er man klar til hovedretten.
- Du er nødt til at bygge din fortælling op.
Det er et mønster, du skal respektere.
Lad være med at tvinge noget i hovedet på din date for hurtigt, for så kan det være for svært at kapere for den anden, siger Thomas Markersen.
Han minder dog bare om én ting:- Jo længere tid du venter med at sige det, jo mere sårbart bliver det også.
For hvis du begynder at blive forelsket, vil du være i fare for at blive såret, hvis daten ikke kan rumme det.
Herunder fortæller 25 af DR3's Instagram-brugere ærligt, hvad de selv undlader at nævne på første date.
På første date tør jeg ikke fortælle.
.
.
.
1At jeg har mistet begge mine forældre.
Det er en tung ting at skulle forholde sig til.
@anonym2At jeg går ind for polygami.
Det skræmmer de fleste væk, hvis det er noget af det første, man nævner.
@anonym3At jeg er dyreaktivist, hvor jeg laver civil ulydighed, fordi det godt kan virke for ekstremt for nogen.
@linerudehertz4Om min boligsituation, fordi jeg ærlig talt synes, det er lidt pinligt, at jeg stadig bor hjemme.
- Rasmus, 23 år5At jeg ikke kan lide motion overhovedet.
Jeg hader at svede, og jeg bliver lykkeligere af at se en film på sofaen.
Folk ser ned på en, hvis man ikke synes, det er fedt at bevæge sig.
@itsmetchen6At jeg engang har siddet 8,5 måneder i fængsel.
Mange har fordomme og tror ikke, at folk kan ændre sig.
- Daniel 23 år7At jeg gerne vil have børn.
Det er som om, det er kryptonit for mænd.
@heidicrewers8At jeg er feminist, fordi der er så mange fordomme om feminisme, som jeg slet ikke kan genkende mig selv i.
@froekensofie9At jeg har en sygdom, som gør, at jeg ikke kan blive gravid.
Jeg føler, at jeg fører min date bag lyset, da de fleste jo dater for en fremtidig familie, som jeg ikke kan give direkte.
@anonym10Om min OCD, jeg er bange for, at jeg lyder freaky og voldsom.
@anonym11At jeg er blevet voldtaget for et halvt år siden.
Jeg er ellers meget åben med det, men jeg føler, at folk begynder at behandle mig som et offer og passe for meget på mig.
@anonym12At jeg har angst, da det hurtigt kan skræmme folk væk, der tænker, man er en ustabil og problemfyldt person.
@oliviaermitnavn13At jeg ikke er særlig erfaren med sex.
Når man er 22 år, burde man have haft en masse sex.
@anonym14At jeg ryger engang imellem.
Jeg er delvist stoppet og er nu mere selvskabsryger.
Folk har meget splittede holdninger til det, og for nogle er det en dealbreaker.
@anonym15Hvor mange jeg har været sammen med.
Jeg er bange for, at folk synes, det er for mange.
@julie.
broe16At jeg har herpes.
Jeg er bange for, at min date tænker, jeg er ulækker, og jeg er sikker på, jeg bliver droppet af den grund.
@anonym17At jeg ikke drikker alkohol, fordi jeg er bange for, at daten tror, at jeg ikke kan have det sjovt med hende.
Og det kan jeg i den grad.
- Fyr på 19 år18At jeg er dropppet ud af gymnasiet og tager en HF.
Jeg er bange for, at min date synes, jeg er umoden af min alder.
@theakjensenn19Om min kræsenhed og spiseforstyrrelse, fordi det gør middage med dates og en kommende svigerfamilie besværligt - og det er uattraktivt.
@anonym20At jeg er ordblind.
Men jeg er altid bange for, at de har lagt mærke til det, når man har skrevet sammen.
Så ville det føles, som om jeg lyver.
@jacob_thomasen21At jeg står i RKI og ikke har en skid styr på min økonomi!
@anonym22At jeg har borderline.
Folk har det med at dømme mig på stedet og tro, jeg er skingrende sindssyg.
Det gør mig ked af det, da det ikke er sådan, diagnosen er.
Personligt er jeg bare mere følsom end andre.
@nicolinegaarde23At jeg er vegetar.
Der er så mange fordomme forbundet med det.
@katrine.
skovhansen24At jeg vil have et åbent forhold og snart have børn.
Jeg føler, jeg bærer rundt på kæmpe dealbreakers.
@anonym25At jeg har to små børn.
Det kan virke for voldsomt og dermed afskrække en potentiel kærlighed.
@anonymOg hvornår skal man så for eksempel sige, at man er jomfru eller vil have et åbent forhold?
Det er selvfølgelig helt op til dig og afhænger af situationen - vi har spurgt psykolog og parterapeut Thomas Markersen, hvornår han selv ville bringe de forskellige ting på banen.
FacebookTwitterKopier linkEmner:DR3|DR1|Sundhed og velvære|Instagram|Parforhold




https://www.dr.dk/nyheder/indland/laes-svarene-eksperten-druktur-kan-give-tristhed-og-angst-vi-taler-bare-ikke-om-det






https://www.dr.dk/nyheder/udland/britisk-politi-til-broedre-meld-jer-selv-i-sag-om-39-doede-i-lastbil

UdlandBritisk politi til brødre: Meld jer selv i sag om 39 døde i lastbilTo nordirske mænd er mistænkt for manddrab og menneskesmugling og yderligere en person er blevet sigtet.
Eftersøgt: Christopher Hughes (tv) og hans bror Ronan Hughes (th).
Af Jakob Busk Olsen og Louise Brodthagen Jensen01.
nov.
2019 kl.
13.
54Læs op"Ronan and Christopher, meld jer selv.
"Sådan lyder appellen i dag fra politiet i Nordirland, som efterforsker sagen om 39 personer, der blev fundet døde i en sættevogn i byen Grays uden for London i sidste uge.
Politiinspektør Daniel Stoten oplyser ifølge Reuters, at de nordirske brødre Ronan Hughes og Christopher Hughes er mistænkt for manddrab og menneskesmugling.
De to mænd har forbindelser til Irland, men politiet formoder, at de opholder sig i Nordirland.
Politiet har tidligere udtalt, at det er afgørende for efterforskningen at få fat i brødrene.
Det lokale vietnamesiske politi i Ha Tinh har i dag bekræftet, man har anholdt to personer og vil afhøre adskillige andre, man mistænker har forbindelse til sagen.
Chauffør fremstilletSamtidig er endnu en nordirsk mand blevet sigtet i sagen.
En 23-årig lastbilchauffør er ved retten i Dublin blevet sigtet for flere tilfælde af manddrab, skriver avisen The Irish Independent.
Manden blev anholdt i lørdags, efter politiet udpegede ham som en person af interesse for efterforskningen.
Mandag blev en 25-årig mand, som også kommer fra Nordirland, fremstillet i retten i sagen.
Han er den lastbilchauffør, som hentede sættevognen i Purfleet, da den ankom fra den belgiske by Zeebrugge natten til onsdag i sidste uge.
Anklagemyndigheden har sigtet den 25-årige for blandt andet 39 tilfælde af manddrab og sagde i retten, at han er del af en global menneskesmuglerring.
De britiske myndigheder sagde til at begynde med, at de 39 døde i sættevognen alle var kinesere.
Men efterfølgende har man trukket vurderingen tilbage.
Den mere forsigtige linje kom, efter flere familier i Vietnam har udtrykt bekymring for, at deres pårørende kan være blandt ofrene.
Det lokale politi i Ha Tinh har nu indledt en efterforskning af organiseret menneskesmugling og undersøger blandt andet om lignende tilfælde som det i Storbritannien har fundet sted inden for de seneste fem år.
FacebookTwitterKopier linkEmner:Nordirland|Storbritannien|Kriminalitet|Vold|Anklagemyndigheden




https://www.dr.dk/nyheder/indland/radio4-gik-i-luften-med-kaempe-jubel-det-var-ekstremt-nervepirrende

IndlandRadio4 gik i luften med kæmpe jubel: 'Det var ekstremt nervepirrende' Danmarks nye taleradio er on air.
Kort efter midnat overtog Radio4 FM4-båndet fra Radio24syv.
Der var jubel på Radio4, da den klokken 00.
00 gik i luften.
Af Cathrine Lakmann01.
nov.
2019 kl.
08.
47Læs opDer blev talt ned i ægte nytårsstil kort før klokken slog 00.
00 i nat.
10, 9, 8… nedtællingen smeltede sammen med Mikael Bertelsens stemme og den sidste lyd fra Radio24syv.
Pludselig kom der musik.
Alle holdt vejret i redaktionslokalet på Banegårdspladsen i Aarhus.
15 sekunder senere blev musikken cuttet, og signalet blev givet til Radio4.
Og så blev der jublet.
Direktør Anne-Marie Dohm og nyhedschef Tina Kragelund jubler kort efter midnat.
"Velkommen til Radio4.
Du lytter til den første time nogensinde", lød stemmen i æteren.
- Jeg er kollapset fysisk, men er høj mentalt, lød det fra redaktionschef Viktor Reddersen, kort efter Radio4 gik i luften.
- Jeg skal rundt og kramme de megadygtige journalister og medarbejdere, som har knoklet solen sort den seneste måned, siger han.
Ekstrem nervepirrendeMorgenvært Dan Grønbech var manden bag roret, der skulle føre den allerførste udsendelse sikkert i æteren.
- Det var ekstremt nervepirrende lige op til, siger han.
Det hele gik dog præcis, som det skulle ifølge værten.
Morgenvært Dan Grønbech sender allerførste udsendelse.
- Det var rigtig fedt.
Lige nu er jeg rigtig glad.
Der var mange ting, der kunne gå galt, som jeg ikke synes gik galt.
Så det var fint.
Dan Grønbech er en del af Radio4's morgenhold, som sender fra klokken 6-9.
Og derfor skulle han heller ikke hænge ud på redaktionen længe efter klokken 01.
00.
Han skulle hjem og sove, så han kunne være klar til udsendelse igen her til morgen.
Nu skal tingene klappeDet var en enorm glad og lettet Radio4-direktør, som DR Nyheder talte med kort efter at Radio4 gik on air.
- Det gik helt, som det skulle.
Vi er glade, sagde Anne-Marie Dohm.
Direktør Anne-Marie Dohm fejrer Radio4 er on air.
Og her til morgen sidder glæden stadig i kroppen på direktøren.
Manglen på søvn har ikke påvirket Anne-Marie Dohms fornemmelse for god radio fra Banegårdspladsen i Aarhus.
- Mavefornemmelsen er rigtig god.
Den er selvfølgelig stadig enorm spændt.
Også fordi der her om morgenen er rigtig mange lyttere, der forventer, at der kommer nyheder og aktualitet ud.
Så nu skal tingene bare klappe, og det arbejder vi på højtryk for at få til at ske.
I nat havde programmet 'Nattevagten' nogle problemer med at få lyttere live igennem i radioen.
Der var også problemer med netforbindelsen.
Og så har der været problemer med at lytte til radioen på hjemmesiden.
Der har været nogle tekniske problemer, fortæller Anne-Marie Dohm.
- Der vil altid være lidt teknik, der driller, når man skal øve sig i at trykke på knapperne første gang.
Indimellem trykker vi på en gal knap, og det må vi jo lære de næste par timer, siger hun.
FacebookTwitterKopier linkEmner:Radio24syv|Aarhus|Mikael Bertelsen (studievært)




https://www.dr.dk/sporten/oevrig/lisa-gjessing-goer-det-igen-vinder-para-em-femte-gang

Øvrig sportLisa Gjessing gør det igen - vinder para-EM for femte gangLisa Gjessing har endnu til gode at tabe en kamp i de syv år, hun har stillet op til turneringer i para-taekwondo.
Lisa Kjær Gjessing fik amputeret halvdelen af sin venstre underarm i april 2012.
Siden har hun vundet en masse titler - senest EM i para-taekwondo.
Af Johan Haarløv01.
nov.
2019 kl.
08.
46Læs opLisa Gjessing er fortsat uovervindelig.
Den 41-årige parataekwondo-kæmper vandt onsdag europamesterskaberne for femte gang i sin karriere, og hun har fortsat ikke tabt en kamp i sin vægtklasse, i de syv år hun har stillet op for det danske para-landshold.
Gjessing vandt EM-finalen i K44-klassen for kvinder under 58 kilo overbevisende over kinseren Yujie Li, der må stille op til EM, fordi turneringen afvikles som et såkaldt 'åbent mesterkabEM-triumfen kommer efter en periode, hvor Gjessing har været ude med en skade.
Ved VM i februar fik hun to brud på sin højre arm, da hun modtog et spark, som ikke bare kostede hendes den videre deltagelse ved verdensmesterskaberne, men som siden også har gjort hende ukampdygtig i det meste af den igangværende sæson.
Drømmer om PL-guldFrem til 2004 stillede Lisa Gjessing op for det danske taekwondo-landshold for rask-atleter.
I 2009 fik hun konstateret kræft i sin venstre hånd, og efter flere operationer fik hun i 2012 amputeret sin venstre underarm.
Siden genoptog hun taekwondo-karrieren i para-regi og har været totaltdominerende.
Læs også:Stærkt felt kæmper om hæderen som Årets Para-atletNu kan hun så ikke bare kalde sig femdobbelt EM-guldvinder, samme sejrsgang har hun nemlig også gået ved verdensmesterskaberne, som hun har vundet fem gange.
Det store mål er nu at komme til tops ved de paralympiske lege i Tokyo næste år.
- Jeg går efter guld, det er den eneste medalje, jeg mangler.
Når man tænker over, hvor meget jeg har ofret og sagt nej til, så skal jeg gå efter guld, det er jeg nødt til.
Det skylder jeg både mig selv og mine omgivelser, har hun tidligere udtalt til DR.
FacebookTwitterKopier linkEmner:Handicapsport|Kampsport|Tokyo




https://www.dr.dk/nyheder/penge/danske-bank-direktoer-vi-har-meget-vi-skal-rette-op-paa

Hvidvask i Danske BankSe temaPengeDanske Bank-direktør: Vi har meget, vi skal rette op påOver de næste år regner banken også med at skære i antallet af medarbejdere.
En skandalesag får banken til at polstre sig, mens der også planlægges at skære i antallet af medarbejdere.
Af Mikkel Jensen01.
nov.
2019 kl.
10.
13Læs opLandets største bank - Danske Bank - er i dag kommet med regnskab for årets første ni måneder.
Indtægterne falder, og resultatet er dykket med 14 procent fra 11,680 milliarder kroner i 2018 til 10,031 milliarder i år.
Og ikke nok med det, så bliver forventningerne til resten af året skruet en smule ned.
Nu forventer banken et resultat for hele 2019 i "den lavere ende" af det tidligere udmeldte spænd på 13 til 15 milliarder kroner.
- Vi ændrer ikke vores forventninger, men vi siger, at vi kommer til at ligge i den nedre del af det, vi har meldt ud.
Men vi siger også, at vi kan og skal kunne gøre det bedre, fortæller administrerende direktør i Danske Bank Chris Vogelzang.
Chris Vogelzang overtog jobbet som øverste direktør i Danske Bank i juni i år og har siden været travlt beskæftiget med efterdønningerne af store skandalesager og mindre indtjening.
Læs også:Kunderne flygter: Overskuddet dykker i Danske Bank- Resultaterne er ikke gode nok, og vores rolle i samfundet er ikke den, som den burde være.
Det er hårdt arbejde at rette op på det, men med mere end 20.
000 ansatte er det vores opgave at sørge for, at Danmark kommer til at være stolt af os, siger Chris Vogelzang.
Danske Bank tvunget til at lægge milliarder til sideI dagens regnskab er det kommet frem, at Finanstilsynet har pålagt Danske Bank at polstre sig yderligere som følge af FlexInvest Fri-sagen.
Banken har sat fire milliarder kroner til side for at sikre, at banken er bedre polstret til modgang.
Sagen udspringer af, at Danske Bank solgte investeringsproduktet Flexinvest Fri til 87.
000 kunder, selvom banken forventede, at de fleste af kunderne efter at have betalt gebyrer ville ende op med færre penge, end de havde investeret.
Læs også:Direktør i Finanstilsynet: Den har været gal med kulturen i Danske BankDet kostede i juni tidligere topchef Jesper Nielsen jobbet, ligesom Finanstilsynet har politianmeldt Danske Bank for brud på de forbrugerbeskyttende regler.
Ud over politianmeldelsen har Danske Bank fået seks påbud fra Finanstilsynet.
Etikken skal i højsædetUdover selve regnskabet har Danske Bank i dag også fremlagt en ny strategi frem mod 2023, der skal sætte fokus på etik og hensynet til samfundet.
Den kommer i kølvandet på den store hvidvasksag i bankens nu lukkede fillial i Estland og FlexInvest Fri-sagen.
Strategien lægger vægt på, at kundernes tilfredshed med banken skal forbedres markant, ligesom banken skal drives på en etisk og bæredygtig måde.
Hensynet til samfundet skal således vægte lige så højt som hensynet til aktionærer.
- En god, moderne bank skal ikke kun fokusere på det finansielle.
Hvis samfundet er tilfreds med os, så skal de finansielle resultater nok være der, siger Chris Vogelzang.
Banken skal dog også forbedre sin indtjening og har stadig en ganske ambitiøs målsætning for indtjeningen, der ikke mindst skal løftes ved at sænke omkostningerne løbende.
- Vi kommer til at investere kraftigt i digitalisering, vores organisation og på kundefokus.
På langsigtet plan betyder det, at vi kan plukke frugten fra de investeringer, fortæller Chris Vogelzang.
De store investeringer kan dog komme til at betyde, at banken kommer til at afskedige medarbejdere.
- Vi vil også reducere vores omkostninger, og jeg forventer, at vi vil have færre ansatte i 2023, end vi har nu, siger Chris Vogelzang.
Selvom indtjeningen skal være bedre end i dag, er de nye økonomiske målsætninger dog betydeligt lavere end de mange penge, Danske Bank tjente i 2017.
I 2017 landede Danske Bank et overskud på 21 milliarder kroner.
FacebookTwitterKopier linkEmner:Danske Bank|Pengeinstitutter|Finanstilsynet|Økonomi|Estland




https://www.dr.dk/nyheder/regionale/sjaelland/skal-du-have-influenzavaccinen-i-aar-nu-tredobles-antallet-af-apoteker

SjællandSkal du have influenzavaccinen i år?
Nu tredobles antallet af apoteker, der selv kan vaccinereFra i dag kan du blive vaccineret hos lægen eller på apoteket.
I år er der 350 apoteker, der vaccinerer mod influenza.
Af Trine Warrer Juul og Kåre Kildall Rysgaard01.
nov.
2019 kl.
09.
34Læs opHvis du skal på apoteket efter medicin, kan du fra i dag også få en gratis influenzavaccination med i købet, hvis du er over 65 år, gravid eller kronisk syg.
For tre ud af fire apoteker kan fra i år vaccinere kunderne, og det skulle gerne få flere til at tage imod tilbuddet.
Sidste år blev kun omkring halvdelen af de ældre vaccineret mod influenza, og særligt i landkommuner som Lolland og Stevns var tallet lavt.
Derudover var det 119 af landets apoteker, der kunne vaccinere, og det var primært i de større byer.
I år er der 350 apoteker spredt ud over hele landet, der vaccinerer.
Se her, hvilke apoteker, der tilbyder vaccinationen:WHO's mål er, at to tredjedele af de ældre bliver vaccineret, og det mål bliver lettere at nå nu, mener Anne Kahns, der er formand for Danmarks Apotekerforening.
- Jeg er sikker på, at flere i landområderne tager imod vaccinen, når nu vi har apoteker over hele landet, der kan vaccinere, siger hun.
Vaccine mod influenzaTidligere har man vaccineret mod influenza fra 1.
oktober.
I år er det udskudt til 1.
november.
Blandt andet fordi vaccinens effekt aftager med tiden, og i Danmark ligger influenzaperioden ofte lidt sent helt frem til marts.
Dem, som ikke er i de særlige risikogrupper, kan købe vaccinen.
'Ingen grund til at bruge lægens tid på vaccination'Erfaringer fra udlandet viser, at større tilgængelighed til vaccination betyder, at flere bliver vaccineret.
- For eksempel i Irland er man nået op på de 75 procent vaccinerede, som WHO anbefaler, og det er både apotekernes og lægernes fortjeneste, siger Anne Kahns, formand for Danmarks Apotekerforening.
På Elefantapoteket i Holbæk har fem af de ansatte lært at vaccinere.
Trine Erhard Hansen (tv) og Mette Ulrich Jensen (th.
) er uddannet til at vaccinere og øver sig på hinanden.
Flere af kunderne på Elefantapoteket i Holbæk, hvor man tilbyder vaccinationen, har tænkt sig at fravælge lægen til fordel for apoteket.
- Jeg synes, de praktiserende læger har nok at lave, og det er kvalificerede folk, der laver de her vaccinationer, siger Poul Kjærsgaard.
Arne Christensen, der også er en tur på apoteket, er enig.
- Der er ventetid hos lægen, og der er ingen grund til at bruge hans tid, når apoteket kan vaccinere, siger han.
Apoteker og læger bliver konkurrenterFormanden for Praktiserende Lægers Organisation i Sjælland, Ulrik Hesislev, mener, at apotekernes entré på markedet for vaccinationer nu betyder, at de bliver konkurrenter til de praktiserende læger.
Men sådan ser Danmarks Apotekerforening ikke på det.
Den satser på at få flere ældre til at blive vaccineret.
Vi tager måske hånd om nogen, der ikke ville være kommet til lægen for at blive vaccineret, fordi det netop er nemt at komme ind til os.
Anne Kahns, formand for Danmarks Apotekerforening- Vi tager måske hånd om nogen, der ikke ville være kommet til lægen for at blive vaccineret, fordi det netop er nemt at komme ind til os.
Det er en fælles indsats for at nå WHO´s mål med 75 procent vaccinerede, siger formand Anne Kahns.
Men Ulrik Hesislev frygter, at de praktiserende læger risikerer at brænde inde med dyre vacciner, som ikke kan genbruges næste år, hvis patienterne i år går på apoteket for at blive vaccineret.
- I sidste ende kan det betyde, at lægerne holder op med at tilbyde vaccination, fordi det simpelthen bliver for urentabelt for os, siger han.
Vaccinationen tilbydes gratis til de særlige risikogrupper indtil den 15.
januar.
FacebookTwitterKopier linkEmner:Anne Kahns (farmaceut)|Apoteker|Vaccinationer|Danmarks Apotekerforening|Sjælland




https://www.dr.dk/nyheder/indland/pet-tilbageholder-materiale-om-agentsamarbejde-i-stor-terrorsag

IndlandPET tilbageholder materiale om agentsamarbejde i stor terrorsagForsvarsadvokat Michael Juul Eriksen er utilfreds med, at PET ikke udleverer materiale.
Forsvarsadvokat Michael Juul Eriksen er stærkt utilfreds med, at Politiets Efterretningstjeneste ikke har udleveret mere materiale i dronesagen.
Af Mette Mayli Albæk, Jens Vithner og Troels Kingo01.
nov.
2019 kl.
16.
31Læs opPolitiets Efterretningstjeneste (PET) har løbende tilbageholdt materiale i den store terrorsag om droner sendt til Islamisk Stat.
Undervejs i den såkaldte dronesag har retten og forsvarerne drypvis fået udleveret materiale angående efterretningstjenestens samarbejde med to dronesælgere.
Flere gange har forsvarsadvokat Michael Juul Eriksen rykket for at få udleveret materiale fra PET, men der er stadig relevante dokumenter, som PET sidder på, mener forsvareren.
- Det siger sig selv, at jeg gerne ville have haft meget mere materiale og for længe siden, siger Michael Juul Eriksen.
Onsdag i denne uge modtog sagens forsvarsadvokater og retten en række chatbeskeder sendt mellem Politiets Efterretningstjeneste og en dronesælger.
Chatbeskeder, som DR i længere tid har været i besiddelse af og som DR gjorde forsvarsadvokat Michael Juul Eriksen bekendt med i sidste uge.
Indtil da anede Michael Juul Eriksen, der repræsenterer en af de tre terrortiltalte mænd i sagen, ikke, at disse korrespondancer fandtes.
- Det er kun, fordi at DR spørger mig til det her materiale, at jeg konkret har kunnet bede om at få det udleveret.
Det fik vi så noget af onsdag, men det var gennem dronesælgeren og ikke fra PET, siger Michael Juul Eriksen.
Terrorsagen har indtil nu varet 16 retsdage, og sagen går ind i den afsluttende fase, hvor både Anklagemyndigheden og forsvarsadvokater skal komme med de sidste bemærkninger, inden dommere og nævninge i næste uge skal finde frem til, om tre mænd skal dømmes for terror.
Dommen afsiges i slutningen af november.
Michael Juul Eriksen henviser desuden til, at PET først i forrige uge sendte et mødereferat fra et møde med en af dronesælgerne til retten og til forsvarsadvokaterne.
Læs også:Dronesagen: Taxachaufføren blev overvåget, aflyttet og skygget i et årDroner på tilbudChatbeskederne fra den krypterede app Whats App er interessante, fordi de giver et indblik i det længerevarende samarbejde, der har været mellem Politiets Efterretningstjeneste og to dronesælgere.
Dronesælgerne hjalp i 2016 og 2017 med en agentoperation, hvor PET fulgte med, da en 30-årig mand, i sagen kaldet "Taxachaufføren", indkøbte droneudstyr online og i en fysisk dronebutik i København.
Det er PET selv, der har kaldt det en agentoperation.
Forsvareren for "Taxachaufføren" Michael Juul Eriksen har været meget interesseret i dette samarbejde under retssagens afhøringer af flere PET-medarbejdere, der har samarbejdet med dronesælgerne Toke Suhr og Frederik Skjødt.
Michael Juul Eriksen mener, at Politiets Efterretningstjeneste kan have overtrådt det såkaldte provokationsforbud, der handler om, at politiet ikke må få nogen til at 'puste til en forbrydelse', så en gerningsmand begår noget, vedkommende ellers ikke ville have gjort.
Derfor har Michael Juul Eriksen under retssagen interesseret sig for, om PET har bedt dronesælgerne om at sælge droneudstyret billigere til "Taxachaufføren", end man ellers ville kunne købe droner til.
Tre PET-ansatte har i retten fortalt, at de ikke havde indflydelse på den pris, som "Taxachaufføren" indkøbte dronedele til.
Det står i kontrast til forklaringer fra Toke Suhr og Frederik Skøt, som har medvirket i en DR-dokumentar om sagen.
Her her de to dronesælgere forklaret, at PET fik dem til at sænke priserne.
- Vi bliver beordret af PET til, at vi sælger det så billigt som overhovedet muligt.
Vi skal underbyde markedet.
- PET siger til os, at vi skal give så godt et slagtilbud, at han ikke kan sige nej.
Vi kender markedet godt, så vi sørger for, at vi har et tilbud, der ligger en smule under vores indkøbspris, har de to dronesælgere fortalt til DR.
Forsvarer: Provokationsforbuddet er på spilRammerne, for hvordan efterretningstjenesten må bruge agenter, har mange nuancer.
PET må uden at få en retskendelse gøre brug af agenter, men agenterne må ikke forøge en forbrydelses omfang eller grovhed.
Senioranklager Kristian Kirk er helt uenig i, at PET har været i nærheden af at overtræde provokationsforbuddet.
- Han ("Taxachaufføren", red.
) efterspørger et bestemt antal af en vare.
Han får det antal varer, hverken mere eller mindre, sagde Kristian Kirk torsdag som en del af sin procedure i sagen.
Her henviste Kristian Kirk blandt andet til en højesteretsafgørelse fra 2008, hvor Højesteret blåstemplede PET's brug af en agent, som var med til at købe gødning til et formodet terrornetværk i den såkaldte Vollsmose-sag.
Anklagemyndigheden skal behandle en retssag objektivt, hvilket betyder, at eventuelt bevismateriale, der kan tale til tiltaltes fordel, også skal indgå i sagen.
Senioranklager Kristian Kirk har ingen kommentarer til Michael Juul Eriksens kritik, af at PET ikke har udleveret mere materiale.
Han henviser til, at der sædvanligvis i en terrorsag vil være materiale, der aldrig bliver offentliggjort.
Han siger samtidig, at han ikke er grund til at tro, at PET skulle tilbageholde materiale, der kunne tale til "Taxachaufførens" fordel.
Politiets Efterretningstjeneste har ikke ønsket at kommentere historien.
FacebookTwitterKopier linkEmner:Islamisk Stat|Politiets Efterretningstjeneste|Efterretningstjenester|København|Michael Juul Eriksen (advokat)




https://www.dr.dk/nyheder/politik/minister-afviser-kritik-klimalov-bliver-bindende

Klimaforandringer - en varmere verdenSe temaPolitikMinister afviser kritik: Klimalov bliver bindendeDan Jørgensen slår fast, at kommende klimalov bliver juridisk bindende, selvom sanktionerne er uklare.
Den kommende klimalov bliver juridisk bindende, men det er endnu ikke fastlagt, hvad konsekvensen skal være, hvis der ikke bliver levet op til den.
Sådan lød det fra klimaminister Dan Jørgensen (S) efter forhandlinger i dag.
Af Amanda Holmen, Andreas Nygaard Just og Anders Byskov Svendsen01.
nov.
2019 kl.
17.
56Læs opDen kommende klimalov, som partierne på Christiansborg forhandler om i øjeblikket, kommer til at være bindende.
Det var budskabet fra klimaminister Dan Jørgensen (S) efter forhandlingerne i dag.
- Jeg kan sige det, som er regeringens udgangspunkt – og mit udgangspunkt, og det er selvfølgelig, at den skal være bindende.
Ministeren afviser at kommentere på et notat, der tidligere i dag blev lækket til blandt andre DR Nyheder.
I notatet lægger regeringen op til en kattelem i den nye klimalov, så ministeren kan nøjes med at komme med en forklaring, hvis målsætningen om en reduktion af drivhusgasser med 70 procent i 2030 ikke bliver indfriet.
Et notat, der har fået støttepartierne til at kritisere regeringen.
Regeringen har ikke lagt sig fast på, hvilke konsekvenser der skal være, hvis der ikke bliver levet op til klimaloven og målet om at mindske udledningen af drivhusgasser.
Men der skal være en konsekvens, siger Dan Jørgensen:Der skal være en konsekvens, hvis ikke man lever op til det, det er klart.
Klimaminister, Dan Jørgensen (S)- Vi har ikke lagt os fast på, hvad sanktionerne skal være.
Det, jeg har sagt, er, at det skal være juridisk bindende.
Det er den til enhver tid siddende regering, der skal være bundet af det.
Der skal være en konsekvens, hvis ikke man lever op til det.
Det er klart.
Lækket notat: Minister skal fremlægge plan eller forklare sigIfølge det lækkede forhandlingsnotat skal klimaministeren hvert år lave en status på udviklingen af drivhusgasser i forhold til ambitionen om reduktion.
Og ministeren bliver pålagt en handlepligt, hvis målene ikke bliver opfyldt.
Men handlepligten har en kattelem for ministeren.
Notatet lægger op til, at den bliver baseret på et 'følg eller forklar'-princip.
Det betyder, at ministeren kan nøjes med at komme med en forklaring, hvis reduktionen ikke går som planlagt.
"Det vil i praksis betyde, at klima-, energi- og forsyningsministeren forpligtes til enten at fremlægge sin tilgang til, at klimalovens mål nås, eller alternativt redegøre for, hvorfor denne undlader at igangsætte relevante tiltag," står der.
Et andet sted i notatet står der:"Hvis ministeren afstår fra at handle, skal der i klimaprogrammet gives en forklaring herpå.
"Og konklusionen lyder:"Ministeren pålægges med denne model ikke at iværksætte nærmere bestemte initiativer for at nå klimamålene.
"Støttepartierne er ikke imponeredeIngen af regeringens tre støttepartier er tilfredse med det, som regeringen har lagt på bordet til forhandlingerne i dag.
- Det er helt afgørende for SF, at der selvfølgelig er en konsekvens, hvis man ikke lever op til den klimalov, som Folketinget har lavet.
Derfor er det alt for svagt, det ministeren indtil videre har lagt op til.
Men mon ikke vi kan stramme op på det.
Det håber jeg, at vi kan i processen, siger Pia Olsen Dyhr, der er formand for SF.
De Radiales klimaordfører, Ida Auken, kalder det "tyndt", at regeringen læger op til 'følg eller forklar'-princippet:- Klimaloven skal være bindende.
Derfor er det ikke forklaringer, vi går efter, men handlinger.
Og det vil sige, hvis man ikke er på rette kurs, så skal man altså komme med handlinger og ikke forklaringer, siger hun.
Hos Enhedslisten så de også gerne, at ministeren bliver bundet til at handle, hvis regeringen ikke lever op til klimamålsætningen frem for at kunne forklare sig:- Vi har i hvert fald sendt ministeren tilbage til skrivebordet, og det er jeg ret tilfreds med.
Fordi det udgangspunkt, der var, det var ikke godt nok, siger Mai Villadsen, der er klimaordfører i Enhedslisten.
FacebookTwitterKopier linkEmner:Dan Jørgensen (politiker)|Ida Auken (politiker)|Socialdemokraterne|Socialistisk Folkeparti|Klimaændringer




https://www.dr.dk/sporten/fodbold/superliga/fcks-juvel-er-udraabt-som-et-af-verdens-stoerste-talenter-nu-er-han-taet

SuperligaFCK’s juvel er udråbt som et af verdens største talenter - nu er han tæt på et dansk pasMohamed Daramy er den yngste målscorer i FC Københavns historie.
Mohamed Daramy jubler efter sin scoring under pokalkampen mellem FC København og FC Nordsjælland.
Af Johan Haarløv og Andreas Kraul01.
nov.
2019 kl.
12.
16Læs opMed sit første mål i FC København-trøjen blev Nicklas Bendtner det selvfølgelige fokus for de danske medier efter sejren på 4-1 over FC Nordsjælland i pokalturneringens 1/8-finale torsdag aften.
Men på enhver anden aften havde Mohamed Daramy været den helt store historie.
Det vil være rigtig fedt at blive dansk statsborger.
Det vil være dejligt at komme på landsholdet og få den røde trøje på.
Mohamed DaramyDet er trods alt ikke hver dag, at et 17-årig talent fra klubbens egen ungdomsafdeling formår at score to mål og dermed være endog meget afgørende for FC Københavns avancement i turneringen.
Læs også:Bendtner-kasse og stortalent i hopla: FCK slår FCN ud af pokalturneringenAt Daramys scoringer over en bred kam blev ignoreret til fordel for ’Lord Bendtners’ første fuldtræffer vidner imidlertid også om, hvor stort et talent FC København har på deres hænder.
Daramy har nemlig allerede trukket overskrifter.
For mere end et år siden blev Daramy hovedstadsklubbens yngste målscorer.
Bare 16 år og 263 dage gammel sendte Daramy bolden i mål i pokalturneringen, da FCK slog Viby.
Målet bekræftede det, der i fodboldeuropa længe havde været en offentlig hemmelighed: Daramy er en juvel.
Tæt på dansk statsborgerskabStorklubber som RB Leipzig og PSV Eindhoven skulle angiveligt have forsøgt at lokke kantspilleren fra København, men indtil videre uden held.
Og for en lille måned siden havde den britiske avis The Guardian Daramy med på listen over verdens 60 største talenter, der er født i 2002.
En liste, der tidligere år har talt navne som norske Martin Ødegaard, der sprudler i den spanske liga for Real Sociedad, hvor han residerer på en lejeaftale fra Real Madrid, og Jadon Sancho, det engelske megatalent, som Manchester United skulle være parat til at betale hen mod en milliard kroner for.
Tidligere i år har FC København haft Mads Bidstrup og Viktor Jensen på The Guardians liste, men modsat netop de to talenter kan Daramy endnu ikke bryste sig af at have dansk pas.
Real Madrid købte det norske talent Martin Ødegaard, da han var 16 år gammel.
 19-årige Jadon Sancho forlod Manchester City til fordel for den tyske klub Borussia Dortmund, da han var 16 år gammel.
Han har siden sprudlet i den tyske Bundesliga.
1 / 2Real Madrid købte det norske talent Martin Ødegaard, da han var 16 år gammel.
1 / 219-årige Jadon Sancho forlod Manchester City til fordel for den tyske klub Borussia Dortmund, da han var 16 år gammel.
Han har siden sprudlet i den tyske Bundesliga.
2 / 2For selvom han har boet hele sit liv i Danmark, er han ikke dansk statsborger, og han har derfor heller ikke repræsenteret Danmark på ungdomslandsholdsniveau.
Det kan der dog blive lavet om på inden længe.
Daramys mor, der er fra Sierra Leone, har nemlig bestået prøven for at få dansk statsborgerskab.
Og hvis hun bliver dansk statsborger, inden FC København-talentet fylder 18 år, vil han automatisk også få statsborgerskab i Danmark.
- Vi har ventet snart tre år nu, og nu har vi endelig fået svar på, at vi står på listen (over personer, der er indstillet til at få dansk statsborgerskab, red.
), siger Daramy og tilføjer:- Det vil være rigtig fedt at blive dansk statsborger.
Det vil være dejligt at komme på landsholdet og få den røde trøje på.
Det vil betyde meget for min familie, hvis vi alle sammen fik dansk pas.
Daramy fylder 18 år den 7.
januar.
Han forlængede sin kontrakt med FC København i april, så den nu løber frem til 2022.
FacebookTwitterKopier linkEmner:FC København|Nicklas Bendtner (fodboldspiller)|FC Nordsjælland|Fodbold|København




https://www.dr.dk/sporten/formel1/langsommere-biler-i-formel-1-nye-regler-skal-goere-sporten-mere-lige

Formel1Langsommere biler i Formel 1?
Nye regler skal gøre sporten mere ligeFerraris Sebastian Vettel er kritisk over for nye biler, mens Lewis Hamilton ser ændringer som en udfordring.
Formel 1-feltet skal vænne sig til at køre langsommere.
01.
nov.
2019 kl.
10.
15Læs opDen forkerte vej eller en spændende udfordring?
Racerstjernerne reagerede meget forskelligt, da Formel 1 torsdag præsenterede en række store ændringer, der træder i kraft fra 2021.
Formålet er at skabe et tættere felt for færre penge.
Jeg elsker altid en udfordring.
Lewis HamiltonBlandt de største nyheder var nye og tungere biler, som skal anvendes af kørerne.
Ifølge AFP forventes den gennemsnitlige omgangstid at blive mere end tre sekunder langsommere end i denne sæson.
Ferraris Sebastian Vettel er kritisk over for de nye racere.
- Bilerne er mere spektakulære nu, og det har de været siden 2017, siger han ifølge nyhedsbureauet AFP.
- Før det synes jeg, de var ret langsomme.
Nu ved vi, hvad bilerne er i stand til.
Det er mere spændende.
Sebastian Vettel er ikke helt tilfreds med de nye regler.
- I min optik er det den forkerte vej at gå, at bilerne bliver så tunge, men det er selvfølgelig på grund af sikkerhedsforanstaltninger, og jeg tror, at alle accepterer det, siger tyskeren.
Formel 1 afslørede også, at der skal indføres et budgetloft for hvert hold på 175 millioner dollar svarende til knap 1,2 milliarder kroner i den øjeblikkelige kurs.
Flere grandprixerDet er cirka halvdelen af det, som teams som Mercedes, Ferrari og Red Bull bruger, mens andre ikke bruger nær så meget.
Desuden skal sæsonen udvides til maksimalt 25 grandprixer.
I dag er der 21 grandprixer i kalenderen, mens der næste år køres 22.
Den femdobbelte verdensmester Lewis Hamilton betragter ændringerne som en udfordring.
- Jeg elsker altid en udfordring, siger Mercedes-køreren ifølge Reuters.
- Holdet har vist, at vi er de bedste til at reagere, når der kommer ændringer.
Holdet betragter det som en spændende udfordring.
Det bliver interessant.
Lewis Hamilton har vundet VM seks gange.
Meget skal gå galt, hvis Lewis Hamilton ikke skal vinde VM-titlen for sjette gang i karrieren.
Før søndagens grandprix, der køres i Austin i delstaten Texas, har han 74 point ned til teamkollega Valtteri Bottas i VM-stillingen, og der er 78 point tilbage at køre om.
Første træning til grandprixet i Austin køres fredag klokken 17 dansk tid.
Lørdag er der træning og kvalifikation, mens der køres om point søndag.
/ritzau/FacebookTwitterKopier linkEmner:Lewis Hamilton (racerkører)|Sebastian Vettel (racerkører)|Ferrari|Biler|Texas




https://www.dr.dk/nyheder/penge/boedskov-vil-oploese-fortrolighed-mellem-advokat-og-klient-i-sager-om-skattefifleri

PengeBødskov vil opløse fortrolighed mellem advokat og klient i sager om skattefifleriRegeringen foreslår hårdere kurs over for skatterådgivere.
Professor er skeptisk.
Skatteminister Morten Bødskov (S) vil tvinge advokater til at indberette klienters tvivlsomme skatteforhold til myndighederne.
Af Mathias Sommer og Christian Ingemann Bentsen01.
nov.
2019 kl.
06.
30Læs opMed et nyt lovforslag vil regeringen give skruen et ekstra vrid over for advokater, der hjælper deres klienter med at gemme penge væk for myndighederne.
- Vi har set de her store skattesager de senere år, hvor enorme summer er blevet placeret i skattely med hjælp fra advokater og revisorer.
Det har udfordret fællesskabets kasse, og det skal der sættes ind over for i langt højere grad end tidligere, siger skatteminister Morten Bødskov (S).
Konkret foreslår han at tolke et EU-direktiv ekstra stramt, så advokater kan blive tvunget til at bryde fortroligheden med deres klienter.
Også i tilfælde hvor der er tale om helt lovlige aktiviteter, skal advokater tvinges til at indberette forholdet til myndighederne.
Om det batter noget, kan jeg godt have min tvivl om.
Der er i højeste grad tale om gummibestemmelser.
Jan Pedersen, professor i skatteret.
30 dage til at indberetteEU-direktivet handler om, at skatterådgivere har pligt til at indberette til myndighederne, når de støder på 'aggressiv skatteplanlægning på tværs af grænser'.
Men i både Sverige og Tyskland er advokater fritaget for indberetningspligten for at værne om tavshedspligten og fortroligheden mellem advokat og klient.
Men sådan skal det altså ikke være i Danmark, hvor regeringen mener at have fundet en kattelem, der gør det muligt også at få advokaterne med ombord i direktivet.
- Vi har fundet en model, som gør, at advokaten har en forpligtelse til at sige til en klient, at her er noget, som skal indberettes.
Så har klienten 30 dage til at gøre det, og gør klienten ikke det, så skal advokaten gøre det, siger Morten Bødskov.
Professor: GummibestemmelserMen ved at træde ind over fortroligheden mellem klient og advokat jokker regeringen på nogle ømme tæer, lyder det fra Jan Pedersen, professor i skatteret ved Aarhus Universitet.
- Vi har at gøre med en politisk afvejning mellem hensynet til en effektiv imødegåelse af skattespekulation og advokaters i øvrigt hævdvundne tavshedspligt, siger han.
Jan Pedersen har læst udspillet fra regeringen.
Han vurderer, at forslaget er så vagt, at det ikke nødvendigvis kommer til at gøre en forskel.
- Om det batter noget, kan jeg godt have min tvivl om.
Der er i højeste grad tale om gummibestemmelser.
For eksempel skal en ordning indberettes.
Men hvad er overhovedet en ordning?
- Det har man forsøgt at definere, og det er jo meget løs snak, uden at det er særligt præcist, hvad der skal indberettes, og det vil jo ofte stille advokaten i en tvivl, siger Jan Pedersen.
Han kalder samtidig indberetningspligten for 'meget omfattende', og han frygter, at den hurtigt går hen og bliver besværlig for både skatterådgivere og skattevæsen.
- Den her pligt er jo meget omfattende.
Og så kan man i en stille stund spørge sig selv: Hvis de her indberetninger følges fuldt ud, har skattevæsenet så overhovedet kapacitet til at stille noget op imod de her indberetninger.
En skive af et principFra Advokatsamfundet, som repræsenterer alle danske advokater, mødes regeringens tolkning af direktivet med bekymring:- Vi anerkender, at det er en politisk afvejning mellem to vigtige politiske principper.
Men vi havde gerne set, at balancen havde været mere til fordel for advokaternes fortrolighed, siger Andrew Crichton, der er generalsekretær i Advokatsamfundet.
- Det er en lille skive, man skærer af i forhold til klienters fortrolighed ved at pålægge advokater at komme med indberetninger på det her område også.
Og der mener vi, at fortroligheden med en klient er et princip, der er vigtigt at stå vagt om, siger Andrew Crichton.
Han ærgrer sig over, at regeringen ikke lægger sig op af de modeller, der er valgt i Sverige og Tyskland.
- Vi synes, det er vigtigt at have et fortroligt rum mellem klient og advokat, hvor man kan drøfte sager og få rådgivning af sin advokat, som er en forudsætning for at have et retssamfund.
Det er vores forudsætning, siger Andrew Crichton.
Det foreslår regeringen:•DR Nyheder har set et notat til Skatteudvalget, hvor regeringen konkret foreslår:•En model, hvorefter advokater alene fritages fra direktivets indberetningspligt, hvis den klient, der har modtaget rådgivningen, selv indberetter de relevante oplysninger til skattemyndighederne.
En advokat vil således skulle indberette på lige fod med andre rådgivere, hvis ikke klienten indberetter.
•I praksis vil ordningen medføre, at advokaten overdrager indberetningspligten til sin klient, idet advokaten skriftligt formulerer de indberetningspligtige oplysninger og sender disse til klienten.
•Klienten skal herefter indsende oplysningerne til skattemyndighederne inden en indberetningsfrist på 30 dage.
Hvis ikke klienten inden for de 30 dage dokumenterer overfor advokaten, at oplysningerne er indsendt til skattemyndighederne, vil advokaten selv være forpligtet til at foretage indberetningen.
•Herudover vil advokaten – på linje med det, som var forudsat i lovudkastet – skulle foretage indberetning direkte til skattemyndighederne i alle de tilfælde, hvor der er tale om en generel skattemæssig ordning, der ikke udbydes til en bestemt klient.
•Den foreslåede model vil medføre, at advokaten forpligtes til at sikre, at skattemyndighederne kommer i besiddelse af samtlige indberetningspligtige oplysninger, svarende til oplysninger, som indberettes af andre skatterådgivere, der her indberetningspligt i henhold til direktivet.
FacebookTwitterKopier linkEmner:Morten Bødskov (politiker)|Skatter og afgifter|Socialdemokraterne|EU|Sverige




https://www.dr.dk/nyheder/udland/uroligheder-giver-oekonomisk-nedtur-i-hongkong

Protester i HongkongSe temaUdlandUroligheder giver økonomisk nedtur i HongkongDen kinesiske region er i recession for første gang i ti år.
Af Philip Khokhar01.
nov.
2019 kl.
07.
30Læs op- Er det kyllingebryst eller ej, spørger restaurantejeren Pat Cheng i en lille restaurant, der gør sig i pakistanske karryretter i Hongkong.
© Type 1DR’s Asien-korrespondent Philip KhokharPhilip Khokhar er Asien-korrespondent for DR, hvorfra han dækker så forskellige lande som Nordkorea, Bangladesh, Afghanistan og Singapore.
Til dagligt bor han i Kina.
Læs merePat skal servere den seneste ret fra køkkenet, men på grund af de pæne mængder karry hældt over kødet kan det være svært at skelne mellem kylling- og oksekødsretterne.
Restauranten i arbejderkvarteret Jordan har stadig kunder, men der er tyndet ud blandt gæsterne, siden sammenstødene mellem politiet og demonstranter for alvor tog fart i juni.
- Dagtimerne er nogenlunde, fordi folk stadig går på arbejde.
Men efter klokken 20 er det, som om at folk forsvinder, forklarer Pat, der anslår, at hun har mistet 30 procent af sin omsætning på grund af uroen.
Læs også:Hongkongs politi slår ned på demonstranter med blå væske og tåregas- En af mine gæster blev banket af politiet, og ingen ved hvorfor.
Så alle er bange og tager direkte hjem efter arbejde.
Og i weekenden går folk slet ikke ud, forklarer Pat.
Pat Cheng slår ud med armene i sin lille restaurant.
Tilbagegang i økonomienUrolighederne I Hongkong har snart stået på i fem måneder.
Især lørdag og søndag kommer det som regel til voldsomme sammenstød mellem politibetjente og unge demonstranter, der ønsker demokratiske reformer og mindre kinesisk indflydelse i byen, der er en del af Kina, men som har udbredt selvstyre.
Konflikten sætter nu også tydelige spor på økonomien i Hongkong, der er en af Asiens vigtigste finansielle byer, og som stadigvæk er omverdenens foretrukne by at føre penge ind og ud af Kina igennem.
Hongkongs økonomi er nu for første gang i ti år i det, man kalder recession.
Ifølge nye tal har der nemlig været minusvækst de seneste to kvartaler.
Det vil sige, at økonomien bliver mindre.
For eksempel er antallet af turister halveret i oktober i forhold til samme måned i 2018.
Det er især turister fra Kina og resten af Asien, som udebliver, hvilket afspejler sig i priserne på flybilletter og hoteller, der er de laveste i årevis.
Vrede taxachaufførerEn anden, der mærker nedgang i kunder, er taxachaufføren Leung Kin Chung, der ofte tjener mindre, end han betaler for at leje sin taxa.
Leung Kin Chung i sin taxa.
- De siger, at de kæmper for frihed, men hvorfor ofrer de min frihed for at opnå deres, spørger han retorisk bag rattet.
Leung Kin Chung er godt træt af demonstranterne, der ofte blokerer vejene, selvom hans egen søn faktisk har deltaget i protesterne.
- Personligt mener jeg ikke, at politiet er hårde nok.
Politiet burde presse på for at løse denne situation, siger Leung Kin Chung, mens han kører rundt i gaderne på Hongkong-øen.
Tatoveringer i høj kursDer findes dog selvstændige, der kunne tjene flere penge på krisen.
Som byens tatovører, der konstant bliver bedt om at lave motiver, der støtter protestbevægelsen.
Tatovøren Zada Lam har dog besluttet, at alle tatoveringer, der støtter demonstrationerne, er gratis.
- Det er er min måde at tage et samfundsansvar på, forklarer han.
Den universitetsstuderende Samantha på tatovørens briks.
Han har besøg af den universitetsstuderende Samantha, der er kommet for at forevige et Hongkong-flag og en paraply på hver sin ankel.
Begge dele er vigtige ikoner for protestbevægelsen.
- Det symboliserer, at hvis vi ønsker, at bevægelsen får succes, bliver vi nødt til at gøre en indsats.
Måske med smerte og blod, siger Samantha, mens hun ser en video på sin mobiltelefon for at abstrahere fra nålens smerte.
Samanthas nye tatovering.
Ingen lytter til hinandenTilbage i karryrestauranten er Pat Cheng hverken for for eller imod demonstrationerne.
Hun håber blot, at krisen snart ophører, inden hun bliver nødt til at afskedige medarbejdere.
- Lige nu har alle deres egen mening.
Hvis bare folk respekterede hinanden, ville det være fredeligt.
Men lige nu er folk indstillet på kamp, siger Pat og fægter med armene for at vise, at mange vil slås.
Læs også:Volden fortsætter i Hongkong: Politiet affyrer skud under uroligheder- Jeg vil ikke have, at det her skal fortsætte.
Jeg ved ikke, hvor længe jeg kan overleve, hvis det her bliver ved.
FacebookTwitterKopier linkEmner:Hong Kong|Kina|Økonomi|Kropsudsmykning|Demonstrationer




https://www.dr.dk/nyheder/indland/har-du-set-en-gummiged-politi-soeger-vidner-til-klit-haervaerk-i-skagen

IndlandHar du set en gummiged?
Politi søger vidner til klit-hærværk i SkagenNordjyllands Politi leder efter folk, der har set en gummiged i området natten til lørdag.
Tre til fire tusind kubikmeter sand blev natten mellem fredag og lørdag i sidste uge skrabet ned af en fredet klit i Skagen.
Kommunen vil kræve erstatning, hvis det lykkes at finde de skyldige.
Af Flemming Brandt01.
nov.
2019 kl.
09.
53Læs opNordjyllands Politi efterlyser nye vidner i forbindelse med hærværket på en fredet klit i Skagen, som blev udjævnet i den forgangne weekend.
Politet søger borgere i området omkring Frederikshavnsvej og omkring Shell, Højensvej 60 i Skagen, som har set en gummiged eller et lignende køretøj, der eventuelt er blevet transporteret på en blokvogn.
Politiet er særligt interesseret i at få oplysninger fra borgere, der måtte have set noget i tidsrummet lørdag 26.
oktober cirka mellem kl.
3 og 6.
Politiet har fastlagt, at mindst en person har set en gummiged på en blokvogn i området.
- Har man oplysninger til os, så skal man straks ringe på 114 – så sidder vi klar ved telefonerne, siger lederen af efterforskningen, vicepolitiinspektør John Lamp Henriksen, i en pressemeddelelse.
Han vil ikke udtale sig yderligere af hensyn til efterforskningen, som fortsætter hen over weekenden og i næste uge.
Vil kræve erstatningBirgit S.
Hansen (S), der er borgmester i Frederikshavn Kommune, som Skagen hører under, gav tidligere på ugen udtryk for sin frustration:- Det er ikke ukendt, at nogle synes, at klitterne ligger i vejen.
Jeg har ingen idé om, hvem der har gjort det.
Men jeg kan sige, at det er vældig dumt, respektløst og hamrende ulovligt, siger hun.
Mandag blev sagen meldt til politiet, og hvis det lykkes at finde gerningsmændene, vil kommunen kræve erstatning.
Derudover vil kommunen spørge Fredningsnævnet om tilladelse til at genetablere klitrækken hurtigst muligt.
FacebookTwitterKopier linkEmner:Skagen|Nordjyllands Politi|Jylland|Frederikshavn Kommune|Birgit Hansen (politiker)




https://www.dr.dk/nyheder/kultur/film/nu-kan-du-se-apples-streamingtjeneste-i-danmark-de-skyder-i-alle-retninger

Film og serierNu kan du se Apples streamingtjeneste i Danmark: 'De skyder i alle retninger'Apple forsøger at tilfredsstille det brede publikum, siger serieekspert.
Jennifer Aniston og Reese Witherspoon er de højtprofilerede stjerner i Apple TV+'s nye seriesatsning 'The Morning Show'.
Af Morten Bjerregaard01.
nov.
2019 kl.
06.
03Læs opJennifer Aniston, Steve Carell, Reese Witherspoon, Jason Momoa og Hailee Steinfeld.
De er bare nogle af de stjerner, som i dag debuterer på Apples spritnye streamingtjeneste Apple TV+.
Dermed kommer den amerikanske teknologigigant ind på et marked, som er præget af benhård konkurrence, og hvor Netflix lige nu er den største spiller.
Læs også:Glem Netflix!
Disney vil overtage verdensherredømmet efter historisk opkøb til 466 milliarderFor lige om lidt kommer Disneys bud på en streamingtjeneste, Disney+.
HBO opruster med deres nye HBO Max, og så er der også Amazon, som bruger milliarder af dollars på nyt tv-indhold hvert eneste år.
© EMPICS EntertainmentApple TV+I dag, 1.
november, lancerer teknologigiganten Apple sin nye streamingkanal Apple TV+ i Danmark og resten af verden.
Prisen for et abonnement er 39 kroner om måneden.
Apple udkommer i dag med fire egenproducerede serier: 'The Morning Show, 'See', 'Dickinson' og 'For All Mankind'.
Derudover har Apple indgået samarbejder med mastodonter som Oprah og Steven Spielberg.
Alligevel er Apples indtræden på streaming-markedet 'ganske markant', mener Claus Bülow Christensen, der er digital medieanalytiker og stifter af Copenhagen Future TV Conference.
- Apple vil bruge seks milliarder dollars om året på nyt indhold, og det er jo et svimlende beløb.
Netflix bruger i år 15 milliarder dollars, hvoraf langt de fleste penge bruges på nyt eller eksklusivt indhold.
- Disney siger, at de 'kun' vil bruge fem milliarder dollars om året på nyt indhold, men Disney-koncernen har også et kæmpestort bagkatalog, som vil gøre dem til verdens største streamingtjeneste, når de går i luften, siger han.
Joachim von And'sk bugnende pengetankIfølge Claus Bulow Christensen er en af Apples fordele selskabets bugnende pengetank, som i størrelse kan konkurrere med Joachim von Ands.
- I mange år har det i Silicon Valley været en stående joke, at Apple havde så mange penge stående i banken.
Mere præcist 225 milliarder dollars (1,5 billioner kroner).
Det kunne man drive DR for i 472 år - for lige at sætte det beløb i perspektiv.
- Så i teorien kan Apple blive ved med at bruge milliarder og atter milliarder på nyt indhold til Apple TV+.
Jeg tror ikke, vi skal tage fejl af, hvor ambitiøs Apple er på streaming-området, siger Claus Bulow Christensen.
Jason Momoa spiller hovedrollen i Apples seriesatsning 'See', som kan ses nu på Apple TV+.
Fire nye egenproducerede serierNogle af de seks milliarder dollars har Apple brugt på hele fire egenproducerede serier, som alle er udkommet i dag.
Der er tale om 'The Morning Show' med Jennifer Aniston, Steve Carell og Reese Witherspoon i hovedrollerne.
'See', med Jason Momoa som frontfigur, er et post-apokalyptisk drama, og 'Dickinson', som har den amerikanske sanger og skuespiller Hailee Steinfeld i hovedrollen.
Og endelig rumkapløbsdramaet 'For All Mankind', der har den svenske skuespiller Joel Kinnaman i en af de bærende roller.
Serieekspert Kasper Lundberg vurderer, at Apple har forsøgt at tilfredsstille det brede publikum med disse fire titler.
- Det ligner virkelig, at Apple prøver at skyde i alle retninger, siger han under forudsætningen af, at han ikke har set nogen af de omtalte serier - det har kun udvalgte amerikanske anmeldere.
Hailee Steinfeld og Wiz Khalifa er begge at finde på rollelisten i 'Dickinson' - en serie, der beskrives som en blanding af klassisk periodedrama og sexet komedie.
Alligevel ærgrer det Kasper Lundberg, at det ikke ser ud til, at de nye serier hverken er nyskabende eller friske.
- De har lavet fire serier, som lyder til at være okay.
Det virker ikke til, at noget af det er forfærdeligt dårligt, men der er heller ikke nogen af titlerne, der får mig til at tænke: 'Det er en 'must see'-serie - nu er jeg nødt til at tegne abonnement på Apple TV+'.
- Som seriefan havde jeg håbet, at de ville gå den anden vej.
Altså lave noget, der var vildt, anderledes og satset.
Men de er gået den kedelige vej, hvor de konkurrerer på pris og satser på middelstore stjerner, siger Kasper Lundberg.
Prisen for Apple TV+ bliver 39 kroner om måneden, og tjenesten er dermed markant billigere end konkurrenterne Netflix og HBO Nordic, der koster henholdsvis 79 kroner og 99 kroner om måneden.
Desværre har det ikke været muligt for os i Danmark at få et smugkig på Apple TV+'s nye serier - det har en række udvalgte amerikanske medier dog.
Deres bedømmelser kan du læse mere om herunder.
'The Morning Show''The Morning Show' med Jennifer Aniston, Steve Carell og Reese Witherspoon præsenteres som et komediedrama, hvor man følger i hælene på de tv-værter, der hjælper USA med at stå op om morgenen.
Hollywood Reporter: Efter en brutalt kedelig første episode og en usammenhængende episode to er der små hints af et mere tilfredsstillende og modigt 'The Morning Show', som faktisk får noget ud af hovedrolleindehaverne Jennifer Aniston og Reese Witherspoon.
Indiewire: At se 'The Morning Show' er lidt ligesom at se 'The Big Short' - bortset fra, at ingenting bliver sagt direkte til kameraet, og at alting er kedeligt.
Rolling Stone Magazine: 'The Morning Show' er ikke forfærdelig, men serien er en velpoleret omgang søvndyssende tv.
Et godt eksempel på at det ikke altid er en god ide at smide mange penge efter et tv-show.
'See'Jason Momoa spiller hovedrollen i 'See', som er et post-apokalyptisk futuristisk drama i en verden, hvor langt størstedelen af menneskeheden er døde, og dem, der er tilbage, er blinde.
'See' er skrevet af Steven Knight, der også har skrevet den succesfulde serie 'Peaky Blinders'.
Screenrant: Med et mix af pragtfulde locations og CGI lykkes det 'See' at opbygge en overbevisende dystopisk verden.
Og så gør det heller ikke noget, at serien ligner en million dollars (eller ti millioner dollars per episode).
AV Club: 'See' er en del af Apple TV+'s første originale serier, men den minder en del om andre dystre historier, som er udkommet de senere år.
Det er derfor usandsynligt, at det er denne serie, som adskiller Apple TV+ fra alle de andre streamingtjenester.
The Guardians anmelder er dog ret begejstret efter at have set tre episoder og giver serien fire ud af fem stjerner.
'Dickinson'I periodedramaet 'Dickinson', som også er en komedie, følger vi den amerikanske digter Emily Dickinson i hendes unge år i 1800-tallets USA.
Collider: Efter at have set de tre første episoder af Dickinson, kan jeg med sikkerhed sige, at dette show er et lys i mørket.
Denne 30 minutter-per-episode-serie er skåret ligesom mange andre teenage-dramaer såsom HBO's 'Euphoria', men udtrykket minder om filmen 'Marie Antoinette' fra 2006.
AV Club: Serieskaberen Alena Smiths 'Dickinson' blander den klassiske periodefortælling, hvor unge kvinder gør oprør mod samfundets konservative normer, med den moderne og sjove tone i 'Drunk History'(historisk komedieserie red.
).
Og det fungerer rigtig godt det meste af tiden.
'For All Mankind'Hvad ville der ske, hvis Sovjetunionen slog USA i at få det første menneske på månen, og det globale rumkapløb aldrig stoppede?
Det er den verden, man træder ind i, når man ser 'For All Mankind', der har den svenske skuespiller Joel Kinnaman i en af de bærende roller.
Variety: Af alle de serier, som Apples streamingtjeneste lancerer, er 'For All Mankind' klart den stærkeste.
Det skyldes, at den får det meste ud af sit store budget og tør drømme større end de fleste.
Hollywood Reporter: 'For All Mankind' er et solidt bud på en episk, alternativ historiefortælling, men den føles afledt, og det går for langsomt.
FacebookTwitterKopier linkEmner:Apple Inc.
|Jennifer Aniston (skuespiller)|Reese Witherspoon (skuespiller)|USA|Forbrugerelektronik




https://www.dr.dk/nyheder/regionale/oestjylland/frosten-driller-letbane-i-aarhus-holder-stille-igen

Aarhus LetbaneSe temaØstjyllandFrosten driller: Letbane i Aarhus holder stille igenDer kører fredag morgen ingen letbanetog på strækningen mellem Odder og Mårslet på grund af frost.
Her går det godt.
Billedet er dog også fra før frosten satte ind.
Nu kører det ikke helt for letbanen.
01.
nov.
2019 kl.
07.
15Læs opFrostgrader driller fredag morgen letbanen i Aarhus, skriver TV2 Østjylland.
Der kører således ingen letbanetog på strækningen mellem Odder og Mårslet fredag morgen.
Der bliver indsat erstatningsbusser.
- Der er kørt testkørsler i nat, men nu har det udviklet sig, så frosten desværre ikke kan holdes væk fra køreledningerne, skriver Midttrafik på sin hjemmeside.
Letbanens problemer med frostvejret begyndte allerede tirsdag.
Både tirsdag og onsdag blev flere afgange aflyst på grund af frost på køreledningerne.
Løsning på vej til januarDet har skabt stor forundring, at den smule frost, der indtil videre har været i år, allerede har skabt udfordringer for letbanens drift.
- Når det bliver koldt, kører vi nogle gange iskørsler om natten.
Det betyder, at vi ligger og kører for at fjerne isen fra køreledningerne, sagde direktør for letbanen Michael Borre tirsdag til TV2 Østjylland.
- Men selvom vi kører om natten, er vi ikke overbeviste, om det hjælper på køreledningerne.
Vi har købt noget materiel, der skal fjerne isen, men det kommer først hjem til januar, lød det videre.
/ritzau/FacebookTwitterKopier linkEmner:TV 2 (tv-kanal)|Togtrafik|Jylland|Aarhus|Jernbaneanlæg




https://www.dr.dk/nyheder/penge/danske-banks-indtaegter-faldt-i-nyt-regnskab

Hvidvask i Danske BankSe temaPengeDanske Banks indtægter faldt i nyt regnskabDanske Bank vil fokusere på etikken og skære i antallet af ansatte frem mod 2023.
En ny strategi skal sætte etik og hensyn til samfundet i fokus hos Danske Bank.
(Arkivfoto) )01.
nov.
2019 kl.
08.
29 | opdateret 01.
nov.
2019 kl.
09.
02Læs opDanske Bank har fredag skruet ned for optimismen i forhold til årets overskud, efter et tredje kvartal med færre indtægter.
Samtidig har banken fremlagt en plan, der blandt andet skal sætte fokus på etik og hensynet til samfundet.
I strategien skriver banken, at den skal drive virksomhed "på en bæredygtig, etisk og transparent måde.
" Samtidig nævnes et hensyn til samfundet på lige fod med hensyn til aktionærer og kunder.
- Gennem stram omkostningsstyring, markante investeringer i digitalisering og i vores organisation samt disciplineret eksekvering af vores strategi arbejder vi målrettet på at blive en endnu bedre bank for alle vores interessenter: kunder, medarbejdere, samfundet og aktionærer, skriver topchef Chris Vogelzang i regnskabet.
Vil skære i antallet af ansatteTil TV2 News uddyber han, at han forventer, at banken de næste år skal skære i antallet af ansatte.
- I takt med at vi digitaliserer forventer jeg, at vi har færre ansatte i 2023 end vi har nu.
Men det er for tidligt at sige hvor og hvornår, siger han til tv-stationen.
Bankens etik har de seneste år været i fokus efter en sag om formodet hvidvask gennem bankens estiske filial.
Sagen fylder også stadig i regnskabet.
Banken skriver, at en af grundene til, at omkostningerne stiger, er voksende udgifter til det, der kaldes compliance.
Det er udgifter forbundet med at sikre, at man overholder gældende regler og retningslinjer.
Forventer plus for 2019 på 13 milliarder kronerStigende omkostninger og faldende indtægter til trods, kan Danske Bank stadig konstatere et overskud efter skat på omkring tre milliarder kroner for tredje kvartal.
Banken regner med et overskud, når året er omme, omkring 13 milliarder kroner.
Da året startede, var håbet et sted mellem 14 og 16 milliarder kroner.
Samtidig er banken blevet pålagt af Finanstilsynet at lægge fire milliarder kroner til side i sagen om Flexinvest Fri.
Her solgte banken et produkt til tusindvis af kunder, selvom det vidste, at kunderne på grund af gebyrer måtte forvente at tabe penge på købet.
/ritzau/Opdateret med flere detaljer.
FacebookTwitterKopier linkEmner:Danske Bank|Økonomi|Pengeinstitutter|Erhverv|Finanstilsynet




https://www.dr.dk/nyheder/politik/udgifter-til-politikerpensioner-er-steget-18-procent-paa-seks-aar

PolitikUdgifter til politikerpensioner er steget 18 procent på seks år58 millioner kroner blev der sidste år udbetalt i pension til 390 tidligere folketingsmedlemmer og deres ægtefæller og børn.
Efter Socialdemokratiet og Venstre som de sidste to partier er gået med til at se politikernes vilkår efter i sømmene, går samtlige partier i Folketinget nu ind for at ændre reglerne for politikerpensioner.
Af Rikke Gjøl Mansø01.
nov.
2019 kl.
06.
14Læs opPolitikernes løn- og pensionsvilkår er igen kommet til debat, efter Socialdemokratiet og Venstre i denne uge er vendt på en tallerken og nu er klar til at indlede forhandlinger om det længe diskuterede spørgsmål.
Især den livslange lukrative politikerpension står for skud.
En ny opgørelse fra Folketinget viser, at der sidste år blev udbetalt pensioner for i alt 57,6 millioner kroner til tidligere medlemmer af Folketinget samt deres ægtefæller og børn.
Det er en stigning på cirka 18 procent.
Folketingsmedlemmer får udbetalt et fast månedligt beløb i pension hele livet - så det er altså ikke en opsparing, der kan løbe tør, hvis de lever længere, end de havde forventet.
Politikere, der er valgt før den 1.
juli 2007, får pension, når de fylder 60 år.
For andre følger pensionsalderen den aktuelle efterlønsalder.
Politikernes pension er livsvarig og dækker også ægtefæller.
Sidste år blev der udbetalt 8,2 millioner kroner i ægtefællepensioner til 84 ægtefæller til afdøde folketingsmedlemmer.
Folketingsmedlemmernes børn kan også være berettiget til børnepension eller et børnepensionstillæg, indtil de bliver 21 år.
Sidste år blev der udbetalt cirka 150.
000 kroner til otte børn af tidligere folketingsmedlemmer.
20 år på tinge giver 30.
000 kroner i pension hver månedEt bredt flertal på Christiansborg ønsker at ændre politikerpensionen til en almindelig arbejdsmarkedpension.
Men hvad er egentlig forskellen?
Dan Løkke, der er pensionsdirektør i Arvad Finanshus og ved alt, der er at vide om pensioner, forklarer forskellen på politikernes pension og din pension:- Den almindelige dansker skal hver måned lægge penge til side til en stor opsparing for at kunne dele den ud over en periode, når de skal på pension.
Der er risiko for negativt afkast, og man kan være uheldig med placeringen af opsparingen.
Så selvom man har sparet en pose penge op, kan man ikke være fuldstændig tryg ved at få den årlige udbetaling, man har forventet.
- Hvis man har politikerpension, kan man gøre sig helt fri af bekymringer om, hvorvidt ens penge vokser tilstrækkeligt – man kan bare læne sig tilbage og vide med sikkerhed, at man vil få en løbende høj udbetaling, siger Dan Løkke.
Folketingsmedlemmers pension afhænger af, hvor lang tid de har siddet i Folketinget.
Ét år på tinge udløser 1.
758 kroner i pension hver måned resten af livet.
Det beløb stiger til 30.
843 kroner om måneden, hvis man har været medlem af Folketinget i 20 år og derover.
- Hvis jeg som privatperson skulle opnå en lignende pension, så ville jeg i løbet af 20 års ansættelse skulle sætte mellem 25.
000 og 30.
000 kroner fra til pension hver måned i de sidste 20 år op til pensioneringen, lyder vurderingen fra Dan Løkke.
Læs også:17 procent i pension og 78.
648 kroner i månedsløn: Sådan kan politikerlønninger bliveMinisterpensionDe politikere, der bliver ministre, har også en særlig pension.
Sidste år modtog 79 tidligere ministre til sammen 13,8 millioner kroner.
Det viser en aktindsigt, DR Nyheder har fået hos Medarbejder- og Kompetencestyrelsen.
Ministerpensionen afhænger af, hvornår man har været minister.
Før år 2000 fik tidligere ministre udbetalt ministerpension den 1.
i måneden efter, deres ret til ministereftervederlag var udløbet.
Siden er det blevet ændret flere gange, og nu får tidligere ministre først udbetalt ministerpensionen ved folkepensionsalderen.
Tidligere ministres ægtefæller er også berettiget til ministerpension.
Sidste år blev der udbetalt 3,6 millioner kroner til 22 ægtefæller af tidligere ministre.
Tidligere ministres børn under 21 år kan også være berettiget til en pension betalt af staten.
En pensioneret ministers børn er berettiget til et børnepensionstillæg, indtil de fylder 21 år.
Og hvis en pensioneret minister dør, er børnene berettiget til børnepension, indtil de fylder 21 år.
FacebookTwitterKopier linkEmner:Folketinget|Pension|Økonomi|Socialdemokraterne|Venstre




https://www.dr.dk/nyheder/viden/kroppen/maeslinger-knuser-kroppens-evne-til-bekaempe-andre-sygdomme

KroppenMæslinger knuser kroppens evne til at bekæmpe andre sygdomme En undersøgelse af uvaccinerede børn viser, at mæslinger ødelægger immunsystemets hukommelse.
Fra de er 6-15 måneder gamle er børn ubeskyttede mod mæslinger.
Derfor er de ekstra sårbare overfor sygdommen.
Af Maria Lise Behrendt01.
nov.
2019 kl.
06.
37Læs opDet er slemt nok i sig selv at få mæslinger.
Den ekstremt smitsomme sygdom er hård at komme igennem og kan i værste fald resultere i hjernebetændelse og død.
© ScanpixMæslinger er ekstremt smitsomme Sygdommen skyldes et ekstremt smitsomt virus, kaldet morbillivirus, som findes i sekret i næse og svælg.
Virus smitter både ved direkte kontakt og gennem luften.
I første fase minder sygdommen om en slem forkølelse med feber, lysfølsomhed, hoste og snotnæse.
Efter 3-4 dage forsvinder feberen kortvarigt, inden den vender kraftigt tilbage og får følgeskab af et rødt, prikket udslæt, som spreder sig.
I sjældnere tilfælde kan der opstå mere alvorlige infektioner.
For eksempel forekommer hjernebetændelse hos én ud af 2.
500 smittede.
Der findes ingen behandling.
Kun lindring af symptomerne.
Kilde: Statens Serum Institut.
Men mæslingerne nøjes ikke med at gøre dig syg.
Sygdommen efterlader også din krop sårbar over for alskens andre infektioner, fordi den ødelægger kroppens antistoffer og dermed immunforsvarets evne til at "huske" andre skadelige bakterier og vira.
Det viser en undersøgelse af 77 uvaccinerede, hollandske børn, der netop er udgivet i tidsskriftet Science.
Jeg har i vaccinationsdebatten hørt påstande om, at det skulle være godt at få mæslinger på naturlig vis, fordi det styrker immunforsvaret.
Den her undersøgelse rammer en pæl gennem den idé.
Lone Graff Stensball, børnelæge.
Lone Graff Stensballe, der er børnelæge og forskningsleder på Rigshospitalets børneafdeling og klinisk forskningslektor ved Københavns Universitet, har læst undersøgelsen:- Den viser, at mæslingevirus sletter immunforsvarets hukommelse, så man i måneder efter sygdommen bliver usædvanligt modtagelig over for andre sygdomme.
Selv helt banale infektioner.
Hun er ikke en del af forskningen.
Gammel viden, ny dokumentationDet er et internationalt forskerhold, der står bag undersøgelsen af de 77 børn, som tilhører nogle samfund, hvor tilslutningen til vacciner er lav.
Forskerne har derfor kunnet tage blodprøver fra de uvaccinerede børn, inden de blev smittet med mæslinger og igen to måneder efter, de havde haft sygdommen.
Ud fra prøverne kunne forskerne se, at mellem 11 og 73 procent af de antistoffer, som børnene havde i blodet mod diverse bakterier og vira, blev udryddet af mæslingevirus.
© KATERYNA KON/SCIENCE PHOTO LIBRARYOm undersøgelsenBag undersøgelsen står et forskerhold ledet af Harvard Medical School, Brigham and Women's’ Hospital og Harvard T.
H Chan School of Public Health med postdoc Michael Mina i spidsen.
Han samarbejder med Rigshospitalet omkring andre projekter.
Forskerne har analyseret blodprøver fra 77 uvaccinerede børn fra Holland, henholdsvis før de fik mæslinger og to måneder efter, de havde haft sygdommen.
Analyserne viste, at mæslingerne udslettede mellem 11 og 73 procent af de antistoffer mod bakterier og vira, som børnene havde i blodet.
Det tog op mod fem måneder, før immunforsvaret var genoprettet.
Børnene havde alle fået mæslinger på naturlig vis - i den forstand, at deres forældre ikke har ladet dem vaccinere.
Forsøg med makak-aber gav tilsvarende resultater.
Forskerne har desuden sammenlignet med kontrolgrupper.
Der er dog tale om et relativt lille studie, så resultaterne skal efterprøves af andre forskere, understreger Lone Graff Stensballe.
Hvorfor nogle af dem"kun" mistede 11 procent af deres antistoffer, mens andre mistede hele 73 procent, ved forskerne ikke.
Ifølge Lone Graff Stensballe kan det skyldes, at der er forskel på, hvor modstandsdygtigt vores immunforsvar som udgangspunkt er.
Det kan også skyldes mængden af smittemateriale.
Der er dog tale om hypoteser.
Kilde: Science.
- Læger har siden 1940'erne-50'erne vidst, at mæslinger gør os sårbare over for andre infektioner.
Nu begynder vi at kunne dokumentere mekanismen bag, og det er med til at understrege vigtigheden af at blive MFR-vaccineret, siger Lone Graff Stensballe.
Sådan angriber mæslinger dit immunsystemDit immunforsvar består groft sagt af to typer af celler: B-celler og T-celler.
B-cellerne producerer de antistoffer, der binder sig til fremmede celler og er med til at udrydde dem.
T-cellerne kaldes også dræberceller, hjælpeceller og hukommelsesceller.
Det er dem, der sørger for at udføre arbejdet med at aktivere immunforsvaret, slå fremmede celler ihjel og huske de fremmede cellers overflademolekyler, der kaldes antigener.
Mæslinger angriber både B- og T-celler.
Forskerne ved ikke præcis, hvordan mæslingerne gør.
Enten dræber de cellerne eller også omprogrammerer de dem, så de ikke virker, som de skal.
- På den måde minder mæslingevirus - uden sammenligning i øvrigt - om et andet virus, vi kender, nemlig hiv-virus, der ødelægger T-cellerne, siger Lone Graff Stensballe.
Vaccine virker modsatUdover naturlig mæslingevirus har forskerne også undersøgt om mæslingevaccinen skulle have samme negativ effekt.
På trods af at vaccinen indeholder mæslingevirus (i svækket form), har den modsat effekt på immunforsvaret.
Den forstærker nemlig immunforsvaret, fordi den provokerer det til at lave antistoffer mod mæslingevirus uden at slette hukommelsen for tidligere infektioner.
Men hvor naturlig mæslingevirus kan trænge ind og ødelæggende cellerne, har den svækkede vaccine-virus ikke samme evne.
- Jeg har i vaccinationsdebatten hørt påstande om, at det skulle være godt at få mæslinger på naturlig vis, fordi det styrker immunforsvaret.
Den her undersøgelse rammer en pæl gennem den idé, siger Lone Graff Stensballe.
Uvaccinerede risikerer at slå andre ihjelI både 2018 og 2019 har der været store udbrud af mæslinger flere steder i verden.
I Europa blev tre gange så mange mennesker smittet med mæslinger i 2018 som i 2017.
Læs også:Mæslinger hærger videre i Europa: Antallet af smittede er tredoblet i 201872 personer døde samme år af sygdommen, og i Danmark har vi set flere smittetilfælde.
© COLOURBOXDansk forsøg med tidlig vaccineIndtil seks måneders-alderen er børn beskyttet mod mæslinger, hvis deres mor er vaccineret.
Herefter går der ni måneder, hvor børnene er ubeskyttede, inden de ved 15 måneder får den første MFR-vaccine.
Derfor er danske forskere fra Rigshospitalet, Herlev Hospital og Københavns Universitet i gang med et projekt, hvor de tester, om det er bedre for børn at få vaccinen allerede ved seks måneder.
Kilde: Rigshospitalet.
- Mæslinger er ekstremt smitsomme.
Hvis du får mæslinger, smitter du alle, du er i kontakt med, som enten er uvaccinerede eller ikke har haft sygdommen, siger Lone Graff Stensballe.
MFR-vaccinen (“M” står for mæslinger) gives i to doser ved 15 måneders-alderen og igen ved fire-årsalderen.
For at opnå flokimmunitet, hvor ikke-vaccinerede er indirekte beskyttet, skal 95 procent af befolkningen være vaccineret.
I Danmark er dækningen på 90-91 procent for den første mæslingevaccine og 79-86 procent for nummer to.
- Vi har i vores samfund nogle individer, der ikke er beskyttet mod mæslinger.
Der er tale om små børn og svækkede personer, der ikke har eller ikke kan få vaccinen.
Hvis ikke vi andre er beskyttede, og derfor smitter en af dem, risikerer vi i værste fald at være skyld i deres død, siger Lone Graff Stensballe.
Hun er bekymret for, at vi har glemt, hvor forfærdelige de sygdomme, vi i dag vaccinerer mod, egentlig er.
Derfor understreger hun vigtigheden af, at vi i Danmark har en konstruktiv debat om vacciner, hvordan de virker, og hvad de gør ved vores børn.
Sådan at dem, der er i tvivl, bliver oplyst om nødvendigheden af vacciner.
- Det kan godt være, at vi glemmer sygdommene, men de glemmer ikke os.
De sygdomme, vi vaccinerer vores børn mod - stivkrampe, polio, difteri og så videre - slår altså stadig ihjel, siger Lone Graff Stensballe.
FacebookTwitterKopier linkEmner:Børnesygdomme|Sygdomme og lidelser|Horsens|Københavns Universitet|Rigshospitalet




https://www.dr.dk/nyheder/udland/nordirer-tiltalt-uagtsomt-manddrab-i-sag-om-39-dode

UdlandNordirer tiltalt for uagtsomt manddrab i sag om 39 dødeEfterforskningen fortsætter i Storbritannien og i Vietnam.
01.
nov.
2019 kl.
15.
32Læs opAnklagemyndigheden tiltaler en nordirsk mand for uagtsomt manddrab i en sag, hvor der er fundet 39 døde i en lastbil nær London.
Det rapporterer den irske tv-station RTE.
Den 23-årige Eamon Harrison blev ved et retsmøde i Dublin fredag tiltalt for uagtsomt manddrab, for menneskesmugling og for at have modarbejdet politiet.
Hverken det irske politi eller politiet i Essex, som står for efterforskningen af sagen, vil kommentere oplysningerne fredag.
RTE oplyser, at Harrison er anklaget for at have kørt lastbilens trailer til Zeebrugge i Belgien, før den senere blev hentet tilbage til Storbritannien.
Mandag blev lastbilens chauffør, den 25-årige Maurice Robinson, der kørte bilen til det sted i Essex, hvor den blev fundet, fremstillet i retten.
Han er anklaget for blandt andet uagtsomt manddrab, hvidvask af penge og hjælp til menneskesmugling.
Britisk politi samarbejder med politiet i Vietnam om at få identificeret de mange døde, der blev fundet i lastbilcontaineren i Essex onsdag i sidste uge.
Myndighederne har samlet dna-materiale fra familier i provinserne Nghe An og Ha Tinh, hvor flere af de formodede ofre menes at være fra.
Politiet i Vietnam har anholdt to personer og indkaldt andre til afhøringer, da de kan være involveret i menneskesmugling og i lastbils-dødsfælden, skriver Reuters.
I første omgang mente politiet, at de 39 ofre formentlig var kinesere.
Men siden har mindst ti vietnamesiske familier henvendt sig til myndighederne om sagen, da de frygter, at det er deres familiemedlemmer, som døde i lastbilen.
Maurice Robinson, som er fra Nordirland, mistænkes for at være med i et "globalt netværk", som har stået bag menneskesmugling i stort omfang.
Robinson har ikke fremsat nogen forklaring eller udtalelse i retten om netværket.
Politiet har eftersøgt to andre mænd - den 40-årige Ronan Hughes og hans bror Christopher, 34 år.
De er mistænkt for uagtsomt manddrab og for at være med i en menneskesmuglerring.
De britiske myndigheder opfordrede fredag de to mænd til at melde sig selv.
/ritzau/ReutersFacebookTwitterKopier link




https://www.dr.dk/nyheder/detektor/detektor-claus-hjort-frederiksen-goer-terrortruslen-i-danmark-hoejere-end-den-er

DetektorDetektor: Claus Hjort Frederiksen gør terrortruslen i Danmark højere, end den erDet har konsekvenser, når politikere overdriver på den måde, siger eksperter.
Tidligere forsvarsminister Claus Hjort Frederiksen (V) Af Villads Leer Jørgensen og Sofie Frøkjær01.
nov.
2019 kl.
07.
03 | opdateret 01.
nov.
2019 kl.
10.
48Læs opUSA har valgt at trække sine tropper ud af Syrien.
Imens har et flertal i Folketinget gennemført en hastelov, der gør det muligt at fratage danske syrienskrigere deres pas.
Det fik Debatten på DR2 til i sidste uge at rejse spørgsmålet, om 18 års krig mod terror overhovedet har virket.
Og hvor stor terrortruslen egentlig er mod Danmark i dag.
Tidligere forsvarsminister, Claus Hjort Frederiksen (V), var gæst hos Debatten, og han siger, at terrortruslen mod Danmark i dag er på det højeste niveau.
Om det passer, har vi undersøgt på Detektor.
Hvad siger Claus Hjort Frederiksen?
I Debatten bliver Claus Hjort Frederiksen spurgt ind til, hvad terrortruslen mod Danmark i dag er.
Til det svarer han:- Den er høj, når du læser efterretningstjenestens.
.
.
.
Den kan ikke være højere.
Den er så høj, den kan være.
Det har Detektor fundet ud afNår det kommer til at vurdere terrortruslerne inden for Danmarks grænser, er det Center for Terroranalyse (CTA) under Politiets Efterretningstjeneste (PET,) der har ansvaret og ekspertisen.
Jævnligt udgiver CTA en vurdering af trusselsniveauet i Danmark.
Den seneste trusselsvurdering fra 2018 viser, at terrortruslen mod Danmark er “alvorlig”.
Det betyder, at Danmark ikke befinder sig på det højeste trin på PET's trusselsskala.
For øverst på skalaen findes trusselsniveauet "Meget alvorlig".
Før det niveau indtræffer, skal der være en specifik og konkret trussel om terror mod Danmark.
PET's Center for Terroranalyse (CTA) skelner mellem følgende fem trusselsniveauer i vurderingen af terrortruslen mod Danmark:Ingen: Der er ingen indikationer på en trussel.
Der er ikke erkendt kapacitet eller hensigt.
Begrænset: Der er en potentiel trussel.
Der er en begrænset kapacitet og/eller hensigt.
Generel: Der er en generel trussel.
Der er kapacitet og/eller hensigt og mulig planlægning.
Alvorlig: Der er en erkendt trussel.
Der er kapacitet, hensigt og planlægning.
Meget alvorlig: Der er en specifik trussel.
Der er kapacitet, hensigt, planlægning og mulig iværksættelse.
Kilde: PET, "Vurdering af terrortruslen mod Danmark", januar 2018.
Det er derfor forkert, når Claus Hjort Frederiksen siger, at truslen om terror mod Danmark ikke kan være højere.
For det er altså et niveau, der ifølge PET er højere.
Det forklarer Karen Lund Petersen, professor i Statskundskab med speciale i sikkerhedspolitik og terror ved Københavns Universitet:- Kigger man på PET's seneste trusselvurdering, så vurderes trusselsniveauet stort set uændret i forhold til tidligere år, og PET er heller ikke kommet med en ny vurdering efter USA's tilbagetrækning fra Syrien.
- Så det er jo forkert at sige, at terrortruslen mod Danmark er på sit højeste, siger hun.
De eksperter, Detektor har talt med, påpeger, at det ikke er uden betydning, når fremtrædende politikere som Claus Hjort Frederiksen overdriver trusselsniveauet.
Ole Wæver, professor i statskundskab ved Københavns Universitet, fremhæver flere problemer ved det.
- For det første er der selvfølgelig det almindelige ”ulven kommer"-problem om, at vi er mindre rede, hvis det bliver aktuelt senere, siger han.
Desuden forklarer han, at det kan give terrortruslen en mere fremtrædende placering i forhold til andre problemer, og at det kan gøre det sværere at løse de problemer, der ligger under en mulig terrortrussel.
PET’s trusselsvurderingPET's Center for Terroranalyse (CTA) har medarbejdere fra PET, FE, Uden­rigs­ministeriet og Beredskabsstyrelsen.
CTA udarbejder løbende en vurdering af terrortruslen mod Danmark, som blandt andet tilgår en række ministerier.
Den offentligt tilgængelige vurdering af terrortruslen mod Danmark er et koncentrat af en mere omfattende analyse baseret på klassificerede oplysninger.
Siden 2010 har CTA vurderet, at terrortruslen mod Danmark er "alvorlig".
Kilde: Politiets EfterretningstjenesteProfessor Karen Lund Petersen siger, at når Claus Hjort Frederiksen overdriver terrortruslen, kan det være med til at legitimere indgribende politiske tiltag som for eksempel øget overvågning.
- Derudover kan sådanne udtalelser jo også være med til at påvirke folks adfærd, altså skabe utryghed, når de hører, at terrortruslen ikke kan være højere, siger hun.
Betyder det overhovedet noget, om terrortruslen er på det højeste eller det næsthøjeste niveau?
Er det ikke ligegyldigt, når vi er oppe i den ende af skalaen?
- Det er sjældent, at vi ser efterretningstjenester vurdere terrortruslen til det højest mulige, uden at der er en meget konkret situation, der kræver håndtering.
Det skyldes jo netop, at det kan være med til at nødvendiggøre og legitimere indgreb i borgernes frihed, siger Karen Lund Petersen.
Hvad siger Claus Hjort Frederiksen til kritikken?
Efter tre dages forgæves forsøg på at få fat på Claus Hjort Frederiksen lykkedes det til sidst Detektors vært, Camilla Stampe, at fange Venstre-politikeren på telefonen.
Her er, hvad Claus Hjort Frederiksen sagde under det korte opkald:- Hallo?
Hej Claus, det er Camilla Stampe fra Detektor.
- Hvad?
Kan du høre mig?
- Ja, men jeg vil ikke tale med dig.
Jeg står ellers lige i et radiostudie og optager, fordi jeg ville høre, om jeg kan nå at få en kommentar med?
- Det kan du ikke.
Herefter lagde Claus Hjort Frederiksen på.
Artiklen er opdateret 1.
november 10:48 med kommentar fra Claus Hjort Frederiksen.
FacebookTwitterKopier linkEmner:Politiets Efterretningstjeneste|Københavns Universitet|Terrorisme|Syrien|Claus Hjort Frederiksen (politiker)




https://www.dr.dk/nyheder/udland/voldsom-naturbrand-haerger-vigtigt-vadomrade-i-brasilien

UdlandVoldsom naturbrand hærger vigtigt vådområde i BrasilienI Brasilien bliver et af de områder, der har den rigeste biodiversitet i verden, hærget af voldsomme flammer.
Vådområdet Pantanal er et af de områder i verden med det rigeste dyre- og planteliv.
01.
nov.
2019 kl.
03.
46Læs opEn voldsom naturbrand har ramt et berømt vådområde i delstaten Mato Grosso do Sul i det sydlige Brasilien.
Der er tale om en brand, der er "større end noget, der nogensinde er set i delstaten".
Det oplyste de lokale myndigheder i en meddelelse sent torsdag aften dansk tid, skriver nyhedsbureauet AFP.
Indtil videre er 50.
000 hektar - svarende til 500 kvadratkilometer - blevet hærget af branden.
Vådområdet Pantanal er et af de områder i verden med det rigeste dyre- og planteliv.
Derudover er området en stor turistattraktion i Brasilien.
Ifølge de brasilianske myndigheder har man oplevet 50 procent flere skovbrande i år i forhold til sidste år.
 Kraftige vinde er med til at vanskeliggøre slukningsarbejdet.
Brandene spreder sig meget let videre.
1 / 2Ifølge de brasilianske myndigheder har man oplevet 50 procent flere skovbrande i år i forhold til sidste år.
1 / 2Kraftige vinde er med til at vanskeliggøre slukningsarbejdet.
Brandene spreder sig meget let videre.
2 / 2Branden kommer, efter at andre skovbrande ifølge miljøgrupper hærgede millioner af hektarer af Amazonas-regnskoven i august.
Situationen i Pantanal beskrives af myndighederne som "kritisk".
Flammerne har også ramt tre byer i området, oplyses det.
- Intense flammer og rødlig røg har forstyrret trafikken på motorvejene, skriver delstatens myndigheder i meddelelsen.
Kraftige vinde spreder brandenDen lave sigtbarhed giver udfordringer for slukningsarbejdet.
Branden er ifølge BBC brudt ud 25.
oktober.
Den har spredt sig hastigt på grund af kraftige vinde, høje temperaturer og tør vegetation.
Myndighederne har indført et midlertidigt forbud mod at bruge afbrænding af land til at rydde landbrugsområder.
Ifølge satellitbilleder fra Brasiliens Institut for Rumforskning (Inpe) har der været knap 8.
500 skovbrande i Pantanal-området mellem januar og oktober i år.
Det er en stigning på 462 procent sammenlignet med samme periode sidste år.
Det er desuden det højeste antal brande i området siden 2007, skriver AFP.
Det er langt fra kun vådområdet i det sydlige Brasilien, der har været særligt hårdt ramt i år.
Ifølge BBC har der i år været 167.
000 skovbrande spredt over hele landet siden januar 2019.
/ritzau/FacebookTwitterKopier linkEmner:Brasilien|Brande|Skove|BBC|Sydamerika




https://www.dr.dk/nyheder/penge/insider-i-retten-berger-og-jeg-blev-truet-med-rockere

PengeInsider i retten: 'Berger og jeg blev truet med rockere'Afpresning og betalte universitetsprofessorer var del af hverdagen i cum ex-industriens indercirkler, fortæller "manden med masken".
"Manden med masken" vidner i disse dage i retten i Bonn i Tyskland, hvor man er i gang med den første straffesag i Europa mod nøglepersoner i udbytteskattenetværket.
Af Niels Fastrup 01.
nov.
2019 kl.
06.
00Læs opVi er i retten i Bonn, retsopgøret mod de finansfolk og storbanker, der anklages for at have svindlet Europa for 410 milliarder kroner er i gang.
Den insider, der sidste år medvirkede anonymt i DR-dokumentaren "Mændene der plyndrede Europa", blev i går afhørt på tredjedagen.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"Længe har han siddende lidt modløst med sænkede skuldre fortalt om cum ex-transaktioner og snirklede selskabsstrukturer i skattely.
Konstruktioner, der er brugt til at trække milliarder ud af statskasserne.
Pludselig bliver det farverigt:- Der er tilfælde af afpresning i sagen.
Hvad kan du fortælle om dem, spørger den ledende dommer Roland Zickler under gårsdagens retmøde.
"Vi bliver afpresset"Ordet 'afpresning' får alle i lokalet til at vågne op.
- Jeg husker det meget nøje, indleder "manden med masken", som DR har lovet anonymitet og derfor ikke nævner navnet på.
- Det var sommer, og min kone og jeg var på vej på ferie på Rügen.
Vi var i godt humør og gjorde på vejen stop i Hamborg.
Da jeg vågnede næsten morgen, havde jeg 30 ubesvarede opkald på min telefon fra Hanno Berger, fortæller han, med henvisning til den tyske skatteadvokat, som insideren i mange år arbejdede tæt sammen med i Frankfurt, og som regnes for "åndsfaderen" til cum ex i Tyskland.
- Jeg skyndte mig at ringe til Berger.
Han havde ikke sovet hele natten og var meget ophidset.
"Vi bliver afpresset", sagde han og fortalte, at han var blevet ringet op af en af rige privatinvestorer, han havde som kunde, og som han havde fået til at investere i cum ex.
I retten forklarer insideren, hvordan den pågældende person, en rigmand ved navn J.
S.
, havde følt sig snydt i forbindelse med en cum ex-transaktion, hvor han mente, at Berger, insideren og Paul Mora, den aktiehandler i London, de udførte transaktionen sammen med, var løbet med hele gevinsten.
- "Jeg vil have 10 millioner euro inden en uge.
Og hvis du ikke betaler: Jeg har intet at miste, men det har du", havde han sagt til Berger.
- Min ferie var ødelagt.
Jeg talte konstant i telefon med Berger i de dage, forklarer insideren de tre dommere samt de mange andre tilstedeværende advokater, journalister og tilhørere i retsalen denne solrige efterårsdag i Bonn.
På spil står ikke alene lange fængselsstraffe til insideren og resten af de involverede finansfolk, men også selve spørgsmålet: Er hele denne "cum ex-virus", der har ramt Danmark, Tyskland og stort set resten af Europa, ulovlig ifølge tysk lov eller bare en smart udnyttelse af loven?
"Hvad pressede han jer med?
"Men tilbage til afpresningshistorien:- Men hvad pressede han jer med?
vil dommer Zickler vide.
- Han havde forbindelser til en kendt rockergruppe, lyder det fra insideren, der herefter forklarer, hvordan han og Berger fik Paul Mora involveret i sagen, og hvordan det lykkedes aktiehandlere at indgå et forlig med den rasende "cum ex-kunde".
Forliget betød, at den pågældende rigmand fik flere millioner, end det ellers havde været planen.
Historien er sigende for det billede af cum ex-netværket, som "manden med masken" nu igennem tre dage har tegnet her i retten.
På den ene side har medlemmerne, der tæller skatteadvokater, aktiehandlere, bankfolk og rige privatpersoner, arbejdet sammen på kryds og tværs.
Ellers ville det ikke havde været muligt at lave de komplekse aktiekarusseller, der kræver mange skuffeselskaber, banker osv.
På anden side var der voldsom rivalisering, konkurrence og strid.
Alle var bange for alle, bange for at blive snydt, for at tale over sig, for at blive afsløret af myndighederne, forklarer insideren, der det meste af tiden sidder roligt i vidnestolen flankeret af to forsvarsadvokater og et mindre entourage af medieadvokater og medierådgivere på stolerækkerne bag ham.
Mens han i forbindelse med interviewet sidste år med DR sammen med den tyske tv-station NDR fremstod kampklar og energisk, virker han mere tynget her i retten, sidder med sænkede skuldre og virker indimellem træt.
Alligevel har han samlet henover nu tre dage leveret et for en række af verdens største banker og advokathuse meget belastende vidneudsagn.
De første dage har han især talt om bankernes involvering, men her på tredjedagen drejes afhøringen også ind på, hvordan internationale advokatfirmaer i Frankfurt i samarbejde med tyske finansielle interesseorganisationer gennem en målrettet lobbyindsats i årevis fik forhindret, at tyske myndigheder effektivt fik slået til mod cum ex-industrien.
Havde flere, som kunne aktiveresInsideren forklarer retten, hvordan det i flere omgange lykkedes industrien at påvirke det lovindgreb, der var på vej rettet mod cum ex.
- Vi fik fat i lovudkastene og gennem pres og lobbyindsats fik vi ændret formuleringer, så det ikke længere havde effekt.
Og så cum ex kunne fortsatte.
Med til historien hører også, at Hanno Berger – ifølge insideren og dokumenter, som DR er i besiddelse af – havde en række af Tysklands førende universitetsprofessorer i skatteret på lønningslisten, et punkt, dommer Zickler også gerne vil have uddybet:- Fortæl mig om det her "lejeskriveri", spørger han på et tidspunkt.
- Berger havde flere professorer, som han kunne aktivere, når der var brug for det, svarer insideren.
- Disse skrev så udtalelser eller artikler, der kunne bruges i forsvaret af cum ex.
Jeg husker særligt en universitetsprofessor, der fik et sekscifret beløb – mere end hans årsløn fra universitet – på at skrive et juridisk responsum.
Der falder dom i sagen til januar.
På anklagebænken sidder to britiske aktiehandlere fra cum ex-netværket.
Begge samarbejder ligesom insideren med myndighederne om opklaringen af sagen i håbet om nedsat straf.
På et senere tidspunkt ventes også en straffesag mod insideren at gå i gang.
I alt er omrking 400 personer, herunder den i den danske sag så centrale Sanjay Shah, sigtet i Tyskland.
Det vides ikke, hvornår en eventuel straffesag mod cum ex-netværket starter i Danmark.
FacebookTwitterKopier linkEmner:Tyskland|Økonomi|Økonomisk kriminalitet|Skatter og afgifter|Bonn




https://www.dr.dk/nyheder/politik/byraad-i-opraab-til-minister-drop-vores-orlov-med-loen

PolitikByråd i opråb til minister: Drop vores orlov med lønSocial- og indenrigsministeren opfordres til at afskaffe muligheden for løn under orlov hurtigst muligt.
I dag kan kommunal- og regionspolitikere tage tre måneders betalt orlov til hvad som helst.
Af Ida Nathan01.
nov.
2019 kl.
08.
00Læs opHvorfor får vi løn fra byrådet, når vi holder orlov til ferie og arbejdsrejser?
Den undren har lydt fra byrådsmedlemmer landet over i den forgangne uge.
Og sagerne får nu flere byråd til direkte at bede social- og indenrigsminister Astrid Krag ændre reglerne.
Lejre Kommunes borgmester, Carsten Rasmussen (S), og kommunalbestyrelsens øvrige udvalgsformænd sendte onsdag et brev til ministeren.
Læs også:Dansk Folkeparti og SF vil stoppe orlov med løn til lokale politikere- Vi har i flere år undret os over, at vi skal udbetale vederlag til dem, der tager orlov.
Vi har ikke kunnet se begrundelsen for det.
Det er svært at forklare for offentligheden, og vi kan egentlig hellere ikke forklare det selv, uddyber han.
Vores brev er et ekstra rygstød til ministeren om at komme i gang med at få ændret reglerne.
Lejre Kommunes borgmester, Carsten Rasmussen (S)Som reglerne er i dag, kan byrådsmedlemmer tage op til tre måneders orlov fra byrådet til hvad som helst uden mulighed for at frasige vederlaget.
Rygstød til ministerenI den seneste udgave af 21Søndag fortalte flere byrådsmedlemmer, hvordan de har taget orlov fra byrådet til ferier, mens de har fået fuld løn for deres politiske arbejde, samtidig med at der er blevet kaldt en suppleant ind, der også har fået løn.
Fakta om orlov til byrådspolitikereByrådspolitikere kan få orlov med løn i op til tre eller ni måneder.
Orlov i op til tre måneder gives blandt andet til ferie, studier, andet arbejde.
Orlov i op til ni måneder er til sygdom, barsel og adoption.
Politikerne får løn under orlov og kan ikke sige nej til pengene.
Der bliver indkaldt en suppleant, når en politiker får orlov.
Dermed får kommunen en dobbeltudgift til løn.
Efterfølgende har Dansk Folkeparti stillet forslag om, at reglerne ændres, så man kun kan få betalt orlov til sygdom og barsel, og social- og indenrigsminister Astrid Krag har meddelt, at hun ser på reglerne.
- Vores brev er et ekstra rygstød til ministeren om at komme i gang med at få ændret reglerne, og en opfordring til, at det ikke behøver at tage hundrede år, siger Carsten Rasmussen.
Kræver retningslinjerOgså i Næstved har Økonomiudvalget skrevet til Astrid Krag med en opfordring om at ændre reglerne.
Her rejste debatten sig for nyligt, da et byrådsmedlem søgte orlov, fortæller borgmester Carsten Rasmussen (S) - der både deler navn og parti med borgmesteren i Lejre.
- Selvfølgelig skal man kunne tage orlov, hvis man skal flytte eller vil holde ferie, men så skal man ikke have vederlag, og det skal der laves retningslinjer for, siger han.
Minister: kommuner sparker åben dør indSocial- og indenrigsminister Astrid Krag har sammen med KL og Danske Regioner sat gang i en undersøgelse af reglerne for orlov og løn til kommunal- og regionspolitikere.
Det arbejde kommer politikerne i forkøbet, mener hun.
- Henvendelserne rammer jo præcis nogle af de ting, som vi sidder og kigger på, og som jeg godt kan forstå, undrer folk.
Jeg regner med at kunne fremlægge noget meget snart, men det må heller ikke blive noget sjusk, for det skal være regler, der er til at forstå, siger hun.
FacebookTwitterKopier linkEmner:Socialdemokraterne|Lejre Kommune|Lokalpolitik|Lejre|Carsten Rasmussen (politiker, Lejre)




https://www.dr.dk/nyheder/udland/spansk-domstol-det-var-ikke-voldtaegt-da-fem-maend-forgreb-sig-paa-bevidstloes-pige

UdlandSpansk domstol: Det var ikke voldtægt, da fem mænd forgreb sig på bevidstløs pigeDe dømte fik en mildere straf, fordi det 14-årige offer ikke gjorde modstand.
En sag om gruppevoldtægt i Pamplona i Spanien førte til store demonstrationer i 2018.
Af Jakob Busk Olsen01.
nov.
2019 kl.
09.
48Læs opI oktober 2016 blev en 14-årig pige lokket væk fra en fest i den spanske by Manresa.
Pigen blev ført til en forladt bygning, hvor hun drak alkohol og tog stoffer med fem mænd.
Den 14-årige befandt sig til sidst i en bevidstløs tilstand, hvorefter de fem mænd på skift forgreb sig på hende seksuelt.
Det kunne godt lyde som et skoleeksempel på en gruppevoldtægt.
Men det var det ikke, afgjorde en domstol i Barcelona i Spanien i går.
Vidste ikke, hvad hun gjordeIfølge spansk lov kan en person kun dømmes for voldtægt eller seksuelt overgreb, hvis der er brugt fysisk magt eller intimidering.
Og eftersom pigen i Barcelona "ikke vidste, hvad hun gjorde eller ikke gjorde", mente retten i Barcelona, at mændene kun kunne dømmes for seksuelt misbrug, som er en mindre alvorlig forbrydelse end voldtægt og seksuelt overgreb i Spanien.
De dømte fik mellem 10 og 12 års fængsel.
Hvis de i stedet var dømt for voldtægt, havde de stået over for 15 til 20 år bag tremmer, skriver BBC.
De dømte sagde under retssagen, at de troede pigen var 16 år, som er grænsen for den seksuelle lavalder i Spanien.
Det argument blev dog afvist af retten.
Ulveflokken i PamplonaSagen fra Manresa minder mange spaniere om en anden sag fra 2016, da fem mænd begik overgreb mod en 18-årig kvinde i Pamplona.
Her blev mændene - kendt under navnet "Ulveflokken" - i første omgang heller ikke dømt for voldtægt, fordi kvinden var "passiv og neutral" i situationen.
Men efter omfattende demonstrationer, afgjorde den spanske højesteret i juni i år, at der var tale om voldtægt og skærpede straffene til de fem mænd.
Læs også:Efter massive protester over sexdom: I Spanien skal tavshed også betyde nejDen nye dom i Barcelona har igen fået især kvinderetsforkæmpere på barrikaderne i Spanien, skriver New York Times.
De beskylder det spanske retsvæsen for at være kvindefjendsk ved at tvinge ofre for voldtægt til at bevise, at de gjorde modstand.
Spaniens socialistiske regering har lovet at ændre loven, så der kommer større beskyttelse af ofre for seksuel vold.
FacebookTwitterKopier linkEmner:Spanien|Barcelona|Voldtægt|Seksualitet|BBC




https://www.dr.dk/nyheder/politik/laekket-notat-minister-faar-kattelem-i-ny-lov-hvis-klimamaal-kikser

Klimaforandringer - en varmere verdenSe temaPolitikLækket notat: Minister får kattelem i ny lov, hvis klimamål kikserKlimaminister kan nøjes med en forklaring, hvis regeringen ikke når klimamål.
Dan Jørgensen får hård kritik i forbindelse med den nye klimalov.
Af Anders Byskov Svendsen, Andreas Nygaard Just og Amanda Holmen01.
nov.
2019 kl.
12.
58 | opdateret 01.
nov.
2019 kl.
13.
34Læs opRegeringen lægger op til en kattelem i den nye klimalov, så ministeren kan nøjes med at komme med en forklaring, hvis målsætningen om en reduktion i drivhusgasser ikke bliver indfriet.
Det fremgår af et lækket forhandlingsnotat, som DR er i besiddelse af.
Ifølge notatet skal klimaministeren hvert år lave en status på udviklingen af drivhusgasser i forhold til ambitionen om en reduktion på 70 procent.
Og ministeren bliver pålagt en handlepligt, hvis målene ikke bliver opfyldt.
Men handlepligten har en kattelem for ministeren.
Notatet lægger op til, at den bliver baseret på et 'følg eller forklar'-princip.
Det betyder, at ministen kan nøjes med at komme med en forklaring, hvis reduktionen ikke går som planlagt.
'Det vil i praksis betyde, at klima-, energi- og forsyningsministeren forpligtes til enten at fremlægge sin tilgang til, at klimalovens mål nås, eller alternativt redegøre for, hvorfor denne undlader at igangsætte relevante tiltag,' står der.
Et andet sted i notatet står der:'Hvis ministeren afstår fra at handle, skal der i klimaprogrammet gives en forklaring herpå.
'Og konklusionen lyder:'Ministeren pålægges med denne model ikke at iværksætte nærmere bestemte initiativer for at nå klimamålene.
'Notatet er lavet af Klima-, Energi- og Forsyningsministeriet, Finansministeriet samt Justitsministeriet.
Udledningen på 70 procent skal ses i forhold til 1990.
I grafikken herunder kan se, hvordan udviklingen i drivshusgasser har været siden 1990.
Mødt af massiv kritikDa Mette Frederiksen trådte til som statsminister før sommerferien, blev der lavet et forståelsespapir mellem Socialdemokraterne, De Radikale, SF og Enhedslisten.
Det fremgik af aftalen, at en ny regering skulle lave en klimalov.
Og den skulle indeholde 'bindende delmål og bindende langsigtede mål', som der står i papiret.
Klimaminister Dan Jørgensen sagde i Debatten på DR2 for få uger siden, at han var i gang med at 'binde sig selv juridisk til masten' i forhold til de 70 procent.
Se klippet herunder.
Ifølge De Radikales klimaordfører, Ida Auken, er regeringen langt fra at leve op til de løfter.
- Det her udvander det bindende princip i klimaloven, hvis der er en mulighed for at snakke sig ud af det.
Det er et slapt udspil, at man skal have en kattelem, hvis man ikke er på rette vej.
Det kommer vi ikke til at acceptere fra radikal side.
- Hvis man skal lave en bindende klimalov, er det en dårlig idé, at man kan snakke sig ud af det.
Vi synes, at man skal handle sig ud af det, hvis der er risiko for, at man ikke når sine mål.
Ellers er det ikke et bindende mål, siger Ida Auken.
Hun bakkes op af SF's klimaordfører, Signe Munk.
- Det er meget uambitiøst.
Det skal jo ikke være sådan, at vi laver en klimalov med klimamålsætninger, hvor hvis man ikke lige synes, at man kan opfylde dem, så kan man bare lige forklare, at man ikke havde lyst til det.
Det duer ikke, siger hun.
Helt ny retningEnhedslisten er heller ikke ligefrem imponeret:- Overordnet vil jeg helst ikke kommentere for meget på fortrolige notater, men det er klart, at vi laver denne her klimalov for faktisk at få nogle CO2-reduktioner.
Derfor er det ikke godt nok bare at forklare, hvorfor det ikke er lykkedes.
Man skal simpelthen som regering forpligtes på at fremlægge nogle initiativer for Folketinget, der kan få det på ret kurs igen, siger partiets klimaordfører, Mai Villadsen.
Nye Borgerlige er det eneste parti i Folketinget, der ikke står bag målet om en reduktion på 70 procent.
Fredag lagde Venstre vægt på, at det er vigtigt med et bredt klimaforlig, da det vil få stor betydning for mange mennesker i fremtiden.
Venstres klimaordfører Thomas Danielsen mener, at regeringen slår ind på en ny kurs, hvis indholdet i notatet bliver til virkelighed.
- Det er i hvert fald en helt ny retning i forhold til, hvad man er gået til valg på, hvis man ikke laver en juridisk bindende klimalov, siger han.
Opdateret med reaktioner.
FacebookTwitterKopier linkEmner:Ida Auken (politiker)|Mai Villadsen (politiker)|Miljøpolitik|Folketinget|Radikale Venstre




