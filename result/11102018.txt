https://www.dr.dk/nyheder/indland/det-etiske-rad-anbefaler-ikke-babyluger

IndlandDet Etiske Råd anbefaler ikke babylugerDet er meget usikkert, om babyluger vil nedbringe antallet af babyer efterladt i det offentlige rum, siger Etisk Råd.
Det Nationale Forsknings- og Analysecenter for Velfærd, VIVE, har udarbejdet en rapport på baggrund af udenlandske erfaringer.
11.
okt.
2018 kl.
22.
59Bemærk: artiklen er mere end 30 dage gammelLæs opEt stort flertal af medlemmerne i Det Etiske Råd ønsker ikke at anbefale, at der bliver indført babyluger i Danmark.
Det skyldes blandt andet, at det er meget usikkert, hvorvidt det overhovedet vil nedbringe antallet af babyer, der efterlades i det offentlige rum.
Det var kun ét medlem, der ikke var enig med resten, skriver rådet i en udtalelse torsdag aften.
Det vil sende et forkert signal at oprette babyluger, vurderer Gorm Greisen, formand for Det Etiske Råd.
- Der er noget med babylugerne, der signalerer, at vi er ligeglade med moderen.
Det er en signalværdi, jeg personligt synes er forkert, hvis vi tager moderen ud af ligningen, siger han til Kristeligt Dagblad.
Læs også:Rapport: Babyluger giver ikke færre efterladte spædbørnUdtalelsen kommer efter, at sundhedsminister Ellen Trane Nørby (V) bad rådet tage stilling til fordele og ulemper ved etablering af babylugerne.
Rådet pointerer også, at babyluger kan have en række utilsigtede effekter.
Der kan for eksempel blive afleveret børn i lugerne som et alternativ til en almindelig bortadoption.
Medlemmerne ser i stedet, at man sætter ind med andre tiltag, hvor kvinder kan få kontakt til sundhedspersoner.
Et barn om åretDer bliver hvert år i gennemsnittet fundet ét barn på parkbænke, i buske eller et andet sted i Danmark.
Tidligere på året blev der fundet en nyfødt baby på en bænk i København.
Det vækker en tilbagevendende debat til live om, hvorvidt man skal opsætte babyluger.
Både røde og blå partier har tidligere talt varmt om lugerne.
En babyluge er betegnelsen for et sted, hvor forældre sikkert kan efterlade deres spædbørn anonymt.
Det kan eksempelvis være et hospital.
Læs også:Ekspert tvivler på effekt af babylugerTal fra VIVE - Det Nationale Forsknings- og Analysecenter for Velfærd - viser, at babyluger ikke nødvendigvis nedbringer antallet af efterladte spædbørn.
Rapporten fra september er udarbejdet på baggrund af udenlandske erfaringer med indsatser mod forekomsten af hittebørn.
Både udtalelsen for Det Etiske Råd og rapporten fra VIVE skal indgå i forhandlingerne om satspuljemidlerne for 2018 til 2021.
/ritzau/FacebookTwitterKopier linkEmner:Det Etiske Råd|Gorm Greisen (læge)|København|Venstre|Etik




https://www.dr.dk/nyheder/politik/klimaminister-efter-klimaudspil-plan-landbruget-mangler

PolitikKlimaminister efter klimaudspil: Plan for landbruget manglerDer mangler metoder til at begrænse klimabelastningen fra landbruget, siger klimaminister Lars Christian Lilleholt.
Eneste alternativ er “at skyde køerne,” siger han.
Af Mads Søndergaard Klindt11.
okt.
2018 kl.
22.
44Bemærk: artiklen er mere end 30 dage gammelLæs opTirsdag præsenterede regeringen sit klimaudspil, og det var torsdag aften emnet i ‘Debatten’ på DR2.
Mens regeringen er blevet rost for sine ambitioner på transportområdet og omstillingen til el-biler, -busser og -taxaer, lyder kritikken, at der mangler ambitioner for grøn omstilling af landbruget.
Til kritikken svarer klimaminister Lilleholt (V) torsdag:- Transport fylder 20 procent af CO2-udledningerne.
Det er helt afgørende, at vi kommer i gang med det.
Vi er kommet i gang med energi [alle Folketingets partier indgik energiforlig i foråret, red.
].
Så er det klart, at i forhold til landbrugsområdet, der har vi en udfordring.
Den eneste måde at gøre det på er jo dybest set at skyde køerne.
Det ønsker jeg ikke.
Man kan sige at på el og energi, der kan vi lave en vindmølle.
På transport, der har vi en elbil.
Men på landbrug, der mangler vi jo virkelig de rigtige redskaber.
Vært Clement Kjersgaard følger op:- Vil det sige, at I kommer med en strategi for landbruget en skønne dag?
Ministeren:- Ja, der kommer da en strategi, også for landbruget på et tidspunkt.
Men det afgørende her er, at vi skal finde den rigtige måde at gøre det på.
Og det er jo derfor, vi agter at bruge 90 millioner kr.
til forskning på området.
Ingen 2030-målsætninger for landbrugetRegeringen annoncerede i forbindelse med energiforliget i foråret, at man først i efteråret var klar til at præsentere sin klimaplan for de såkaldte “ikke-kvotebelagte sektorer”.
De er også kendt som de tre b’er: biler, boliger og bønder.
Den plan præsenterede regeringen så tirsdag, men Lars Christian Lilleholt mener ikke, at tiden er moden til at sætte klare mål for omstillingen af landbruget.
På spørgsmålet fra Clement Kjersgaard om, hvor meget landbruget skal reducere CO2-udledningerne i 2030, svarer klimaministeren:- Det kan jeg da ikke sige helt præcist i dag.
De kommer til at reducere.
Vi skal bare have fundet den rigtige metode til at gøre det på.
Se hele udsendelsen af Debatten på DR2 med Clement Kjersgaard, når han spørger: Hvem løser klimakrisen?
FacebookTwitterKopier linkEmner:Clement Kjersgaard (studievært)|Lars Christian Lilleholt (politiker)|DR2|Landbrug|Energipolitik




https://www.dr.dk/sporten/golf/skidt-start-til-bjerregaard-i-england-efter-golftriumf

GolfSkidt start til Bjerregaard i England efter golftriumfEfter turneringssejren i Skotland er Lucas Bjerregaard torsdag delt nummer 79 i stor turnering i England.
Lucas Bjerregaard vandt for under en uge siden Alfred Dunhill Links Championship.
11.
okt.
2018 kl.
22.
44Bemærk: artiklen er mere end 30 dage gammelLæs opDen danske golfspiller Lucas Bjerregaard har dårligt fordøjet sin seneste triumf på European Tour, før han er i gang igen med en ny turnering.
Torsdag gik Lucas Bjerregaard sin første runde i golfturneringen British Masters, efter at han søndag vandt Alfred Dunhill Links Championship.
Det skete dog langt fra med samme succes i golfkøllerne, da Lucas Bjerregaard gik i to slag over banens par på 72 slag.
Læs også:Bjerregaard sikrer dansk golftriumf i SkotlandPå hul 3 måtte han notere sig en dobbeltbogey, og forinden havde Lucas Bjerregaard leveret en bogey og en birdie.
Det blev efterfulgt af yderligere tre birdies, men også af yderligere tre bogeys.
Lucas Bjerregaard er dermed placeret på en delt 79.
-plads, efter at et par spillere mangler at færdiggøre sidste hul på første runde.
Det kommer de først til fredag morgen, inden anden runde spilles, da spillet blev aflyst torsdag aften.
Læs også:Bjerregaard misser flot sejr i omspil med englænderForan ham ligger både Søren Kjeldsen, Thorbjørn Olesen og Thomas Bjørn, der alle gik runden i et enkelt slag over par, hvilket rækker til en placering som nummer 60.
Den deles med en lang række spillere på en generelt skuffende dansk dag på golfbanen.
For Lasse Jensen var dagen helt skidt, da han brugte syv slag mere end banens par.
Lasse Jensen noterede sig en dobbeltbogey, seks bogeys og blot en enkelt birdie.
Læs også:VIDEO Thorbjørn Olesens rejse til golfens top: 'Det startede som en leg'På den legendariske St.
Andrews-bane i Skotland sluttede Lucas Bjerregaard søndag på 15 slag under par, da han vandt sin anden titel på European Tour.
Hans første titel kom sidste år, hvor han strøg til tops i Portugal Masters, og turneringssejren i Skotland senest kom lige i kølvandet på, at Thomas Bjørn som kaptajn og Thorbjørn Olesen som spiller var med til at sikre Europa Ryder Cup-trofæet.
/ritzau/FacebookTwitterKopier link




https://www.dr.dk/nyheder/udland/opfordrede-sangerinde-til-boykot-af-israel-skal-betale-77000-kr-i-erstatning

UdlandOpfordrede sangerinde til boykot af Israel: Skal betale 77.
000 kr.
i erstatningDe to aktivister bad den new zealandske musiker Lorde om at droppe koncert i Tel Aviv.
(ARKIV) Lorde valgte efter "et overvældende antal beskeder og breve" at droppe koncerten i Israel.
Af Anton Lind11.
okt.
2018 kl.
21.
56Bemærk: artiklen er mere end 30 dage gammelLæs opEt åbent brev til en sangerinde kommer nu til at koste to new zealandske aktivister 12.
000 dollars - eller godt 77.
000 danske kroner - i godtgørelse.
Det har en israelsk domstol afgjort, efter tre israelere havde sagsøgt Justine Sachs og Nadia Abu-Shanab for at påføre dem følelsesmæssig skade ved at få sangeringen Lorde til at aflyse sin koncert i byen Tel Aviv.
Læs også:Anmelderrost musiker er endnu en i rækken, der nægter at spille i IsraelDet skriver flere medier heriblandt The New York Times.
Sagen menes at være den første af sin slags, siden det israelske parlament tilbage i 2011 vedtog en lov, der gjorde det muligt for privatpersoner at sagsøge enhver, som opfordrer til boykot af Israel.
Var imod besættelsenEpisoden, det hele drejer sig om, stammer tilbage fra december 2017, hvor den anmelderroste new zealandske musiker Lorde annoncerede en koncert i Tel Aviv den kommende sommer.
Det fik ifølge The Guardian aktivister, som er modstandere af Israels militære besættelse af de palæstinensiske territorier, til at starte en online kampagne for at få Lorde til at droppe koncerten.
Læs også:Varer fra israelske bosættere skal mærkes i EU-landeBlandt aktivisterne var de to new zealændere Nadia Abu-Shanab og Justine Sachs, der er af henholdsvis palæstinensisk og jødisk oprindelse.
De skrev et åbent brev til musikeren, hvori de beskrev, hvordan millioner af mennesker kæmpede imod den israelske regering, som, de mener, udfører undertrykkelse, etnisk udrensning og apartheid.
- Som en del af den her kamp tror vi, at et økonomisk, intellektuelt og kunstnerisk boykot er en effektiv vej til at stå op mod de her forbrydelser, skrev de i brevet.
Efter bare en uge havde "et overvældende antal beskeder og breve" overbevist Lorde om at droppe koncerten, som musikeren selv beskrev det.
Følte sig sårede af anklagerne mod IsraelDet fik i februar tre israelske teenagere, der havde billetter til koncerten, til at sagsøge de to new zealændere med hjælp fra gruppen Shurat HaDin.
De begrundede det med, at det var første gang, der kunne vises en direkte forbindelse mellem opfordring til boykot og følelsesmæssig skade.
Læs også:Israel vil undgå politisk konflikt: Vrager overraskende hovedstad som vært for Grand Prix- De skammer sig og føler sig sårede af anklagerne mod Israel.
- De vil sige, at dem, der boykotter Israel eller opfordrer til at boykotte Israel, vil blive gjort ansvarlige og skal betale, sagde deres advokat i februar ifølge The Guardian.
Og nu har retten altså givet dem medhold og beordret new zealænderne til at betale en godtgørelse på 12.
000 dollars.
Lorde er ikke den første musiker til at aflyse en koncert i Israel.
Også blandt andre The Pixies og Gorillaz har aflyst deres koncerter, mens danske Mø gennemførte en koncert trods protester, fordi hun mente, at dialog var vejen frem.
FacebookTwitterKopier linkEmner:Israel|Lorde (musiker)|Tel Aviv|The Guardian|Kriminalitet




https://www.dr.dk/sporten/haandbold/kvindeligaen/suveraene-odense-tromler-sig-paa-foerstepladsen-med-ottende-sejr-i

KvindeligaenSuveræne Odense tromler sig på førstepladsen med ottende sejr i trækOdense Håndbold tog ligaens førsteplads med sin ottende sejr ud af otte mulige, da Silkeborg-Voel blev slået 36-20.
Stine Jørgensen og resten af Odense Håndbold kan være godt tilfreds med sæsonstarten.
Torsdag fortsatte klubben sin suveræne sejrsstime, da Silkeborg-Voel blev slået stort.
11.
okt.
2018 kl.
21.
44Bemærk: artiklen er mere end 30 dage gammelLæs opOdense Håndbold fortsætter succesen i sæsonindledningen i HTH Ligaen.
Torsdag gik det ud over Silkeborg-Voel, da Jan Pytlicks tropper var storfavoritter og også vandt opgøret hjemme 36-20.
Med storsejren nåede Odense op på otte sejre i lige så mange opgør i denne sæson, og de 16 point rækker til førstepladsen i ligaen foran Nykøbing Falster Håndboldklub, der har et point færre.
Læs også:Odense Håndbold scorer 25 millioner efter ejendomssalgAnderledes hård har sæsonen været indtil videre for Silkeborg-Voel, der led sit fjerde nederlag i træk og har syv point på ottendepladsen.
Gæsterne kom ellers foran 1-0 i opgøret, men derfra kørte Odense afsted.
Efter ti minutter lød føringen på 6-3, og efter et kvarter var Odense foran 9-5.
Silkeborg-Voel var dog fortsat med i opgøret i anden halvleg efter at være bagud 11-14 i pausen.
Læs også:VIDEO Pytlicks Odense debuterer i Champions League med nederlagDet blev både 12-14 og 13-15, inden Odense begyndte at stikke af i anden halvleg.
Efter 40 minutter øgede Freja Cohrt til 21-14 for Odense efter et kontraangreb, og fløjspilleren sørgede også for de næste par mål, da hun øgede til både 22-14 og 23-14.
Ingild Kristiansen stod for scoringen til 25-14 efter et kvarter af anden halvleg, og da var det for længst forbi for gæsterne.
Nadia Offendal blev topscorer for Odense med seks mål.
Næste gang Odense Håndbold spiller, gælder det deres første hjemmekamp i Champions League, hvor de møder franske Metz.
Du kan følge opgøret direkte på DR1 fra klokken 14.
50.
/ritzau/FacebookTwitterKopier linkEmner:Odense|Silkeborg-Voel KFUM|Odense Håndbold|Silkeborg|Håndbold




https://www.dr.dk/nyheder/indland/stenkast-fra-bro-politiet-aabner-motorvejen-ved-horsens-igen

IndlandStenkast fra bro: Politiet åbner motorvejen ved Horsens igenTo biler blev ramt af sten fra bro over motorvej tidligere i aften.
Af Christine Hyldal11.
okt.
2018 kl.
21.
11 | opdateret 11.
okt.
2018 kl.
22.
22Bemærk: artiklen er mere end 30 dage gammelLæs opPolitiet har netop åbnet motorvejen ved Horsens igen i begge retninger.
Det sker efter stenkast fra en bro over motorvejen tidligere i aften.
To biler er ramt, men ingen er kommet til skade, lyder det fra Sydøstjyllands Politi på Twitter.
Ifølge vagtchef Jesper Brian Jensen blev begge biler ramt på frontruden kort efter klokken 19.
- Vi fik den første anmeldelse klokken 19.
15.
Den anden bilist blev lidt forvirret og fortsatte med at køre, inden han anmeldte.
Men begge biler er ramt ved samme sted lige omkring klokken 19.
15, siger han.
Ifølge Vejdirektoratet var Østjyske Motorvej spærret mellem afkørsel 56B Hatting og afkørsel 57 Horsens S i begge retninger.
30 kameraer er sat opPolitiet har arbejdet på stedet for at finde stenene, og motorvejen blev genåbnet kort efter klokken 22.
Netop i dag er man blevet færdig med at sætte kameraer op på 30 forskellige broer rundt om i landet.
Det er meningen, at kameraerne skal modvirke stenkast mod biler, der kører på motorvejene, oplyser Rigspolitiet.
I et forsøg på at stoppe stenkast fra motorvejsbroerne bebudede justitsminister Søren Pape (K) i november sidste år, at der skulle sættes 30 kameraer op på udvalgte steder.
Men i august reagerede ministeren på, at de lovede kameraer var lang tid undervejs.
Han bad Rigspolitiet give en forklaring på, hvorfor der per 31.
august kun var sat 3 ud af de 30 kameraer op.
Om der er kamera på den motorvejsbro ved Horsens, hvor de to bilister her til aften blev ramt, vides ikke.
Rigspolitiet har nemlig tidligere meldt ud, at de af "taktiske grunde" ikke ønsker at oplyse, hvor kameraerne er sat op henne.
FacebookTwitterKopier linkEmner:Politi|Horsens|Vejdirektoratet|Sydøstjyllands Politi|Vejanlæg




https://www.dr.dk/nyheder/politik/socialdemokratiet-vil-tvinge-nyuddannede-til-vaere-praktiserende-laeger

PolitikSocialdemokratiet vil tvinge nyuddannede til at være praktiserende lægerJeg er chokeret, siger formand for Yngre Læger.
Hvis det står til Socialdemokratiet, skal nyuddannede læger fremover tvinges til i et halvt år at sendes ud i en almen praksis.
- Illustration: Mette EhlersAf Theis Lange Olsen og Issa Jeppesen11.
okt.
2018 kl.
21.
00Bemærk: artiklen er mere end 30 dage gammelLæs opManglen på praktiserende læger i Danmark er så alvorlig, at Socialdemokratiet nu vil tage et drastisk middel i brug.
Fremover skal nyuddannede læger tvinges til i et halvt år at arbejde i en almen praksis i de landsdele, hvor flest danskere mangler en praktiserende læge, lyder det i et nyt sundhedsudspil.
Læs også:Socialdemokratiet går til valg på at ansætte 1000 flere sygeplejersker- Vi har en alvorlig mangel på praktiserende læger, blandt andet i nogle af vores landdistrikter, og det er uholdbart, siger partiformand Mette Frederiksen (S).
- En praktiserende læge er vores indgang til sundhedsvæsnet, og så kan vi som politikere ikke blive ved at stå på mål for, at rigtig mange danskere ikke har en praktiserende læge, siger hun.
Penge fra økonomisk råderumIfølge tal fra Sundhedsministeriet er antallet af danskere, der ikke er tilknyttet en praktiserende læge, steget markant i de seneste år.
I 2015 gjaldt det knap 40.
000, mens tallet for i år indtil videre er på 105.
000.
- Når vi er så optagede af, at man skal kunne bo i alle dele af Danmark, så er adgangen til praktiserende læger helt afgørende.
Det kommer så til at betyde, at nogle læger må give et bidrag til at sikre lægedækningen i hele landet, siger Mette Frederiksen.
Så I vil tvinge unge læger lige derhen, hvor der på tidspunktet for nyuddannelse er mangel på praktiserende læger?
- Sagen er, at vi ikke kan få landet til at hænge sammen, hvis ikke vi har dommere, politibetjente, ambulancefolk og praktiserende læger i hele landet, siger S-formanden.
Læs også:Praktiserende læger har flere patienter end nogensinde førSocialdemokratiet har tidligere foreslået at ansætte 1.
000 nye sygeplejesker og at oprette en række nye nærhospitaler.
Ifølge Mette Frederiksen koster partiets samlede sundhedsudspil en milliard kroner om året, og de fleste penge skal komme fra det såkaldte økonomiske råderum.
- Der er et økonomisk råderum i de år, der kommer.
Det vil vi blandt andet bruge på at styrke vores sundhedsvæsen.
Og så foreslår vi også, at arbejdsgivere skal betale en længere periode, hvis medarbejdere bliver sygemeldte og går på sygedagpenge, siger Mette Frederiksen.
Yngre Læger i chokHos organisationen Yngre Læger er formand Camilla Rathcke "chokeret" over forslaget fra Socialdemokratiet.
- Det er visionsløst og ikke særlig fremsynet.
Jeg er overrasket over, at Socialdemokratiet vil se sig selv som moderne og problemorienterede, og så kommer de med sådan et forslag, siger hun.
- Det hører fortiden til at forsøge at tvinge folk rundt i landet.
Og det er sørgeligt at sige til borgerne, at vi kan godt tilbyde dig en læge, men ikke en, der har lyst til at være her, siger Camilla Rathcke.
Yngre Læger foreslår i stedet, at man laver flere forløb, hvor man kan uddanne sig til at blive speciallæge i almen medicin og derigennem få folk med interesse i specialet til at blive praktiserende læger.
Læs også:Socialdemokratiet vil oprette nærhospitaler- For jeg er selvfølgelig også bekymret for, at en tvangsregel kan hindre, at nogen bliver specialister hurtigt i andre specialer, siger Camilla Rathcke.
Men skriger det ikke netop på et forslag som det socialdemokratiske, når man kigger på, hvor mange danskere der mangler en praktiserende læge i øjeblikket?
- Nej, det synes jeg ikke, det gør.
Det skriger selvfølgelig på, at der kommer løsninger.
Og på den lange bane er det, at vi får flere speciallæger i almen medicin, som kan blive praktiserende læger, siger Camilla Rathcke.
Socialdemokratiet foreslår også at afskaffe den såkaldte 6-årsregel, der indebærer, at yngre læger i dag maksimalt har seks år, fra de starter i den kliniske basisuddannelse, den tidligere turnusordning, til de skal have påbegyndt deres hoveduddannelse til speciallæge.
- Det lyder rigtig, rigtig dejligt, men det er ikke særlig fremsynet at afskaffe tvang ved at sætte ny tvang i stedet.
Så er vi lige vidt, siger Camilla Rathcke.
For at afhjælpe manglen på praktiserende læger forslog regeringen i juni blandt andet at øge videreuddannelsesforløbene i almen medicin med 30 pladser både i 2019 og 2020.
Socialdemokratiet fremlægger deres samlede sundhedsudspil fredag.
FacebookTwitterKopier linkEmner:Camilla Rathcke (læge)|Læger|Mette Frederiksen (politiker)|Socialdemokraterne|Yngre Læger




https://www.dr.dk/nyheder/indland/julies-arbejdsplads-skal-flytte-vi-foeler-lidt-vi-bliver-skubbet-ud-over-afgrunden

Flytning af statslige arbejdspladserSe temaIndlandJulies arbejdsplads skal flytte: Vi føler lidt, vi bliver skubbet ud over afgrundenStyrelsen for Patientklager skal rykke 120 medarbejdere til Aarhus som led i regeringens udflytningsplaner, men over 100 har sagt op, og få er stadig i deres job.
Én af dem er Julie.
Af Thea Deleuran Müller, Adnan Sircic og Bardur Thomsen (foto)11.
okt.
2018 kl.
21.
00Læs op- Der bliver længere og længere mellem kontorer, hvor der er nogen på.
Siden januar har 105 ud af 120 medarbejdere sagt op hos Styrelsen for Patientklager i København, hvor Julie Kimbork arbejder.
Styrelsen er en del af regeringens anden runde af udflytning af statslige arbejdspladser, og skal derfor flytte fra København til Aarhus den 1.
januar 2019.
Medarbejderflugt hos flere udflyttede styrelserSiden januar har over hver tredje medarbejder enten opsagt deres stilling eller fundet andet job internt, som ikke bliver udflyttet.
Det viser en stikprøve DR Nyheder har foretaget blandt 12 af de styrelser, der står til at skulle flytte som følge af regeringens anden udflytningsplan.
Regeringen præsenterede tilbage i januar Bedre Balance II, som er en opfølgning på de udflytningsplaner, der blev præsenteret i 2015.
En besked, som medarbejderne havde håbet ikke at få, men alligevel fik tilbage i starten af året, da udflytningsplanerne blev præsenteret af statsministeren og minister for offentlig innovation, Sophie Løhde (V).
- Folk var rigtig kede af det.
Nogen sad og græd lidt på deres kontorer.
Andre blev bare rigtig frustrerede - mig selv inklusiv.
Anden udflytning på tre årDen frustration, som Julie Kimbork følte den dag, beskeden kom, har hun stadig svært ved at beskrive.
- Jeg gik hjem og lagde mig i fosterstilling på sofaen, og så kom der en veninde med to bøtter Ben & Jerry's-is, og så skulle dagene ellers bare gå.
Lige der synes jeg alt så lidt håbløst ud.
Selvom hun i dag er 29 år gammel, er det anden gang, hun oplever, at den styrelse, hun arbejder i, skal flyttes.
Tilbage i 2015 var Styrelsen for Patientsikkerhed også en del af regeringens udflytningsplaner, men dengang havde de længere tid til at flytte.
- Jeg var jo helt ny, og det gjorde også, at det var en lidt svær start.
Inden jeg havde nået at lære folk at kende, var de jo nærmest væk, lyder det.
Færre og færre kollegaerDen ellers konstante summen og brummen på gangene i lokalerne i København er forsvundet i takt med, at flere og flere af Julie Kimborks kollegaer har forladt styrelsen, frem mod de skal flytte.
- Flytningen nærmer sig.
Vores ting bliver sat til salg.
Altså vi føler lidt, at vi bliver skubbet ud mod afgrunden på en eller anden måde.
- Hver eneste måned har vi de her afskedsceremonier, hvor vi siger farvel til både en, to og tre af vores kollegaer, og det er virkelig ikke særligt sjovt, siger hun og uddyber:- Det er jo folk der har været her i rigtig mange år, og måske ikke havde regnet med, at de skulle have andet arbejde end det her.
Det er jo en underlig ting at skulle oplære mennesker, der skal overtage dit job, som du ellers var rigtig glad forJulie Kimbork, fuldmægtig, Styrelsen for PatientklagerDer er så småt ved at blive ansat nye i styrelsen, som skal læres op - men det er ikke en helt nem opgave, hvis vedkommende, der skal sidemandsoplære, er ked af at skulle forlade sin stilling.
- Det er jo en underlig ting at skulle oplære mennesker, der skal overtage dit job, som du ellers var rigtig glad for.
Længere ventetid på afgørelser for patienterDen nye Styrelse for Patientklager er begyndt at rykke ind i de nye lokaler i den sydlige del af Aarhus.
Og her har den nye direktør Lizzi Jakobsen travlt med at ansætte nye medarbejdere, der kan behandle klager fra landets patienter.
Men med over 100 opsigelser er det noget af en opgave, erkender hun:- Jeg tror, vi tænker det, som mange andre styrelser også gør lige nu: Hold da op, det ser voldsomt ud.
Hvordan kommer vi igennem det her?
I forsøget på at sikre den bedst mulige overgang er det lykkedes ledelsen at indgå aftaler om et forlænget opsigelsesvarsel for 34 medarbejdere i København.
Medarbejderne vil blive til udgangen af 2019 og hjælpe med at oplære de nye ansatte.
Men de mange opsigelser får konsekvenser for de patienter, der afventer en afgørelse på deres klage, erkender direktør, Lizzi Jakobsen:- I denne her periode, hvor vi tager rigtig mange nye medarbejdere ombord og bruger lang tid på at lære op, der kan jeg ikke udelukke, at sagsbehandlingstiden bliver lidt længere, end den bør være.
Er det tilfredsstillende over for de patienter, der klager?
- Jeg synes, at klagerne skal være optagede af, at de får korrekte afgørelser.
Det er i hvert fald dét, der er i vores fokus, lyder det fra direktøren.
Jeg vil hurtigt blive én af de mest erfarne, fordi vi er så få, der rykker medJulie Kimbork, fuldmægtig, Styrelsen for PatientklagerKun seks medarbejdere rykker medSom det ser ud lige nu, er det seks ud af de i alt 120 medarbejdere, der flytter permanent med styrelsen til Aarhus.
Efter lange overvejelser og samtaler med familie og kæreste har Julie Kimbork besluttet at være én af dem, der rykker roden op i København og rykker med til det jyske.
- Denne udflytning kan give mig nogle nye spændende arbejdsopgaver.
Et større ansvar, siger hun.
- Jeg vil hurtigt blive én af de mest erfarne, fordi vi er så få, der rykker med.
Mest af alt ser Julie Kimbork frem til at få den nye styrelse i Aarhus stablet på benene.
- Jeg glæder mig til at være en del af en styrelse, der er ved at blive bygget op.
I stedet for en styrelse, der er ved at blive pillet ned.
FacebookTwitterKopier linkEmner:København|Sophie Løhde (politiker)|Venstre|Aarhus|Arbejdsmarked




https://www.dr.dk/nyheder/kultur/gaming/hov-efteraarets-stoerste-spil-virker-ikke-ordentligt-naar-du-koeber-det

GamingHov!
Efterårets største spil virker ikke ordentligt, når du køber detHvis du køber et fysisk eksemplar af 'Call of Duty: Black Ops 4', kræver det en opdatering på 50 gigabyte, før spillet fungerer.
'Call of Duty: Black Ops 4' udkommer 12.
oktober men kræver en stor opdatering for at fungere.
(© Activision/Treyarch)Af Christian Mejdahl Buhl11.
okt.
2018 kl.
20.
31Bemærk: artiklen er mere end 30 dage gammelLæs opNår 'Call of Duty: Black Ops 4' udkommer fredag, vil mange gamere givetvis gribe ud efter pungen og investere i et eksemplar af det nyeste skud på stammen i den populære spilserie, hvor forgængeren solgte over 25 millioner enheder og i 2015 blev årets bedst sælgende spil.
Men hvis man køber spillet fysisk i en butik på en god, gammeldags disk, så skal man altså ikke regne med, at man bare kan stryge hjem på cyklen og sætte sig til rette foran skærmen med sit nye spil.
For 'Call of Duty: Black Ops 4' virker nemlig ikke, som det skal, når det kommer på disken.
Som regel er spil sendt i trykken omkring halvanden måned før udgivelsen, og det giver udvikleren tid til at finde og rette fejl.
Palle Havshøi-JensenDet kræver en enorm opdatering på omkring 50 gigabyte, som spilleren skal hente og installere, før hun eller han kan give sig i kast med spillet.
Det skriver Activision, der er udgiver af spillet, på deres hjemmeside.
- Spillere er nødt til at hente og installere en day one-update til 'Call of Duty: Black Ops 4', før de kan gå i gang med at spille.
Denne opdatering skal installeres helt for at få adgang til Multiplayer, Zombies og Specialist Headquarters.
Blackout er spilbart, når opdateringen er færdig med 30 procent af installationen, står der på siden.
Læs også:Har motorcykel, Mercedes og hus: Mark på 22 er Danmarks største gaming-stjerneKøber du spillet digitalt, er der ingen problemer med at spille.
Palle Havshøi-Jensen fra spilmediet PSLife.
dk fortæller, at det er blevet mere og mere normalt de senere år med opdateringer, der kommer samtidig med et spils frigivelse.
Men det første gang, man ser, at et spil udkommer og kræver så stor en opdatering for at kunne spilles.
- Det er ved at være standard på de her store udgivelser, at der følger en opdatering med på udgivelsesdagen.
Som regel er spil sendt i "trykken" omkring halvanden måned før udgivelsen, og det giver udvikleren tid til at finde og rette fejl.
Men spillet i det her tilfælde fylder 55 gigabyte, og opdateringen fylder 50 gigabyte, så det virker jo nærmest som om, de har skiftet hele spillet ud, siger Palle Havshøi-Jensen.
'Call of Duty'-serien startede i 2003.
Det nye spil er det 15.
i rækken af spil i hovedserien.
(© Activision/Treyarch)Får ikke store konsekvenserUmiddelbart finder Palle Havshøi-Jensen det usandsynligt, at spillet reelt set ikke skulle kunne spilles uden opdateringen, når man har købt det på disk.
- Jeg vil da tro, at spillet nok skal starte og kunne spilles.
Det virker utænkeligt, at de skulle sælge ubrugelige spil.
Men Activision vil naturligvis helt klart skrive, som de gør på deres hjemmeside, så folk henter opdateringen og får den oplevelse af spillet, der har været Activisions intention, siger han.
I følge Palle Havshøi-Jensen er de store udgivelsesopdateringer heller ikke noget, man vil se mindre af i fremtiden.
Hvor irriterende de end måtte være for spillerne.
Læs også:Hemmelig optagelse lækket på YouTube: Nyt Harry Potter-spil på vej?
Folk kommer måske til at være irriterede mens de skal opdatere.
men det er ikke noget, der betyder noget for salget.
Palle Havshøi-Jensen- Det har været kutyme i et par år efterhånden.
I gamle dage var der ikke opdateringer på samme måde.
Der lå spillet der ligesom bare, når det var færdigt.
Men i takt med at internettet er blevet bedre og hurtigere over årene, så har det også givet udviklerne en lidt ærgerlig kattelem, hvor de så bare kan udgive et spil og sende rettelser ud senere, siger Palle Havshøi-Jensen.
Se den nye trailer for spillet herHan vurderer i øvrigt ikke, at det vil få nogle nævneværdige konsekvenser Activision, at de sender spillet på gaden med mangler, der altså kræver denne store opdatering.
- 'Call of Duty' er jo skydespillenes svar på Fifa.
Det er det største first-person shooter, og det kommer til at sælge stort uanset hvad.
Folk kommer måske til at være irriterede mens de skal opdatere.
Men det er ikke noget, der betyder noget for salget, tror jeg, siger Palle Havshøi-Jensen.
Samlet set har Call of Duty-serien solgt over 250 millioner spil og omsat for over 15 milliarder dollars, hvilket svarer til næsten 100 milliarder kroner.
(© Activision/Treyarch)Efteraber 'Fortnite'Udover den enorme opdatering, man skal æde for at spille 'Call of Duty: Black Ops 4', så udmærker spillet sig også på andre punkter.
Det indeholder nemlig ingen single player-del og minder i højere grad om tidens populære spillestil, som man kender det fra 'Fortnite', hvor op til 100 mennesker af gangen spiller mod hinanden.
Læs også:Tanja og Miras computerspil hyldes i USA: I top 10 på vigtig spilmesse- Deres nye Blackout-del er hentet direkte fra 'Fortnite'.
De har set, hvor mange penge 'Fortnite' tjener og vil naturligvis også have del i det.
Og det tror jeg også kommer til at rykke noget salg.
'Call of Duty' har en lidt anden målgruppe, som måske er lidt ældre og måske ikke har overgivet sig til 'Fortnite', fordi det er lidt for ungt og fjollet.
Men de kan blive fanget ind nu, siger Palle Havshøi-Jensen og fortsætter:- Alle laver for tiden en 'Fornite'-klon.
Men det er det her ikke.
De giver den gas og fuld fart på, og det tror jeg godt kan bliv et hit.
Det er her 'Black Ops 4' virkelig kommer til at adskille sig fra de andre spil i serien, siger han.
'Call of Duty: Black Ops 4' udkommer fredag d.
12.
oktober.
FacebookTwitterKopier linkEmner:Activision|Computerspil




https://www.dr.dk/sporten/fodbold/landsholdet/dribleren-sisto-er-blevet-mentalt-staerkere-det-er-haardt-og-svaert-men

LandsholdetDribleren Sisto er blevet mentalt stærkere: 'Det er hårdt og svært - men jeg elsker det'Pione Sisto har været kritiseret for sine præstationer på landsholdet, men kantspilleren vil ikke lade sig påvirke.
Pione Sisto og landstræner Åge Hareide ved fodboldlandsholdets træning på Vildbjerg Stadion.
Af Michael Sten Jensen i Lyon og interview: Anne Hedegaard Petersen11.
okt.
2018 kl.
20.
28Bemærk: artiklen er mere end 30 dage gammelLæs opPione Sisto er i gang med sin tredje sæson i spanske Celta Vigo.
En ny sæson, der kommer på bagkant af en VM-slutrunde i Rusland, der ikke blev nogen bragende succes for den vævre kant.
Læs også:Landsholdsangriber bomber i Bundesligaen: 'Han har en fantastisk mentalitet'Man er som bekendt ikke bedre end sin sidste kamp, og i en verden, hvor næste eksamen kommer i halen på den seneste, så er det vigtigt at have mental styrke.
Især hvis man er ramt på selvtilliden.
- I fodbold går tiden hurtigt, så man er nødt til at komme videre.
Jeg tænker ikke så meget over VM mere - udover at det var en fed oplevelse, siger Pione Sisto.
- Det var jo ikke skidt, det jeg gjorde.
Det bliver det kun, hvis jeg ikke lærer af det.
Skal ud af comfort zonenPione Sisto er disse dage samlet med landsholdet, hvor forberedelserne til lørdagens Nations League-kamp i Dublin mod Irland er i fuld gang.
Både under og efter VM er kantspilleren blevet kritiseret for sine præstationer i rødt og hvidt, og da Danmark mødte Wales i Aarhus, blev Sisto skiftet ud i pausen.
Det pres, som Pione Sisto møder fra sine omgivelser, er dog ikke noget, der slår ham ud.
Læs også:Midtjyllands ukendte træner har sit fingeraftryk på spillersalg for 300 millioner- Det pres, der er, er noget, jeg selv tillader.
Jeg skal selv styre, om jeg lukker det ind.
Jeg er en dribler, og det er hårdt og svært, men jeg elsker det.
Det presser mig til at være mig selv.
- Jeg skal kunne håndtere at spille den slags kampe som under VM, selv om tingene i det private måske ikke fungerer, og det kræver en mental styrke.
Jeg skal ud af min comfort zone, for jeg ved godt, hvor jeg ikke er glad for at være, men jeg forsøger at lade frygten guide mig, for det er der, jeg lærer mest, siger Pione Sisto.
Danmark spiller lørdag klokken 20.
45 i Dublin mod Irland, inden det tirsdag går løs mod Østrig i en venskabskamp i Herning.
FacebookTwitterKopier link




https://www.dr.dk/nyheder/vejret/weekend-med-stormvejr-paa-faeroeerne-og-sommer-i-danmark

VejretWeekend med stormvejr på Færøerne og sommer i DanmarkBlokerende højtryk sender stormlavtryk mod nord Torshavn Af Søren Vallentin Jacobsen11.
okt.
2018 kl.
20.
23Bemærk: artiklen er mere end 30 dage gammelLæs opDet kunne have været i Danmark at stormen ramte, men en tilbagevenden til den strømning i vejret vi så gennem hele sommeren, sender i stedet det kraftige lavtryk mod nord.
Solskinsvejr med 20 grader er ikke hverdagskost i Danmark, når kalenderen peger på midt i oktober.
Ikke desto mindre bliver vejret med et skær af sommer i den kommende weekend.
Sommeragtigt lørdagsvejr  DR)Det er et solidt højtryk over Baltikum, som hiver en for årstiden usædvanlig varm luftmasse op over det sydlige Skandinavien i de kommende dage med 20 graders varme.
Det samme højtryk og den varme det sender mod nord, leder imidlertid også til et kraftigt stormlavtryk, som løber lige nordvest for Færøerne lørdag morgen.
Lørdagsstorm på Færøerne  DR)Omkring midnat natten til lørdag blæser det op fra syd og ca.
klokken 3 om morgenen har Færøerne fuld storm og antagelig vindstød i orkanstyrken.
Stormvejret ventes at passere ret hurtigt - i alt med en varighed på omkring 6 timer.
FacebookTwitterKopier linkEmner:Vejret|Færøerne|Baltikum




https://www.dr.dk/nyheder/indland/barn-af-joedisk-flygtning-flugten-sidder-i-mit-dna

IndlandBarn af jødisk flygtning: Flugten sidder i mit DNABørn af jøder, der flygtede til Sverige i oktober 1943, er mærket af forældrenes flugt hele livet, fortæller journalist Hanne Foighel.
© Hanne FoighelAf Hanne Foighel11.
okt.
2018 kl.
19.
50Læs op”Der var I heldige drenge”, sagde chaufføren i en taxa, der stod og ventede foran Helsingør station en dag i begyndelsen af oktober i 1943.
Chaufføren talte til min far, der var 15, hans bror, der var 17, og en tredje jævnaldrende kammerat.
De tre jødiske teenagedrenge var netop ankommet til Helsingør med toget.
De var på flugt.
På vej til Ålsgårde, et lille fiskerleje 7-8 km nord for Helsingør, for at finde en mand, de havde navnet på, som kunne hjælpe dem med at komme i sikkerhed til Sverige.
Som et slet skjult alibi havde de købt returbilletter til Gilleleje.
Alt det stod åbenbart skrevet i deres ansigter.
Taxachaufføren foran Helsingør station var i hvert fald var ikke et sekund i tvivl om, hvem de tre unge passager uden bagage var, da han forsøgte at berolige dem ved at sige: ”Der var I var heldige drenge - chaufføren foran mig, han er nazist”.
Billetten fra 1943, som Isi Foighel gemte i sin scrapbog fra Sverigestiden.
(© Hanne Foighel)Det er ikke noget, jeg har oplevet.
Det skete, 13 år før jeg blev født.
De tre teenagedrenge havde næppe nået at tænke over, at det kunne blive et spørgsmål om liv og død, da de sprang ind på bagsædet af den anden taxa i rækken – og ikke i den første.
Den med en nazi-sympatisør som chauffør.
Men de må være blevet dybt rystede over chaufførens ord.
Om Hanne FoighelJournalist Hanne Foighel er datter af forhenværende minister under Schlüter-regeringen, nu afdøde Isi Foighel (K).
Hun har lavet radioserien "Når flygtningene er danske" om det at være barn af en jødisk flygtning.
Sidste del sendes søndag kl.
13 på P1.
Hør de første afsnit her.
Hver eneste gang jeg ankommer med toget til Helsingør og står foran stationen og kigger på rækken af taxaer, hører jeg ordene for mit indre øre.
Og jeg snapper en ekstra gang efter vejret.
Min fars oplevelse i Helsingør i oktober 1943 er blevet en del af mit DNA.
Her blev ikke kun min fars, men også min skæbne skrevet.
Danmark skulle være 'Judenrein'I begyndelsen af oktober 1943 - få uger efter samarbejdspolitikkens sammenbrud – indledte besættelsesmagten jødeaktionen, med det formål at gøre Danmark Judenrein - befriet for sine omkring 8000 jøder.
Læs også:75 år siden jødernes redning til Sverige: 'Vi må ikke glemme, hvad folk gjorde'Ved morgengudstjenesten i synagogen den 29.
september havde menigheden advaret sine medlemmer.
Og i de kommende dage og uger forsøgte alle at slippe væk.
Ved razziaer rundt om i landet tog tyskerne 481 jøder, som de deporterede til koncentrationslejren Theresienstadt.
Men godt 7000 danske jøder blev i løbet af få dage sejlet til Sverige i ly for den forestående aktion.
Alt det vidste min far og hans bror og kammerat intet om, da de endelig lå i bunden af en fiskekutter på vej til Sverige og bekymret spekulerede over, hvor deres mor mon var.
Det skulle vise sig, at hun var blevet reddet til Sverige fra Gilleleje dagen før.
Alt kan forandres på et splitsekundJeg tilhører en generation af danske jøder, der er vokset op med historien om flugt og redning, om flygtningetid og vores forældres tilbagevenden til Danmark efter befrielsen i maj 1945 som kulisse for hele vores liv.
Vi er børn af forældre, der undslap.
Og jeg er ikke alene om at have frygten, flugten, redningen, som en del af min DNA.
Traumer fra krig og flugt bliver meget ofte overført fra generation til generation, og i Holocaustforskningen har man siden midten af 1980’erne arbejdet med det, man kalder ’anden generations overlevende’, børn af de, der overlevede ghettoer, deportationer, koncentrationslejre, tvangsarbejde og dødsmarcher i det centrale Europa.
Hos anden generation er en meget større sårbarhed, en sensitivitet ikke kun i forhold til andre flygtninge, men i forhold til selve livet.
Man tager ikke livet for givet, som vi især gør i Skandinavien.
Judith Beermann Zeligson, psykoterapeutJudith Beermann Zeligson er psykoterapeut, og hun har specialiseret sig netop i generationsoverførte traumer.
Generationspåvirkninger af krig, flugt og forfølgelse kalder hun det.
Hun er selv barn af flygtninge og hun bekræfter, at forældrenes oplevelser indlejres i de næste generationers DNA:- Hos anden generation er en meget større sårbarhed, en sensitivitet ikke kun i forhold til andre flygtninge, men i forhold til selve livet.
Man tager ikke livet for givet, som vi især gør i Skandinavien, fortæller hun i P1-programmet ”Når flygtningene er danske”.
- Og det, som jeg genkender og har set hos mange er, at uden at vores forældre har sagt en disse, så findes der dybt inde i os, der, hvor ordene ikke mere rækker, helt ude i nervetrådene, et forhold til livet, en form for en fornemmelse, en viden om, at livet kan forandre sig totalt i løbet af et splitsekund, siger Judith Beermann Zeligson.
Navnet Dan som taknemmelighedDan Tschernia, der blandt andet i en lang årrække har været direktør for TV2 Lorry, har kæmpet imod det traume, som han under sin opvækst har set sine ege forældre og bedsteforældre slås med.
- Jeg er den første generation i min familie, der ikke har prøvet at flygte, siger han.
Dan Tschernia blev født på Frederiksberg kort efter krigen, hvor hans forældre og hans to storebrødre, sammen med bedsteforældre, tanter og onkler alle havde måttet flygte til Sverige.
Han fik navnet Dan i taknemmelighed over, at familien var vendt tilbage til Danmark.
Han karakteriserer sig selv som tilhørende 68-generationen og fortæller, at han igennem et helt liv har været i oprør.
Hans forældre og bedsteforældre var altid på vagt og frygtede altid, at de nok snart skulle på flugt igen.
- Jeg tror, flugten sidder som et traume i de fleste jødiske familier, der har prøvet at være på flugt.
Jeg har hele livet kæmpet imod netop det traume og den forsigtighed, mine forældre mente, man som jøde burde udvise, fortæller han.
Valgte profession, man kan flygte medHan forklarer, at jøder igennem generationer har valgt professioner, som man kunne tage med sig, hvis - eller når - man blev nødt til at flygte.
Mens han fortæller, opdager han, at han også selv har valgt profession efter samme mønster:- Jeg tror flugt har betydet meget for folks valg af profession.
De valgte professioner, man kunne tage med sig.
Min bedstefar var skomager, og ellers var de skræddere eller sådan noget.
Jeg er blevet journalist, det kan man faktisk også tage med sig.
Man skal så helst have sit eget sprog, så jeg er også blevet filmmand.
Det kan man så lave hvor som helst i verden, siger Dan Tschernia.
'Alt svensk var godt'Tina Schwarz, der er sekretariatsleder i det Jødiske Samfund i Danmark, er også barn af flygtninge, der blev reddet til Sverige i 1943.
I hendes barndom kom det mest til udtryk ved, at hendes forældre blandt andet havde en særlig forkærlighed for svenske mandler og kaffe, lingonsylt, Kalles Kaviar og knækbrød.
Det har sat sig fast i hendes DNA.
- Alt, hvad der kom fra Sverige, var på en måde ekstragodt.
Men det blev jo aldrig forklaret, og det er først nu, jeg begynder at tænke på, at det havde en eller anden signifikans for dem.
- Jeg forbinder stadig noget positivt ved de ting, men det har intet med mig at gøre.
Det er spejlingen af mine forældre i mig, fortæller hun.
Forpligtelsen til at hjælpe andre flygtningeMange af os er vokset op uden, at det er blevet uddybet for os, hvad det egentlig var, vores forældre oplevede i Sverige.
Og det er egentlig først nu, 75 år efter, vi som velvoksne børn formår at reflektere over, hvor vigtig og skelsættende Sverigestiden har været for vores forældre - og derfor også for os.
En fællesnævner er, at vi alle på hver vores måde blevet indprentet, at når man selv har været flygtning, har man en forpligtelse til at hjælpe andre flygtninge.
Jeg selv er ikke et øjeblik i tvivl om, at det ikke er tilfældigt, at jeg er blevet journalist i Mellemøsten, hvor jeg så ofte lytter til flygtninges historier – og formidler dem.
Mennesker kan have mange ambitioner, men ambitionen om én gang i sit liv at blive tvunget til at forlade sit hjem og blive flygtning, den ambition har intet menneske.
Isi Foighel, tidl.
formand for Dansk FlygtningehjælpForståelsen af, at afstanden mellem et menneske, der lever et helt normalt liv i trygge omgivelser, og flygtningen, der må forlade alt det kendte for en uvis skæbne, ofte kun er et splitsekund, ligger dybt lejret i mig.
Min far, Isi Foighel, der to gange i sit liv måtte flygte fra nazisternes jødeudryddelser, og blandt andet var formand for Dansk Flygtningehjælp og dansk dommer i den Europæiske Menneskerettighedsdomstol, udtrykte det i sin tid på sin egen knivskarpe måde:“Mennesker kan have mange ambitioner, men ambitionen om én gang i sit liv at blive tvunget til at forlade sit hjem og blive flygtning, den ambition har intet menneske”.
FacebookTwitterKopier linkEmner:Sverige|Flygtninge og asylansøgere|Helsingør|Dansk Flygtningehjælp|Dan Tschernia (erhvervsleder)




https://www.dr.dk/sporten/fodbold/u21-landstraeneren-foer-vigtig-kval-kamp-vi-kommer-ikke-til-satse-hele-butikken

FodboldU21-landstræneren før vigtig kval-kamp: 'Vi kommer ikke til at satse hele butikken'U21-landsholdet i fodbold skal spille den hidtil vigtigste kamp i EM-kvalifikationen fredag aften hjemme mod Polen.
U21-landsholdet skal spille en vigtig kamp mod Polen fredag aften.
En sejr vil bringe holdet til EM.
Træner Niels Frederiksen kan dog leve med uafgjort.
11.
okt.
2018 kl.
19.
35Bemærk: artiklen er mere end 30 dage gammelLæs opEn sejr over Polen fredag aften i Aalborg vil sende det danske U21-landshold til fodbold-EM i 2019.
Danmark fører gruppen med 19 point efter 8 kampe.
Det er et point mere end netop Polen på andenpladsen.
Der spilles 10 kampe i gruppen.
Læs også:Dansk pligtsejr i Litauen i jagten på at komme til EMHvis Danmark spiller uafgjort, så kan danskerne med en sejr hjemme over Færøerne også sikre sig en EM-billet.
Så det er en balancegang, fortæller U21-landstræner Niels Frederiksen.
- Uafgjort kan vi sagtens leve med.
Vi kan jo bedre leve med det end Polen.
Så vi kommer ikke til at satse hele butikken, hvis det står uafgjort langt hen i kampen.
- Så nøjes vi med det ene point, og så må vi se, om vi kan slå Færøerne i den sidste kamp.
Men vi vil gerne have det afgjort fredag, siger Niels Frederiksen.
Læs også:U21-landstræner: ’Jacob Bruun er et af de absolut største talenter’Når man snakker med spillerne, så lyder det som om, at kun en sejr tæller.
Men træneren maner til besindighed.
- Det kan være lidt farligt.
For det kan godt være, at vi skal være lidt mere modne i vores overvejelser og på et tidspunkt sige: Okay, et point er fint nok.
- Når kampen starter, så går vi efter at vinde.
Det gør vi.
Men vi skal tænke os om.
For der er ingen grund til at indkassere et dumt mål til sidst, fordi vi satser hele butikken, siger han.
Niels Frederiksen anerkender, at han råder over et godt hold, men han vil endnu ikke kalde det for et suverænt hold.
- Vi har nogle rigtigt dygtige spillere.
Men det er jo ikke sikkert, at de dygtige spillere udgør et suverænt hold.
Læs også:Dansk komet efter CL-scoring: 'Det er ikke helt gået op for mig'- Og vi er jo ikke mere suveræne i puljen, end at Polen ligger lige efter os med et point færre.
Og vi tabte 1-3 til dem dernede.
- Men vi synes, at vi har nogle spillere, som vil kunne gøre sig til EM.
Og vi går efter at slå Polen, så vi får det afgjort allerede fredag, siger Niels Frederiksen.
Kampen mellem Danmark og Polen fløjtes i gang fredag klokken 18 i Aalborg.
/ritzau/FacebookTwitterKopier link




https://www.dr.dk/nyheder/indland/efter-massiv-svindelsag-minister-aaben-aendre-satspulje-systemet-radikalt

Millionsvindel i SocialstyrelsenSe temaIndlandEfter massiv svindelsag: Minister åben for at ændre satspulje-systemet radikaltMai Mercado afventer lige nu to eksterne undersøgelser om mulig svindel for trecifret millionbeløb.
Af Emil Søndergård Ingvorsen11.
okt.
2018 kl.
19.
17Bemærk: artiklen er mere end 30 dage gammelLæs opDet kan ikke udelukkes, at vi kommer til at se store ændringer i det omstridte satspulje-system, efter at en 64-årig tidligere medarbejder i Socialstyrelsen angiveligt svindlede for cirka 111 millioner kroner over en årrække på 16 år.
Det siger børne- og socialminister Mai Mercado (K) på dagen, hvor partierne går i gang med at forhandle om dette års satspuljemidler.
Der har været en bevægelse, hvor man er gået ind den rigtige retning i forhold til at få et overblik.
Jeg tror dog, at der stadig er rum for forbedringMai Mercado- Det er tilsyneladende lykkedes en medarbejder i Socialstyrelsen at hive 111 millioner kroner ud.
Jeg følger det til dørs, og man er også nødt til at være åben for at ændre systemet – også radikalt, siger ministeren.
Læs også:Nyt retsmøde i svindelsag: To kvinder mistænkt for hæleriDet var tirsdags, at Mai Mercado meldte ud, at der angiveligt var foregået massiv svindel i styrelsen over en lang årrække.
På et pressemøde fortalte hun også, at ministeriet har bestilt to eksterne undersøgelser, som skal afdække forløbet.
Den første undersøgelse skal afdække, hvordan det overhovedet kunne ske, at kvinden kunne svindle for millioner uden nogens vidende, mens den anden undersøgelse skal forsøge at placere et ansvar for misseren.
Først herefter vil Mai Mercado kunne sige noget om, hvordan systemet eventuelt kan laves om.
Tidligere V-politiker med kras kritikSatspuljen er penge til initiativer til fordel for svage og udsatte grupper og personer.
I år er den samlede pulje på over 15 milliarder kroner.
Og det er penge herfra, som den 64-årige tidligere medarbejder angiveligt har overført til sig selv og blandt andet købt dyre heste.
Satspuljeordningen har tidligere mødt kritik.
Blandt andet kaldte statsrevisorerne for tre år siden ordningen for unødigt kompleks og bureaukratisk og sagde samtidig, at der manglede et samlet overblik over, hvilke ordninger satspuljen finansierer.
Den kritik gentog de igen i februar i år.
Oven på svindelsagen i Socialstyrelsen har Venstres tidligere socialordfører Eyvind Vesselbo afleveret noget af en svada.
- Hvis nogen politikere, ministre eller ordførere på socialområdet er overraskede, er det ren hykleri, sagde han.
Læs også:Tidligere socialordfører efter svindel i styrelse: Hvis nogen er overraskede, er det hykleriskIfølge Eyvind Vesselbo kunne den 64-årige mistænkte kvinde i sagen gennemføre det massive underslæb for mindst 111 millioner kroner, fordi der er rod i de statslige støttepuljer og tilskudssystemer til udsatte.
Mai Mercado siger, at hun forstår kritikken.
Men ifølge ministeren har meget ændret sig, siden Vesselbo sad som socialordfører.
Blandt andet har man allerede reageret på Rigsrevisonens og statsrevisorenes kritik, fortæller Mai Mercado.
- Vi har taget initiativ til, at der kommer større puljer, så vi ikke har denne her myriade af småpuljer, som bliver udbetalt.
Vi skal også sikre, at puljerne bliver udbetalt på bestemte tidspunkter, siger hun.
- Der har været en bevægelse, hvor man er gået ind den rigtige retning i forhold til at få et overblik.
Jeg tror dog, at der stadig er rum for forbedring.
SAGEN KORT•En 64-årig kvinde er efterlyst over hele verden via Interpol.
•I over 40 år arbejdede hun i Socialstyrelsen, hvor hun var en "betroet" medarbejder.
•Hun er mistænkt for igennem en periode på mindst 16 år - fra 2002 til i år - at have begået underslæb for omkring 111 millioner kroner.
Det var penge, som skulle være gået til nogle af landets svageste borgere gennem satspuljemidlerne.
•Pengene blev overført til hendes egen private konto.
•Svindlen blev først opdaget i begyndelsen af september i år.
Kvinden blev efterfølgende bortvist fra sit arbejde.
•Svindlen på omkring 111 millioner er foregået ved 274 overførsler til den ansattes egne private konti.
Det vil sige, at der gennemsnitligt er blevet overført 405.
000 kroner per overførsel.
•Bagmandspolitiet vurderer, at kvinden lige nu er i udlandet.
FacebookTwitterKopier link




https://www.dr.dk/nyheder/penge/analyse-derfor-er-aktierne-faldet

PengeAnalyse: Derfor er aktierne faldetStigende renter, ulmende handelskrig og politisk frygt rammer kurserne.
(ARKIV) Det danske aktiemarked lukkede i minus efter en turbulent dag.
Af Casper Schrøder11.
okt.
2018 kl.
19.
10Bemærk: artiklen er mere end 30 dage gammelLæs opJeg beklager på forhånd.
Nogle gange vil man bare gerne have et enkelt svar, og det ville jeg da også hellere end gerne give - hvis det altså gav mening.
Men i spørgsmålet om hvorfor aktierne dog er faldet, som de er, er der desværre ingen enstrengede forklaringer.
De danske aktier lukkede torsdag i minus for syvende dag i træk, og kurserne er på det laveste i halvandet år.
Den seneste uge er de faldet knap 10 pct.
Læs også:Turbulent dag på aktiemarkedet: Dansk aktiemarked lukker i minusPanikstemning eller krakfrygt er der endnu ikke tale om, men sådan et fald er heller ikke ligefrem hverdagskost.
Der er noget større på spil, som investorerne kæmper med at sluge.
Her er tre grunde til, at kurserne dykker:1.
Stigende renterDet er nogle af de helt store økonomiske tandhjul, der drejer i disse måneder på finansmarkederne.
Et af dem er stigende renter, der får aktierne til at falde.
Forklaring følger.
I et årti har renterne været presset helt i bund af rentesænkninger fra centralbanker i hele verden.
Hvis man for eksempel har sat sine penge i en statsobligation, så har der ikke været de store summer i renteafkast.
I Danmark har vi ligefrem haft statsobligationer med negativ rente.
Det har fået investorerne til at pejle sig mod andre investeringer – og det har skabt rift om aktierne, der er steget i pris på grund af efterspørgslen.
Men det ændrer sig nu, først og fremmest i USA, hvor centralbanken i takt med en stadig mere overbevisende økonomisk vækst er begyndt at hæve renterne.
Det har på det seneste fået renten på amerikanske statsobligationer til at passere 3 procent, og det har fået mange investorer til at overveje deres retning.
Læs også:Danske Banks nedtur på børsen fortsætter: 'Det kan blive farligt for banken'Pludselig begynder investorerne at øjne profitmuligheder i obligationsinvesteringer igen.
Derfor flytter de deres penge fra aktier til obligationer, og det får aktierne til at falde.
2.
Ulmende handelskrigEt andet økonomisk tandhjul, der drejer, er de globale økonomiske relationer.
Her er USA igen i centrum med en ulmende handelskrig med Kina.
USA’s præsident, Donald Trump, føler sig snydt på landets vegne, fordi USA køber væsentligt flere varer af Kina end omvendt.
Han vil have Kina til at åbne for bedre adgang for amerikanske virksomheder, og derfor har han hævet toldsatserne på en lang række kinesiske varer i USA.
Kina har så svaret igen ved også at forhøje en række toldsatser.
Læs også:Amerikanske myndigheder sagsøger Tesla-chef: Aktierne rasler nedKonflikten mellem USA og Kina er dårligt nyt for virksomheder, der ser deres handel blive presset af nye barrierer mellem landene.
Samtidig sænkede Den Internationale Valutafond denne uge sin forventning til væksten i verden med direkte henvisning til den risiko, som konflikten udgør.
Det står efterhånden klart for alle, at dette ikke bare er en krig på ord, men også handler om konkrete pengestrømme.
I den situation skæver mange investorer nervøst til deres aktiebeholdninger – og en del af dem ryster så meget på hånden, at de vælger at sælge nogle af deres aktier fra for at skærme sig mod risikoen.
3.
Politisk knasDen sidste forklaring på de seneste aktiefald er ikke noget økonomisk tandhjul, men beskrives bedst som grus i maskineriet på finansmarkederne.
Grus, der kastes af politikere.
Hvis ikke de stigende renter eller den ulmende handelskrig giver investorerne nok at tænke over, så er der flere politiske forhold, der kan holde dem vågne om natten.
Italien er med et nyligt fremlagt statsbudget med underskud og nogle særdeles optimistiske vækstforventninger raget uklar med EU, der advarer åbent om, at landet kan blive det næste Grækenland.
Læs også:Aktionærer straffer Danske Bank efter hvidvask-undersøgelse og topchefs exitDatoen for Brexit nærmer sig, uden at der tegner sig nogen aftale mellem Storbritannien og EU.
Donald Trump er fortsat god for uforudsigelige udtalelser, der sender chok gennem markederne.
Senest med direkte kritik af USA’s centralbank for planerne om at sætte renterne yderligere op den kommende tid, der af mange læses som et frontalangreb på institutionens uafhængighed.
FacebookTwitterKopier link




https://www.dr.dk/nyheder/indland/udflyttede-styrelser-oplever-medarbejderflugt-forsoeger-forgaeves-holde-fast-i

Flytning af statslige arbejdspladserSe temaIndlandUdflyttede styrelser oplever medarbejderflugt: Forsøger forgæves at holde fast i ansatteFlere styrelser er hårdt ramt af opsigelser, siden regeringen præsenterede anden udflytningsrunde af statslige arbejdspladserAf Thea Deleuran Müller og Adnan Sircic11.
okt.
2018 kl.
19.
00Bemærk: artiklen er mere end 30 dage gammelLæs opOver hver tredje medarbejder har enten opsagt deres stilling eller fundet et nyt job internt, så de ikke skal flytte med deres arbejde til provinsen.
Det viser en stikprøve, DR Nyheder har foretaget, blandt 12 af de styrelser, der skal flytte ud som led i regeringens anden udflytningsplan Bedre Balance II.
Tilsammen har styrelserne over 900 medarbejdere.
Det på trods af at flere af styrelserne har set på erfaringerne fra første flytterunde og har sat et massivt fastholdelsesarbejde i gang.
Det har man blandt andet haft hos Forsyningstilsynet, hvor 83 medarbejdere skal rykke fra København til Frederiksværk i Nordsjælland - men 24 har allerede opsagt deres stilling og rykker derfor ikke med.
Og det er en markant større udskiftning end normalt, fortæller direktør i tilsynet, Carsten Smidt:- Det kan gå ud over vores opgaveløsning i en periode, når vi oplever en så stor opsigelsesrate, som vi gør, lyder det fra direktøren.
- Vi er jo et hus, hvor der er brug for specialister - og specialister kan være svære at finde.
For at stoppe styrtblødningen i antallet af opsigelser har direktøren tilbudt alle medarbejdere én fast hjemmearbejdsdag.
De har fleksibel mødetid.
Og så kan de trække en time af tog-turen og en halv time af biltransporten fra som arbejdstid.
Ledelsen undersøger også muligheden for at arrangere en fælles bustransport fra København til de nye lokaler i Frederiksværk.
- Jeg håber, at det kan være med til at fastholde de gode kompetencer, som der er i huset her, så vi kan blive ved med at gøre vores arbejde rigtig godt.
Også når vi flytter, siger direktør Carsten Smidt.
Tilsynet skal først flytte adresse i slutningen af 2019, og direktøren kan ikke udelukke, at der vil tikke flere opsigelser ind, desto tættere vi kommer på flyttedatoen.
Men ledelsen hos Forsyningstilsynet vil gå langt for at holde på medarbejderne, lyder det fra Carsten Smidt.
- Vi har den samme mængde - og faktisk flere - opgaver, vi skal løse i den kommende tid, end vi har haft tidligere.
Der har vi brug for den kompetence, som der er i huset her.
DJØF: De fleste flytter ikke medDet er ikke kun hos Forsyningstilsynet, der er sat et massivt fastholdelsesarbejde i gang.
Det samme har man hos eksempelvis Miljøstyrelsen og Udlændingestyrelsen.
Hvad medarbejderne tilbydes er forskelligt fra arbejdsplads til arbejdsplads, men ligemeget hvad de tilbydes, bliver det en meget stor udfordring at fastholde folk, lyder det fra Sara Vergo, der er formand for DJØF Offentlig:Bedre Balance IIFinansministeriet forventer, at udflytningerne af de forskellige arbejdspladser samlet set kommer til at koste 550 millioner kroner.
Det bliver i denne runde væsentlig dyrere at flytte den enkelte arbejdsplads end i første runde ifølge ministeriets egne beregninger, og det skyldes blandt andet sidemandsoplæring.
- Selvom man tilbyder pendlerordninger, er det bare ikke nok for at få folks familier til at hænge sammen.
- Hvis man skal nå hjem og hente ungerne i institutionen, så hjælper det ikke at få en fastholdelsesbonus i sidste ende.
Og følgerne af det kan mærkes ude på de forskellige arbejdspladser, lyder det fra Sara Vergo.
- Der er ingen tvivl om, at når så mange mennesker vælger ikke at flytte med, så giver det et stort videns- og erfaringstab i organisationerne.
Trods den brave kamp for at fastholde medarbejdere rundt omkring, tror formanden, der vil komme flere opsigelser, når de forskellige flyttedatoer kommer tættere på - også selvom folk elsker deres arbejde:- Jeg er overhovedet ikke i tvivl om, at vi vil se mange flere opsigelser frem mod flyttedatoen nærmer sig.
De fleste flytter ikke med.
Det vil jeg allerede nu vove at påstå, fordi det siger erfaringerne fra de tidligere flytteomgange, siger hun.
Minister: Danmark skal i balanceAnden runde af udflytning af de statslige arbejdspladser blev præsenteret af statsminister, Lars Løkke Rasmussen (V) og minister for offentlig innovation, Sophie Løhde (V) tilbage i januar i år.
Selvom der er denne markante stigning i opsigelser, holder minister Sophie Løhde fast i, at det er det rette for at få Danmark i balance, lyder det:- Først og fremmest er det vigtigt at sige, at vi har flyttet arbejdspladser og vi flytter ikke medarbejdere, siger hun og fortsætter:- Jeg har egentlig stor forståelse for, at der er mange for hvem det er en svær, men også stor beslutning at skulle flytte både sig selv og hele sin familie fra ens vante miljø.
Flere af styrelserne siger til os, at deres produktivitet vil falde og sagsbehandlingstiderne vil stige på grund af den store medarbejderflugt.
Er du ikke bekymret over det?
- Vi har aldrig nogensinde lagt skjul på, at når man gennemfører Danmarkshistoriens største flytterunde, ikke bare i én omgang med i to runder, så vil man tabe noget flyvehøjde, mens denne her øvelse på begår.
Er det fair over for skatteyderne at bruge så mange penge på fastholdelse, når det tilsyneladende ikke har den store effekt?
- Det der er vigtigt for regeringen, er, at vi får et Danmark i bedre balance.
At det ikke bare er en naturgivet ting, at alle statslige arbejdspladser er beliggende i København.
- Så siger det sig selv, at det har nogle omkostninger, når man flytter arbejdspladser.
Det gør det jo også, når man flytter som privatperson.
FacebookTwitterKopier linkEmner:Lars Løkke Rasmussen (politiker)|Sara Vergo (fagforeningsleder)|Venstre|København|Arbejdsmarked




https://www.dr.dk/nyheder/indland/eksperter-derfor-er-det-saa-svaert-fjerne-kraenkende-videoer

Unge sigtet i børnepornosagSe temaIndlandEksperter: Derfor er det så svært at fjerne krænkende videoerDet kan være en næsten umulig opgave at få kontrol over billeder på sociale medier, pornosider og det mørke net.
Pornosider er et af de steder, hvor det er svært at få materiale fjernet.
Af Mark Lindved Norup11.
okt.
2018 kl.
18.
58Bemærk: artiklen er mere end 30 dage gammelLæs opInternettet er et uregerligt sted, og når først et billede eller et stykke information er havnet der, kan det være en noget nær umulig opgave at få det slettet igen.
Den kamp har hovedpersonen i Umbrella-sagen kæmpet siden 2015.
En video af hende med seksuelt krænkende indhold er blevet delt tusindvis af gange.
Læs også:Overblik: Sådan er det gået i prøvesagerne om deling af krænkende videoKampen for at få den fjernet har hun kæmpet alene uden den store hjælp fra ordensmagten, som hun mener har ’udført et virkelig utilstrækkeligt politiarbejde’ i forsøget på at hindre spredningen af de intime billeder.
Men hvad kan man så gøre, hvis man havner i en situation, hvor de forkerte billeder pludselig er kommet i hænderne på world wide web?
Det giver tre eksperter herunder deres bud på.
Sociale medierDelingen af det krænkende materiale vil som oftest tage sin begyndelse på de sociale medier.
Selvom de multinationale giganter har ry for at være notorisk svære at komme i kontakt med, så er den gode nyhed, at det faktisk kan betale sig at forsøge.
Det nytter rent faktisk, og det har jeg også oplevet i flere sager, hvor skaden er blevet begrænset.
Peter Kruse, IT-sikkerhedsekspertDet siger Peter Kruse, der er medstifter af virksomheden CSIS, der beskæftiger sig med IT-sikkerhed.
- Det nytter rent faktisk, og det har jeg også oplevet i flere sager, hvor skaden er blevet begrænset.
Hvis der er tale om krænkende materiale, så er de ofte gode til at validere det og så fjerne det.
Læs også:Pigen fra 'Umbrella-sagen' står frem: Politiet gjorde intet for at stoppe video- Skulle man blive opmærksom på, at den slags bliver delt i det skjulte på de sociale medier - fx i private grupper, hvor ikke alle har adgang - kan de sociale medier også få adgang til det og fjerne det.
Facebook kan nemlig gå ind og sætte en form for teknisk dna på bestemte videoer og billeder, der gør, at videoerne bliver blokeret på alle Facebooks platforme.
- Hvis de præcist ved, hvordan en video ser ud, vil de aktivt kunne gå ind og blokere det - så når andre sender noget, for eksempel via Messenger, vil det faktisk ikke blive vist hos modtageren, siger han.
PornohjemmesiderDer er mange af dem, og de er populære.
Sidste år havde en side som pornhub.
com ifølge eget udsagn mere end 28 milliarder besøgende.
Advokat Miriam Michaelsen, der også er stifter af foreningen Digitalt ansvar, siger:Mange af de her pornosider afviser at udlevere oplysninger om krænkeren, med mindre det er politiet, der henvender sig.
Miriam Michaelsen, advokat- Problemet er, at den krænkede ofte står i en enormt presset og psykisk udfordrende situation, når de finder ud af, at materialet ligger på sådan en hjemmeside.
Ofte får de en storm af henvendelser fra folk, der forsøger at true dem til at sende flere billeder.
Læs også:Rektorer: Unge ved ikke, hvor skadeligt det er at sende intime fotos af andre- Mange af de her pornosider afviser at udlevere oplysninger om krænkeren, med mindre det er politiet, der henvender sig.
- Man skal derfor dokumentere alt og gemme det.
Lav screenshots, gem korrespondancer og alt, du falder over, selvom man måske har mest lyst til at glemme det.
- Anmeld det til de hjemmesider, der har det liggende, og kræv det fjernet.
Nogle er blevet bedre til at fjerne billeder og video med ansigtsgenkendelse, men det er langt fra alle.
- Anmeld det til politiet, kræv at få en advokat, og kræv at de stopper delingerne.
Det er ikke sikkert, at de gør det, men så har du krævet det.
Det mørke netPå internettet bagside findes 'Det mørke net', hvor alt handles og deles i ly for regler og under anonymitet.
Hvis man forsøger at få fjernet det, risikerer man måske endda at gøre sig interessant og fremprovokere en reaktion, som ellers kunne være undgået.
Carsten Nielsen, DR's tech-korrespondentI den underskov, hvor alt fra våben, stoffer og lejemord kan bestilles, siger det sig selv, at det er svært at få sat en stopper for krænkende materiale, der ender der, lyder det nedslående budskab fra DR's tech-korrespondent Carsten Nielsen.
- Som enkeltperson skal man nok ikke gøre sig de store illusioner om at få fjernet noget derfra.
Det knap så gode råd må være at se, om man kan lære at leve med det, og så håbe på at myndighederne af alle mulige andre grunde lægger det ned.
Læs også:Politiet nølede: Sexvideoer nåede 5.
000 på to år- Hvis man forsøger at få fjernet det, risikerer man måske endda at gøre sig interessant og fremprovokere en reaktion, som ellers kunne være undgået.
- Legale platforme som Youtube og Facebook er måske tunge at danse med og kan ikke nødvendigvis hjælpe, men de anerkender, at det er forkert.
Det er ikke sikkert, det forholder sig sådan, hvis man skal igennem nogle skumle servere i Rusland.
FacebookTwitterKopier link




https://www.dr.dk/nyheder/regionale/nordjylland/frivillige-mod-madspild-har-mange-munde-maette-vi-har-brug-hjaelp-og

NordjyllandFrivillige mod madspild har mange munde at mætte: Vi har brug for hjælp og pengeOrganisationer, der indsamler og fordeler overskudsvarer, savner opbakning fra politikere og fødevareleverandører.
Tina Viberg kigger efter råvarer hos Nordjysk Fødevareoverskud i Aalborg.
Af Klaus Videbæk og Simon Brix Frederiksen11.
okt.
2018 kl.
18.
45Bemærk: artiklen er mere end 30 dage gammelLæs op- Der er stakkevis af brød, der er blomster, frugt og grøntsager og kartofler en masse.
Ordene kommer fra Bente Schjødt, der er leder og initiativtager til Nordjysk Fødevareoverskud.
Hun viser nu rundt i organisationens lagerhal i Aalborg Øst, hvor der hver dag bliver leveret papkasser fyldt med madvarer, der af den ene eller anden grund er kommet i overskud andre steder – og nu kan deles ud til trængende.
Det betyder, at jeg faktisk kan servere mad til mine børn resten af måneden.
Tina Viberg, StorvordeI gennemsnit udleveres der her 17 ton overskudsmad om måneden, og faktisk kunne der deles endnu mere ud, hvis der var flere ressourcer til rådighed, fortæller hun.
Læs også:Lokale initiativer mod madspild popper op: Fyld posen for en 10’erFlexjobber fra Storvorde Tina Viberg tilhører en af de familier, der jævnligt tager imod fødevarer på stedet.
- Det betyder, at jeg faktisk kan servere mad til mine børn resten af måneden, siger hun.
- Jeg er flexjobber og har ikke en skidestor løn.
Og når vi holder efterårsferie i næste uge, kan vi tage en bustur et sted hen, fordi jeg kan spare (på maden, red.
)I gennemsnit kommer der 25 familier om dagen, men når det er begrænset, hvor mange man kan hjælpe i det lange løb, så skyldes det, at stadig flere henvender sig, og at stedet stort set kun hviler på frivillige hænder.
Det gør det mere skrøbeligt, mener Bente Schjødt.
- Vi kan ikke blive ved med at klare det med frivillig arbejdskraft.
Og som det ser ud lige nu, kan vi godt bruge meget mere mad.
Kampen mod madspild i Danmark hviler på frivillige skuldre og velmenende danskere, men det kan ikke blive ved.
Selina Juul, Stop Spild Af MadBehovet er stortAf samme årsager har Nordjysk Fødevareoverskud nu henvendt sig til Aalborg Kommune for at få øget bevillingen, så man får råd til at lønne to medarbejdere, der kan hjælpe med den daglige drift og kontakt til større virksomheder.
- Vi er i hvert fald nødt til at gøre noget for, at det her kan fortsætte, siger Bente Schjødt.
Hun understreger, at foreningen er taknemmelig for de 200.
000 kroner, man i dag modtager fra Aalborg Kommune.
Læs også:QUIZ Hvor længe kan din dåsemad holde sig?
Men det kræver mere, hvis behovet for gratis fødevarer skal dækkes.
Hos Aalborg Kommune roser rådmand for kultur og sundhed Mads Duedahl (V) foreningen for deres arbejde og kalder det et ’godt og sympatisk projekt’.
Men umiddelbart er han ikke klar til at afsætte flere penge af til Nordjysk Fødevareoverskud, som er en del af kommunens frivilligpulje.
- Hvis vi skulle imødekomme ønsket om to fastansatte medarbejdere, så skulle vi bruge 40 procent af hele puljen på det her ene projekt, og det ville være noget, der gik fra sorggrupper, voksenvenner og mange andre gode initiativer, siger han.
Fødevareleverandører bør støtteI stedet mener han, at de lokale madspilds- og fødevareoverskudsorganisationer bør gå sammen om og kæmpe for, at initiativerne bliver en del af regeringens satspulje, som hvert år fastsættes i forbindelse med finanslovsforhandlingerne på Christiansborg.
Det er ikke nogen dum ide, siger stifter og bestyrelsesformand for foreningen Stop Spild Af Mad, Selina Juul.
Læs også:Foreningen Stop Spild Af Mad: Børnefamilier har ikke ændret adfærdHun mener samtidig, at virksomheder og forretninger i branchen bør sætte penge af til en fond, der kan hjælpe med at finansiere uddelingen af fødevarer.
- Virksomheder skal bruge penge på at komme af med det ’affald’, de har i overskud, så i virkeligheden sparer de penge ved for eksempel at give deres mad til Nordjysk Fødevareoverskud.
Hvorfor opretter man ikke en fond i Danmark, som delvist er støttet af de store fødevarevirksomheder og måske også af Folketinget?
, siger hun.
Ifølge Stop Spild Af Mad står detailhandlen for et årligt madspild på 163.
000 ton.
Og det er mere, end hvad de frivillige i organisationerne kan håndtere alene.
- Kampen mod madspild i Danmark hviler på frivillige skuldre og velmenende danskere, men det kan ikke blive ved.
Det er på tide, at vi får en stor fond, hvor vi kan søge om penge, siger Selina Juul.
Det socialdemokratiske folketingsmedlem Orla Hav vil gerne erkende, at der skal gøres noget politisk for kampen mod madspild.
Men penge vil han ikke love.
- Det står på vores to do-liste at gøre noget ved det her.
Men om det er penge eller en anden organisering, det ved jeg ikke.
Men det kan ikke blive ved at hænge på frivillige hænder, siger Orla Hav.
FacebookTwitterKopier linkEmner:Mads Duedahl (politiker)|Selina Juul (aktivist)|Venstre|Fødevarer|Aalborg




https://www.dr.dk/nyheder/penge/turbulent-dag-paa-aktiemarkedet-dansk-aktiemarked-lukker-i-minus

PengeTurbulent dag på aktiemarkedet: Dansk aktiemarked lukker i minusStore udsving på ledende dansk aktie-indeks vil fortsætte, vurderer analytiker.
Af Signe Mai Vilsbøll11.
okt.
2018 kl.
18.
09Bemærk: artiklen er mere end 30 dage gammelLæs opFor syvende dag i træk lukker det ledende danske aktieindeks, C25, i minus med et fald på 0,53 procent.
Der var ellers i kort tid håb for, at indekset ville slutte torsdagens aktiesalg i plus.
Tal fra USA viste nemlig, at inflationen aftog mere end forventet i september, og samtidig begyndte rygter om eventuelt frasalg af den danske smykkegigant Pandoras forretning at svirre.
- Man kan roligt sige, at dagen på aktiemarkedet har været turbulent.
Det startede skidt, så blev det lidt værre, og nu er vi landet i et lille minus efter at have ligget lige omkring nul kort før lukketid, siger aktieanalysechef i Sydbank, Jacob Pedersen.
Læs også:Danske aktier oplever stort fald for syvende dag i trækFald på de amerikanske markederDe seneste syv dages udvikling på det danske aktiemarked er blevet udløst af store kursfald på de amerikanske markeder.
- Vi kan ikke dukke os for de effekter, der er rundt om i verden.
Når aktierne falder i USA og Asien, så falder de også i Danmark.
Herhjemme har vi aktier, der er dyrt prisfastsat, og det er dem, investorerne skiller sig af med i øjeblikket, lyder det fra Jacob Pedersen.
Årsagen til kursfaldene i USA, der påvirker både europæiske og asiatiske markeder, skal ifølge Jacob Pedersen findes i investorernes tvivl omkring inflation og renter.
Flere amerikanere er i job, lønningerne stiger og bekymringen for, at en overophedning er i gang, har fået den amerikanske centralbank til at hæve renten i USA flere gange i år.
- Den slags sætter sine spor i aktiemarkedet, fordi ingen kender vækstudsigterne for 2019.
Rentestigninger kan dæmpe farten i amerikansk økonomi, påpeger Jacob Pedersen.
Mindre fald end ventetFaldet på de amerikanske markeder er dog i dag mindre end ventet.
Mens der var lagt op til fald på omtrent 1 procent tidligere torsdag, faldt S&P 500-indekset efter kort tids handel kun med 0,1 procent.
Nasdaq bakkede marginalt med 0,04 procent, og Dow Jones-indekset faldt med 0,2 procent.
Og klokken 18 dansk tid ligger de amerikanske aktier under det forventede fald på 1 procent.
Aktieanalysechef hos Sydbank, Jacob Pedersen mener, at de nye tal fra USA, der viser aftagende inflation, har haft stor betydning efter fem dage med fald på de amerikanske markeder.
Det er ifølge ham med til at berolige investorerne.
Betyder det, at vi snart kan forvente stigninger på aktiemarkedet?
- Den nervøsitet, der har været på markedet den seneste tid, er det ikke noget, der bare sådan forsvinder.
Nervøsiteten vil fortsætte med at være der.
Det samme vil de store udsving, siger Jacob Pedersen.
FacebookTwitterKopier linkEmner:USA|Økonomi|Samfundsøkonomi|Sydbank|Jacob Pedersen (analytiker)




https://www.dr.dk/nyheder/udland/ebola-udbrud-fordoblet-paa-en-uge-i-dr-congo-noedhjaelp-stoppet-af-krig

UdlandEbola-udbrud fordoblet på en uge i DR Congo: Nødhjælp stoppet af krigOktober har budt på over dobbelt så mange daglige udbrud som september.
Tilbage i august var der bedre mulighed for, at myndigheder og nødhjælpsorganisationer kunne bekæmpe sygdommen.
Her kontrollerer en congolesisk sundhedsmedarbejder temperaturen på en kvinde nær Beni.
Af Peter Boier11.
okt.
2018 kl.
18.
06Bemærk: artiklen er mere end 30 dage gammelLæs opDR Congo er for tiden ramt af et nyt udbrud af ebola, og antallet af dødsfald og smittede eskalerer voldsomt.
Antallet af nye udbrud om dagen er mere end fordoblet siden september.
Sådan lyder den ildevarslende melding fra IRC (The International Rescue Committee, red.
), der arbejder for at forhindre sygdommen i at sprede sig.
I alt har organisationen indtil nu registreret 194 tilfælde af sygdommen og 120 dødsfald deraf i det nuværende udbrud i DR Congo.
Men det er eskaleret i begyndelsen af oktober.
IRC har kunnet registrere 33 nye tilfælde af sygdommen og 15 dødsfald fra 1.
til 9.
oktober - og det står i skarp kontrast til de 41 nye tilfælde og 27 dødsfald i hele september.
En krigszone i udbrudProblemet er, at området omkring Beni i det østlige DR Congo, hvor det nuværende udbrud centrerer sig, er en aktiv krigszone.
Det fortæller DR's Afrika-korrespondent, Søren Bendixen.
- Dette udbrud har længe været et, man har frygtet meget.
Modsat tidligere udbrud foregår det i en aktiv krigszone, og det er nok derfor, vi ser en kraftig stigning lige her.
For her kan myndighederne og nødhjælpsorganisationer ikke nå frem.
Konflikten har haft mange dødsfald.
Her sørger en mor i Beni over sine to sønner, der angiveligt blev dræbt af en lokal gruppe den 5.
oktober.
Der er hård kamp i området, hvor man mener, at flere end 100 forskellige bevæbnede militser hærger.
Derfor har nødhjælpsorganisationer som Læger Uden Grænser, Røde Kors og WHO været nødt til at suspendere indsatsen midlertidigt.
- Det er det værst tænkelige scenarie, vi ser.
Det så faktisk ud som om, at man havde kontrol over situationen, og der var meget få nye dødsfald.
Men udbruddet har nu fået ny styrke, og det er meget bekymrende, siger hanDerfor bliver ebola ved med at vende tilbageDet nuværende udbrud i DR Congo er det tiende af slagsen, og ifølge Verdenssundhedsorganisationen, WHO, vil det højst sandsynligt vare tre-fire måneder.
Der er samtidig risiko for, at det spreder sig til Uganda og Rwanda, oplyser WHO.
Astrid Opstrup er sygeplejerske hos Læger uden Grænser og har arbejdet med ebola.
Hun var i Sierra Leone i 2014 og i DR Congo i år for at hjælpe mod sygdommen.
Hun forklarer, at ebola altid begynder hos dyr.
- Mennesker kan ikke bære ebola i længere tid, så vi ved, at det er dyr, der er bærere af smitten.
Det er for eksempel flagermus eller aber, der måske spiser en bid af et stykke frugt, som falder på jorden, hvorefter mennesker måske spiser frugten.
En congolesisk sundhedsarbejder med den ebolavaccine, man har fremstillet siden det store udbrud i 2014.
Og derigennem får man sygdommen.
Mellem mennesker smitter den derimod gennem kontakt.
- Ebola er så farlig, da den er meget lig influenzaer eller malaria i de tidlige stadier.
Der går derfor lang tid, før man ved, at det er ebola - og det er derfor, at den er så farlig.
Derefter angriber ebola organerne og skaber organsvigt.
I sidste ende kan den skabe blødningsfeber.
Jeg har set folk bløde ud af tænderne eller i øjnene, forklarer hun.
Det er svært at sige, hvorfor at DR Congo har haft så mange udbrud.
- Der er en risiko for, at der er et dyr, der hele tiden har smitten og derfor kan blive ved med at føre sygdommen videre, siger Astrid Opstrup.
Kostbare erfaringerSøren Bendixen tror dog ikke, at udbruddet ender i en reel epidemi.
Man har simpelthen gjort sig for mange erfaringer fra andre udbrud til, at man når det punkt, fortæller han.
- Myndighederne har prøvet det før.
Det er det 10.
udbrud i DR Congo, og de står ikke alene med det.
Store nødhjælpsorganisationer er ekstremt involverede i landet og har bygget erfaring op.
- Man gjorde sig kostbare erfaringer i det store ebolaudbrud, hvor 10.
000 døde.
Og det erfaringsgrundlag betyder, at hvis man kunne få adgang, ville man have gode muligheder for at stoppe spredningen.
Et andet udbrud blev hurtigt afblæst, da man kunne isolere de berørte og vaccinere omkring dem.
- Det var ekstremt effektivt.
Astrid Opstrup er også optimistisk og fremhæver medicinske fremskridt:- Vi har allerede nu flere behandlingsmuligheder, som vi ikke havde i 2014.
Og der er mere på vej omkring vacciner, som man allerede nu bruger.
Og det er jo med vacciner, at man udrydder sygdomme.
FacebookTwitterKopier link




https://www.dr.dk/nyheder/politik/sf-kraever-svar-fra-loehde-om-danske-bank-kontrakt-vi-er-til-grin-vores-egne-penge

PolitikSF kræver svar fra Løhde om Danske Bank-kontrakt: 'Vi er til grin for vores egne penge'Innovationsminister Sophie Løhde kaldes i samråd efter indgåelse af kontrakt med Danske Bank.
SF's Lisbeth Bech Poulsen kalder nu innovationsminister Sophie Løhde i samråd for blandt andet at få svar på, om regeringen allerede før indgåelsen af kontrakten med Danske Bank vidste, at det var den eneste bank, der kunne varetage opgaven.
Af Theis Lange Olsen og Anja Westphal (Interview)11.
okt.
2018 kl.
18.
06Bemærk: artiklen er mere end 30 dage gammelLæs opDet skriger til himlen.
Sådan lyder reaktionen fra SF, efter at regeringen har indgået kontrakt med skandaleramte Danske Bank, der i de næste fire år fortsætter med at styre alle statens daglige ind- og udbetalinger - eksempelvis udbetalinger af løn.
- Vi er til grin for vores egne penge.
Verdens øjne hviler på os, og vi har en regering, der siger, at det er vigtigt at genoprette tilliden til Danmark.
Og så vælger man Danske Bank som statens bank.
Det skriger til himlen, siger finans- og erhvervsordfører Lisbeth Bech Poulsen (SF).
Hun kalder det "et slag i luften", at regeringen har sikret sig muligheden for at trække sig fra kontrakten, hvis Danske Bank skulle få en dom for hvidvask.
Læs også:Sophie Løhde om millionkontrakt til Dansk Bank: 'Min opgave er ikke at dømme'- Det er jo ligegyldigt, at vi kan komme ud af kontrakten, hvis ikke vi kan få et alternativ, siger Lisbeth Bech Poulsen med henvisning til, at det alene var Danske Bank, der bød på opgaven med at være statens betaler.
SF kalder nu innovationsminister Sophie Løhde i samråd for blandt andet at få svar på, om regeringen allerede før indgåelsen af kontrakten med Danske Bank vidste, at det var den eneste bank, der kunne varetage opgaven.
- Hvis man laver en kontrakt, der er formuleret på en sådan måde, at der er nogle særlige krav, så kan det i sidste ende kun være én bank, der kan opfylde det.
Det er jeg ikke sikker på er sket, men det skal vi have undersøgt, siger Lisbeth Bech Poulsen.
DF: Dyrere med nyt budI Dansk Folkeparti forstår erhvervsordfører Hans Kristian Skibby (DF) godt, hvis skatteborgerne undrer sig over, at regeringen har takket ja til tilbuddet fra Danske Bank.
- Men alle er uskyldige, indtil det modsatte er bevist.
Og vi ved ikke, hvor lang tid der kan gå, før der kommer en afgørelse fra bagmandspolitiet.
Der kan meget vel gå fire år, før vi ser slutningen på den sag, siger Hans Kristian Skibby.
Han forudser, at det vil blive dyrere for skatteborgerne, hvis en anden bank end Danske Bank skal håndtere opgaven med at være statens betaler.
Læs også:Danske Bank vinder millionkontrakt med statenDer er nemlig store omkostninger forbundet med at implementere de systemer, der er nødvendige for at kunne udbetale så store beløb måned efter måned, lyder det.
- Det betyder nok alt andet lige, at en ny budgiver vil komme med et dyrere bud, fordi de skal til at investere i den her implementeringsproces.
Så det vil blive dyrere for de danske skatteborgere, hvis der kommer et nyt udbud, siger Hans Kristian Skibby.
Socialdemokratiets erhvervsordfører, Morten Bødskov, mener, at det er rigtigt at takke ja til tilbuddet fra Danske Bank, men han understreger, at kommer der en dom for hvidvask, så ryger banken på porten.
- Det må selvfølgelig have konsekvenser, hvis Danske Bank bliver dømt for hvidvask, men indtil da synes jeg, det her er den rigtige måde at håndtere det på, siger han.
Ifølge innovationsminister Sophie Løhde (V) var Danske Banks tilbud konkurrencedygtigt, og hun understreger samtidig, det ikke er hendes opgave at dømme en bank.
Hun oplyser desuden, at Jyske Bank varetog opgaven som statens betaler fra 2001 til 2007.
FacebookTwitterKopier link




https://www.dr.dk/nyheder/kultur/film/giftig-til-danske-biografer-uhyggelig-skurk-er-landet

TroldspejletSe temaFilm og serierFor giftig til danske biografer?
Uhyggelig skurk er landetMarvel-skurken Venom har fået sin egen film med en stjernehovedrolle.
Se Troldspejlets anmeldelse i videoen.
Af Troldspejlet / Jakob Stegelmann og (video) Troels Møller11.
okt.
2018 kl.
18.
00Bemærk: artiklen er mere end 30 dage gammelLæs opTilbage i 80'erne undrede mange tegneserielæsere sig nok lidt over den drejning, Spider-Man-serien tog.
Især da han fik en ny dragt, som kunne tænke selv, og som tilmed havde onde hensigter.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Men idéen holdt, og snart fik dragten sit eget liv som et slibrigt, frådende væsen, der overtog journalisten Eddie Brocks krop.
Han fik navnet Venom.
Men kan Venom også bære sin egen film?
Det har Sony satset på - med Tom Hardy i hovedrollen - for de ejer Spider-Man-delen af Marvel-universet.
Den første uges omsætning i USA tyder på en stor succes, og nu har filmen dansk premiere.
I videoen øverst kan du se, hvad Troldspejlet mener om Venom-filmen.
FacebookTwitterKopier link




https://www.dr.dk/nyheder/kultur/boeger/bog-om-vred-kvinde-foeltes-helt-forkert-forfatteren-den-gider-jeg-ikke-skrive

BøgerBog om vred kvinde føltes helt forkert for forfatteren: Den gider jeg ikke skrive færdig, mand!
!
Kathrine Marie Guldagers nye roman var egentlig alt det, hun ikke kan lide.
.
.
Katrine Marie Guldager er især kendt for sine lange slægtsromaner.
Hendes seneste er en helt anden historie.
Af Michelle From Hoxer11.
okt.
2018 kl.
17.
50Bemærk: artiklen er mere end 30 dage gammelLæs op- Det var slet ikke meningen, at jeg skulle skrive denne her bog, siger forfatter Katrine Marie Guldager om 'Bjørnen'.
I starten tænkte jeg: ’åh, hvor er den latterlig den roman, den gør jo alt det, jeg ikke kan lide’.
Katrine Marie Guldager, forfatterBogen, som udkom for nylig, handler om en frustreret, midaldrende kvinde, der flygter op i familiens afsidesliggende hus i Sverige.
Historien kom til Katrine Marie Guldager, mens hun egentlig forsøgte at skrive en helt anden roman.
- Jeg har skrevet de her lange romaner, som sætter individet ind i en større sammenhæng.
Men lige pludselig kunne jeg bare mærke, at motoren var gået i stå, siger Katrine Marie Guldager, der især er kendt for ’Køge-krøniken’, en slægtshistorie over seks romaner.
Lyt til BogselskabetAnne Glad er vært for DRs litteraturpodcast 'Bogselskabet'.
I hver episode inviterer hun en kendt dansk forfatter til at fortælle om sin seneste bog og om skriveprocessen.
Hør episoden med Katrine Marie Guldager på Bogselskabets side.
Hvis du abonnerer på Bogselskabet via DRs radioapp og iTunes, får du automatisk nye episoder.
- Jeg var frustreret over, at jeg ikke kunne komme videre med den rigtige bog.
Og så sad jeg og forestillede mig, at jeg var en desperat kvinde - hvad jeg jo sådan set også var – og at man bare tog afsted fra det hele, fortæller hun.
Virkelig meget modstandHovedpersonen Vibeke, kaldet ’Vibse’, i ’Bjørnen’ har brug for at komme væk, langt væk.
Hun er lige blevet fyret fra sit job som gymnasielærer, hendes datter er flyttet hjemmefra – og hendes mand Lars, som hun konsekvent kalder ’Bent’, går hende voldsomt på nerverne.
Han er simpelthen for forstående.
Men den type historie er ikke noget, Katrine Marie Guldager normalt ville interesse sig for, fortæller hun:- I starten tænkte jeg: ’åh, hvor er den latterlig den roman, den gør jo alt det, jeg ikke kan lide’.
Det er sådan her og nu og en kvinde - hvad tænker hun, og hvad føler hun og hvad spiser hun til aftensmad.
Det er meget nært.
Og jeg tænkte bare, at den gider jeg ikke skrive færdig, mand!
Jeg havde virkelig meget modstand.
Jeg er selv blevet 50 - og den følelse man kan have, at når man bliver 50 er, at nu gider man egentlig ikke forstille sig mere.
Katrine Marie Guldager, forfatterEn lille sjov parentesFordi hun oplevede så stor indre modstand mod den historie, hun var begyndt på, viste Katrine Marie Guldager sit udkast til en bekendt.
Og hun kom med en masse kommentarer, der ændrede hendes oplevelse af historien.
- Så kunne jeg se, at hun (Vibse, red.
) egentlig var lidt sjov hende her i al sin afmagt og given los.
Der er jo ikke noget, hun ikke tillader sig selv at føle.
Og så synes jeg lige pludselig, det var sjovt.
Men det var stadig en lille overspringshandling, en lille sjov parentes, siger Katrine Marie Guldager, som endte med at skrive historien færdig.
Om forfatterenKatrine Marie Guldager (f.
1966) debuterede i 1994 med en digtsamling.
I 2004 vandt hun kritikerprisen for sin novellesamling 'København'.
Hun fik et bredt gennembrud med 'Køge-krøniken', der består af de seks romaner 'Ulven' (2010), 'Lille hjerte' (2012), 'Den ny tid' (2013), 'Peters død' (2014), 'Bror og søster' (2015) og 'Ilden' (2016).
’Bjørnen’ udspiller sig over 11 dage, hvor den midtvejskriseramte og generelt rasende Vibse, forsøger at klare sig i en svensk skov efter, at strømmen er gået i huset.
Og en dag står hun pludselig ansigt til ansigt med en stor brunbjørn.
Hvad er en bjørn?
Ligesom Katrine Marie Guldager ikke havde drømt om, at hun skulle skrive en kort roman om en rasende kvinde og hendes følelsesliv, så havde hun overhovedet heller ikke forestillet sig, at der skulle indgå en bjørn.
© GyldendalUddrag fra romanenJeg har stadig ikke fået svar fra Bent.
Med ham kan det skyldes så meget.
Her til formiddag er der en kort besked.
"God tur.
Hvornår kan vi vente dig hjem igen?
".
Bent mener selv, han er large, når han skriver den slags.
Rummelig.
Han kunne finde på at skrive: "Jeg tager mig af hjemmefronten, tænk ikke på det.
" Det er ved sådanne lejligheder, at jeg sværger, at jeg har brugt 30 år på at være gift med den forkerte mand.
En idiot, simpelthen.
Jeg beslutter mig for ikke at svare.
- Jeg følte ikke selv, at jeg havde noget forhold til bjørne.
Jeg havde ikke lige set, at der skulle komme en bjørn - og derfor følte jeg, at jeg måtte undersøge, hvad bjørnen egentlig er.
Hvad er det for en figur i litteraturen?
Hvad føler mennesket egentlig, når vi møder en bjørn?
siger hun og fortæller, at hun i sin research nåede frem til, at bjørnen er en ret kompleks figur:- De er både farlige, men også dem, vi giver til vores børn som små bløde bamser.
Den er både smuk og elegant, men også lidt klodset.
Som en del af sin bjørneresearch tog Katrine Marie Guldager tog på bjørnesafari i Sverige for at finde ud af, hvordan hun selv ville reagere ved synet af det enorme dyr.
- Det føltes anderledes, end jeg havde forestillet mig.
Jeg var egentlig ikke så bange.
Det var smukt at sidde ude i naturen, men ikke det store sus, forklarer hun.
At være den man erI historien har Vibse og bjørnen den stærke moderbinding til fælles.
Og Vibse er lidt som en vred bjørnemor, der vil beskytte sin unge mod verden.
- Hun har egentlig godt vist allerede da hun kom hjem fra hospitalet med det barn, at en dag ville det rejse videre.
Og det har hun det svært med.
Hun har det svært med at skilles, siger hun om sin hovedperson, som hun beskriver som både vred og bitter men også stærk, sjov og kærlig.
Selvom Katrine Marie Guldagers egne børn er små og endnu ikke er flyttet hjemmefra ligesom Vibses datter, så kan hun godt genkende træk fra sig selv og det sted, hun står i livet:- Jeg er selv blevet 50 - og den følelse man kan have, at når man bliver 50 er, at nu gider man egentlig ikke forstille sig mere.
Nu gider man egentlig ikke spille efter alle mulige andres regler.
Nu har jeg så og så meget tid tilbage, så nu spiller jeg efter mine egne regler.
Det er lidt sådan, Vibse har det.
Fra nu af vil hun bare have lov til at være den, hun er og mene det, hun nu har lyst til.
Katrine Marie Guldager anbefaler•Katrine Marie Guldager kan godt selv lide at læse korte, skarpe romaner.
Hun anbefaler to af sine yndlingsromaner her:•’Perlen’ af John Steinbeck - Den er også en kort, centreret, eksistentiel roman.
Jeg elsker John Steinbeck.
Hans romaner skifter også.
De er mere eller mindre med det store samfund omkring og mere eller mindre eksistentielle og skrabede.
Det er det samme med Hemmingway.
Det er ufatteligt enkelt og alligevel et kæmpe drama.
•’Fuglene’ af Tarjei Vesaas Fuglene - Det er også et meget stort drama, selvom der ikke sker ret meget.
I ’Fuglene’ føler han sig fuldstændigt ind i denne her unge mand, som godt ved, at han aldrig får et normalt liv.
Og den der følelse af at være udenfor og aldrig få det liv, som alle de andre får.
Det er jo eviggyldigt - og det er fantastisk flot, uden at der er alt det her larm fra samfundet.
FacebookTwitterKopier linkEmner:Litteratur|Sverige|Katrine Marie Guldager (forfatter)|Køge|John Steinbeck (forfatter)




https://www.dr.dk/sporten/oevrig/uofficielt-karate-em-kommer-til-fyn

Øvrig sportUofficielt karate-EM kommer til FynOdense skal næste år være vært for uofficielle europamesterskaber i karate.
Der skal deles karatehug ud, når der i 2019 afholdes et uofficielt EM i karate i Odense.
(© UdviklingFyn)Kasper Heide Lund11.
okt.
2018 kl.
17.
44 | opdateret 12.
okt.
2018 kl.
14.
25Bemærk: artiklen er mere end 30 dage gammelLæs opI 2019 skal der afholdes uofficielle europamesterskaber i karate, og det bliver med en dansk arrangør.
Odense er nemlig blevet tildelt værtskabet for karate-EM 2019 under forbundet WUKF ( World Union of Karate-Do Federations, red.
).
Hos United Karate of Denmark (UKDK) glæder man sig over, at Danmark får mulighed for at afholde en stor slutrunde.
- At få tildelt et europamesterskab er en stor tillidserklæring til United Karate of Denmark og skyldes blandt andet det store engagement, vi lægger i WUKF, lyder det fra generalsekretær Søren Helsted i en pressemeddelelse.
- Danmark er på verdensplan sportsligt i top 8, og jeg ser meget frem til, at vi kan vise, hvad det danske landshold kan præstere på hjemmebane.
At vi fik EM2019 til Odense skyldes også den danske kultur med venlighed og vores positive tilgang.
Det uofficielle EM næste år arrangeres af United Karate of Denmark i samarbejde med Sport Event Fyn, Odense Kommune og karateklubben Odense Karate-Do Ichiro.
Karate gør i 2020 sit indtog på OL-programmet ved legene i Tokyo, men for at komme med til OL som dansker, skal man være tilknyttet Dansk Karate Forbund, som også stiller det officielle danske landshold i karate.
Dansk Karate Forbund hører under Dansk Idræts-Forbund (DIF), og det er udelukkende i dette regi, at man kan kæmpe med om officielle DM-, EM- og VM-titler.
Derfor er det heller ikke det officielle karate-landshold, der deltager i turneringen i Odense.
Denne version er rettet til, da der i den første version kunne opstå tvivl om, hvorvidt der var tale om et officielt EM i karate, og det er ikke tilfældet.
FacebookTwitterKopier linkEmner:Kampsport|Odense|Danmarks Idrætsforbund|Dansk Karate Forbund|Fyn




https://www.dr.dk/nyheder/udland/ekspert-sag-om-forsvundet-saudiarabisk-journalist-kan-saette-trump-i-alvorligt

Khashoggi-sagenSe temaUdlandEkspert: Sag om forsvundet saudiarabisk journalist kan sætte Trump i alvorligt dilemmaUSA's tætte relation til Saudi-Arabien bliver for alvor udfordret, hvis oliestaten står bag den mystiske forsvinden, siger ekspert.
Ingen har set journalist Jamal Khashoggi i ni dage.
Hvis tyrkiet har ret i, at agenter fra Saudi-Arabien har dræbt ham, vil det påvirke USA's forhold til oliestaten.
Af Sofie Dyjak11.
okt.
2018 kl.
17.
22Bemærk: artiklen er mere end 30 dage gammelLæs opSagen om den forsvundne journalist Jamal Khashoggi kan blive betændt for USA's nære relation til Saudi-Arabien, hvis Tyrkiet har ret i, at en saudisk gruppe har dræbt Khashoggi.
Det fortæller seniorforsker ved Dansk Institut for Internationale Studier Lars Erslev Andersen.
- Hvis det viser sig, at Tyrkiet har ret, sætter det præsident Donald Trump i et kæmpe dilemma.
Han kan ikke have et godt forhold til en stat, som likviderer egne systemkritiske borgere.
Det er det, han hele tiden kritiserer Iran og Rusland for, siger han til DR Nyheder og fortsætter:- Derudover er der stor modstand i USA og i Kongressen mod Trumps gode forhold til oliestaten, og den her sag kan gøre kritikken enormt svær for Trump at tackle, siger Lars Erslev Andersen.
Læs også:Korrespondent: Forsvunden journalist kan føre til diplomatisk strid mellem Tyrkiet og Saudi-ArabienUSA og Saudi-Arabien har i over 70 år været tætte allierede.
Især er det en stor forretning for USA at handle våben med landet i Mellemøsten.
Tyrkiet og USA er allierede i NATO.
Kan ramme Saudi-Arabien hårdtDe saudiarabiske myndigheder holder fast i, at 59-årige Khashoggi selv forlod konsulatet den 2.
oktober, efter at han havde hentet nogle papirer, mens de tyrkiske myndigheder mener, han er blevet myrdet af saudiske sikkerhedsagenter.
En anklage, de begrunder med, at de har billedmateriale, som viser de formodede agenter ankomme og forlade Istanbul den dag, hvor Khashoggi forsvandt.
Donald Trump har været i kontakt med Saudi-Arabiens kronprins, Mohammed bin Salman, og vil have, at myndighederne kommer til bunds i sagen.
Det skriver BBC.
Men udover Trump har blandt andre udenrigsminister Mike Pompeo og USA's nationale sikkerhedsrådgiver, John Bolton, ifølge Det Hvide Hus også været i kontakt med Saudi-Arabiens kronprins.
Læs også:Presset stiger på Saudi-Arabien i mystisk sag om forsvundet journalistOg viser det sig, at kronprinsen har noget med den mystiske forsvinden at gøre, kan det få fatale konsekvenser for ham, siger Lars Erslev Andersen.
- Saudi-Arabien har få venner, men den vigtigste er USA.
Har kronprinsen noget med sagen at gøre, kan man diskutere, om han har overspillet sine kort og sat forholdet over styr.
Nogle taler direkte om, at USA skal stoppe våbensalg til Saudi-Arabien, og det kan betyde, at kronprinsen bliver så upopulær, at han bliver afsat, siger han.
Khashoggi har boet i USA de seneste par år og har blandt andet været ansat som skribent på Washington Post, hvor han især har skrevet kritiske indlæg om det saudiarabiske styre.
FacebookTwitterKopier link




https://www.dr.dk/nyheder/indland/officielle-dokumenter-svindelmistaenkt-kvinde-opfandt-fiktive-projekter-og

Millionsvindel i SocialstyrelsenSe temaIndlandOfficielle dokumenter: Svindelmistænkt kvinde opfandt fiktive projekter og overførte penge til sig selvPoliti mistænker kvinden for at overføre penge til egne bankkonti - blandt andet i Danske Bank.
Den 64-årige svindelmistænkte kvinde blev bortvist fra sit arbejde i Socialstyrelsen den 26.
september.
Af Lisbeth Quass, Emma Toft og Louise Dalsgaard11.
okt.
2018 kl.
17.
13 | opdateret 11.
okt.
2018 kl.
18.
39Bemærk: artiklen er mere end 30 dage gammelLæs opDokumenter fra en svensk domstol løfter nu sløret for, hvordan en 64-årig kvinde ifølge politiet har svindlet den danske stat for 111 millioner kroner – penge, som skulle være kommet udsatte borgere til gavn.
Af dokumenterne fremgår, at mistanken mod kvinden blev vakt, fordi der var uoverensstemmelser mellem beløb udbetalt fra Socialstyrelsen til en kommune.
Det skete ved et tilsyn i august 2018.
Det fremgår ikke, hvilken kommune der er tale om.
Samtidig viser dokumenterne, at styrelsens penge blev overført til en konto i Danske Bank, som ikke tilhørte kommunen.
- Socialstyrelsen undersøgte datasporet nærmere og konstaterede, at det var skyldneren (den 64-årige kvinde, red.
), der havde behandlet alle udbetalingerne, står der i dokumenterne, der er sendt fra Sø- og Handelsretten i Danmark til den svenske domstol.
Læs også:Millionsvindel i Socialstyrelsen: Det ved vi om sagenPolitiet mener, at kvinden manuelt ændrede de kontonumre, der blev overført tilskudsmidler til, så pengene blev overført til en række konti, som tilhørte hende selv.
Efterfølgende rettede hun kontooplysninger tilbage til de rigtige modtageres kontonumre - formentlig for at sløre svindlen.
- Mistænkte ændrede samtidig indeholdet i de breve, der blev sendt fra Socialstyrelsen til modtagerne af pengene, står der i dokumenterne.
Politiet mistænker også kvinden for at have oprettet fiktive og ikke-eksisterende projekter, så det lignede, at projekterne skulle have offentligt tilskud.
I stedet overførte hun pengene til sig selv.
64-årig kvinde: "Tager det som det kommer"En svensk domstol er involveret i sagen, fordi den danske stat har begæret den mistænkte kvinde konkurs.
I den forbindelse er der blandt andet blevet beslaglagt et hus, som kvinden har haft i Åkulla nær Varberg i det sydlige Sverige.
I går ransagede politiet huset og beslaglagde en række ting – heriblandt en router, papirer, tomme simkortholdere og en æske til en Nokia-telefon, viser dokumenterne.
Politiet har ønsket at ransage huset, fordi "der er grund til at tro, at der i forbindelse med ransagningen kan sikres relevant dokumentation eller beviser vedrørende den omfattende økonomiske kriminalitet", står der i retsdokumenterne.
Læs også:Advokat har fået kontakt med svindelanklaget kvindeI forbindelse med spørgsmålet om at erklære kvinden konkurs – en sag som Sø- og Handelsretten behandler – har kvinden været i kontakt med sin advokat.
Ved et retsmøde for en uge siden oplyste advokaten, Nima Nabipour, at han "har drøftet sagen med sin klient, og hun har sagt, at hvis hun modtager en opkrævning, må hun betale, og at hun i øvrigt tager det, som det kommer".
Kvinden er sigtet for databedrageri og varetægtsfængslet in absentia.
Hun er desuden efterlyst internationalt.
Der løber renter påDen 64-årige kvinde var, da mistanken mod hende opstod, ansat i tilskudsadministrationen i Socialstyrelsen.
Styrelsen overtog først tilskudsforvaltningen i august 2015, og inden da var det kontor, som kvinden arbejdede på, en del af Socialministeriets departement.
Læs også:Nyt retsmøde i svindelsag: To kvinder mistænkt for hæleriHun mistænkes for at have bedraget for mindst 111 millioner kroner i satspuljemidler i perioden fra 2002 til 2018.
Af dokumenterne fremgår, at kravet mod kvinden kan blive flere millioner kroner større, da der blandt andet løber renter til.
Da kvinden har været ansat i tilskudsadministrationen i mere end 40 år, skal efterforskningen desuden klarlægge, om der er sket mistænkelige overførsler endnu længere tilbage i kvindens ansættelsesforløb.
FacebookTwitterKopier linkEmner:Sø- og Handelsretten|Socialstyrelsen|Politi|Økonomi|Sverige




https://www.dr.dk/nyheder/regionale/syd/75-mio-kr-skal-firedoble-passagertal-i-lille-lufthavn-alt-ambitioest-mener

Syd- og Sønderjylland75 mio.
kr.
skal firedoble passagertal i lille lufthavn: Alt for ambitiøst, mener analytikerSønderborg Lufthavn vil hæve passagertallet fra 70.
000 til 300.
000 ved blandt andet at bygge en ny terminal.
Sønderborg Kommune har investeret 75 millioner i den kommunale lufthavn, men det kræver stor opbakning fra erhvervsliv og flyselskaber for at leve op til deres mål om flere passagerer.
Af Sofie Lewring og Henrik Kellberg11.
okt.
2018 kl.
16.
45Bemærk: artiklen er mere end 30 dage gammelLæs opSønderborg Kommune har afsat 75 millioner kroner til at udvide Sønderborg Lufthavn, der skal hæve det årlige passagertal fra 70.
000 til 300.
000.
Men målet er alt for ambitiøst, mener Jakob Pedersen, der er luftfartsanalytiker ved Sydbank.
Det vil kræve et virkelig godt samarbejde med flere forskellige flyselskaber, som kan tilbyde attraktive ruter, siger han.
- Det bliver rigtig svært at nå målet.
De skal tiltrække passagerer, der ellers ville have fløjet fra Billund eller Hamborg.
Hvis ikke det sker, så når man simpelthen ikke målet.
Der skal investeres over 300 millioner kroner over en otteårig periode.
Den resterende pengesum skal findes blandt private investorer, som endnu ikke er fundet, selvom kommunen afsætter penge til lufthavnen fra 2019.
Investeringen er nødvendigLufthavnen skal udstyres med en ny lufthavnsterminal.
Om få år lever den nuværende terminal ikke længere op til lovkravene, og kommunen skal derfor uanset hvad afsætte penge på budgettet til en fornyelse, siger den socialdemokratiske borgmester Erik Lauritzen.
- Jeg føler slet ikke, at der er noget valg.
Vi skal opretholde en stærk lufthavn.
Det gør vi ved at udvikle yderligere på erhvervstrafikken og almindelig turisme, men jeg vil gerne indrømme, at det er en ambitiøs plan, siger han.
Lufthavnen er nødvendig for erhvervslivet og udviklingen i området ved Sønderborg, mener borgmesteren.
Med flere flyafgange til København og nye ruter til Europa vil kommunen hæve det årlige passagertal.
Læs også:Kampagne skal øge kendskabet til landets regionale lufthavneDet er nødvendigt at satse på turismen, mener luftfartsanalytikeren Jakob Pedersen, der påpeger, at lufthavnen skal kunne konkurrere mod de nærtliggende lufthavne.
- Sønderborg er ikke super centralt placeret, og jeg er bekymret for, om lufthavnen kan trække passagerer langvejsfra.
Især fordi Sønderborg skal konkurrere mod lufthavne i Hamborg og Billund, der ikke ligger langt væk, siger han.
Turismen er der, mener lufthavnschefen i Sønderborg Lufthavn Christian Berg, der tror på, at lufthavnen kan tiltrække større flyselskaber og flere passagerer med en effektiv og moderniseret lufthavn.
- I dag siger vi nej til kunder, fordi vores faciliteter ikke kan følge med.
Vi tror på, at vi kan nå et helt andet sted med nye terminaler og nye faciliteter, fordi det i højere grad kan understøtte en udvikling, siger han.
Læs også:Flere droner ved danske lufthavne vækker bekymringFacebookTwitterKopier linkEmner:Erik Lauritzen (politiker)|Lufthavne|Sønderborg|Flyselskaber|Socialdemokraterne




https://www.dr.dk/nyheder/indland/her-er-lige-mange-maend-og-kvinder-boss-koenskvoter-er-ikke-vejen-frem

IndlandHer er lige mange mænd og kvinder boss: Kønskvoter er ikke vejen fremVirksomheden Radiometer har lige mange kvinder og mænd i topledelsen.
Administrerende direktør Henrik Schimmel (tv.
) viser rundt på den københavnske virksomhed Radiometer, hvor der er lige mange mænd og kvinder i topledelsen.
Af Kasper Duncan Gram (Video)11.
okt.
2018 kl.
16.
44Bemærk: artiklen er mere end 30 dage gammelLæs opDet er et sjældent syn, men det er lykkedes den københavnske virksomhed Radiometer at opnå en lige kønsfordeling blandt sine topchefer.
- Vi har 50 procent mænd og kvinder i ledelsen.
Det er noget, som vi altid har arbejdet med fokuseret.
Diversitet er noget, vi taler om, også i vores kerneværdier, siger administrerende direktør Henrik Schimmel.
Under sig har han fem kvinder og fem mænd i sit ledelsesteam af vicedirektører.
Virksomhedens bestyrelse består af fire kvinder og fire mænd.
Radiometer, som blandt andet fremstiller måleapparater til sundhedssektoren, har dog ikke brugt kønskvoter, understreger Henrik Schimmel:- Alle ønsker at være valgt for, hvem de er, og ikke fordi de er mand eller kvinde, blå eller grøn eller alt muligt andet.
Derfor kan man ikke operere med kvoter, det giver ikke nogen mening for mig overhovedet.
Læs også:Ligestillingen halter på direktørgangene: ’Virksomheder skal gøre sig lækre’Kønskvoter er ellers en tilbagevendende politisk diskussion, da blot 12 procent af topcheferne i de private virksomheder er kvinder.
Samtidig udgør kvinderne kun 17 procent af virksomhedernes bestyrelser.
Men det er svært at finde topleder-kandidater af hunkøn, lyder det gennemgående svar i en rundspørge, som Dansk Industri har foretaget blandt danske bestyrelsesformænd.
Læs også:Ligestillingsminister råber kvinder op inden kommunalvalg: Meld jer under fanerneKrav om kvinder blandt kandidaterneFrem for kønskvoter har man hos Radiometer sat sig et mål om at have flere kvinder i ledelsen.
Det er blandt andet sket ved at stille krav til headhuntere og andre, som har indflydelse på udvælgelsesprocessen:- Hvis jeg leder efter en til mit lederteam, så insisterer jeg på at få det, man kalder en blandet liste af folk.
Altså mænd og kvinder, men også andre dimensioner i deres baggrund, så jeg kan se, at jeg har et rigt udvalg og kan vælge blandt det, forklarer Henrik Schimmel.
- Men når det kommer til slutningen, så skal det jo være den bedste kandidat til det job, der er tilgængeligt, understreger han.
Kvinder skal ikke holde sig tilbageDet er vigtigt ikke at lægge begrænsninger på sine lederambitioner, mener Vibeke Holst, som har arbejdet i Radiometer siden 2013 og i dag er vicedirektør:- Det er vigtigt, at man har et 'drive' som kvinde, som jeg også tror, at mange har efterhånden.
Man skal tage ordet, mose lidt på – det er en forudsætning, og det har jeg nok altid gjort.
Det er egentlig det, der har bragt mig frem, forklarer hun.
Læs også:Kommission klar med rapport: Der mangler kvinder i DBUSamtidig opfordrer hun andre kvinder til at sadle om, hvis virksomheden ikke er parat til at indfri deres ønsker:- Hvis man er en virksomhed, hvor man fornemmer, at kulturen ikke er befordrende for at få kvinder i ledelsen - at lysten og kulturen mangler - så skal man efter min opfattelse se sig om efter et andet job.
Det er en alt for lang og besværlig vej at prøve at ændre kulturen, mener Vibeke Holst.
FacebookTwitterKopier link




https://www.dr.dk/nyheder/udland/stotteparti-truer-med-vaelte-mays-regering

UdlandStøtteparti truer med at vælte Mays regeringDUP vil kunne støtte en mistillidserklæring til den britiske regering i brexit-opgør om grænsekontrol.
DUP vil overveje at støtte en mistillidserklæring til Theresa May, hvis hun går imod partiets ønsker til grænsen.
11.
okt.
2018 kl.
16.
33Bemærk: artiklen er mere end 30 dage gammelLæs opDet nordirske unionsparti, DUP, som er støtteparti for den konservative regering i London, truer med at vælte Theresas Mays regering, hvis hun accepterer EU-grænsekontrol af varer til regionen under brexitforhandlingerne.
Partiets brexit-talsmand siger, at DUP vil overveje at støtte en mistillidserklæring til May, hvis hun går imod partiets ønsker til grænsen.
- Hvis hun går med til en aftale, som er brud på hendes egne løfter, så har vi ikke andet alternativ, siger talsmanden, Sammy Wilson, til Irlands radio.
Læs også:Korrespondent: Britisk regering er i dyb nedsmeltningDUP har 10 medlemmer i det britiske parlament.
Den største tilbageværende knast i Brexit-forhandlingerne er spørgsmålet om grænsen mellem Irland og den britiske provins Nordirland.
Grænsen er den eneste grænse på fastlandet mellem EU og Storbritannien.
Fremskridt i forhandlingerBegge parter vil gerne undgå gennemgribende kontrol ved grænsen efter brexit.
Men de er ikke enige om, hvordan det skal udføres i praksis.
I de seneste dage har både EU og Storbritannien signaleret fremskridt i forhandlingerne.
Lederen af det nordirske parti, Arlene Forster, sagde også tidligere i denne uge, at en brexitaftale er "særdeles mulig" inden for få uger.
Læs også:Theresa May: Storbritannien er ikke bange for en no-deal BrexitMen hun understregede, at hun ikke vil acceptere, at der skal gælde andre regler for Nordirlands grænse end andre steder i Storbritannien.
- Det er meget vigtigt, siger vi, at der ikke bliver oprettet barrierer i Storbritannien.
Vi skal kunne handle med Storbritannien, som vi gør det nu, og Storbritannien skal kunne handle med os, som det sker nu, sagde hun.
Tilsammen har de konservative og DUP 325 ud af parlamentets 650 medlemmer.
/ritzau/ReutersFacebookTwitterKopier linkEmner:Storbritannien|EU|Nordirland|EU-forhold|Irland




https://www.dr.dk/sporten/badminton/badminton-danmark-direktoer-aergerligt-hvis-spillere-bryder-med-eliteprogam

BadmintonBadminton Danmark-direktør: 'Ærgerligt hvis spillere bryder med eliteprogam'Direktøren i Badminton Danmark, Bo Jensen, forklarer, at det er frivilligt, om de bedste danske badmintonspillere vil deltage i eliteprogrammet.
Viktor Axelsen og de andre danske badmintonstjerner forhandler med Badminton Danmark om en ny aftale for deltagelse i eliteprogrammet.
Af Anders Melchior Frigaard11.
okt.
2018 kl.
16.
32Bemærk: artiklen er mere end 30 dage gammelLæs opDeltagelse i Badminton Danmarks eliteprogram for de bedste badmintonspillere er frivillig, og har man lyst til at gå egne veje og bryde ud af systemet, så er man velkommen til det.
Det fortæller Bo Jensen, der er direktør i Badminton Danmark, i kølvandet på, at Danmarks bedste badmintonspiller, Viktor Axelsen, onsdag fortalte, at han ikke er afvisende overfor på et tidspunkt at bryde med Badminton Danmark og blandt andet selv stå for sin træning.
Direktøren vil ikke kommentere på de konkrete udtalelser fra Viktor Axelsen, men han fortæller, at skulle elitespillere få lyst til at gå egne veje, så vil Badminton Danmark respektere en sådan beslutning.
- Det vil til enhver tid stå spillerne frit for, hvis de har været en del af eliteprogrammet i en årrække, og så på et tidspunkt vælger at sige ”jeg tror på, at jeg kan gøre det bedre selv” eller ”jeg tror på, der er en anden vej, der er bedre for mig”, siger Bo Jensen.
Læs også:Axelsen parat til at bryde med forbund: Kan koste OL og VMDirektøren understreger dog, at han mener, det vil være en skam, hvis der i fremtiden skulle være atleter, der vælger at springe fra eliteprogrammet.
- Det vil selvfølgelig være ærgerligt, for vi tror på, at vores tilbud, i form af eliteprogrammet, er den bedste måde at skaffe internationale resultater på, siger Bo Jensen.
Den gamle aftale opsagtBadminton Danmark opsagde med udgangen af august en aftale med Danske Elitesportsudøveres Forening om badmintonforbundets eliteprogram.
Læs også:Viktor Axelsen misbruger fire sætbolde og får kinesiske kløAftalen er en forudsætning for, at badmintonspillerne kan spille på landsholdet og at spillerne modtager træning af Badminton Danmarks trænerteam.
Bo Jensen forklarer, at forbundet opsagde den gældende aftale, der ellers løb til 2020, fordi den var for uklar og håbet er, at forhandle en ny og præcis aftale på plads.
- Helt generelt handler det om, at vi har en aftale i dag, som Badminton Danmark har opsagt, fordi aftalen på flere punkter er uklar og upræcis, og giver anledning til vidt forskellige fortolkninger af både rettigheder og forpligtigelser i forbindelse med spillernes deltagelse på det nationale træningscenter og det tilhørende eliteprogram, siger Bo Jensen.
Læs også:Spillere og forbund mødes om ny badmintonaftale i næste ugePå grund af opsigelsen af den gamle aftale, der løber indtil 30.
november, skal Badminton Danmark forhandle en ny aftale med spillerne.
Skulle det ende med, at en eller flere af de danske badmintonspillere bryder med forbundet, så skal de indfinde sig med ikke at kunne deltage ved VM og OL, da det er forbundet der udtager landsholdet til disse turneringer.
Viktor Axelsen vandt verdensmesterskabet i 2017.
Fredag udkommer Viktor Axelsens bog, der hedder ’Den danske drage’.
FacebookTwitterKopier linkEmner:Badminton Danmark|Viktor Axelsen (badmintonspiller)|Badminton|Danske Elitesportsudøveres Forening




https://www.dr.dk/musik/saadan-faar-stjerne-dj-publikum-til-gaa-helt-amok-jeg-saetter-ikke-bare-en-spotify-playliste

MusikdokSe temaMusikSådan får stjerne-dj publikum til at gå helt amok: Jeg sætter ikke bare en Spotify-playliste på Hitmageren Martin Jensen har sin helt egen formular til den ultimative dj-fest.
Af Christian Ellegaard, Anja Pihl Overby (video) og Bjarke de Koning (video)11.
okt.
2018 kl.
16.
30Bemærk: artiklen er mere end 30 dage gammelLæs op- Det er ikke bare en playliste fra Spotify, der spiller i 90 minutter.
Sådan lyder det fra dj Martin Jensen, inden han går på scenen på årets Smukfest.
Et dj-set handler nemlig ikke kun om at spille god musik, men også om at skabe en kæmpe fest blandt publikum.
Læs også:Dansk stjerne-DJ nærmer sig 1 milliard afspilninger: Jeg skal brække et ben, før jeg går af scenenOg for at få koncertgængerne helt op i højeste gear har Martin Jensen udviklet sin helt egen fest-formular.
- Alt er lavet til mindste detalje, siger danske Martin Jensen om opskriften på den ultimative koncert.
I videoen øverst kan du høre alle Martin Jensens tips og tricks til den vildeste fest og se ham trykke den af på Smukfest 2018.
Martin Jensens fest-formular bliver endnu engang sat på prøve, når han fredag optræder til årets Club Awards i København.
Her kan du høre Martin Jensens kæmpehit 'Solo Dance'.
Martin Jensen - Solo DanceFacebookTwitterKopier linkEmner:Spotify|Smukfest|København|Skanderborg|Pop og rock




https://www.dr.dk/nyheder/regionale/fyn/byraadspolitiker-solgte-kommunale-kurser-til-sin-familie-politiet-undersoeger

FynByrådspolitiker solgte kommunale kurser til sin familie: Politiet undersøger nu sagenDer blev handlet i strid med reglerne om inhabilitet, da Tina Bue Frandsen solgte kurser til hendes søster og svoger, konkluderer Odense Kommune.
I en undersøgelse har Odense Kommune konkluderet, at Tina Bue Frandsen (på billedet) har handlet inhabilt, da hun solgte kurser til sin søster og svoger.
ArkivfotoAf Jonatan Grau Møller og Trine Rødkær11.
okt.
2018 kl.
16.
22Bemærk: artiklen er mere end 30 dage gammelLæs opDet bliver nu en sag for politiet at afklare, om det tidligere socialdemokratiske byrådsmedlem Tina Bue Frandsen handlede ulovligt, mens hun var ansat i Odense Kommune.
Kommunen har selv lavet en større intern undersøgelse af Tina Bue Frandsen efter flere afsløringer fra TV2/Fyn af byrådspolitikerens arbejde som først chefkonsulent og siden leder af en kommunal kursusvirksomhed.
Den tidligere byrådspolitiker solgte blandt andet kurser til sin søster, der var ansat i Nordfyns Kommune, og til en virksomhed hun selv havde del i.
Afgørelsen på undersøgelsen er kommet, og den konkluderer, at der ikke er fundet dokumentation for svig.
- Odense Kommune har ikke mulighed for at afdække eller vurdere karakteren af relationen mellem den tidligere kontorchef og virksomheden.
Derfor har jeg vurderet, at det ville være mest rigtigt at overlevere materialet til politiet, siger stadsdirektør i Odense Kommune Stefan Birkebjerg.
Hovedpersonen selv, Tina Bue Frandsen, mener, at der er tale om en storm i et glas vand.
- Umiddelbart er min forventning, at politiet afviser den og siger, at der ikke er grundlag for yderligere undersøgelse.
Omvendt kunne man ønske sig, at politiet i modsætning til Odense Kommune vil se mine skatteoplysninger og konkludere, at der ikke er noget at komme efter, siger Tina Bue Frandsen.
Handlede inhabiltI foråret 2018 blev det afsløret, at en leder i Nordfyns Kommune over en årrække havde købt kurser for i alt 240.
000 kroner hos Tina Bue Frandsen.
Lederen viste sig at være Tina Bue Frandsens søster.
Det medførte, at søsteren og hendes overordnede i Nordfyns Kommune blev afskediget.
Men sagen sluttede ikke her.
Jeg tænker, at det er umenneskeligt ikke at begå fejl.
Tina Bue Frandsen, tidligere byrådsmedlemEfterfølgende kom det frem, at også søsterens mand i sin ledende stilling i Kerteminde Kommune havde købt kurser i Tina Bue Frandsens private firma.
Senere forsøgte han i en ny stilling i Assens Kommune igen at købe kurser hos Tina Bue Frandsen.
Det sidste nåede Assens Kommune dog at stoppe.
I sin redegørelse konkluderer Odense Kommune, at Tina Bue Frandsen var inhabil og handlede kritisabelt ved blandt andet at videresælge kommunale kurser til underpris til en privat forretningspartner.
Nægter sig skyldigTina Bue Frandsen erkender, at hun har begået nogle fejl i sin tid i Odense Kommune, men afviser, at der er foregået noget kriminelt.
- Jeg tænker, at det er umenneskeligt ikke at begå fejl.
Og ja, jeg har begået fejl.
Jeg har været inhabil i disse sager, men jeg har været uvidende om, at jeg var det på det tidspunkt, det skete, forklarer Tina Bue Frandsen.
Ifølge hende har hun ikke været involveret i udvælgelsen af kunder og ej heller honorarstørrelsen.
Det har været et team og en konsulent, der havde ansvaret for den del.
- Set i bakspejlet kan det godt være, at jeg skulle have stoppet op og sagt: 'Det var min søster og svoger, så de skal ikke være med'.
Men det er i bagklogskabens lys.
Fordi jeg ikke var med i udvælgelsen, tænkte jeg på det tidspunkt, at det var uproblematisk, siger Tina Bue Frandsen.
- Jeg er rigtig, rigtig ked af alt det, som det har medført mine samarbejdspartnere at skulle igennem det.
Jeg synes, det er dybt ulykkeligt, og mit ønske har været at gøre det bedst muligt for Odense Kommune, og de mennesker, der er kommet på vores kurser.
FacebookTwitterKopier linkEmner:Odense Kommune|Assens Kommune|Lokalpolitik|Politi|Fyn




https://www.dr.dk/nyheder/indland/75-aar-siden-joedernes-redning-til-sverige-vi-maa-ikke-glemme-hvad-folk-gjorde

Indland75 år siden jødernes redning til Sverige: 'Vi må ikke glemme, hvad folk gjorde'Over 7.
000 danske jøder blev reddet fra forfølgelse og bragt til Sverige i oktober 1943.
Af Christina Nordvang Jensen, Josephine Nue og Morten Bauerlund (Video)11.
okt.
2018 kl.
15.
58Bemærk: artiklen er mere end 30 dage gammelLæs opBirgitte Borgschmidt var pakket ind i sin røde flyverdragt og havde sin far i hånden, da de i mørke blev sejlet fra Danmark mod Sverige.
Hun var fire år og skrækslagen.
- Jeg husker sejlturen som noget frygteligt og forfærdeligt.
Jeg var bange og kastede op hele vejen.
Jeg havde lige mistet min mor som tre-årig og var faldet til hos mine bedsteforældre, og så skulle jeg rives op igen.
Alt blev taget fra mig.
Det var traumatisk, siger hun.
Birgitte Borgschmidts far havde sørget for at få en madras med og en thermokande med te, de kunne varme sig på, mens båden gled gennem Øresund.
Læs også:75 år siden danske jøder blev taget: Kz-ofre er tavse om tiden i nazisternes rædselslejreI dag er hun 79 år og har sammen med mange andre taget deltaget i en mindehøjtidelighed i Gilleleje Kirke i anledning af, at det er 75 år siden, at over 7.
000 danske jøder blev reddet fra forfølgelse og bragt til Sverige i fiskerbåde og andre småskibe fra blandt andet den nordsjællandske by.
Jeg tænker meget på de flygtninge i dag, der kommer til forskellige lande og ikke får den varme velkomst, som jeg fik.
Birgitte Borgschmidt - flygtede som fire-årig til Sverige med sin farOgså statsminister Lars Løkke Rasmussen og Israels præsident, Reuven Rivlin, deltog i markeringen.
Det var stort set alle danske jøder, der formåede at komme sikkert til Sverige.
Men lige under 500 blev taget til fange og sendt til Theresienstadt i Tjekkiet.
60 af dem døde i koncentrationslejren.
Hjælpen må ikke glemmesDet var ikke en billig tur til Sverige for de danske jøder.
Nogle fiskere i Danmark tog høje priser for at komme med.
JødeaktionenNatten mellem den 1.
og 2.
oktober 1943 iværksatte den tyske besættelsesmagt i Danmark en aktion mod de danske jøder.
Formålet var at arrestere og deportere de danske jøder til den tyske koncentrationslejr Theresienstadt.
I løbet af nogle få uger i oktober 1943 hjalp civile danskere 7.
000 jøder over Øresund til sikkerhed i det neutrale Sverige i en storstilet redningsaktion.
95 procent af de danske jøder kom til Sverige.
Under 500 danske jøder blev taget til fange og sendt til Theresienstadt.
Af dem døde 60 mennesker i koncentrationslejren.
Kilde: danmarkshistorien.
dkIfølge Sofie Lene Bak, der er historiker ved Københavns Universitet og forfatter til flere bøger om holocaust i Danmark, betalte de fleste omkring 1.
000 kroner per person svarende til cirka 20.
000 kroner i dag.
Det var ikke alle jøder, der havde råd til at betale pengene, og det betød, at det ofte var de rige, der kom først til Sverige.
Men da modstandsbevægelsen begyndte at involvere sig i transporten, skaffede de penge til nogle af de jøder, der ikke selv havde råd, fortæller Sofie Lene Bak.
Læs også:Redning af danske jøder blev idylliseret i udlandetBirgitte Borgschmidt ved ikke, hvad hendes far betalte for at komme med en båd.
Men for hende handler det ikke om udbyttet, men om at nogle trådte til for at hjælpe.
- Vi må ikke glemme, hvad folk gjorde her i Danmark.
Det var fantastisk, at vi kunne flygte til Sverige og blive reddet.
Der var nogle, der risikerede deres liv for os, siger hun.
'Vi skal lukke flygtninge ind i vores hjem'I Sverige stod myndighederne klar til at tage imod de mange mennesker, der kom i land.
Her fik de mad, blev visiteret og forhørt.
Her ses fire jødiske søskende fotograferet foran den robåd, som fragtede dem til Sverige.
Med i båden var også deres moster og en fisker.
Kort før ankomsten til Rå syd for Helsingborg knækkede den ene åre.
En af dem holder årestumpen.
Bag på det originale foto står: "Kære Far.
Hermed en Hilsen fra os alle fire.
"  © Frihedsmuseet/Nationalmuseet)Birgitte Borgschmidt kom i første omgang til Lund, hvor hun boede hos en professorfamilie.
Efterfølgende blev hun sendt til en plejefamilie i Stockholm, der tog sig af hende, indtil hun som seks-årig kom tilbage til Danmark.
- Jeg har været hos nogle gode plejeforældre, og Kai blev min storesøster.
Hun er med i dag, fordi vi skal fejre det, siger hun og peger smilende mod en ældre kvinde.
- Det er en festdag.
Men jeg tænker også på dem, der ikke klarede det.
Birgitte Borgschmidt glædes over, at dagen bliver markeret.
- Det er vigtigt, at vi fortæller historierne igen.
Vi har racisme og nazisme i dag.
Og jeg tænker meget på de flygtninge i dag, der kommer til forskellige lande og ikke får den varme velkomst, som jeg fik.
Vi skal lukke flygtninge ind i vores hjem, siger hun.
Senere i dag vil mindehøjtidligheden fortsætte med en ceremoni i Københavns synagoge.
DR 2 Dagen sender live fra begivenheden klokken 17.
55 og frem til 19.
20.
FacebookTwitterKopier link




https://www.dr.dk/nyheder/udland/det-vil-tage-aar-genopbygge-katastrofe-ramt

UdlandDet vil tage to år at genopbygge katastrofe-ramt byDe indonesiske myndigheder indstiller eftersøgningsarbejdet efter den voldsomme naturkatastrofe i morgen.
Jordskælvene og tsunamien ramte Palu den 28.
september i år Af Per Bang Thomsen11.
okt.
2018 kl.
15.
43Bemærk: artiklen er mere end 30 dage gammelLæs opDet kommer til at tage to år at genopbygge den indonesiske kystby Palu, der i slutningen af september blev ramt af to kraftige jordskælv og en efterfølgende tsunami.
Det fortæller Sutopo Purwo Nugroho, som er talsmand for det nationale katastrofecenter i Indonesien.
- Vi forventer, at den vil være fuldt genopbygget i 2021, siger han ifølge nyhedsbureauet Reuters på et pressemøde.
Palu blev ramt ekstra hårdt af naturkatastrofen, der fandt sted den 29.
september.
Dele af byen, der ligger på øen Sulawesi, blev nemlig opslugt af jorden i et fænomen, som kaldes likvefaktion.
Det går kort og godt ud på, at jorden under et skælv kortvarigt opfører sig som kviksand og efterfølgende suger alt med sig ned.
Det medførte, at mange af indbyggerne blev begravet levende.
Her kan du se, hvordan jordskælvet ramte Palu-bydelen Balaroa.
Efter jordskælvet er hundredvis af bygninger forsvundet ned i jorden og beplantning har flyttet sig flere hundrede meter.
Ifølge katastrofecentret har 2.
073 personer indtil videre mistet livet som følge af katastrofen, og langt størstedelen af dem kom fra Palu.
680 personer er dog fortsat meldt savnet, men ifølge myndighederne kan tallet være langt højere, eftersom mange huse blev opslugt jorden.
Myndighederne havde egentlig planlagt at indstille eftersøgningen efter overlevende og ofre i dag.
Men ifølge Sutopo Purwo Nugroho har de lokale presset på for, at den skal fortsætte, og derfor har man nu valgt at forlænge den med én dag.
Palu ligger på den indonesiske ø Sulawesi.
(© DR Nyheder)FacebookTwitterKopier link




https://www.dr.dk/nyheder/regionale/trekanten/efter-mulig-svindel-111-millioner-kroner-kritik-af-komplekst-og-naesten

Millionsvindel i SocialstyrelsenSe temaTrekantområdetEfter mulig svindel for 111 millioner kroner: Kritik af komplekst og næsten umuligt systemSelv en uddannet revisor vil have svært ved at gennemskue det system, som en 64-årig kvinde angiveligt har udnyttet til at svindle for omkring 111 millioner kroner, mener forening.
Cliff Kaltoft er sekretariatschef hos Foreningen for Væresteder.
Foto: Privatfoto.
Af Simon Andersen Nielsen og Rasmus Dyrberg Hansen11.
okt.
2018 kl.
15.
35Bemærk: artiklen er mere end 30 dage gammelLæs opEn 64-årig kvinde er mistænkt for muligt bedrageri for millioner af offentlige kroner, der skulle være kommet udsatte borgere til gavn.
Der er tale om en ’betroet’ medarbejder i Socialstyrelsen, og hun er politianmeldt for at have tilegnet sig omkring 111 millioner kroner.
Sagen kortEn 64-årig kvinde er efterlyst over hele verden via Interpol.
I over 40 år arbejdede hun i Socialstyrelsen, hvor hun var en "betroet" medarbejder.
Hun er mistænkt for igennem en periode på mindst 16 år - fra 2002 til i år - at have begået underslæb for omkring 111 millioner kroner.
Det var penge, som skulle være gået til nogle af landets svageste borgere gennem satspuljemidlerne.
Pengene blev overført til hendes egen private konti.
Svindlen blev først opdaget i begyndelsen af september i år, hvor kvinden blev bortvist fra sit arbejde.
Svindlen på omkring 111 millioner er foregået ved 274 overførsler til den ansattes egne private konti.
Det vil sige, at der gennemsnitligt er blevet overført 405.
000 kroner per overførsel.
Bagmandspolitiet vurderer, at kvinden lige nu er i udlandet.
Det er ikke kommet frem, hvordan den 64-årige kvinde bar sig ad med at overføre de mange millioner kroner til sin egen konto.
De mange millioner kroner var formentlig afsat til samfundets svageste i de såkaldte satspuljemidler - men de er i stedet endt på kvindens egen bankkonto.
Cliff Kaltoft er sekretariatschef i Landsforeningen for Væresteder, der har hovedsæde i Fredericia, og han har derfor stor erfaring med de systemer og mekanismer, der bruges i arbejdet med den slags midler.
Og han kan berette om et system, der er meget svært at navigere i.
- Det er uigennemskueligt, fordi der er så mange forskellige puljer og konti og tilbageløbsmidler, der er svære at følge.
Selv os, der sidder på området, har haft særdeles svært ved at finde ud af det, siger Cliff Kaltoft, der mener, at ’hvis man endelig skulle snyde, så var centraladministrationen nok det nemmeste sted at sidde’.
Læs også:Svindel for 111 millioner: 'Der kunne være lavet mange gode indsatser for de penge'Derfor er han ikke videre overrasket over, at der tilsyneladende er sket svindel med midlerne ved at omgå systemet.
- Der er ikke specielt meget fokus på at følge op på, hvad der egentlig sker.
Der er så mange forskellige puljer, enkeltbevillinger og kortvarige bevillinger.
De folketingspolitikere, der i virkeligheden sidder med det, har ikke skyggen af chance for at kunne følge op på det.
Det er så komplekst og uigennemskueligt, at selv revisorer og folk, der er uddannet inden for det, vil have svært ved at gennemskue det, siger Cliff Kaltoft.
'Vi kan ikke snyde'Cliff Kaltoft frygter nu, at det er organisationer som hans egen, der i fremtiden vil blive udsat for en øget kontrol – og det giver ingen mening, mener han.
Faktisk kalder han den nuværende kontrol af organisationer som hans egen for næsten ’kafkask’ og fortæller, at de bliver revideret af egen revisor efterfulgt af rigsrevisionen på månedlig basis.
- Der er for mig at se ingen mulighed for en social organisation som vores til på nogen måde at kunne snyde.
Det vil være fuldstændig umulig.
Derfor er det endnu mere grotesk, at det er så nemt, når man sidder i den anden ende.
Hvis jeg havde taget 111 kroner til mig selv over 16 år, var der større chance for, at jeg var blevet opdaget, end hende der har taget 111 millioner, siger Cliff Kaltoft.
Cliff Kaltoft er ikke den eneste, der har kritiseret systemet, efter ministeriet orienterede offentligheden om sagen.
Tidligere socialordfører Eyvind Vesselbo (V) og formand for Frivilligrådet Mads Roke Clausen har begge påpeget, at systemet er svært at gennemskue.
Læs også:Tidligere socialordfører efter svindel i styrelse: Hvis nogen er overraskede, er det hykleriskFacebookTwitterKopier linkEmner:Økonomisk kriminalitet|Socialstyrelsen|Økonomi|Kriminalitet|Fredericia




https://www.dr.dk/nyheder/indland/aeldre-sagen-advarer-roer-ikke-pensionsmillionaerernes-penge

IndlandÆldre Sagen advarer: Rør ikke pensionsmillionærernes pengeBrugerbetaling er gift for opsparingsbaserede pensioner, siger interesseorganisation.
Ældre Sagen advarer mod, at politikerne indfører øget brugerbetaling i takt med større pensionsformuer.
Af Mads Korsager Nielsen11.
okt.
2018 kl.
15.
34Bemærk: artiklen er mere end 30 dage gammelLæs opPolitikerne bør glemme alt om øget brugerbetaling og holde snitterne fra pensionsmillionærernes penge.
Sådan lyder advarslen fra interesseorganisationen Ældre Sagen.
Nye data viser nemlig, at antallet af pensionsopsparinger større end en million kroner i håndværker-, industri- eller servicefag er attendoblet på fem år, hvilket kan føre til øget brugerbetaling.
Læs også:Attendoblet på fem år: Stor stigning af 'pensionsmilionærer' i arbejderfag- Jo større beløbene bliver, jo større bliver risikoen for, at politikerne kaster sig over det.
Men det vil vi gerne i Ældre Sagen advare kraftigt imod, siger chefkonsulent Claus Blendstrup.
Stor vækst af opsparingsmillionærerReaktionen kommer efter data fra to af LO-fagenes største pensionskasser viser, at antallet af ‘pensionsmillionærer’ er vokset fra 4.
190 til mere end 75.
000 på kun fem år.
Læs også:Flere bliver ‘pensions-millionær’: Dan fra Brøndby er 37 år, tømrer - og millionærPensionsopsparingens første million er en milepæl, fordi den tager lang tid at nå.
Derfra går opsparingen hurtigere på grund af renters rente-effekten.
Ifølge Industriens Pension tager den første million i gennemsnit 22 år at opspare, mens det går cirka dobbelt så hurtigt med den næste.
Advarsel: Gift for udviklingenLO-fagene er blandt dem på arbejdsmarkedet, der har sparet op til pension i kortest tid.
- Det vil være gift for udviklingen af de opsparingsbaserede pensioner, hvis man sår tvivl om, om det kan betale sig at spare op, fordi man vil blive modregnet, hvis ens opsparing udløser brugerbetaling, siger Claus Blendstrup.
Hos Ældre Sagen oplever man, at nutidens politikere opfører sig ‘ansvarligt’ i forhold til pensionsformuer og brugerbetaling.
- Men det er heller ikke dem, der skal tage stilling til det spørgsmål, der for alvor bliver aktuelt om 20-30 år.
Desto mere vigtigt er det, at man nu kommer med udmeldinger om, at det ikke kommer til at ske, siger Claus Blendstrup.
Ifølge Danmarks Statistik samt brancheforeningen Forsikring & Pension er væksten af pensionsmillionærer størst netop blandt faglærte.
Det viser tal fra 2014-16.
FacebookTwitterKopier linkEmner:Ældre Sagen|LO|Pensionsselskaber|Pension|Økonomi




https://www.dr.dk/nyheder/viden/klima/faktatjek-er-plantedrikke-bedre-klimaet-end-maelk

KlimaFaktatjek: Er plantedrikke bedre for klimaet end mælk?
Soja, ris, mandler og så videre - plantedrikke bliver stadigt mere populære.
Og de er faktisk også langt bedre for klimaet end komælk.
Hver dansker drikker i gennemsnit cirka 80 liter mælk om året, og det udleder omkring 250 kilo Co2.
Af Kim Rathcke Jensen11.
okt.
2018 kl.
15.
30Bemærk: artiklen er mere end 30 dage gammelLæs opSelvfølgelig skal der mælk på havregrynene og i kaffen.
Fløde?
Det skal i sovsen.
Sådan er det for de fleste af os.
Hver dansker drikker i gennemsnit mere end 80 liter mælk om året.
Og vi bruger sammenlagt over 130 liter mælkeprodukter.
Men de seneste år er der kommet alternativer til komælken.
Butikkernes salg af plantebaserede drikke, der er lavet på for eksempel soja, ris, havre og mandler, er steget voldsomt.
Selv de dårligste producenter af for eksempel sojamælk udleder færre drivhusgasser end de bedste mælkebønder i verdenJoseph Poore, miljøforsker, University of OxfordAlene hos Coop Danmark voksede salget fra 2016 til 2017 med 30 procent.
Mange af drikkene bliver markedsført med påstande om, at de er bedre for klimaet og miljøet end mælken fra køerne.
Hvis det passer, så kan der være gode grunde til at hælde en plantedrik over havregrynene.
Læs også:FN udgiver vigtig klima-rapport: Her er fire vigtige punkterDen seneste rapport fra FNs Klimapanel konkluderer, at vi bør ændre vores kostvaner, så vi i fremtiden bliver mindre afhængige af produkter fra dyr.
Alene hvis man ser på udledningen af Co2, så udleder landbruget i Danmark i alt cirka 10,5 millioner ton om året.
Omkring 60 procent af det er fra dyrehold og langt det meste fra malkekvæg.
Men er det nu også så slemt med vores forbrug af mælk?
Det kræver for eksempel også enorme mængder vand at dyrke ris, og det skal forarbejdes og transporteres over lange afstande, før det ender på hylden i et dansk supermarked.
Mælk og cementSå hvad er værst for klimaet - mælkeprodukter eller plantedrikke?
- Det er helt klart mælkeprodukter.
Hvis man ser på forbrug af vand, størrelsen af jordarealer, der kræves, udledning af drivhusgasser og så videre, så ligger de øverst på alle parametre, siger Joseph Poore, der er miljøforsker på Department of Zoology på det britiske University of Oxford.
Sammen med en kollega har Poore lavet en stor undersøgelse, der blev offentliggjort i det videnskabelige tidsskrift Science i juni.
Her sammenligner de mælk og plantedrikke og deres påvirkning af miljø og klima.
Det er et såkaldt metastudie, hvor de har gennemgået mere end 1.
500 videnskabelige artikler, og samlet data fra cirka 38.
000 landbrug i 119 lande.
Konklusionen er klar.
Mælk belaster miljøet mere end plantedrikke.
Og endda mere end det ofte udskældte cement, der også tit bliver udråbt til klimasynder.
Læs også:Eksperter råber op: Byggebranchen er en kæmpe klimasynder- Når man taler om udledning af drivhusgasser, så får cement megen opmærksomhed i debatten, men udledningen fra produktion af mælkeprodukter er højere, siger Joseph Poore, der også har opbygget en stor database, hvor man kan se miljøpåvirkningen fra en lang række andre fødevarer.
Miljøbelastning og planterDet betyder dog ikke, at der ikke er problemer med produktionen af plantedrikke.
- For eksempel kræver det utroligt meget vand at producere mandler, og dyrkning af ris udleder mere metan end mælkeproduktionen.
Soja kræver også store arealer landbrugsjord.
Men alligevel er miljøbelastningen langt mindre end med mælk, siger Joseph Poore.
Han peger på, at der også er store forskelle på effektiviteten af de forskellige landes fødevareproduktion.
I nogle lande kræver køerne meget plads og der er store forskelle på, hvor mange liter mælk hver enkelt ko producerer.
Men generelt er den danske mælkeproduktion uhyre effektiv.
Alligevel taber mælken klimakampen.
- Selv de dårligste producenter af for eksempel sojamælk udleder færre drivhusgasser end de bedste mælkebønder i verden.
Uanset hvor dårligt sojamælk eller andre plantedrikke er produceret, så er det stadig bedre end mælk, siger Joseph Poore.
Effektive danske køerDen danske mælkeproduktion er stor, og derfor er der også for eksempel en stor udledning af CO2.
- Vi laver utroligt mange tons mælk, og derfor bliver aftrykket stort for landbrugssektoren.
Men dansk mælk er noget af det, som udleder mindst CO2 per liter mælk, siger Bjarne Strobel, der er lektor ved Institut for Plante- og Miljøvidenskab på Københavns Universitet.
Læs også:Ko-bøvser og lattergas: Her er landbrugets store klimaproblemerHvis man laver en hurtig udregning, så udleder en gennemsnitsdansker med et forbrug på 80 liter mælk cirka 250 kilo CO2 om året.
- Hvis man droppede mælken og skiftede til plantedrikke, så ville man i runde tal halvere sin udledning af CO2, siger Bjarne Strobel.
Til sammenligning udleder en gennemsnitlig dansker 19 ton CO2 om året.
Det viser beregninger fra tænketanken Concito.
- Så man bliver ikke grøn og redder verden ved bare at stoppe med at drikke mælk.
Men hvis man kan halvere sin udledning af CO2 og måske også halvere det ved at spise mindre kød og gennem transport og så videre, så kan det være et stort skridt at tage, siger Bjarne Strobel og tilføjer:- Den danske mælk er effektivt produceret.
Man kan diskutere, om man overhovedet skal have det.
Men hvis man gerne vil drikke mælk, så er den danske noget af det bedste, som man kan få, siger Bjarne Strobel.
FacebookTwitterKopier linkEmner:Fødevarer|Mælkeproduktion|Københavns Universitet|Oxford University|Storbritannien




https://www.dr.dk/nyheder/udland/video-orkanen-michael-har-terroriseret-florida

UdlandVIDEO Orkanen Michael har terroriseret FloridaDen tredjestørste storm i USA's historie har tabt pusten efter at have terroriseret det nordvestlige område af delstaten Florida.
Af Simon Vincensen11.
okt.
2018 kl.
15.
15Bemærk: artiklen er mere end 30 dage gammelLæs opDagens første lys har ramt USA's østkyst og delstaten Florida, og redningsarbejdere er nu gået i gang med at besigtige skaderne efter orkanen Michael, der med vinde på 250 kilometer i timen gik i land i aftes dansk tid.
To meldes omkommet.
Orkanen, der har tabt en del af sin styrke, er nu på vej nordpå mod the 'Carolinas' - delstaterne North og South Carolina, skriver BBC.
'Michael' har lige nu kurs mod staterne North Carolina og South Carolina.
© DRFrygt for stigende vandSelvom selve orkanen har forladt det berørte område i Florida, har myndighederne advaret borgerne mod pludselige oversvømmelser.
Flere valgte at ignorere anbefalingerne om at forlade området og er derfor nu i fare for at blive spærret inde af den stigende vandstand.
Samtidig er hundredetusindvis af hjem og virksomheder uden strøm i delstaterne Florida, Alabama og Georgia.
'Michael' har været hård ved flere skilte i den amerikanske delstat Florida.
 Mindst to personer er omkommet i USA efter orkanen.
 Hundredetusindvis er uden strøm efter orkanen.
1 / 3'Michael' har været hård ved flere skilte i den amerikanske delstat Florida.
1 / 3Mindst to personer er omkommet i USA efter orkanen.
2 / 3Hundredetusindvis er uden strøm efter orkanen.
3 / 3FacebookTwitterKopier linkEmner:USA|Florida|Orkaner|BBC




https://www.dr.dk/nyheder/politik/sophie-loehde-om-millionkontrakt-til-danske-bank-min-opgave-er-ikke-doemme

Hvidvask i Danske BankSe temaPolitikSophie Løhde om millionkontrakt til Danske Bank: 'Min opgave er ikke at dømme'Det afgørende er, at vi kan trække os, hvis der kommer en dom for hvidvask, siger innovationsministeren.
Innovationsminister Sophie Løhde (V) har besluttet, at Danske Bank også i de kommende år skal fungere som statens betaler.
Af Theis Lange Olsen og Anja Westphal (Interview)11.
okt.
2018 kl.
15.
06Bemærk: artiklen er mere end 30 dage gammelLæs opDer var kun ét tilbud.
Og det kom fra Danske Bank, der står midt i en stor skandalesag om deltagelse i hvidvask af milliarder af kroner.
Regeringen har trods skandalesagen besluttet at takke ja til tilbuddet, og derfor skal Danske Bank i de næste fire år fortsætte med at styre alle statens daglige ind- og udbetalinger - eksempelvis udbetalinger af løn.
Innovationsminister Sophie Løhde (V) hæfter sig ved, at Danske Bank har løst opgaven tilfredsstillende i de seneste 10 år, og at regeringen nu kan fyre banken, hvis den bliver dømt for hvidvask.
Læs også:Danske Bank vinder millionkontrakt med staten- Vi har nu afsluttet et udbud, hvor Danske Bank får kontrakten.
De er de eneste, der har budt.
Men det er en kontrakt, hvor vi har fået indføjet, at der er mulighed for, at vi kan trække os, hvis Danske Bank bliver dømt for hvidvask, siger hun.
Ser du andre, der kan overtage, når der ikke er andre, der har budt i den her omgang?
- Det er ikke sådan, at Danske Bank til tid og evighed har stået for den statslige betalingsformidling.
Staten har tidligere haft aftaler med andre banker.
Som jeg husker har også Jyske Bank stået for det, siger Sophie Løhde.
Jyske Bank fungerede som statens betaler i perioden 2001 til 2007.
Løhde: Andre banker kanMen kan det ikke være et slag i luften at have muligheden for at fyre Danske Bank, når der nu ikke er andre, der har budt sig til?
Det er ikke sådan, at Danske Bank er den eneste bank, der vil være i stand til at kunne varetage den opgaveSophie Løhde (V)- Den her opgave er der kun én, der har budt på.
Der er også andre banker, der vil være i stand til at kunne løse opgaven, men det kræver, at man som bank også vælger at afgive et bud og dermed ønsker at løse en given opgave.
- Det, der har været vigtigt for mig, er, at vi har fået tilføjet i kontrakten, at der er mulighed for at trække os fra kontrakten, hvis en bank måtte få en dom for hvidvask.
Det betyder, at vi har mulighed for at lave et fornyet udbud, siger innovationsministeren.
En række eksperter har været ude at sige, at hvis Danske Bank dømmes for hvidvask, så vil det være meget svært for staten at opsige kontrakten med Danske Bank, alene af praktiske hensyn, fordi de har så meget specialiseret viden og IT.
Kan de ikke have ret?
- Det, der er vigtigt for mig, er, at vi nu har lavet en kontrakt, hvor vi har mulighed for at trække os, såfremt en bank måtte blive dømt for hvidvask, uanset hvem der har budt på opgaven, og hvem der har vundet.
- Måtte den situation opstå, så er det klart, at der skal gennemføres et nyt udbud.
Det vil ikke kunne ske fra den ene formiddag til den næste.
Men det er ikke sådan, at Danske Bank er den eneste bank, der vil være i stand til at kunne varetage den opgave.
Havde du gerne set, at andre have budt på opgaven?
- Vi vil altid gerne have mest mulig konkurrence om de opgaver, vi sender i udbud fra staten.
Vi ved, hvad vi har betalt tidligere for opgaverne, og det har vi selvfølgelig sammenlignet det her tilbud med.
Det afgørende er, at det er et konkurrencedygtigt tilbud, så vi ikke betaler for meget for en opgave.
Vil hverken spå eller gætteMen hvordan har du med som minister at give så stor en opgave til Danske Bank, der står midt i det, der kan være en historisk stor hvidvasksag?
- Det afgørende for mig er, at vi har sikret os, at såfremt en bank måtte blive dømt for hvidvask, så har vi mulighed for at trække os fra den kontrakt, men nu er det ikke min opgave som minister at dømme en bank.
Det har vi domstolene til.
Hvad synes du om, at Danske Bank står i den her situation på et tidspunkt, hvor banken får så stor en opgave af staten?
- Jeg tror ikke, der findes nogen danskere, der ikke synes, det her er en rigtig træls sag.
Vi har en vigtig opgave, der skal løses omkring statens betalingsformidling.
Den har Danske Bank løst igennem en årrække for staten og i øvrigt på ganske glimrende vis.
- Vi har nu gennemført et nyt udbud, og de har leveret et tilbud, som er konkurrencedygtigt.
Og de er de eneste, der har budt på opgaven.
Det må jeg tage til efterretning, at andre banker ikke har ønsket at løse opgaven for nuværende.
Men vi har som sagt sikret, at vi kan trække os.
Hvad skal der til for at kunne trække sig.
Er det en hvilken som helst dom for hvidvask?
- Det er klart, at vi er nødt til at overholde gældende lovgivning, men jeg vil på forhånd hverken spå eller gætte, hvad der måtte ske i forhold til den videre proces, som kommer til at køre i regi af domstolene, siger Sophie Løhde.
FacebookTwitterKopier linkEmner:Danske Bank|Sophie Løhde (politiker)|Venstre|Pengeinstitutter|Økonomisk kriminalitet




https://www.dr.dk/nyheder/kultur/film/den-nye-den-gamle-og-den-sjove-julen-starter-allerede-i-november

Film og serierDen nye, den gamle og den sjove: Julen starter allerede i novemberEn helt ny julekalender om ensomme Theo, gensyn med Pyrus og gode grin med Rytteriet venter seerne til december.
DR TV byder i år på et kært gensyn med Bamse, Kylling og Ælling.
Bamses mission på hans julerejse er at finde både julen og Julemanden.
(© dr) I ’Tvillingerne og Julemanden’ er julemanden Nicolas (Lars Hjortshøj) og hans kone Julie (Camilla Bendix) landet i Aalborg for at gøre de sidste indkøb inden julen.
 Før, imellem og efter Ramasjangs to julekalendere er der julefis med Onkel Reje.
Han er sammen med Brille klar til at julehygge i den julepyntede hytte, men bordet mangler.
Onkel Reje har nemlig solgt det, fordi han synes, de trænger til et nyt.
(© dr) Rytteriet er hver søndag aften i december i julestemning og inviterer indenfor til hygge, korsang, gløgg og croquistegning.
Tulle og Else får en snak om julefrokoster, Ole har pakket sig selv ind i en gave, Trines mor er stadig frustreret over sin datters manglende forståelse, og så er der Gøran og mandskoret for slet ikke at tale om Rikard og damerne.
Den 1.
december får Ramajetterne og lufthavnens chef, som er spillet af børnevært og skuespiller Kristian Gintberg, at vide, at julemandens computer er blevet stjålet fra Ramasjang Lufthavn.
Julen er i fare, og nu går den vilde jagt efter julemandens computer i gang.
(© dr) 'Theo & Den Magiske Talisman' er en magisk fortælling om tre generationers måder at sige farvel på; en ung drengs farvel til sin morfar, en mors farvel til sin far og en gammel mands farvel til livet på Jorden.
(© dr) Julemanden Nicolas (Lars Hjortshøj), Signe (Marie Højgaard Andersen) og Peter (Martin Hempel Barkholt) i ’Tvillingerne og Julemanden’.
1 / 7DR TV byder i år på et kært gensyn med Bamse, Kylling og Ælling.
Bamses mission på hans julerejse er at finde både julen og Julemanden.
(© dr)1 / 7I ’Tvillingerne og Julemanden’ er julemanden Nicolas (Lars Hjortshøj) og hans kone Julie (Camilla Bendix) landet i Aalborg for at gøre de sidste indkøb inden julen.
2 / 7Før, imellem og efter Ramasjangs to julekalendere er der julefis med Onkel Reje.
Han er sammen med Brille klar til at julehygge i den julepyntede hytte, men bordet mangler.
Onkel Reje har nemlig solgt det, fordi han synes, de trænger til et nyt.
(© dr)3 / 7Rytteriet er hver søndag aften i december i julestemning og inviterer indenfor til hygge, korsang, gløgg og croquistegning.
Tulle og Else får en snak om julefrokoster, Ole har pakket sig selv ind i en gave, Trines mor er stadig frustreret over sin datters manglende forståelse, og så er der Gøran og mandskoret for slet ikke at tale om Rikard og damerne.
4 / 7Den 1.
december får Ramajetterne og lufthavnens chef, som er spillet af børnevært og skuespiller Kristian Gintberg, at vide, at julemandens computer er blevet stjålet fra Ramasjang Lufthavn.
Julen er i fare, og nu går den vilde jagt efter julemandens computer i gang.
(© dr)5 / 7'Theo & Den Magiske Talisman' er en magisk fortælling om tre generationers måder at sige farvel på; en ung drengs farvel til sin morfar, en mors farvel til sin far og en gammel mands farvel til livet på Jorden.
(© dr)6 / 7Julemanden Nicolas (Lars Hjortshøj), Signe (Marie Højgaard Andersen) og Peter (Martin Hempel Barkholt) i ’Tvillingerne og Julemanden’.
7 / 7Af Malene Koops Grønborg11.
okt.
2018 kl.
15.
03Bemærk: artiklen er mere end 30 dage gammelLæs opNoget at samles om, noget at grine af og noget at tænke over i juletiden.
Der bliver lidt at vælge imellem, når vi om halvanden måned går ind i december, og det endnu engang er blevet tid til at tælle ned til juleaften med en julekalender.
På DRs kanaler kommer man til at kunne se syv forskellige julekalendere.
- Vi har et bredt udvalg af julekalendere på DR, så der er noget for både store og små.
Vi kommer bredt omkring - lige fra en helt nyproduceret julekalender på DR1 til gensynsglæde med 'Bamses Julerejse' på DR TV, siger Emma Kronqvist, der er DRs tv-chef.
Også på TV 2 er der flere forskellige julekalendere at vælge imellem, og der vil være gensyn med blandt andet familiejulekalenderen ‘Tvillingerne og Julemanden’, kartoffelavler Oluf Sand og fru Gertrud, Benny samt de tre nisser Gynter, Hansi og Fritz i 'The Julekalender' samt selvfølgelig julenissen Pyrus.
DR sender julekalendere på både DR1, DR2, DR Ultra og DR Ramasjang samt på DR TV, hvor alle julekalendere vil være tilgængelige hver morgen fra klokken 6.
00, så alle kan se deres favoritter, hvor og hvornår det passer bedst.
TV 2 sender julekalender på både TV 2 og TV 2 Charlie og TV 2 Play, og her tager man også forskud på julen, når der er nedtælling til den første dag i december med julekalenderen ‘Ludvig og Julemanden’, som kan ses på TV 2 Play fra onsdag den 7.
november.
Herunder kan du få det store overblik over, hvilke julekalendere DR og TV 2 sender og hvor.
I billedgalleriet herover kan du læse mere om nogle af dem.
•'Theo og Den Magiske Talisman' - sendes den 1.
-24.
december klokken 19.
30 på DR1.
•Eftershow i forlængelse af 'Theo og Den Magiske Talisman' - sendes den 1.
-24.
december klokken 19.
55 på DR Ultra.
•'Selmas Saga' - sendes den 1.
-24.
december på DR Ramasjang klokken 17.
00.
•'Ramajetternes Jul' - sendes den 1.
-24.
december på DR Ramasjang klokken 17.
20.
•'Onkel Rejes Julefis' - sendes den 1.
-24.
december på DR Ramasjang fra klokken 17.
00.
•'Klassens Perfekte Jul' - sendes den 1.
-24.
december på DR Ultra klokken 17.
50.
•'Bamses Julerejse' - kan ses fra den 1.
december klokken 6.
00 på DRTV.
•'Rytteriets Jul' - sendes de første fire søndage i december på DR2 klokken 21.
30.
•'Alletiders Julemand' - et afsnit hver eftermiddag fra 1.
december.
•'Tvillingerne og Julemanden’ - sendes fra 1.
december klokken 20.
00 på TV 2.
•’The Julekalender’ - sendes fra den 1.
december på TV 2 Charlie og TV 2 Play lige efter aftenens familiejulekalender på TV 2.
FacebookTwitterKopier link




https://www.dr.dk/nyheder/indland/nyt-retsmoede-i-svindelsag-kvinder-mistaenkt-haeleri

Millionsvindel i SocialstyrelsenSe temaIndlandNyt retsmøde i svindelsag: To kvinder mistænkt for hæleriI sagen om svindel med 111 millioner kroner beskyttes to personer nu af navneforbud.
Ved et retsmøde i Københavns Byret blev to kvinder i dag beskyttet af navneforbud i sagen, hvor en 64-årig kvinde er mistænkt for omfattende svindel med offentlige midler.
Af Emma Toft, Trine Maria Ilsøe og Lisbeth Quass11.
okt.
2018 kl.
14.
42Bemærk: artiklen er mere end 30 dage gammelLæs opTo kvinder er mistænkt for hæleri i sagen, hvor en 64-årig kvinde ifølge myndighederne formentlig har svindlet for 111 millioner offentlige kroner.
Det oplyste advokat Christian Bjerrehuus på et retsmøde i Københavns Byret i dag.
Han mødte som forsvarsadvokat for begge kvinder, der ikke selv mødte i retten.
De to kvinder er mistænkt for hæleri i forbindelse med sagen - altså for at have modtaget udbytte fra en kriminel handling.
De er endnu ikke sigtet for noget, oplyste advokaten.
Læs også:Advokat har fået kontakt med svindelanklaget kvindeRetsmødet handlede om, hvorvidt der skulle nedlægges navneforbud i forhold til de to kvinder.
Dommeren besluttede, at de to kvinder skulle beskyttes af navneforbud, så medierne ikke må beskrive de pågældende, så de kan identificeres.
Begrundelsen for at indføre navneforbuddet lød, at sagen er på et tidligt stadie, og at de to kvinder ikke har betroede stillinger.
Ved et andet retsmøde i går blev det besluttet, at den 64-årige kvinde ikke selv skulle være beskyttet af et navneforbud - netop fordi hun havde haft en betroet stilling.
Begæret konkursDen store svindelsag kom for dagens lys for to dage siden.
Her kom det frem, at den 64-årige kvinde er mistænkt for at have svindlet Socialstyrelsen for omkring 111 millioner kroner.
Ifølge myndighederne har svindlen stået på i 16 år.
Det har ikke været muligt for dansk politi at finde kvinden, og derfor er hun nu internationalt efterlyst.
Kvinden har været ansat i det offentlige i over 40 år og har fået en medalje af dronningen for sin mangeårige indsats.
Hun har arbejdet som afdelingsleder i Socialstyrelsen, men blev bortvist den 26.
september.
Læs også:Mistænkt for millionsvindel: Det ved vi om eftersøgt kvindeNu er hun begæret konkurs, og hendes ejendom i Danmark og Sverige er i den forbindelse blevet beslaglagt, ligesom et mindre beløb i en dansk bank er beslaglagt.
Advokat Boris Frederiksen fra Kammeradvokaten tager sig af den sag.
I går oplyste han, at behandlingen af konkurssagen "i den bedste af alle verdener" vil strække sig over et til to år.
Kuratoren vil kigge på alle, som har haft økonomiske transaktioner med den mistænkte.
- Vi er nødt til at kigge ned i de bankkonti, vi har adgang til, og se på, om vi kan finde spor til andre konti eller personer, som kan have fået del i pengene, sagde Boris Frederiksen.
- Der er en interesse i at få alle relevante sten vendt, så der kommer så mange penge hjem til kreditorerne som muligt.
Pengene kan være forbrugt på noget, der ikke kaster værdi af sig, og så er de væk, men hvis de er gemt af vejen eller givet til nærtstående, så skal vi forsøge at få dem hjem.
FacebookTwitterKopier linkEmner:Kriminalitet|Socialstyrelsen|Økonomisk kriminalitet|Københavns Byret|Sverige




https://www.dr.dk/nyheder/indland/advokat-politiet-er-langsomme-til-stoppe-de-sexkraenkende-videoer

Unge sigtet i børnepornosagSe temaIndlandAdvokat: Politiet er for langsomme til at stoppe de sexkrænkende videoerPolitikredse får snart nye værktøjer til at bremse videoerne, siger RigspolitietPolitiet er blevet bedre til at få stoppet krænkende videoer fra at blive delt på eksempelvis Facebook.
Men man kan gøre det bedre, siger Rigspolitiet.
Af Maja Lærke Maach11.
okt.
2018 kl.
14.
27Bemærk: artiklen er mere end 30 dage gammelLæs opDen såkaldte Umbrella-sag er langtfra eneste sag om digitale sexkrænkelser på advokat Miriam Michaelsens bord.
I den nævnte sag er over 1.
000 unge sigtet for at dele en video på internettet med seksuelt krænkende indhold af en 15-årig pige.
Advokaten sidder med omkring 40 lignende sager og mener ikke, at politiet har lært meget siden Umbrella-sagen, der startede i 2015.
Det er fortsat i høj grad op til de krænkede selv at finde ud af, hvordan videoer med dem kan fjernes fra sociale medier og pornosider, siger Miriam Michaelsen.
- Det bør ikke være den krænkede, der har ansvaret for at efterforske, dokumentere og fjerne ulovligt materiale.
Den opgave ligger hos politiet, siger hun.
Læs også:Pigen fra 'Umbrella-sagen' står frem: Politiet gjorde intet for at stoppe videoI dag står pigen fra Umbrella-sagen frem i Politiken og kritiserer politiets arbejde.
Hun mener, at politiet slet ikke har gjort nok for at stoppe den massive spredning af videoen med hende og en gruppe drenge.
En video som fra 2015 til 2017 nåede ud til omkring 5.
000 mennesker.
Samme kritik fremførte advokaten også over for DR Nyheder i januar, men politiet har fortsat ikke ændret praksis og forbedret sig, mener Miriam Michaelsen.
- Det skræmmende er, at jeg har sager her i 2018, der også bliver håndteret på samme måde som i 2015, siger hun.
Jeg kan godt erkende, at politiet skal være bedre til at håndtere de her digitale sexkrænkelserClaus Birkelyng, Rigspolitiets NC3'Vi kan blive bedre til at hjælpe'Rigspolitiet indrømmer, at politikredsene skal være mere effektive med at efterforske sager om digitale sexkrænkelser, siger politiinspektør Claus Birkelyng fra Rigspolitiets Nationale Cyber Crime Center, NC3.
- Jeg kan godt erkende, at politiet skal være bedre til at håndtere de her digitale sexkrænkelser og være ofrene behjælpelige med at få kontakt til de sociale medier og hjemmesider, hvor det bliver delt.
Læs også:Politiet nølede: Sexvideoer nåede 5.
000 på to år- Men jeg vil også sige, at det ikke altid er så nemt, som det lyder.
Nogle af hjemmesiderne hører til i lande, hvor det er svært at komme i kontakt med enten myndighederne eller folkene bag hjemmesiderne, siger han.
Derudover påpeger han, at digitale krænkelser er en ny form for kriminalitet, som politiet har skullet vænne sig til at håndtere.
Pornosider vil ikke samarbejdeClaus Birkelyng fra NC3 siger, at Rigspolitiet er 'lige på trapperne' med nye retningslinjer til landets politikredse, som fremover skal klæde dem bedre på til at efterforske sagerne fra internettet.
Han vil ikke oplyse, hvad der er ændret i forhold til de nuværende retningslinjer, men de udkommer i slutningen af denne måned.
Rent praktisk er der ifølge advokaten Miriam Michaelsen problemer for de krænkede med at bede eksempelvis pornohjemmesider om at fjerne videoerne, forklarer advokaten.
- Hvis en klient siger til pornhub; 'Der ligger en video med mig, som skal fjernes, og jeg vil gerne vide, hvem der har lagt den op', så får man at vide, at de ikke kan give de oplysninger til andre end politiet, siger Miriam Michaelsen.
Alene af den grund bør sagerne altid håndteres af ordensmagten, mener Miriam Michaelsen.
Læs også:Ofre må selv rydde op i sager om digitale sexkrænkelserClaus Birkelyng fastslår, at fordi internettet er så stort og verdensomspændende, vil det aldrig være muligt for politiet at fjerne alt krænkende materiale.
- Vi er blevet meget bedre siden Umbrella-sagen i 2015.
Men derfor kan vi stadigvæk blive endnu bedre, siger han.
Sådan blev det til Umbrella-sagen•I foråret 2015 dukker der en video op på nettet med en 15-årig pige i intime og seksuelle situationer med en gruppe drenge.
•Videoen bliver i første omgang delt via Facebooks Messenger-tjeneste blandt unge i Nordsjælland, men spreder sig siden til unge over hele landet.
•Videoen ender også på andre hjemmesider og når fra 2015 til 2017 ud til næsten 5.
000 mennesker.
•Pigen anmelder sagen allerede i efteråret 2015, da spredningen af videoen ikke er så massiv.
I dag kritiserer hun politiet for ikke at have stoppet spredningen noget før.
•Pigens advokat fortæller i sommeren 2016 Nordsjællands politi, at videoen ligger i en lukket gruppe på Facebook.
•Rigspolitiet begynder derefter at interessere sig for sagen og hjælper med at fjerne videoen fra blandt andet Googles søgeresultater.
Videoen bliver fortsat delt.
•I 2017 henvender Facebook sig til de amerikanske myndigheder, da en video med en mindreårig bliver delt flere steder.
Sagen ender hos Europol, som sender den videre til dansk politi.
•15.
januar 2018 oplyser politiet, at over 1.
000 unge vil blive sigtet for at have delt eller spurgt efter videoen.
•Ni prøvesager udvælges, som skal køre i retssystemet.
•I juli 2018 er alle prøvesager afgjort.
Otte ender med dom.
I en sag sker der frifindelse.
•En sag får lov at blive prøvet ved Højesteret, og de resterende sager med næsten 1.
000 unge bliver derfor sat i bero.
FacebookTwitterKopier linkEmner:Politi|Rigspolitiet|Sædelighedsforbrydelser|Facebook|Sjælland




https://www.dr.dk/nyheder/politik/danske-bank-vinder-millionkontrakt-med-staten

Hvidvask i Danske BankSe temaPolitikDanske Bank vinder millionkontrakt med statenSophie Løhde (V) forlænger statens samarbejde med kriseramt bank.
Danske Bank skal fortsat stå for statens ind- og udbetalinger, men det bliver under nye, strammere betingelser.
Af Rasmus Lindegård Hansen og Anja Westphal (Interview)11.
okt.
2018 kl.
13.
55Bemærk: artiklen er mere end 30 dage gammelLæs opMidt i sin største krise nogensinde kan Danske Bank nu notere en sejr.
Banken har nemlig vundet kontrakten som statens bank og skal de næste fire år styre alle statens daglige ind- og udbetalinger - eksempelvis udbetalinger af løn.
- Der er kun kommet ét bud, og det er fra Danske Bank, som varetager opgaver allerede.
Det er et konkurrencedygtigt tilbud, og derfor er vi også forpligtede til at tildele Danske Bank kontrakten, siger innovationsminister Sophie Løhde (V).
Læs også:Regeringen strammer krav: Danske Bank kan fyres som statens betalerKontrakten, der sidste år gav Danske bank en indtægt på 12,7 millioner kroner, skal gælde i perioden fra 2019 til 2022.
- Det drejer sig om små 50 millioner over fire år, siger innovationsministeren.
Da Danske Bank har været den eneste bank, der har budt på opgaven, har regeringen reelt ikke haft andre alternativer.
- Vi har afsøgt markedet og har også haft dialog med potentielle tilbudsgivere.
Men det er jo op til de enkelte aktører at afgøre, om man ønsker at afgive et bud på den kontrakt, vi nu har haft i udbud, siger Sophie Løhde.
Kan fyre bankRegeringen fik for uger siden føjet nye betingelser til kontrakten, efter at hvidvasksagen i Danske Bank udviklede sig til en regulær skandale.
De nye betingelser betyder, at staten nu kan fyre statens betalingsformidler, hvis banken eksempelvis bliver dømt for hvidvask.
Ifølge innovationsministeren kan den danske stat ikke se passivt til, hvis en bank dømmes for eksempelvis hvidvask af penge og efterfølgende fortsætter sit virke, som om intet var hændt.
Statsadvokaten for Særlig Økonomisk og International Kriminalitet (SØIK) efterforsker netop nu, om Danske Bank har brudt hvidvaskloven.
Udenlandske kunder har benyttet Danske Banks filial i Estland til overførsler for 1.
500 milliarder kroner i årene fra 2007 til 2015.
En stor del af disse overførsler har været mistænkelige, ifølge bankens egen advokatundersøgelse.
Sagen har kostet topchef Thomas Borgen jobbet, og banken risikerer bøder i milliardklassen.
Danske Bank vandt tilbage i 2008 ordren i et udbud og har altså i de seneste ti år stået for at være statens betalingsformidler med årligt 65 millioner udbetalinger.
FacebookTwitterKopier linkEmner:Danske Bank|Sophie Løhde (politiker)|Thomas F.
Borgen (erhvervsleder)|Pengeinstitutter|Estland




https://www.dr.dk/nyheder/regionale/trekanten/647-patienter-fik-solgt-cpr-nummeret-paa-auktion-datatilsynet-kalder

Trekantområdet647 patienter fik solgt CPR-nummeret på auktion: Datatilsynet kalder sagen ’alvorlig’Sygehus Lillebælt har fået overblik over, hvor mange mennesker, der ved en fejl har fået solgt deres personfølsomme oplysninger til højestbydende.
Ulla Olesen købte et arkivskab fra det nedlagte Give Sygehus på auktion.
Arkivskabet skulle laves om til barskab, men det viste sig at fyldt med stamoplysningskort med private borgeres CPR-numre - blandt andet hendes egen mands.
Af Janus Duus-Larsen og Rasmus Dyrberg Hansen11.
okt.
2018 kl.
13.
11Bemærk: artiklen er mere end 30 dage gammelLæs opDet var en meget flov direktør på Sygehus Lillebælt, der i sidste uge måtte bekræfte, at sygehuset på en auktion har solgt effekter fra det nedlagte Give Sygehus, der indeholdt patienters personfølsomme oplysninger.
Blandt andet et arkivskab fyldt med omslag til stamoplysningskort, der indeholder folks CPR-numre, samt en papkasse med omslag til patientjournaler.
Læs også:Endnu en møgsag rammer lukket sygehus: Har solgt patientjournaler ved en fejlNu er der kommet klarhed over omfanget, og Sygehus Lillebælt mener nu, at der er styr på alle de fejlagtigt solgte journaler, som er tilbage i sygehusets varetægt eller destrueret.
- Det har berørt os rigtig meget, og det er simpelthen sådan en flov sag.
Vi har fået alt materialet hjem og fundet ud af, at det drejer sig om 948 borgere, der er berørt.
Heraf er de 301 afdøde, så det drejer sig om 647 nulevende mennesker, siger sygehusdirektør Dorthe Crüger.
Fejlen er blevet indberettet til Datatilsynet, som skal tage stilling til, om sagen er så grov, at den skal politianmeldes.
Det er dog for tidligt at sige, om det bliver aktuelt, siger chefen for Datatilsynets tilsynsenhed Jesper Husmer Vang, der dog kalder sagen ’alvorlig’.
- Det er ikke noget, vi ikke har set før, men det er selvfølgelig i den højere afdeling.
Det er jo en del patienter, der er tale om, og det er meget følsomme oplysninger.
Så på den måde er det en lidt mere alvorlig sag, siger han.
Palles CPR-nummer solgtEn af dem, hvis navn og oplysninger har været solgt til højestbydende, er Palle Bo Pedersen fra Give.
Han er mand til Ulla Olesen, der købte et af arkivskabene, der var fyldt med journalomslag på patienter.
Og tilfældigvis var hans journal blandt dem, som hans kone uforvarende havde fået med i købet af arkivskabet.
- Selvfølgelig skal det ikke ske, og for mit vedkommende er det også irriterende, men jeg ved jo, at det ikke kom længere end til os selv, og vi har ikke luret i de andres journaler, siger Palle Bo Pedersen.
Læs også:Ulla købte et arkivskab med fortrolige patientjournaler: Jeg er rystetDet er dog ikke en episode, der får ham til at ligge søvnløs om natten.
- Nu er jeg jyde, og der skal noget til at hæve benet på mig.
Min journal kiggede jeg da igennem, og der stod da nogle oplysninger.
Men sådan en læges håndskrift er ikke altid til at læse, og jeg ved ikke rigtig så meget om de fine ord, de skriver, siger Palle Bo Pedersen.
- Det skulle da være mærkeligt med så mange journaler, hvis ikke der var nogle, hvor der var nogle oplysninger, der ikke måtte komme ud, siger han.
FacebookTwitterKopier linkEmner:Datatilsynet|Sygehus Lillebælt|Hospitaler|Personregistrering|Give




https://www.dr.dk/sporten/fodbold/landsholdet/landsholdsangriber-bomber-i-bundesligaen-han-har-en-fantastisk

LandsholdetLandsholdsangriber bomber i Bundesligaen: 'Han har en fantastisk mentalitet'Yussuf Poulsen har allerede lavet flere mål i denne sæson, end han gjorde i hele sidste sæson.
Yussuf Poulsen jubler sammen med sine holdkammerater i Leipzig, efter at danskeren scorede til 2-0 mod Nürnberg.
Leipzig endte med at vinde kampen 6-0.
Af Anders Melchior Frigaard11.
okt.
2018 kl.
13.
08Bemærk: artiklen er mere end 30 dage gammelLæs opI sidste sæson præsterede Yussuf Poulsen at lave fem mål i 37 kampe for Leipzig.
I år har danskeren allerede overgået den måltotal, og lavet syv mål i 13 kampe for sin tyske klub, der lige nu er placeret på andenpladsen i Bundesligaen.
Yussuf Poulsen synes ikke selv, at der er så meget, der har ændret sig, selvom Leipzig blandt andet har skiftet træner henover sommeren, efter Ralph Hasenhütll forlod klubben i maj.
- Jeg bliver ældre og spiller kampe på højere niveau, og så bliver man selvfølgelig også bedre, siger Yussuf Poulsen.
- Ellers er der ikke så meget, der er anderledes.
Der er nogle ting, jeg arbejder med, som også begynder at bære frugt.
Det er rart, når de ting man arbejder på, begynder at virke.
Læs også:Herrelandsholdet får ny træningsbane i HerningDen nye træner i Leipzig er sportschefen, Ralf Rangnick, der vikarierer i indeværende sæson, eftersom klubben har hentet Julian Nagelsmann ind som træner fra næste sæson.
Selvom Rangnick kun vikarierer, så er det et trænervalg, der passer Yussuf Poulsen glimrende.
- Rangnick er en fantastisk type.
Han er jo både vores sportschef og træner nu.
Den måde han spiller fodbold på passer rigtig godt til mig og han har rigtig meget tiltro til mig.
Det var også ham, der hentede mig tilbage i 2013 og han strakte sig rigtig langt for at hente mig, siger Yussuf Poulsen.
Læs også:Hareide udtager ekstra angriber til landsholdetGodt arbejdsraseriÅge Hareides assisterende landstræner Jon Dahl er også glad for den udvikling, som den tidligere Lyngbyspiller er inde i.
- Yussuf har en fantastisk mentalitet, og det kan man godt lide i Tyskland og ikke nok med det, så scorer han også rigtig mange mål.
I de foregående sæsoner har han måske ikke scoret så mange mål, som han gerne ville.
Men nu har han lavet syv mål i år, og det er allerede flere end han lavede sidste år.
Det er rigtig positivt, siger Jon Dahl.
Læs også:Landstræner roser fit Dolberg: 'Mister ikke talentet af et par skader'På landsholdet har Yussuf Poulsen stadig til gode at finde den helt store målform.
Indtil videre er det blevet til fem mål i 32 kampe for Danmark, men det bekymrer ikke den assisterende landstræner.
- Yussuf har altid givet et godt arbejdsraseri.
Han er svær at spille mod.
Det kan godt være, at han ikke altid laver mange mål på landsholdet, men fodbold er ikke kun at lave mål, men også at tilføre holdet noget power og gejst.
Han er ualmindeligt god til at sætte et pres, siger Jon Dahl.
Yussuf Poulsen får mulighed for at forbedre måltotalen i rødt og hvidt, da han er udtaget til den landsholdstrup, der skal møde Irland i Nations League den 13.
oktober og tre dage senere kommer Østrig på besøg til en venskabskamp i Herning.
FacebookTwitterKopier linkEmner:Åge Hareide (fodboldtræner)|Yussuf Poulsen (fodboldspiller)|Tyskland|Fodbold|Herning




https://www.dr.dk/musik/danske-musikere-i-oproer-kan-kvinder-ikke-lave-god-musik

MusikDanske musikere i oprør: Kan kvinder ikke lave god musik?
Det musikalske kvindekollektiv Hun Solo kæmper for mere fokus på kvindelige musikere.
Nabiha (tv.
) og Pernille Rosendahl er blandt de artister, der har optrådt til Hun Solos koncerter.
Nana Jacobi (i midten) er én af projektets tre stiftere.
Af Christian Ellegaard11.
okt.
2018 kl.
12.
45Bemærk: artiklen er mere end 30 dage gammelLæs op- Vi arbejder jo i virkeligheden for en verden, hvor der ikke er brug for os.
Men så længe de kvindelige artister får så lidt synlighed, og musikbranchen fungerer, som den gør, så bliver vi ved.
Ordene kommer fra sangerinde og musiker Nana Jacobi.
Hun er én af stifterne bag det musikalske kvindekollektiv Hun Solo, der siden 2015 har arbejdet med at sætte særligt fokus på danske, kvindelige musikere og sangere – blandt andet gennem en række koncerter med forskellige kvindelige artister på scenen.
Målet med Hun Solo er at kaste spotlight på de mange dygtige, kvindelige musikere, der i dag ikke får den opmærksomhed og anerkendelse, de fortjener, forklarer Nana Jacobi.
De står bag Hun SoloHun Solo er skabt af musikerne Nana Jacobi og Kirstine Stubbe Teglbjærg samt journalist Anya Mathilde Poulsen, der står bag bogen ’Feminint fortstærket’, som er en samtalebog med syv kvindelige musikere.
- Vi har valgt at skabe en platform, hvor vi sætter fokus på kvindelige musikere, fordi vi oplever, at der er brug for det.
At der faktisk er noget her, som samfundet mangler, og som vi som kunstnere kan være med til at bidrage med, siger hun.
Kvinder er underrepræsenteret i musikbranchenNana Jacobi mener ikke, at kvindelige musikere er stærkt nok repræsenteret i det danske musiklandskab og ønsker at gøre op med den mandelige dominans i de musikalske rækker.
Hun peger blandt andet på de danske musikfestivalers mangel på kvindelige kunstnere på plakaten som et eksempel på den underrepræsentation, kvindelige artister oplever herhjemme.
- Man hører tit fra musikbookere, at de ikke går op i køn, men op i kvalitet, når de booker navne til festivaler.
Men det argument har jeg svært ved at forstå.
For siger man så dermed, at kvinder ikke kan lave kvalitet?
Læs også:Roskilde Festival om manglende ligestilling på scenen: Svært at booke nok kvinder- Vi kunne sagtens få øje på en hel masse seje kvinder, der lavede masser af kvalitet-musik.
Så vi fik lyst til at skabe en platform, hvor vi kunne vise dem frem og sige 'Se her, se her.
De er altså lige her', siger hun.
På stort set alle af sommerens danske musikfestivaler udgjorde kvinderne et fåtal blandt artisterne på scenen.
Samtidig udgør mænd generelt en markant andel af den danske musikbranche, viser blandt andet denne rapport fra 2012.
De tre stiftere af Hun Solo er fra venstre Nana Jacobi, Anya Mathilde Poulsen og Kirstine Stubbe Teglbjærg Har optrådt i Roskilde og IslamabadOprindeligt startede Hun Solo ud som én enkelt koncert på Roskilde Musikbibliotek i foråret 2016 og var egentlig tænkt som en engangsforestilling, men kvinderne bag valgte at fortsætte projektet, fordi de kunne mærke, at det gemte på mere.
Koncerter med kvinderSiden 2016 har Hun Solo afholdt en række såkaldte solo-koncerter.
Her optræder fem kvindelige musikere hver i 20 minutter alene på scenen.
De optrædende har det tilfælles, at de er kvinder, men repræsenterer ellers alle hjørner af det musikalske spektrum.
Over 50 kvindelige kunstnere har indtil videre deltaget i koncerterne.
- Vi havde en nysgerrighed efter at udforske og opleve nogle af alle de sindssygt seje kvindelige musikere, der findes derude, som gør deres ting, og som gør det godt, forklarer Nana Jacobi.
Siden er det blevet til en lang række koncerter, hvor mere end 50 forskellige kvindelige kunstnere har stået på scenen.
Projektet har siden bragt Hun Solo-kollektivet til nogle af landets største musikfestivaler som Roskilde Festival og Smukfest – og sågar hele vejen til Pakistan.
I foråret blev Hun Solo nemlig inviteret til Pakistan af den danske ambassade i landet, hvor de sammen med sangerinderne Mendoza og Ida Wenøe blandt andet optrådte i hovedstaden Islamabad og var gæster i et stort morgen-talkshow.
- Vi var rimelig nervøse for, hvordan et land som Pakistan ville tage imod sådan et kvinde-projekt, men alle vores fordomme og forestillinger blev gjort til skamme.
Det var en helt vild oplevelse, og vi fik en enormt positiv modtagelse.
Det er nok en af de oplevelser, man aldrig kommer til at glemme, siger Nana Jacobi.
Under deres besøg i Pakistan var Hun Solo gæster hos pakistansk morgen-tv.
Piger skal ikke føle sig forkerteHer to år efter Hun Solos første koncert har kvinderne bag kastet sig ud i et nyt projekt og stiftet deres eget pladesleskab, Hun Solo Records.
Det første udspil fra selskabet er Nana Jacobis egen single 'Pige', der netop er blevet udgivet.
Ifølge sangerinden er nummeret en 'opsang' - i ordets bedste og mest bogstavelige forstand – til de mange unge piger og kvinder, der går og tvivler på sig selv.
Lyt til 'Pige' her.
Nana JacobiPige- Der er så mange piger, der føler sig forkerte og ikke føler, de passer ind i en eller anden stereotyp om den perfekte pige.
Jeg vil gerne hylde diversiteten og forskelligheden og sige, at ingen skal føle sig forkerte.
Uanset hvem fanden du er, så er det cool og helt i orden.
Stå ved det, dyrk det og vær glad for det, siger hun.
Målet med Hun Solo Records er først og fremmest at hjælpe og understøtte endnu flere kvindelige musikere, men Nana Jacobi afviser ikke, at selskabet engang vil udvide repertoiret til også at favne mandelige musikere.
- I første omgang har vi fokus på projekter båret af kvinder, men hvis der kommer et band med mænd og banker på døren, så må vi jo tage stilling til det, siger hun.
I anledningen af FNs internationale pigedag afholder Hun Solo torsdag den 11.
oktober en koncert på spillestedet Vega i København.
Her kan du på scenen opleve sangerinderne Nabiha, Dicte, Pernille Smith-Sivertsen, Kirstine Stubbe Teglbjærg og Nana Jacobi.
FacebookTwitterKopier link




https://www.dr.dk/nyheder/kultur/film/dansk-stjerneinstruktoer-skal-lave-miniserie-om-ubaadssagen

UbådssagenSe temaFilm og serierDansk stjerneinstruktør skal lave miniserie om ubådssagenDen drabsdømte Peter Madsen vil ikke være en del af serie, som laves i samarbejde med drabschef.
Jeg ønsker ikke at lave en krimiserie, der forherliger gerningsmanden eller forbrydelsen.
Jeg er imidlertid interesseret i processerne og de mennesker, der løste forbrydelsen ligesom de mennesker som må leve videre på trods af den, siger instruktøren.
Af Maja Lærke Maach11.
okt.
2018 kl.
12.
12Bemærk: artiklen er mere end 30 dage gammelLæs opDen danske instruktør og manuskriptforfatter Tobias Lindholm laver en tv-serie om ubådssagen.
Det bliver en miniserie i seks afsnit, og handlingen kommer til at dreje sig om efterforskningen af drabet på den svenske journalist Kim Wall, skriver det amerikanske kulturmedie Hollywood Reporter.
Tobias Lindholm vil samarbejde med drabschef Jens Møller om handlingen.
Han stod i spidsen for sagen, der endte med en livstidsdom for drabet til ubådsbygger Peter Madsen.
Læs også:Peter Madsen opgiver at få livstidsdom for HøjesteretHistorien om drabsmanden kommer ikke til at være en del af serien, siger instruktøren.
- Jeg ønsker ikke at lave en krimiserie, der forherliger gerningsmanden eller forbrydelsen.
- Jeg er imidlertid interesseret i processerne og de mennesker, der løste forbrydelsen ligesom de mennesker, som må leve videre på trods af den.
Det er derfor en fuldt bevidst beslutning, at gerningsmanden på intet tidspunkt vil figurere i serien, siger Tobias Lindholm til det amerikanske medie.
Forældre stoler på vinklingenKim Walls forældre skal også være en del af processen med at skabe serien, som har fået titlen 'The Investigation', og de er glade for, at deres datters historie ikke bliver glemt.
Hollywood Reporter citerer forældrene for at sige, at de stoler på, at serien vil skildre drabssagen fra 'det rette perspektiv og med respekt for de, der kendte og elskede Kim'.
Læs også:Dansk stjerneinstruktør headhuntet til ny Netflix-serie: Her er hans 5 bedste filmDet er svensk TV4, C More, Outline Film og TV2, som skal samarbejde om serien, der ventes at gå i gang i begyndelsen af næste år.
Ifølge tv2.
dk bliver serien vist på TV2.
Står bag Netflix-serieTobias Lindholm debuterede som instruktør i 2010 med fængselsdramaet 'R', hvor Pilou Asbæk spillede hovedrollen.
Lindholm har også været instruktør på de danske film 'Kapringen' fra 2012 og 'Krigen' fra 2015.
Sidstnævnte blev nomineret til en oscar i kategorien bedste udenlandske film.
Han har også skrevet manuskript til Thomas Vinterbergs film 'Jagten' og til tv-serier som 'Borgen' og 'Bedrag'.
Læs også:Dansk instruktør bag ny Netflix-serie: Jeg var meget ydmygSenest høstede han international anerkendelse, da han instruerede flere afsnit i Netflixs serie 'Mindhunter'.
DR Nyheder har forsøgt at få en kommentar fra Tobias Lindholm og Jens Møller, men indtil videre uden held.
FacebookTwitterKopier linkEmner:Kim Wall (journalist)|Peter Raket Madsen (opfinder)|Kriminalitet|Mord|C more




https://www.dr.dk/nyheder/indland/betjente-risikerer-straffesag-efter-14-arig-drengs-dod

IndlandBetjente risikerer straffesag efter 14-årig drengs dødTo politifolk opdagede ikke alvorligt syge teenagere i en lejlighed i København.
Det har ført til en klagesag.
Den Uafhængige Politiklagemyndighed (DUP) efterforsker en klage over betjente, der ikke opdagede to syge teenagere i en lejlighed i København.
11.
okt.
2018 kl.
12.
09Bemærk: artiklen er mere end 30 dage gammelLæs opDa to betjente i marts var forbi en lejlighed i København, opdagede de ikke, at en 14-årig dreng lå alvorligt syg på badeværelset, og at hans jævnaldrende kæreste havde vejrtrækningsproblemer.
Mens drengen et par timer senere døde, lykkedes det at genoplive pigen, der i dag er svært hjerneskadet efter et langvarigt hjertestop.
Der er indgivet en klage til Den Uafhængige Politiklagemyndighed (DUP), som efterforsker straffesager og adfærdsklager mod betjente.
- Jeg kan bekræfte, at vi for nylig har fået en anmeldelse om tjenesteforsømmelse angående den pågældende aften, siger direktør i DUP Charlotte Storgaard.
- Vi efterforsker, om betjentene i den forbindelse har begået noget strafbart, siger hun.
Storgaard ønsker ikke at oplyse, hvornår hun præcis modtog klagen, eller hvem der indgav den.
Indtog farlig blandingKlagen omhandler lørdag 10.
marts i år, hvor en gruppe unge var samlet i en lejlighed på Østerbro i København.
De drak alkohol, røg hash, og et kærestepar indtog også receptpligtige piller og euforiserende stoffer.
Læs også:Mor idømt to års fængsel for at efterlade datter og ven hjælpeløseEfter den farlige cocktail blev de trætte og lagde sig ind for at sove, men der gik ikke længe, før især drengen fik det skidt.
Han lå på badeværelsesgulvet, hvor han havde kastet op, tisset i bukserne og var svær at få kontakt med.
Flere vidner, som afgav forklaring i en straffesag om den pågældende aften, har beskrevet, at pigen nærmest hev efter vejret og i korte perioder helt stoppede med at trække vejret.
Tjekkede ikke badeværelsetOmkring klokken 22.
15 kom to politifolk ind for at hente en af drengene hjem til forældrene, der ikke vidste, hvor han var.
- Den ene politimand var i stuen, hvor han lyste os i øjnene og skrev vores navne ned, mens den anden gennemsøgte lejligheden, har et vidne forklaret i retten.
Betjenten, som undersøgte lejligheden, kunne ifølge et vidne ikke tjekke badeværelset, fordi døren var låst.
Politimanden bemærkede, at pigen snorkede højlydt, men da pigens mor fortalte, at datteren bare sov, gik betjentene igen.
Fængsel til morenDen 41-årige mor blev onsdag i Københavns Byret kendt skyldig i ikke at have tilkaldt hjælp til børnene i tide.
Hun blev straffet med to års fængsel.
DUP efterforsker, om de to politifolk begik en fejl ved ikke at have undersøgt situationen nærmere.
En række vidner skal blandt andet afhøres som del af efterforskningen, som ventes at tage nogle måneder.
/ritzau/FacebookTwitterKopier linkEmner:København|Den Uafhængige Politiklagemyndighed|Politi|Vejret|Københavns Byret




https://www.dr.dk/nyheder/udland/afrikas-yngste-milliardaer-er-blevet-bortfoert

UdlandAfrikas ’yngste milliardær’ er blevet bortførtDet er endnu uvist, hvorfor Mohammed Dewji blev bortført.
Ifølge BBC fandt bortførelsen sted tidligt torsdag morgen, da den 43-årige Mohammed Dewji var på vej hen til et fitnesscenter i Dar es-Salaam for at træne.
Af Per Bang Thomsen11.
okt.
2018 kl.
12.
05Bemærk: artiklen er mere end 30 dage gammelLæs opDen tanzaniske forretningsmand Mohammed Dewji, som ifølge finansmagasinet Forbes er god for omkring 10 milliarder kroner, er blevet bortført af maskerede mænd i storbyen Dar es-Salaam i Tanzania.
- Jeg har talt med hans (Mohammed Dewji, red.
) far, og det er sandt, at vores ven Mo er blevet bortført, skriver January Makamba, der er Tanzanias miljøminister og ven af Mohammed Dewji, på Twitter.
- Mohammed har en familie og små børn.
Hjælp os, hvis I ligger inde med informationer, som kan hjælpe os med at redde ham, tilføjer han.
Ifølge BBC fandt bortførelsen sted tidligt torsdag morgen, da den 43-årige Mohammed Dewji var på vej hen til et fitnesscenter i storbyen for at træne.
Han havde ingen sikkerhedsvagter med sig, og ifølge øjenvidner skød kidnapperne op i luften, inden de kørte ham væk i en bil.
Det var i Dar es Salaam, at rigmanden blev bortført.
Tre personer, som menes at have forbindelse til bortførelsen, er ifølge det tanzaniske politi blevet anholdt.
To af dem skulle have udenlandsk baggrund, skriver BBC.
Paul Makonda har fortalt nyhedsbureauet AP, at videoovervågning fra hotellet viser, at de to mænd var hvide i huden.
Det er endnu uvist, hvad motivet skulle være.
Mohammed Dewji står i spidsen for koncernen MeTL Group, der producerer alt fra cykler og rengøringsmidler til drikkevarer og olie, og sidste år blev han beskrevet som Afrikas yngste milliardær af Forbes Magazine.
Udover sin forretningskarriere har han også repræsenteret Tanzanias regeringsparti, Chama Cha Mapinduzi, i parlamentet.
Han valgte dog ikke at genopstille ved det seneste valg i 2015.
Rettelse: I en tidligere udgave stod der, at Dar es-Salaam er Tanzanias hovedstad.
Det passer ikke.
Hovedstaden hedder Dodoma.
DR Nyheder beklager.
FacebookTwitterKopier linkEmner:Bortførelser|Tanzania|Afrika|BBC|Forbes Media




https://www.dr.dk/nyheder/indland/bendtner-tiltalt-vold

IndlandBendtner tiltalt for voldKøbenhavns Byret har forhåndsberammet sagen, hvor både Bendtner og en taxachauffør er tiltalt.
(ARKIV) Nicklas Bendtner er blevet tiltalt for vold efter en episode med en taxachauffør i det københavnske natteliv.
11.
okt.
2018 kl.
11.
23 | opdateret 11.
okt.
2018 kl.
11.
29Bemærk: artiklen er mere end 30 dage gammelLæs opFodboldspilleren Nicklas Bendtner er blevet tiltalt for vold mod en taxachauffør i København.
Chaufføren tiltales samtidig for forsøg på vold.
Det oplyser advokat Mette Grith Stage, der repræsenterer taxachaufføren.
- Jeg kan sige, at der er blevet udarbejdet et anklageskrift mod begge parter.
- Min klient er blevet tiltalt for at have kastet med en ukendt genstand mod Bendtner og hans kæreste uden at ramme.
Han nægter sig skyldig, siger hun.
Mette Grith Stage oplyser, at sagen er forhåndsberammet til 2.
november ved Københavns Byret.
Ritzau har forgæves forsøgt at få en kommentar fra Bendtners forsvarer, advokat Anders Németh.
Han har dog tidligere oplyst, at hans klient nægter sig skyldig.
Kom op at skændes med chaufførSagen begyndte at rulle i september, da Bendtner sammen med sin kæreste tog en taxa i det indre København.
Her kom de op at skændes med chaufføren, og det endte i et fysisk opgør, hvor taxachaufføren brækkede kæben to steder.
Bendtners kæreste, Philine Roepstorff, skrev efterfølgende et langt opslag på Instagram.
Her forklarede hun, at Bendtner godt nok slog chaufføren.
Men det skete i selvforsvar, forklarede hun.
Hos DanTaxi, hvor chaufføren er ansat, havde man tirsdag lukket ned for alle kommentarer til sagen.
Kommunikationschef Rasmus Krochin ville blot sige, at der findes videomateriale af hændelsesforløbet, og at optagelserne er videregivet til politiet.
Københavns Politi, der har efterforsket sagen, ønsker på nuværende tidspunkt ikke at kommentere de rejste tiltaler.
/ritzau/FacebookTwitterKopier linkEmner:Mette Grith Stage (advokat)|Nicklas Bendtner (fodboldspiller)|Vold|København




https://www.dr.dk/nyheder/viden/teknologi/fejl-ved-opsendelse-af-rumraket-astronauter-maatte-noedlande

TeknologiFejl ved opsendelse af rumraket: Astronauter måtte nødlandeMandskabet på en russisk Soyuz-raket er nødlandet kort efter opsendelsen.
11.
okt.
2018 kl.
11.
18 | opdateret 15.
okt.
2018 kl.
14.
31Bemærk: artiklen er mere end 30 dage gammelLæs opEn russisk og en amerikansk astronaut har her til formiddag måtte afbryde en raketopsendelse fra Kazakhstan.
Det oplyser det amerikanske rumagentur Nasa.
De to astronauter, Nick Hague fra USA og Alexey Ovchinin fra Rusland, har udløst kapslen fra raketten.
Nasa oplyser, at man er i kontakt med astronauterne, der er landet på Jorden.
Det oplyses, at de er i god behold.
Astronauterne er ifølge Nasa ude af kapslen og redningsmandskab er kommet frem til stedet.
De to astronauter skulle have været sendt mod Den Internationale Rumstation.
Det var det russiske rumagentur, der stod for dagens opsending, der foregik fra Baikonur i Kasakhstan.
Problemer med en booster-raketOm bord var to astronauter - russeren Aleksej Ovtjinin og amerikaneren Nick Hague.
De to astronauter havde kurs mod ISS for at hjælpe med reparationer på stationen.
Fejlen opstod omkring kvart i 11 torsdag dansk tid.
Ifølge nyhedsbureauet AFP kunne man på Nasas udsendelse af opsendelsen høre en kommentator beskrive:- Opsendelsen fik et problem med en booster-raket få sekunder efter det første trin af separation (af booster-raketter, red.
).
Kort herefter kom beskeden, at de to astronauter ville forsøge at komme tilbage til Jorden.
Astronauterne landede ifølge Nasa 20 kilometer øst for byen Dzhezkazgan.
/DR Nyheder/FacebookTwitterKopier linkEmner:NASA|Kasakhstan|Rusland|USA




https://www.dr.dk/nyheder/regionale/oestjylland/fra-ledig-til-eftertragtet-forloeb-nedbryder-fordomme-og-skaffer-sosu

ØstjyllandFra ledig til eftertragtet: Forløb nedbryder fordomme og skaffer sosu-hjælpere19 ud af 19 ledige, der har snust til livet som sosu-hjælper, har valgt at gå ind i faget.
Over hele landet mangler kommuner sosu-assistenter og sosu-hjælpere (arkivfoto).
Af Signe Haugaard Simonsen og Sarah Friis Elkjær11.
okt.
2018 kl.
11.
00Bemærk: artiklen er mere end 30 dage gammelLæs opEt indblik i et nyt fag med en voksen-elevløn i baglommen kan flytte ledige hen i brancher, der skriger på flere kolleger.
Det er situationen i Syddjurs Kommune, hvor forløbet 'Før-sosu' med et par ugers praktik og nogle uger på skolebænken har fået alle 19 deltagere på forløbet til at begynde på sosu-hjælperuddannelsen.
De nye hænder falder på et tørt sted, da ældreområdet mangler sosu-hjælpere, fortæller Susanne Pallesen, der er uddannelseskoordinator i Syddjurs Kommune.
- Det er jo fantastisk.
Vi er så glade for, at vi kunne lave så stort et hold, og at de er så interesserede i området, at de ønsker at gå videre, siger hun.
Fik nedbrudt fordommeEn af eleverne fra forløbet er Michelle Sørensen.
Hun har tidligere arbejdet som blandt andet sælger og på fabrik, men har gået ledig i fire måneder og var lidt skeptisk over for faget i starten.
- Jeg har altid tænkt, at det skulle jeg aldrig på grund af fordomme og at skulle hjælpe ældre mennesker med personlig hygiejne, siger hun.
Praktikken fik hende dog på andre tanker.
-Da jeg havde prøvet det af, set de ældre borgere i øjnene og mærket stemningen, blev jeg helt sikker på, at det var klart den vej, jeg skulle, siger hun.
Fire forløb er afsluttet siden 2015, og i alt har 57 ud af 62 af deltagerne startet på sosu-hjælperuddannelsen.
På seneste hold startede 19 ud af 19 på uddannelse.
Kenneth Andersen har også skiftet branche.
Han er tidligere smed og har gået ledig i et halvt år.
Han tror, at livserfaring er god at have med i den nye branche.
- Fordelen er, at man kan se flere vinkler.
Jeg er 43 år, og jeg har lært noget i mit liv om kommunikationen med de ældre mennesker.
Hvor er det okay at lave lidt fis og ballade, for også at få deres humør lidt op, siger han.
Lønnen giver muligheder'Før-sosu' er et forløb for ledige over 25 år, der måske har lyst til at prøve sosu-faget.
Det indeholder fem ugers undervisning og to ugers praktik, fortæller afdelingsleder i erhverv og beskæftigelse Anne Røjkjær.
- Man får snust til skolen, og hvordan det ville være at arbejde med sosu-faget.
Forløbet er uforpligtende, da man får lov at se noget an, inden man binder sig, siger hunFælles for de nye elever fra Syddjurs er, at alle får voksenelev-løn på uddannelsen.
Det har også gjort, at de nemmere kunne sige ja, fortæller Michelle Sørensen.
- Selvfølgelig har det gjort, at jeg har sagt ja tak til at begynde her, for jeg havde ikke økonomisk mulighed for at skulle tilbage på SU, siger hun.
Fire forløb er afsluttet siden første hold i 2015 og i alt er 57 ud af de 62 elever, der har været igennem forløbet, startet på sosu-hjælperuddannelsen.
Susanne Pallesens navn er rettet fra Susanne Poulsen til Susanne Pallesen klokken 11.
54Læs også:For mange sosu-studerende dropper ud: I Thisted gennemfører 94 procentFacebookTwitterKopier linkEmner:Syddjurs Kommune|Erhverv|Uddannelse|Arbejdsløshed|Jylland




https://www.dr.dk/nyheder/penge/jyske-bank-afskaffer-1000-kroneseddel-i-kamp-mod-hvidvask

PengeJyske Bank afskaffer 1000-kroneseddel i kamp mod hvidvaskI september tegnede der sig et politisk flertal for at fjerne den store pengeseddel.
Nu gør Jyske Bank det.
Inden for et par måneder er det slut med at få udbetalt 1000-kronesedler i Jyske Banks automater.
11.
okt.
2018 kl.
10.
42Bemærk: artiklen er mere end 30 dage gammelLæs opOm et par måneder er det slut med at hæve 1000-kronesedler i Jyske Banks automater.
Det oplyser banken i en pressemeddelelse.
Teknikere er således i gang med at omkode bankens pengeautomater, så de ikke kan udbetale den store seddel længere.
Det sker som et led i kampen mod hvidvask.
Kasserne i bankens afdelinger er allerede stoppet med at udlevere de store sedler.
Pengesedlen kan dog stadig indbetales ved kasserne og i automaterne.
Bruges ofte af kriminelleI september foreslog bankernes interesseorganisation, Finans Danmark, at fjerne sedlen.
- Det er almindelig kendt, at de store sedler, hvad enten det er 500-eurosedlen eller 1000-kronesedlen, i høj grad bliver brugt i forbindelse med kriminalitet, forklarede Ulrik Nødgaard, administrerende direktør i Finans Danmark, til Ritzau.
Læs også:Finans Danmark vil gøre 1000-kronesedlen til fortidBåde Socialdemokratiet, Venstre, Dansk Folkeparti og Enhedslisten var positivt stemt over forslaget.
Det kom i forbindelse med, at et politisk flertal foreslog at fjerne 500-eurosedlen i Danmark efter en advokatundersøgelse af en omfattende sag om hvidvask i Danske Banks estiske afdeling.
/ritzau/FacebookTwitterKopier linkEmner:Jyske Bank|FinansDanmark|Pengeinstitutter|Betalingsmidler|Ulrik Nødgaard (erhvervsleder)




https://www.dr.dk/sporten/ridning/stinna-tange-er-nomineret-til-verdens-bedste-rytter

RidningStinna Tange er nomineret til verdens bedste rytterParadressurrytteren Stinna Tange er som den eneste handicappede nomineret i kategorien 'verdens bedste rytter'.
Stinna Tange er tidligere blevet tildelt "Kulturministerens Handicapidrætspris " ved DR's store sportsshow.
Det blev hun ved showet i 2017.
(foto: Henning Bagger / Scanpix 2017) Af Johan Haarløv11.
okt.
2018 kl.
10.
33Bemærk: artiklen er mere end 30 dage gammelLæs opVerdens bedste ridesportsatlet.
Intet mindre.
Det er den titel, som Stinna Tange er blevet nomineret til.
Og det er hun som den eneste handicappede af de fire ryttere, der er blevet indstillet til prisen af Det Internationale Rideforbund, FEI.
Læs også:Stinna Tange vinder guld igen ved VM i para-dressur- Jeg blev bare så rørt, da jeg åbnede mailen, og der stod, at jeg var nomineret til Bedste Atlet.
Paradressurryttere nomineres oftest i 'Against All Odds'-kategorien, men det her er altså 'Bedste Atlet' – på lige fod med raskrytterne, siger Stinna Tange til parasport.
dk og tilføjer:- Det er en kæmpe anerkendelse – både for mig men også for para-dressursporten som helhed.
Jeg er så stolt.
Læs også:Dansk rytter hylder sin hest efter VM-guld: Den kunne have vundet uden migStinna Tange er nomineret efter et særdeles succesfuldt år, hvor hun i september vandt to gange guld ved VM i paradressur i den amerikanske by Tryon.
Ved selvsamme lejlighed red Tange, der er født uden ben, sig til sin bedste score nogensinde i disciplinen kür, hvor hun blev noteret for en score på 78,947%.
I tildelingen af prisen vægtes stemmer fra en jury med 50 procent, mens de resterende 50 procent vægtes via en offentlig afstemning, som du selv kan deltage i her.
FacebookTwitterKopier linkEmner:Handicapsport




https://www.dr.dk/nyheder/kultur/film/anmelder-om-ny-ungdomsfilm-fantastisk-flot-men-ogsaa-almindelig

Af Filmanmelder og vært på FilmlandPer Juul CarlsenFilm og serierAnmelder om ny ungdomsfilm: Fantastisk flot, men også for almindeligFilmudgaven af de populære ’Vildheks’-bøger er flot, men seeren bliver ikke taget med på eventyr, mener DRs anmelder.
Gerda Lie Kaas, der er datter af Nikolaj Lie Kaas, spiller hovedrollen som Clara, mens Sonja Richter ses i rollen som moster Isa.
11.
okt.
2018 kl.
10.
10Bemærk: artiklen er mere end 30 dage gammelLæs opDer er to film i ’Vildheks’.
Den ene er en smuk lille film om en 12-årig pige, der opdager at hun egentlig hører til i en helt anden verden, end hun forestillede sig, nemlig i den vilde natur.
Det er en umådelig smuk film, fyldt med poetiske billeder af betagende dyr og frodig natur, der strækker sig over smukke sletter, sære klippeskulpturer og grønne dale.
VildheksInstruktør: Kaspar MunkMedvirkende: Gerda Lie Kaas, Sonja Richter, Signe Egholm OlsenPremiere: 11.
oktoberDen anden film er en slags standardversion for eventyrfortællinger anno det 21.
århundrede.
En beretning om et helt almindeligt ungt menneske, der opdager at det har evner, det slet ikke kendte til, og derfor skal oplæres til det store slag mod den ultimative ondskab.
Tænk på J.
K.
Rowlings Harry Potter-bøger.
Så har du formlen.
Vildheks er en ungdomsserie på seks bøger skrevet af Lene Kaaberbøl, der udkom i årene 2010-2014.
Filmen baseres på den første bog om bypigen Clara (spillet af Gerda Lie Kaas), der finder ud af, at hun tilhører en gammel slægt af vildhekse med helt speciel kontakt til naturen og dyrene.
Sammenbiks af klichéer og konventionerDen ene film er en fryd for øjet, en rejse ind i et landskab, vi ikke har set før på film, slet ikke i en dansk børne- og ungdomsfilm.
Den anden er et sammenbiks af klichéer og konventioner, og uden et præg af noget særligt.
Noget, der gør den til sin egen.
Læs også:Populær bog bliver til film - med kendisdatter i hovedrollenDe vante tankeformer fylder endda så meget i den anden film, at det virker som om instruktør Kaspar Munk og hans to medfortællere, Bo Hr.
Hansen og Poul Berg, ikke ser nogen grund til at forklare sig.
Det siger andre anmeldere om 'Vildheks':Politiken: To hjerterJyllands-Posten: Fem stjernerB.
T.
: Tre stjernerDa 12-årige Clara opdager, at hun har særlige kræfter, stritter hun for eksempel imod, meget længe endda.
Hun gider ikke have en moster, der kan lave helbredende urte-the af tudsesnot og næsehornshudorme og hvad hun ellers finder på.
Hun er heller ikke synderligt begejstret for at vågne i et hus, hvor en høne tøffer rundt og skifter radiokanal, og en ugle sidder stille på en pind og tænker kloge tanker.
- Det er jo en katastrofe.
Jeg bliver opfattet som en freak, som Clara siger til sin ven, Oskar.
'Vildheks'-bøgerne har været en stor succes i Danmark og i andre lande som Tyskland og England.
Men det er ikke første gang, forfatteren får en bog filmatiseret.
Lene Kaaberbøl står nemlig også bag bogen Skammerens datter, der blev filmatiseret i 2015.
På billedet ses Peder Holm Johansen i rollen som Valla, og Kirsten Olesen som Thuja.
En tynd formelfortællingDet er nok rigtigt.
Men filmen mangler fuldstændig at fortælle os, hvorfor Clara synes, det er så fedt at være en helt normal skolepige.
Der er intet i hendes dagligdag, der tyder på at hun elsker den.
Det vil være helt fantastisk originalt tænkt med en historie om en 12-årig pige, der er født ind i en slægt af hekse, men er fløjtende ligeglad, og som bare vil spille computerspil eller gå til fester i fedt tøj.
Se traileren til filmen her:Men sådan er ’Vildheks’ jo ikke.
Det ved vi.
Vi er aldrig i tvivl om at Clara på et tidspunkt accepterer sin skæbne og går til kamp mod den onde heks, Bravita Blodsunge, og hendes hjælper, Kimæra.
Og nu vi er ved konventioner, som ingen ser nogen grund til at forklare.
Fra begyndelsen af får vi at vide, at Bravita Blodsunge vil tilkæmpe sig magten over den vilde verden.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Det lyder jo meget typisk for en ond heks, så fint nok.
Men hvorfor?
Hvad skal hun bruge magten til?
Og hvad indebærer det helt præcist at have magten over den vilde verden?
De 7-12-årige, som ’Vildheks’ henvender sig til, er muligvis ligeglade.
Onde hekseplaner gør altid indtryk, men en ond skurks planer bliver unægteligt mere nærværende, når man ved, hvad de skal bruges til.
Den del af ’Vildheks’ er klart den svageste, en tynd formelfortælling fra fantasy-verdenens standardsortiment.
Den første del, derimod, den med de smukke naturbilleder, er en nydelse.
’Vildheks’ er optaget i Ungarn, hvilket muligvis lyder helt skørt, når der er tale om en historie med udgangspunkt i dansk dagligdag.
Men netop fordi Ungarn ikke ligner Danmark, opstår der noget nyt, en fornemmelse af at ta’ på eventyr i vores egen dagligdag.
I den henseende tager ’Vildheks’ os helt nye steder hen.
Synd, at historien ikke tager os med på eventyr.
.
.
FacebookTwitterKopier linkEmner:J.
K.
Rowling (forfatter)|Ungarn




https://www.dr.dk/sporten/fodbold/superliga/midtjyllands-ukendte-traener-har-sit-fingeraftryk-paa-spillersalg-300

SuperligaMidtjyllands ukendte træner har sit fingeraftryk på spillersalg for 300 millionerI 15 år har Kenneth Andersen arbejdet som ungdomstræner i FC Midtjylland.
Nu skal han stå i spidsen for førsteholdet.
FC Midtjylland præsenterer her Kenneth Andersen som ny træner ved et pressemøde på MCH Arena i Herning, onsdag 10.
oktober 2018.
Han er U-19 træner for FCM og afløser Jess Thorup der er blevet ny træner i Gent.
.
 Af Johan Haarløv og interview: Anne Hedegaard Petersen11.
okt.
2018 kl.
10.
01Bemærk: artiklen er mere end 30 dage gammelLæs opDet kan godt være, du ikke havde hørt om Kenneth Andersen før i går, men hvad så med Simon Kjær, Erik Sviatchenko og Pione Sisto?
De burde få en klokke til at ringe.
Fællesnævnerne for de tre fodboldprofiler er nemlig ikke bare, at de er blandt de spillere, som FC Midtjylland har tjent svimlende med penge på, men også at de i deres unge dage har haft Kenneth Andersen som træner.
I de sidste 15 år har han arbejdet i den midtjyske fodboldklub som ungdomstræner, men i går tog hans karriere en drejning.
Kenneth Andersen blev trukket ud af sin anonyme tilværelse og forfremmet fra U19-træner til førsteholdstræner, efter at Jess Thorup satte sin underskrift på en kontrakt med den belgiske klub KAA Gent.
Læs også:Officielt: Jess Thorup skifter til Gent - U19-træner overtager roret i FCM- Han har udviklet spillere for 300 millioner kroner.
Stort set alle dem, vi har solgt i FC Midtjylland i de sidste 15 år, har Kenneth haft fingrene i.
Så han ved, hvordan man udvikler, og han kender klubbens DNA, så han er et perfekt match for det, vi vil som det næste step, siger Claus Steinlein, der er direktør i FC Midtjylland.
Midtjyderne har en lang historik for at satse på klubbens egne talenter på grønsværen, og da muligheden bød sig for at udvide den selvsamme rekrutteringspolitik til positionen som førsteholdstræner, tøvede ledelsen ikke.
Kenneth Andersen har Midtjylland i blodet, og hans fem DM-titler med klubbens U19-hold var mere end nok til at overbevise de høje herrer om, at han også kan føre førsteholdet til succes.
- Vi besluttede for flere år siden, at vi ønsker at have afløsere klar internt – vi vil allerhelst rekruttere internt, hvis det kan lade sig gøre.
Når der ryger én fra en nøgleposition, forsøger vi at finde en fra egne rækker.
Og på vores interne liste har Kenneth stået på længe, så da tilbuddet til Jess kom, vidste vi godt, hvad vi skulle gøre, siger Claus Steinlein.
Aftensmad hjemme hos KennethFlere af spillerne i førsteholdstruppen har erfaring med Kenneth Andersen.
Blandt andre Erik Sviatchenko, der har et endog meget stort kendskab til FC Midtjyllands nye træner, som åbnede sit hjem for unge Erik, da han var helt ny på midtjydernes akademi.
Erik Sviatchenko er i gang med sin anden periode i FC Midtjylland.
- Han var min ungdomstræner på akademiet siden jeg var 14 år.
Og så var han min værtsfamilie, da jeg kom til FC Midtjylland som helt ung.
Så jeg er kommet meget i hans hjem og fået en masse aftensmad hos ham og set en masse fodbold hos ham, siger Erik Sviatchenko og tilføjer:- Kenneth er som person meget jordnær og åben.
Han er omfavnende, og det betyder meget i FC Midtjylland, hvor et af kodeordene er ’familie’.
Det handler om at være hinanden nær og være oprigtig, og de kvaliteter har Kenneth.
Samtidig ved han også, hvornår der skal trykkes hårdere på nogle knapper i et hårdt professionelt fodboldmiljø, det tvivler jeg slet ikke på, selvom han kommer fra en U19-baggrund.
Midtjyderne, der sidste sæson vandt det danske mesterskab, ser ikke ansættelsen som udtryk for manglende ambitioner.
Ansættelsen af Kenneth Andersen er ikke i mangel af bedre muligheder, tværtimod, mener direktør Claus Steinlein:- Vi kigger ikke på, hvad pressen skriver.
Tværtimod tror jeg, at man om ti år vil være mere vant til at se klubber hive flere af deres ungdomstrænere op som førsteholdstrænere.
Det betyder meget for os, at de kender klubbens kultur og DNA.
Kenneth Andersen er blevet ansat som førsteholdstræner på en tre-årig kontrakt i FC Midtjylland.
FacebookTwitterKopier link




https://www.dr.dk/nyheder/udland/verdens-laengste-flyrute-aabner-i-dag-ikke-hvem-som-helst

UdlandVerdens længste flyrute åbner i dag: Ikke for hvem som helstSingapore Airlines genoptager deres rute mellem Singapore og New York.
Det er dette fly, et Airbus A350-900 ULR (ultra-long-range), der skal fragte passagerer helt fra Singapore til New York uden mellemlandinger.
Af Peter Boier11.
okt.
2018 kl.
09.
44Bemærk: artiklen er mere end 30 dage gammelLæs op15.
300 kilometer.
Omtrent så lang er den flyrute, som Singapore Airlines åbner i dag mellem Singapore og New York.
Og den er alt andet end egnet til en weekendtur.
Før turen tur/retur er gennemført, er næsten hele weekenden nemlig gået.
En tur mellem de to byer tager lige under 19 timer og bliver dermed verdens længste flytur, når første afgang sendes i luften senere i dag.
Det skriver BBC.
Men den rekordlange tur bliver ikke for hvem som helst.
Flyselskabet udbød samme rute indtil for omkring fem år siden, hvor de lukkede ruten, da den ikke kunne betale sig på grund af dyre oliepriser.
Når ruten genåbnes i dag, bliver det derfor helt uden den billige economy-klasse på Airbus A350-900-flyet, men derimod med 67 business-pladser og 94 såkaldte 'premium economy'-pladser.
Når Singapore Airlines normalt flyver et lignende fly, er der plads til hele 253 passagerer, hvoraf 187 af dem er economy.
To eller tre måltider mad - og en sengDen udgave af Airbus A350-900, som Singapore Airlines har købt, kan flyve ekstra langt.
Faktisk er det ifølge BBC det rutefly - overhovedet - der kan flyve længst.
Det kan således holde sig i luften i 20 timer uafbrudt.
Og det stiller krav til forplejning - man skulle jo nødigt sulte undervejs.
Business class-kunder bliver serveret to måltider, de selv kan vælge, hvornår de vil have serveret, samt drikkevarer løbende.
Og en seng.
Premium economy-kunder må 'nøjes' med tre måltider, der dog serveres på faste tidspunkter.
Til BBC fortæller luftfartseksperten Geoffrey Thomas, at ruten er tænkt som et eksklusivt produkt.
- Det er en rute mellem to store finanscentre, og derfor bliver flyet nok fyldt af forretningsrejsende, der ikke gider mellemlande, siger han.
De to næstlængste flyrejser er fra Perth til London med Qantas og mellem Auckland og Doha med Qatar.
FacebookTwitterKopier linkEmner:Singapore Airlines|BBC|Flyselskaber|Singapore|New York




https://www.dr.dk/nyheder/regionale/hovedstadsomraadet/metrobyggeri-i-kobenhavn-er-forsinket

KøbenhavnMetrobyggeri i København er forsinketIfølge planen skulle Cityringen åbne i sommeren 2019.
Østerport forventes dog først færdig i 2020.
Metrobyggeriet ved Kongens Nytorv.
Ikke alle stationer når at blive klar, fremgår det af notat.
11.
okt.
2018 kl.
09.
40 | opdateret 11.
okt.
2018 kl.
10.
06Bemærk: artiklen er mere end 30 dage gammelLæs opMetrobyggeriet i København er forsinket.
Østerport er først helt færdig i 2020.
Det skriver Berlingske Business.
I et notat fra Københavns Kommune bliver der oplyst, at 15 ud af 17 stationspladser bliver færdige til åbningen i sommeren 2019, som det ser ud nu.
- De to resterende stationspladser vil være færdige henholdsvis i efteråret 2019 (Poul Henningsens Plads) og i foråret 2020 (Østerport), fremgår det ifølge Berlingske Business.
Læs også:Lønsnyd for syv millioner på metroen: Slagsmål om kædeansvar i kulissenHovedentreprenøren er Copenhagen Metro Team.
Driftsdirektør Sigurd Nissen-Petersen afviser at kommentere de lokale forsinkelser over for mediet.
Det går ifølge Berlingske Business blandt andet for langsomt med vægbeklædning og opsætning af inventar.
Det forsinker den videre proces.
Der skal eksempelvis foretages en række test.
Åbning i sommeren 2019Henrik Plougmann Olsen er administrerende direktør i Metroselskabet.
Han forventer en åbning af Cityringen i sommeren 2019.
Til Berlingske Business fortæller han, at man nu orienterer om fremdriften én gang hver måned frem til åbningen.
- Vi forventer at åbne Cityringen i sommeren 2019, og for at lykkes skal vi nå de sidste fire store milepæle.
- Disse milepæle er knyttet til arbejdet under jorden, og derfor har det vores højeste prioritet, siger han i en skriftlig kommentar.
Metroen stod i april ifølge Berlingske Business til at koste 24,8 milliarder kroner i 2018 kroner.
17 stationerCityringen bliver 15,5 kilometer lang.
Den får 17 stationer i alt.
Den vil forbinde København H, Indre By, Østerbro, Nørrebro, Vesterbro og Frederiksberg.
På stationerne Frederiksberg og Kongens Nytorv kan passagererne skifte til de eksisterende metrolinjer.
Metrobyggeriet stopper ikke med Cityringen.
Den bliver suppleret af Nordhavnslinjen.
Den står efter planen klar i begyndelsen af 2020.
I midten af 2024 åbner Sydhavnslinjen efter planen.
/ritzau/FacebookTwitterKopier linkEmner:Henrik Plougmann Olsen (erhvervsleder)|Metroselskabet|København|Berlingske Media|Jernbaneanlæg




https://www.dr.dk/nyheder/penge/roede-tal-paa-boersen-danske-aktier-oplever-stort-fald-syvende-dag-i-traek

PengeRøde tal på børsen: Danske aktier oplever stort fald for syvende dag i trækÅrsagen til de store kursfald skal findes i usikkerhed på det amerikanske marked, vurderer aktieanalytiker.
Af Signe Mai Vilsbøll11.
okt.
2018 kl.
09.
21 | opdateret 11.
okt.
2018 kl.
10.
08Bemærk: artiklen er mere end 30 dage gammelLæs opDe danske aktier går endnu en hård dag i møde.
Det ledende danske aktieindeks, C25, åbner torsdag morgen med et fald på mere end 3 procent efter femten minutters handel.
Det er syvende dag i træk at aktierne falder.
I C25-indekset gælder faldet samtlige 25 aktier.
Hårdest ramt er medicoselskabet Ambu, der er nede med mere end 6 procent, og smykkegiganten Pandora, som oplever et kursfald på mere end 3 procent.
Og det store fald ses ikke kun på børsen i Danmark.
I vores nordiske nabolande Norge og Sverige falder markederne ligeledes med henholdsvis 4 og 1,5 procent, mens det britiske marked er nede med omkring 1,5 procent.
Globalt faldDe røde tal herhjemme viser sig dagen efter, at toneangivende amerikanske indekser har oplevet fald på mere end 3 procent.
Det gælder både S&P 500, Nasdaq og Dow Jones.
Kursfaldet gjorde dagen til en af de værste for det finansielle marked i USA i år, og det har ifølge aktieanalysechef hos Sydbank, Jacob Pedersen, også bidraget til de kursfald, vi ser på de asiatiske og europæiske markeder i dag.
- Vi kan ikke dukke os for de effekter, der er rundt om i verden.
Når aktierne falder i USA og Asien, så falder de også i Danmark.
Herhjemme har vi aktier, der er dyrt prisfastsat, og det er dem, investorerne skiller sig af med i øjeblikket, lyder det fra Jacob Pedersen.
En god omgang dopingDe massive dyk på det globale aktiemarked skyldes primært usikkerhed omkring næste års vækst, vurderer aktieanalysechefen.
- Ingen ved, hvordan vækstudsigterne ser ud i 2019 på grund af den igangværende handelskrig mellem USA og Kina.
Den er med til at trække tæppet væk under virksomheders indtjening, og det skaber nervøsitet blandt investorer, forklarer Jacob Pedersen og tilføjer:- Nervøsiteten bliver ikke mindre af, at Donald Trump blander sig i den amerikanske centralbanks gøren og laden.
Det vidner om, at han ikke helt har fanget spillereglerne på de finansielle markeder.
Han har troet han har kunnet dirigere retningen på de amerikanske aktier.
Trump: Centralbanken er vanvittigDonald Trump har flere gange op til midtvejsvalget brugt succes på det amerikanske aktiemarked som et bevis på, at hans konfrontatoriske stil i handelskonflikten virker.
Og kursfaldene på det amerikanske marked, der viser det stik modsatte, fik i går Trump til at rette kritik mod den amerikanske centralbank, Federal Reserve.
Han beskylder centralbanken for at bære en stor del af ansvaret.
En stigende bekymring for inflation har nemlig fået centralbanken til at hæve renten i USA flere gange i år.
- Fed (centralbanken, red.
) har begået en fejl.
Det er alt for stramt.
Jeg synes, at Fed er vanvittig, sagde præsidenten kort efter aktiemarkedet lukkede i går.
Problemet for Trump er ganske enkelt, at rentestigninger dæmper farten i amerikansk økonomi og spiser de skattelettelser, Trump har givet vælgerne, mener Jacob Pedersen.
Kan centralbanken modstå presset fra Trump?
- Det er jeg helt overbevist om.
Det er en god idé at neutralisere pengepolitikken i USA, som centralbanken gør, så man undgår en overophedning og efterfølgende tilbageslag i den amerikanske økonomi.
Også selvom Trump ikke synes det samme, lyder det fra aktieanalysechefen.
FacebookTwitterKopier linkEmner:Ambu|Medicoindustri




https://www.dr.dk/nyheder/indland/flere-bliver-pensions-millionaer-dan-fra-broendby-er-37-aar-toemrer-og-millionaer

IndlandFlere bliver ‘pensions-millionær’: Dan fra Brøndby er 37 år, tømrer - og millionærSe hvor mange af arbejderfagets pensionsmillionærer, der bor i din kommune.
37-årige Dan Bieber Beck er nyslået pensionsmillionær.
På fem år er mængden af pensionsopsparere med mere end million på kontoen i arbejderfag vokset med 1800 procent.
Af Mads Korsager Nielsen11.
okt.
2018 kl.
09.
19Bemærk: artiklen er mere end 30 dage gammelLæs opHvert vinduesfag vejer 150 kilo.
Før montering skal det slæbes hen over altaner, løftes op og ind i de tomme huller.
Det er hårdt arbejde nu, men Dan Bieber Beck glæder sig over, at det kommer ham til gode senere.
Han er 37 år gammel, tømrer på akkordarbejde og nykåret ‘pensions-millionær’.
- Det betyder, at jeg snart kan drosle lidt ned for akkordarbejdet.
Nu ved jeg, at der står nogle penge på kontoen.
Jeg topper i tømrerfaget nu og kan godt mærke på kroppen, at jeg er blevet ældre.
Når jeg bliver 50 år kommer jeg ikke til at smide så meget ind, som jeg gør nu, siger Dan Bieber Beck.
Tømreren fra Brøndby er langt fra alene.
Steget 1.
800 procent på fem årNetop nu runder flere og flere helt almindelige lønmodtagere pensionsopsparingens første, store milepæl på en million kroner.
Læs også:Attendoblet på fem år: Stor stigning af 'pensionsmilionærer' i arbejderfagPå kun fem år er antallet af såkaldte ‘pensionsmillionærer’ vokset fra 4.
100 til 75.
300.
En stigning på 1.
800 procent eller hvad der svarer til, at landsbyen Høng i nordsjælland gror fra landets femtestørste by Esbjerg i indbyggertal.
- I dag kan vi sende almindelige lønmodtagere på pension til en levestandard, der er tæt på den, de havde som aktive.
Det er måske den største, socialpolitiske reform i vores levetid, siger Torben Möger Pedersen, administrerende direktør for Pension Danmark.
Selv om en million kroner langt fra er nok til et pensionist-liv i sus og dus, er det en slags gylden milepæl i et opsparingsforløb.
- Det tager rigtig lang tid at komme til den første million, men på grund af renters rente-effekten går det hurtigere derfra.
Det tager i gennemsnit 22 år at nå den første og 10 år til den næste, siger Laila Mortensen, administrerende direktør for Industriens Pension.
Får 18.
800 pr.
månedEt regneeksempel fra Pension Danmark viser, at en typisk tømrer, der bliver pensionsmillionær som 40-årig, vil få knap 18.
800 kroner udbetalt efter skat hver måned efter sin pension, hvis han arbejder til han bliver 71 år gammel.
Inklusiv folkepension samt atp.
37-årige Dan Bieber Beck har endnu ingen planer for sit otium.
Det er endnu alt for langt væk.
Men han er tilfreds med, at han nåede pensionsmillionen, mens kroppen stadig ville være med.
- Det var 100 procent planen.
Det er bare med at få den fyret af, mens man har kræfterne til det.
Få hevet nogle monetos hjem, siger Dan Bieber Beck.
FacebookTwitterKopier link




https://www.dr.dk/nyheder/udland/orkanen-michael-har-lagt-dele-af-florida-i-ruiner-personer-meldes-doede

UdlandOrkanen Michael har lagt dele af Florida i ruiner, to personer meldes døde´Monster´-orkan har terroriseret sig gennem flere stater.
Oversvømmelser, væltede træer og huse uden tag.
orkanen Michael var nådesløs imod Florida, da den onsdag gik i land med vindstød op imod 250 kilometer i timen.
Af Josephine Nue11.
okt.
2018 kl.
09.
06Bemærk: artiklen er mere end 30 dage gammelLæs opOrkanen Michael endte som den kraftigste storm, der har ramt Floridas nordvestlige område Panhandle (smal udløber af større landområde, red.
), og den kraftigste orkan, der har ramt USA siden kategori fem-orkanen Andrew i 1992.
Kort før Michael gik i land onsdag middag, blev den opgraderet til en kategori fire-orkan med vindstød op imod 250 kilometer i timen, skriver The Guardian og Ritzau.
Og den brutale orkan har taget sine første amerikanske ofre, en mand er død, efter et træ ramte ned i hans hus i byen Greensboro.
Og ligeledes er et 11-årigt barn blev dræbt af noget, der er faldet ned i det hus, som barnet befandt sig i.
Hvad der præcist er sket, ved man endnu ikke, det skriver NBC.
Derudover er en kvinde indlagt, efter hun blev ramt i hovedet af et faldende træ.
Kvindens tilstand er uvis.
Ifølge BBC er mindst 13 personer indtil videre døde i Centralamerika som følge af stormen.
Læs også:Ekstrem orkan har kurs mod USA - en million mennesker skal evakueresMidt i orkanen sidder danske Helle Heidi Wiedenheft, hun har boet i USA i 31 år og har aldrig oplevet noget lignende, skriver hun til Ritzau.
- Det halve af min udestue er blæst væk.
Masser af træer og vejskilte er revet op af jorden, og taget på min garage er væk, fortæller hun.
På trods af myndighedens opfordring om evakuering vurderede Helle Heidi Wiedenheft og hendes familie, at de ikke var i direkte fare.
Men orkanens styrke kom bag på danskeren:- Situationen her er meget alvorlig.
Jeg havde slet ikke regnet med, at det ville blive så slemt, hvor vi bor, siger hun.
Vilde oversvømmelser i Florida, efter orkanen Michael ramte kysten onsdag middag.
500.
000 kunder er uden strømOrkanen er nedgraderet til en kategori et-orkan og bevæger sig torsdag igennem staterne syd og nord Carolina før den fredag skulle forlade den amerikanske østkyst på vej ud mod Atlanterhavet, ifølge Time Magazine.
(© dr)Dele af befolkningen er fortsat evakueret i flere stater.
I Florida drejer det sig om omkring 6700 personer, der er evakueret til 54 nødhjem, skriver CNN.
Og mange vil fortsat være berørt af orkanens ødelæggelser.
I Florida, Georgia og Alabama er mere end 500.
00 mennesker uden strøm på grund af orkanen.
Læs også:Orkanen Michael går i land i Florida med 250 km/tMyndighederne råder fortsat befolkningen til at blive indendøre.
Og i ni amter er der indført udgangsforbud, enten fuldstændig eller delvist, for at holde folk fra farlige områder, det skriver CNN.
Ved kystlinjen i Florida er der målt øgede vandstande på 1,5 meter, mens det nationale orkancenter varsler om øgede vandstande på op til 4,3 meter i nogle områder.
Præsidenten har kaldt orkanen for et monster, skriver The Guardian.
Præsiden Trump kaldte orkanen Michael for et monster.
Mens den terroriserede staterne Florida, Georgia og Alabama.
FacebookTwitterKopier linkEmner:Orkaner|Florida|USA|CNN|The Guardian




https://www.dr.dk/nyheder/udland/journalist-forsvandt-sporloest-fra-konsulat-nu-vil-trump-til-bunds-i-sagen

Khashoggi-sagenSe temaUdlandJournalist forsvandt sporløst fra konsulat: Nu vil Trump til bunds i sagenDen saudi-arabiske systemkritiker Jamal Khashoggi har været forsvundet siden den 2.
oktober.
Af Maya Nissen11.
okt.
2018 kl.
07.
58 | opdateret 11.
okt.
2018 kl.
09.
33Bemærk: artiklen er mere end 30 dage gammelLæs opDen 2.
oktober klokken 13.
14 gik journalisten Jamal Khashoggi ind på det saudi-arabiske konsulat i Istanbul.
Han skulle bare have ordnet de sidste nødvendige papirer, inden han kunne blive gift med sin forlovede, tyrkiske Hatice Cengiz.
Men han kom aldrig ud igen.
Læs også:Journalist forsvandt på Saudi-Arabiens konsulat: 'Der er nogle, der ikke fortæller sandheden'De tyrkiske myndigheder mener, at Khashoggi blev dræbt på konsulatet af en gruppe af saudiske agenter.
Nu vil den amerikanske præsident, Donald Trump, til bunds i sagen om den forsvundne journalist og systemkritiker.
Det fortæller han ifølge BBC.
- Vi kan ikke lade det her ske for en journalist eller for nogen som helst andre.
Vi har krævet at se alting, vi vil vide, hvad der foregår, lød det fra den amerikanske præsident, som også fortalte, at han har talt med de saudiske myndigheder på ”højeste niveau”.
USA er allieret med både Tyrkiet og Saudi-Arabien.
Demonstranter har opstillet et papudgave af den saudiske kronprins, Mohammad bin Salman, med blod på hænderne ved en demonstration foran den saudiske ambassade i Washington DC, USA.
Ventede på ham på konsulatetDen 59-årige Jamal Khashoggi har været bosat i USA siden sidste år og har blandt andet arbejdet som skribent for Washington Post.
Her brugte han primært spaltepladsen på at kritisere Saudi-Arabiens styre, ikke mindst landets kronprins, Mohammad Bin Salman.
Khashoggi har tidligere arbejdet som avisredaktør og rådgiver for flere topembedsmænd i Saudi-Arabien, men han forlod landet efter at være faldet i unåde.
Læs også:Presset stiger på Saudi-Arabien i mystisk sag om forsvundet journalistIfølge de tyrkiske myndigheder ventede et hold af saudiske sikkerhedsagenter i skjul på journalisten og dræbte ham, mens han var på konsulatet.
Myndighederne har efter sigende identificeret et 15 mand stort hold af formodede agenter, som ankom til Istanbul og forlod byen igen den dag, hvos Jamal Khashoggi forsvandt.
De saudiske myndigheder fastholder, at Jamal Khashoggi forlod konsulatet kort tid efter, han ankom.
Det tyrkiske politi har offentliggjort billeder af flere mørke biler, der ankommer til konsulatet kort før Jamal Khashoggi.
Billedet her er tidsstemplet 12.
25.
Khashoggi ankom klokken 13.
14 - et kvarter før sin aftale klokken 13.
30.
 Et par timer efter journalisten forsvinder ind i bygningen, forlader bilerne konsulatet igen.
Klokken er her 15.
08.
 Her ses den ene af bilerne parkeret ved konsulatet kort før afgang.
1 / 3Det tyrkiske politi har offentliggjort billeder af flere mørke biler, der ankommer til konsulatet kort før Jamal Khashoggi.
Billedet her er tidsstemplet 12.
25.
Khashoggi ankom klokken 13.
14 - et kvarter før sin aftale klokken 13.
30.
1 / 3Et par timer efter journalisten forsvinder ind i bygningen, forlader bilerne konsulatet igen.
Klokken er her 15.
08.
2 / 3Her ses den ene af bilerne parkeret ved konsulatet kort før afgang.
3 / 3Skulle lokkes hjemIfølge Washington Post havde den saudiske regering kort inden Khashoggis forsvinden forsøgt at lokke ham tilbage til Saudi-Arabien, hvor han skulle tilbageholdes.
Oplysningerne stammer fra unavngivne kilder, der er ”tæt på efterretningerne”, skriver det amerikanske medie.
Læs også:Journalist frygtes dræbt på saudiarabisk konsulat i TyrkietPåstanden underbygges af udsagn fra flere af Jamal Khashoggis bekendte, som udtaler til avisen, at journalisten i de seneste måneder var blevet kontaktet af embedsmænd tæt på den saudiske kronprins med tilbud om beskyttelse og et prestigefyldt job for regeringen, hvis han vendte hjem.
Ifølge det amerikanske medie havde Jamal Khashoggi afvist regeringens tilnærmelser.
FacebookTwitterKopier linkEmner:Donald Trump (politiker)|Saudi-Arabien|Washington Post|Udenrigspolitik|Istanbul




https://www.dr.dk/nyheder/indland/pigen-fra-umbrella-sagen-staar-frem-politiet-gjorde-intet-stoppe-video

Unge sigtet i børnepornosagSe temaIndlandPigen fra 'Umbrella-sagen' står frem: Politiet gjorde intet for at stoppe videoKrænkende video fra 2015 hjemsøger stadig pigen, som i dag har psykiske problemer.
Den meget omtalte umbrella-sag startede på baggrund af tip fra USA.
(illustration)Af Maja Lærke Maach11.
okt.
2018 kl.
07.
55Bemærk: artiklen er mere end 30 dage gammelLæs opPolitiet har udført 'et virkeligt utilstrækkeligt politiarbejde' i forsøget på at stoppe spredningen af en krænkende video af en dengang 15-årig pige sammen med en gruppe drenge.
Det siger pigen, som bliver filmet i videoen, til Politiken.
Sofie, som pigen hedder, står nu offentligt frem med sin historie, men ønsker ikke at få sit efternavn frem.
- De har ikke taget hånd om spredningen, men har i stedet overladt ansvaret for at stoppe delingerne til mig hele vejen igennem, siger hun til Politiken.
Sofie er hovedpersonen i den sag, som er blevet kendt som Umbrella-sagen, hvor over 1.
000 unge er blevet sigtet for at have delt videoen med seksuelt og intimt indhold på internettet.
Læs også:Politiet nølede: Sexvideoer nåede 5.
000 på to årVideoen er blevet delt flere tusinde gange, og det kunne politiet have forhindret, mener pigen.
Det må du ikke deleI straffeloven står der, at den, "som udbreder utugtige fotografier eller film, andre visuelle gengivelser eller lignende af personer under 18 år, straffes med bøde eller fængsel indtil to år eller under særligt skærpende omstændigheder med fængsel indtil seks år.
"Man må ikke dele videoer eller billeder af andre, hvis ikke de tydeligt og frivilligt har givet lov - altså givet samtykke til at dele materialet.
Hvis man ikke har fået samtykke, er det ulovligt at dele private informationer eller video og billeder – både intime slags, men også helt almindelige portrætbilleder.
Billeder og videoer af personer under 18 år, der har fokus på kønsorganerne eller viser en seksuel handling, må aldrig deles.
Kærestepar, hvor begge er over 15 år, må gerne dele seksuelle billeder og film med hinanden, hvis de har givet lov.
Materialet må dog ikke videresendes og skal slettes, når forholdet stopper.
Hvis du ikke har samtykke, må du kun offentliggøre "harmløse" oplysninger, billeder og videoer om en anden person.
Politiet: Vi kunne have været bedrePolitiet erkender, at man i bagklogskabens klare lys kunne have gjort mere for at stoppe videoen fra at blive delt på sociale medier og pornosider.
Men dengang havde man ikke et lige så godt samarbejde med Facebook som i dag, og politiet kunne umuligt have fjernet alt, siger linjechef for efterforskningen hos Nordsjællands Politi, Lau Thygesen, til Politiken.
I september 2015 anmeldte Sofie sagen til Nordsjællands Politi, da hun var blevet gjort opmærksom på, at en video af hende lå på nettet blandt unge i Nordsjælland.
Siden spredte videoen sig til unge over hele landet.
Læs også:Overblik: Sådan er det gået i prøvesagerne om deling af krænkende videoMen sagen rullede først i 2017 efter tip fra USA.
Det var i 2017, at Facebook blev opmærksom på sagen og satte en blokering på, som gør, at de bestemte videoer ikke længere kunne deles på Facebooks platforme.
Læs også:Flere end 1.
000 er sigtet: Børnepornosag ender i HøjesteretPå samme tid fik dansk politi en bunke navne og antal delinger af videoen fra Facebook, som ifølge amerikansk lovgivning er forpligtet til at reagere på spredning af indhold af børnepornografisk karakter.
Bliver stadig genkendtSofie fortæller til Politiken, at hun har været nødt til at skifte skole flere gange, fordi hun stadigvæk bliver genkendt fra videoen, hvor hendes fulde navn desuden bliver nævnt.
I dag går hun atter på en ny skole, modtager psykologhjælp to gange om ugen og lider af posttraumatisk stress, søvnproblemer og angst som følge af sagens udvikling.
Læs også:Ofre må selv rydde op i sager om digitale sexkrænkelserIfølge hende selv har politiet sagt, at hun og familien som en løsning kunne skifte navn og flytte til udlandet for at få en normal tilværelse.
- Jeg synes ikke, det kan være rigtigt, jeg ikke kan bo i Danmark og stå ved mit eget navn, og hvem jeg er, siger hun.
5 gode råd: Sådan gør du hvis du bliver krænket på nettetTIDSLINJE - over 1.
000 sigtet i Umbrella-sagen•Marts 2015:•En 15-årig pige tager hjem til en jævnaldrende ven en aften.
De skal i byen for at feste, men ender med at være sammen.
Flere af drengens venner dukker pludselig op, fortæller hun anonymt i et interview.
•En uge efter kan videoer, optaget på aftenen, findes på nettet.
Der er tale om intime, seksuelle optagelser, der viser flere unge drenge og den 15-årige pige.
•September 2015:•Nordsjællands Politi modtager en anmeldelse i sagen fra en kommune i nord for København.
Bekymringen går på, at der er videoer på sociale medier, som indeholder børneporno.
•Marts 2016:•To drenge i teenageårene er sigtet i sagen.
De modtager bøder på 2.
000 kroner for at have delt børneporno.
•Sommeren/efteråret 2016:•Bistandsadvokaten for den dengang 15-årige pige retter henvendelse til Nordsjællands Politi og fortæller, at videoerne ligger i en lukket gruppe på Facebook, og at der ligger en sang på nettet, som handler om videoerne.
•Nordsjællands Politi efterforsker sagerne i efteråret 2016 og sender dem videre til to politikredse i Jylland.
Bistandsadvokaten har ikke hørt fra den ene politikreds, og den anden har i sommer oplyst, at sagen ligger hos politiets jurister.
•Rigspolitiet hjælper med at fjerne ulovlige videoer fra Googles søgeresultater og blokerer enkelte andre hjemmesider, hvor de ligger.
Blandt andet på en server i Australien.
•Politiet får også en sang taget ned fra musiktjenesten Spotify.
•Fra foråret 2015 til efteråret 2017:•Videoerne bliver delt og når ud til over 4.
700 mennesker på Facebook og beskedprogrammet Messenger.
•Facebook opdager det på et tidspunkt i 2017 og går til de amerikanske myndigheder, som kontakter det europæiske politisamarbejde Europol.
De går videre til dansk politi med sagen og udleverer navne og delinger, som er sket på det sociale medie.
•Undervejs har politiet kendskab til videomaterialet.
•Mellem jul og nytår 2017:•Rigspolitiet orienterer politikredsene om, at der er sager på vej i hele landet mod over 1.
000 unge, som mistænkes for ulovlig deling af børneporno.
•15.
januar 2018:•Politiet oplyser, at over 1.
000 unge vil blive sigtet for at have delt eller spurgt efter videomaterialet.
Politiet skriver brev ud til alle mistænkte og begynder afhøringer.
Her efter udvælges ni prøvesager, som skal køre i retssystemet.
•Juli 2018:•Alle ni såkaldte prøvesager er nu afgjort.
Anklagemyndigheden havde udvalgt dem for at fastlægge en praksis for, hvordan man vil gribe de øvrige sager an.
•Otte af dem blev anket til landsretten.
Otte sager endte med enten bødestraf eller betinget fængsel.
En sag ender med frifrindelse.
Se de enkelte sager her.
•September 2018:•En af de dømte, som var 17 år på gerningstidspunktet, får lov til at prøve sagen ved Højesteret.
•For de fleste af de knap 1.
000 personer, som blev sigtet i januar i år, har det endnu ikke ført til en tiltale.
•De andre straffesager i Umbrella-komplekset sættes i bero, indtil sagen i Højesteret er afgjort.
•Kilder: DR's arkiv, Nordsjællands Politi, Nationalt Cyber Crime Center under Rigspolitiet, Radio24Syv, Information, bistandsadvokat Helle Hald.
FacebookTwitterKopier linkEmner:Nordsjællands Politi|Politi|Rigspolitiet|Sjælland|Kriminalitet




https://www.dr.dk/nyheder/indland/attendoblet-paa-fem-aar-stor-stigning-af-pensionsmilionaerer-i-arbejderfag

IndlandAttendoblet på fem år: Stor stigning af 'pensionsmilionærer' i arbejderfagEkspert forudser mere brugerbetaling, når flertallet af folkepensionister bliver multimillionærer.
I fremtiden vil flertallet af helt almindelige, pensionerede lønmodtagere være multimillionærer.
Det kan udløse mere brugerbetaling, mener professor.
Af Mads Korsager Nielsen11.
okt.
2018 kl.
07.
37 | opdateret 11.
okt.
2018 kl.
15.
15Bemærk: artiklen er mere end 30 dage gammelLæs opNetop nu runder flere og flere helt almindelige lønmodtagere pensionsopsparingens gyldne milepæl på en million kroner.
Stigning størst blandt faglærteData viser, at faglærte er den uddannelsesgruppe, hvor væksten af pensionsmillionærer har været størst i tidsrummet 2014-16.
Udvikling i antal 59-årige pensionsmillionærer fra 2014-16:Faglærte: 23,9 pct.
Kort videregående: 15,7 pct.
Mellemlang videregående: 8,9 pct.
Længerevarende: 5,0 pct.
Ufaglærte inkl.
uoplyst: 2,4 pct.
Kilde: Danmarks Statistik + Forsikring & PensionI 2013 havde 4.
190 håndværkere, industriarbejdere eller serviceansatte en pensionsopsparing på mere end én million kroner.
Dengang svarede antallet af ‘pensionsmillionærer’ nogenlunde til indbyggertallet i den vestsjællandske stationsby Høng.
I dag - fem år senere - er landsbyen af pensionsmillionærer vokset, så den nu er større end landets femtestørste by, Esbjerg.
Det viser data fra to af de største overenskomstbaserede pensionskasser, Pension Danmark samt Industriens Pension.
Antallet af pensionsmillionærer i klassiske arbejderfag er på få år vokset med 1.
800 procent, så der nu er mere end 75.
300 på landsplan.
Læs også:Voldsom vækst af ‘pensions-millionærer’: Dan fra Brøndby er 37 år, tømrer - og millionærDermed er pensionsformuerne for alvor begyndt at fylde blandt en gruppe, der ikke har lang tradition for alderdomsopsparing.
- Det vi ser i disse år er ‘mission accomplished’.
Missionen er gennemført.
Man er kommet i mål med det, man begyndte på for 25 år siden, nemlig at sikre økonomisk gode vilkår for helt almindelige lønmodtagere og familier, siger Torben Möger Pedersen, administrerende direktør for Pension Danmark.
Torben Möger Pedersen forklarer, at pensionsopsparingens første million er en gylden milepæl, fordi den tager lang tid at nå.
Derefter sørger blandt andet effekten af renters rente for, at det går hurtigere.
Ifølge pensionsselskaberne er der behov for 3-4 millioner kroner alt efter indkomst for at opretholde sin levestandard i alderdommen.
To tredjedele havde kun folkepensionFor 25 år siden - på samme tid som en grædende Flemming Poulsen fejrede europamesterskabet i fodbold - havde to tredjedele af danske lønmodtagere kun folkepensionen og en smule ATP (Arbejdsmarkedets Tillægspension - i dag ATP Livslang Pension, red.
) at se frem til i otiummet.
På Schlüter-regeringens initiativ besluttede arbejdsmarkedets parter, at fra 1993 skulle alle lønmodtagere spare en procentdel af lønnen op til pensionen.
I begyndelsen under en procent, men gradvis er taksten hævet, så den for de fleste, store overenskomster i dag er 12 procent.
Renter sætter turbo påDet er renters rente-effekten og de gradvist større indbetalinger, der har sat turbo på udklækningen af pensionsmillionærer i faggruppen.
Samtidig bliver pensionsmillionærerne i gennemsnit yngre.
Godt hver fjerde af Pension Danmarks millionærer er nu mellem 30-49 år gamle.
I fremtiden vil flertallet af pensionister derfor være multimillionærer.
Det kommer til at ændre samfundet, mener professor Karsten Vrangbæk, der forsker i pensionsformuernes betydning for sundhedssystemet.
- De vil sandsynligvis være bedre til at tage hånd om egen sundhed, så det giver nye muligheder for sammen med sundhedsvæsenet at finde løsninger, der øger sundhedsniveauet i befolkningen, siger Karsten Vrangbæk fra Københavns Universitets Center for Sund Aldring.
Øget brugerbetalingDer er dog en risiko for, at pensionsformuerne virker som et tveægget sværd, der på sigt kan medføre øget brugerbetaling, forudser han.
- Jeg kunne sagtens forestille mig, at vi i fremtiden kommer til at diskutere yderligere brugerbetaling blandt pensionister.
Det skal designes på en hensigtsmæssig måde, for brugerbetaling kan have en negativ social effekt, så det afholder de forkerte fra at gå til lægen, Men jeg tror, diskussionen kommer, siger Karsten Vrangbæk.
Hos Pension Danmark tror man ikke, at nybagte pensionsmillionærer kan forvente fakturaer for ekstra bad og rengøring i otiummet.
- Det er selvfølgelig meget vanskeligt at udstede garantier for, hvordan det politiske system vil udvikle sig 20-40 år frem.
Men jeg synes, man skal hæfte sig ved, at der er en meget stor politisk opbakning til det nuværende design, så jeg anser det som ret usandsynligt, at man vil lave væsentlige ændringer i fremtiden, konstaterer Torben Möger Pedersen, administrerende direktør for Pension Danmark.
FacebookTwitterKopier link




https://www.dr.dk/nyheder/regionale/fyn/massiv-fejring-af-brunsvigerens-dag-kage-til-1500-patienter-maratonloeb-og

FynMassiv fejring af Brunsvigerens Dag: Kage til 1.
500 patienter, maratonløb og hilsen på busserUdover at være en fremragende spise kan brunsvigeren være et samtaleemne, der spreder glæde.
I dag er det Brunsvigerens Dag.
Det fejres mange steder.
Her ses en Fynbus, der er gået med i fejringen, fordi det ifølge direktør Carsten Hyldborg giver "et uhøjtideligt pausefløjt", (© ©fotojournalist Robert Wengler + 45 20430656 - robert@wengler.
dk - www.
wengler.
dk)Af Jonatan Grau Møller og Grafik: Signe Heiredal11.
okt.
2018 kl.
07.
00Bemærk: artiklen er mere end 30 dage gammelLæs opEn blød bund og en mørk, snasket overflade.
Sådan skal en brunsviger være.
Og sådan er den elsket af alle - især på Fyn.
Faktisk er fynboerne så glade for deres nationalspise, at den 11.
oktober er blevet udnævnt til Brunsvigerens dag.
Idéen blev født på DR Fyn og løber i dag af stablen for anden gang.
Over hele Fyn bliver dagen markeret i stor stil.
Blandt andet på Odense Universitetshospital (OUH).
- Alle vores patienter får kage om eftermiddagen, og der har vi besluttet, at det i dag skal være brunsviger, fortæller Inger Veje, der er driftsleder i hospitalskøkkenet på OUH.
Derfor skal der bages 226 runde brunsvigerkager, der skal bespise 1.
500 patienter på OUH's afdelinger i Odense, Nyborg og Svendborg.
Skal tale om noget andetDet er dog ikke kun på grund af kagen, at OUH har valgt at fejre brunsvigeren.
- Vi har god erfaring med, at man gerne vil kunne snakke om de samme ting på sengeafdelingerne, som man gør alle andre steder.
Det er vigtigt at have nogle andre ting at tale om, når man er indlagt.
Så forhåbentligt synes de, det er sjovt, at der også serveres brunsviger, siger Inger Veje.
Tidligere har de haft succes med at lave lagkage i forbindelse med kronprinsens fødselsdag og fodboldkager til særlige fodboldkampe.
Derfor forventer Inger Veje også, at det bliver en succes at servere brunsviger.
- Jeg håber, reaktionerne bliver gode, og jeg synes i hvert fald, at vores bagere laver nogle gode brunsvigere, siger Inger Veje.
Der er gang i bageriet på OUH, hvor Brunsvigerens Dag fejres med kage til alle hospitalets 1500 patienter.
Derfor skal der bruges 70 kg.
dej og 40 kg.
farin til at bage 226 brunsvigerkager.
 Der er gang i bageriet på OUH, hvor Brunsvigerens Dag fejres med kage til alle hospitalets 1500 patienter.
Derfor skal der bruges 70 kg.
dej og 40 kg.
farin til at bage 226 brunsvigerkager.
1 / 2Der er gang i bageriet på OUH, hvor Brunsvigerens Dag fejres med kage til alle hospitalets 1500 patienter.
Derfor skal der bruges 70 kg.
dej og 40 kg.
farin til at bage 226 brunsvigerkager.
1 / 2Der er gang i bageriet på OUH, hvor Brunsvigerens Dag fejres med kage til alle hospitalets 1500 patienter.
Derfor skal der bruges 70 kg.
dej og 40 kg.
farin til at bage 226 brunsvigerkager.
2 / 2Uhøjtideligt pausefløjtDet er dog ikke kun de sengeliggende, der skal have et smil på læben af fejringen af den fantastiske, fynske specialitet.
Brunsvigerens dag vil også kunne opleves i det odenseanske gadebillede.
- Vi har skilte på alle vores bybusser, hvor der står 'Husk brunsvigerens dag', og så vil vi uddele brunsviger på nogle af vores stoppesteder, forklarer Carsten Hyldborg, der er direktør i Fynbus.
Læs også:Fedtet, snasket og klistret: Her er historien om fynboernes ikoniske kageDet er ikke alt, som Fynbus kan eller vil reklamere for på deres busser.
Men ifølge direktøren er der én god grund til, at man vil gøre en undtagelse i forbindelse med Brunsvigerens dag.
- Det fungerer som et uhøjtideligt pausefløjt i hverdagen, så vil vi gerne være med til at understøtte det.
Og fordi det er noget, som fynboerne går op i, så vil vi gerne være med til lidt spas, siger Carsten Hyldborg og fortsætter:- Jeg tror, passagerer og folk generelt vil være positive.
Vi ved i forvejen, at passagerer og folk i gadebilledet reagerer positivt på, at vi bruger skiltene til nogle små budskaber som "kom godt hjem" eller "god jul".
Hver gang vi gør sådan noget, får vi positive reaktioner.
Selvom brunsvigeren kan have mange ansigter, er der kun én vej til en ægte "brunner".
Selvom brunsvigeren kan have mange ansigter, er der kun én vej til en ægte "brunner".
Maraton, fitness og foredragAt brunsvigeren fylder meget i det fynske, er dagen i dag et tydeligt bevis på.
Rundt om på Fyn bliver øens stolthed fejret på forskellige måder.
Hovedbegivenheden finder sted hos DR Fyn, hvor der samtidig afholdes åbent hus fra klokken 14.
30 -17.
30.
Her vil der være overflod af "hovedpersonen", musik, brunsvigeris og -øl.
Derudover finder følgende begivenheder sted:- Folketingspolitikerne Trine Bramsen (S) og Erling Bonnesen vil, som led i deres hverv som Brunsviger-ambassadører, uddele brunsviger på Christiansborg.
- Brunsvigerens Dag i Odeon Social.
- Foredrag om det fynske bagværk og brunsviger serveret af den tidligere Bagedyst-deltager Liva Hermansen på Kulturøen i Middelfart.
- Fitness World på Klokkestøbervej i Odense byder på kaffe og kage.
- Funky Maraton afholder et særligt maraton kl.
8.
30 fra Friluftsbadet i Odense.
FacebookTwitterKopier linkEmner:Socialdemokraterne|Trine Bramsen (politiker)|Odense Universitetshospital|Fyn|Kollektiv trafik




https://www.dr.dk/nyheder/udland/laeger-uden-graenser-udvises-fra-flygtningeoen-nauru

UdlandLæger uden Grænser udvises fra flygtningeøen NauruSituationen på flygtningeøen Nauru er "mere end desperat", lyder det fra de hjemsendte nødhjælpsarbejdere.
Knap 900 asylansøgere og flygtninge - herunder 115 børn - har levet i Nauru i mere end fem år uden nogen udsigter til at skulle forlade øen igen.
(Foto: Timothy A.
Clary/Torsten Blackwood © DR ARKIV)11.
okt.
2018 kl.
06.
43Bemærk: artiklen er mere end 30 dage gammelLæs opLæger uden Grænser er blevet udvist fra den lille østat Nauru, hvor organisationen siden 2017 har ydet krisehjælp i den kontroversielle australske flygtningelejr på øen.
Onsdag forlod de sidste nødhjælpsarbejdere Nauru, hvilket satte en brat stopper for gratis psykologisk krisehjælp til flygtninge og asylansøgere.
Det fik torsdag de hjemvendte læger og sygeplejersker til at slå alarm om en "mere end desperat" situation, skriver organisationen i en pressemeddelelse.
- Læger uden Grænser fordømmer på det kraftigste Naurus regerings pludselige beslutning om at udelukke den desperat nødvendige mentale hjælp, skriver Læger uden Grænser.
Kritiserer AustralienOrganisationen sender samtidig en stærk opfordring til den australske regering om at evakuere samtlige personer fra flygtningelejren.
Bådflygtninge, der ankommer til Australien, er siden 2013 blevet sendt til østaten, hvor der inklusive flygtninge og asylansøgere lever 13.
000 mennesker.
Læs også:OVERBLIK Flere lande forsøger at eksportere asylansøgere til udlandetMen der er "intet humanitært ved at redde mennesker fra havet blot for at efterlade dem i et friluftsfængsel", lyder kritikken fra Læger uden Grænser ifølge nyhedsbureauet dpa.
Knap 900 asylansøgere og flygtninge - herunder 115 børn - har levet i Nauru i mere end fem år uden nogen udsigter til at skulle forlade øen igen.
Flygtninges situation forværretUden adgang til nødhjælp mister flygtningene al håb, siger organisationens direktør i Australien, Paul McPhun, i dag under et pressemøde i Sydney.
Det skriver det australske medie SBS.
Læs også:Australien modtager ny kritik for omstridte flygtningelejre- Fem år med uendelig usikkerhed har medført en voldsom forværring af deres mentale helbred og velbefindende, siger han.
- At adskille familier og fastholde mænd, kvinder og børn på en fjerntliggende ø på ubestemt tid uden håb om beskyttelse ud over medicinsk nødhjælp er ondt og umenneskeligt.
Naurus regering har ikke kommenteret sagen, skriver nyhedsbureauet Reuters.
/ritzau/FacebookTwitterKopier linkEmner:Læger Uden Grænser|Nauru|Australien|Flygtninge og asylansøgere|Sundhed og velvære




https://www.dr.dk/sporten/badminton/axelsen-parat-til-bryde-med-forbund-kan-koste-ol-og-vm

BadmintonAxelsen parat til at bryde med forbund: Kan koste OL og VMDen danske badmintonstjerne Viktor Axelsen fortæller til DR Sporten, at han drømmer om at skabe sit eget team uden om Badminton Danmark.
Af Michael Sten Jensen i Lyon og interview af Henrik Fallesen11.
okt.
2018 kl.
06.
38 | opdateret 11.
okt.
2018 kl.
09.
38Bemærk: artiklen er mere end 30 dage gammelLæs opViktor Axelsen ejer et autoværksted i Valby.
En sætning, der kunne gå for et børnerim, men som samtidig rummer lidt af en historie om Danmarks bedste badmintonspiller.
For det nedlagte autoværksted er endnu ikke, hvad Viktor Axelsen håber, det udvikler sig til.
Lige nu er det en ide erhvervet af ambitioner, en stræben efter noget, der kan være med til at finde de ekstra procenter, som skubber ham tilbage på toppen af verden.
Så det kan måske blive til noget.
Autoværkstedet i Valby.
Planen er et træningscenter, hvor han sammen med sit eget team af trænere og hjælpere kan smide med vægtene og arbejde med alle de små ting, der flytter de store ting på banen.
I sidste ende er det min karriere og mine beslutninger, og så tager jeg den kritik, som kommer af det.
Jeg gør det for at blive den bedste version af mig selv – jeg gør det ikke for andres skyld.
Viktor AxelsenMen hvorfor er det overhovedet nødvendigt at have sit helt eget ’værksted’, når man spiller med i verdenstoppen, og til dagligt træner under Badminton Danmark og Team Danmarks forbundstræning i Brøndby, hvor træning, vejledning og behandling er en del af buffeten?
Det handler om at være fri, og lige nu er Viktor Axelsen sammen med sine landsholdskolleger midt i en strid med Badminton Danmark, der samler sig om brugen af spillernes kommercielle rettigheder.
1.
september opsagde Badminton Danmark aftalen for forbundets eliteprogram, og 30.
november udløber aftalen helt.
Der skal være enighed om en ny af slagsen, før spillerne kan spille på landsholdet.
Lyder det bekendt?
Ser fordele i selvstændighedSom den mest profilerede, danske badmintonspiller, er Viktor Axelsen i en unik position.
I april blev han europamester, i 2017 blev han verdensmester, og i 2016 blev det til OL-bronze.
Derudover taler han flydende mandarin, hvilket ikke har gjort noget negativt for hans popularitet på det asiatiske marked.
Sponsoraftaler er der nok af, og modsat de danske landsholdsspillere i fodbold, så er det her, at badmintonspillere først og fremmest skal tjene deres penge.
Forbundet har i princippet magten til at lukke ned for din deltagelse, og det skal man være villig til at se i øjnene, hvis man vælger at bryde ud.
Viktor AxelsenDe emner tager Viktor Axelsen op i sin nye bog ’Den Danske Drage’, der udkommer fredag.
Til DR Sporten uddyber han sine tanker.
- Det er ikke alle badmintonspillere, der pludselig tjener styrtende med penge.
Der er rigtig mange, især i Danmark, som er afhængig af den støtte, som man får fra forbundet og Team Danmark.
Jeg er meget taknemmelig for alt det, jeg får den vej, men når du bevæger dig op på ranglisten og får bedre økonomi, så giver det bedre muligheder, og jeg kan godt lide at se min karriere oppefra og spørge mig selv, hvor kan jeg optimere, siger Viktor Axelsen.
Kan komme hurtigere end forventetDet er der, tanken om at bryde fri, er kommet ind.
Som man har set i Sydkorea, hvor de bedste spillere har gjort netop det, og hyret deres egne trænere uden om det nationale badmintonforbund.
For Viktor Axelsen har det længe bare været en tanke, men med den nuværende konflikt ser det ud til, at drømmen om at finde sin egen vej, uden om forbundet, kan blive en realitet i en nær fremtid.
Viktor AxelsenFødt: 4.
januar 1994 (24 år)Ranglisteplacering: Pt.
nummer tre i verdenBedste resultater: EM-guld (2018, 2016), VM-guld (2017), OL-bronze (2016)- Jeg synes, at det er forholdsvist tæt på.
Forbundene i alle lande har meget magt, og de bestemmer, om man er med til eksempelvis VM.
For os spillere er de turneringer vigtige, og det er forbundene, der tilmelder os, så vi kan ikke bare sige ’jeg smutter’, hvis ikke vi har et vist set-up klar.
Forbundet har i princippet magten til at lukke ned for din deltagelse, og det skal man være villig til at se i øjnene, hvis man vælger at bryde ud.
- Det giver mere ro i maven, at man kan trække på de koreanske erfaringer.
Det er bare et spørgsmål om økonomi, for i og med der kommer flere penge i sporten, jo flere muligheder kommer der til spillere, som står uden for forbundet, siger Axelsen.
Afklaret med konsekvenserForhandlingerne mellem Badminton Danmark og spillerne er stadig i sin indledende fase, men i horisonten lurer altså den 30.
november, hvor der skal være fundet en løsning, som alle parter er tilfredse med.
Viktor Axelsen er ikke selv en del af forhandlingerne, fortæller han, selv om det i medierne er blevet nævnt, at han er den store knast i forhold til at få tingene til at gå op.
Læs også:Spillere og forbund mødes om ny badmintonaftale i næste uge- Det er meget tidligt at sige nu, om der kommer en løsning, eller om vi skal finde andre set-ups.
Vi kan ikke leve med, at vi ikke ved, hvad vores fremtid bringer, så personligt er jeg nødt til at forberede mig på alle mulige scenarier, siger Axelsen.
- En konflikt er altid irriterende, og alle skal kunne se sig i en aftale og føle, at den er fair.
Så må vi se, om os spillere og forbundet kan nå det til det punkt – det håber vi alle.
Hvad vil det kræve at bryde med et forbund på den måde?
Kan det lade sig gøre i Danmark?
- Det kræver en masse hårdt arbejde og økonomi, men selvfølgelig tror jeg, at det er muligt.
Om det er lige så godt som at være hos forbundet, og træne med nogle af verdens bedste spillere hver dag, det ved jeg ikke.
Der er for og imod, men det ene udelukker forhåbentlig ikke det andet.
Hvis ikke man prøver det, så finder man aldrig ud af det, siger Viktor Axelsen.
Læs også:Konflikt truer: Badminton Danmark opsiger aftale med elitespillereOg skulle det komme til et brud mellem ham og Badminton Danmark, så er den 24-årige fynbo klar til at stå på mål for konsekvenserne, som kan blive, at han ikke kan stille op for Danmark til VM og OL.
- I sidste ende er det min karriere og mine beslutninger, og så tager jeg den kritik, som kommer af det.
Jeg gør det for at blive den bedste version af mig selv – jeg gør det ikke for andres skyld, siger Viktor Axelsen.
Den næste halvanden måneds forhandlinger kommer altså til at afgøre, om Viktor Axelsen i fremtiden kan stille op for landsholdet, eller om det allerede trækker op til yderligere en renovering af autoværkstedet i Valby.
FacebookTwitterKopier linkEmner:Badminton Danmark|Viktor Axelsen (badmintonspiller)|Team Danmark|Badminton|Valby




https://www.dr.dk/nyheder/udland/usa-truer-med-traekke-sig-fra-genopbygningen-af-syrien

UdlandUSA truer med at trække sig fra genopbygningen af SyrienIran skal trække sig, hvis USA skal bidrage til genopbygningen af krigshærgede Syrien, siger Mike Pompeo.
(arkiv) Lokale besigtiger skaderne efter et luftbombardement i byen Douma i Syrien.
11.
okt.
2018 kl.
06.
33Bemærk: artiklen er mere end 30 dage gammelLæs opUSA vil ikke bidrage til genopbygningen af Syrien, så længe der er iranske tropper i landet.
Det siger den amerikanske udenrigsminister, Mike Pompeo, onsdag ifølge nyhedsbureauet AFP.
- Ansvaret for at udvise Iran fra landet ligger hos den syriske regering, som bærer ansvaret for Irans tilstedeværelse, siger Pompeo.
- Hvis ikke Syrien garanterer, at de iranskstøttede styrker trækker sig, vil Syrien ikke modtage en eneste dollar fra USA til genopbygning.
Læs også:USA og Rusland genoptager drøftelser om Irans rolle i SyrienUdtalelserne falder under en tale på det jødiske institut for national sikkerhed i USA for pro-israelske grupper.
Træner oprørsgrupperUSA har en styrke på omkring 2.
000 mand i Syrien, som hovedsageligt træner og rådgiver oprørsgrupper til at bekæmpe den islamiske gruppe Islamisk Stat (IS).
Ifølge Pompeo "bliver det ved med at være en topprioritet" at bekæmpe IS i Syrien.
Men en anden topprioritet er at få de iranske styrker ud af landet, lyder det fra udenrigsministeren i talen.
Læs også:USA vil tage imod markant færre flygtninge i 2019Det iranske præstestyre har side om side med Rusland været blandt den syriske præsident Bashar al-Assads største støtter i den blodige krig.
Men Pompeo stiller ikke lignende krav til, at Rusland skal trække sig fra Syrien.
Syrien afviser hjælpIfølge nyhedsbureauet AP har Syrien dog givet udtryk for, at USA's hjælp slet ikke er ønsket.
I slutningen af september sagde Syriens udenrigsminister, Walid al-Moualem, ved FN's Generalforsamling, at Syrien gerne vil tage imod hjælp udefra til genopbygningen.
Men ikke fra dem, der har forsøgt at bekæmpe det syriske styre.
- Lande, der kun tilbyder assistance på betingelser eller fortsætter med at støtte terrorisme, de bliver hverken inviteret eller er velkommen til at hjælpe, sagde han.
Samtidig krævede den syriske udenrigsminister, at Tyrkiet, Frankrig og USA skulle trække deres "besættelsesstyrker" ud af Syrien "øjeblikkeligt".
/ritzau/FacebookTwitterKopier linkEmner:Bashar al-Assad (politiker)|Islamisk Stat|Mike Pompeo (politiker)|Syrien|Terrorisme




https://www.dr.dk/nyheder/regionale/hovedstadsomraadet/penge-fra-koebenhavnske-grundejere-anvendt-ulovligt

Gebyrsager i Københavns KommuneSe temaKøbenhavnPenge fra københavnske grundejere anvendt ulovligtTeknik- og miljøforvaltningen bryder grundloven, når de bruger penge fra fortovsordningen til at betale for andre dele af den kommunale drift, lyder det fra ekspert.
Københavns Kommune har opkrævet for mange penge af grundejerne i fortovsordningen.
Kommunen har ikke overblik over, hvad pengene præcis er blevet brugt til.
Af Ida Nathan11.
okt.
2018 kl.
06.
30 | opdateret 25.
okt.
2018 kl.
10.
37Bemærk: artiklen er mere end 30 dage gammelLæs opDe 17,5 millioner kroner som teknik- og miljøforvaltningen i København har opkrævet for meget af grundejerne i fortovsordningen, er blevet brugt til at betale for andre dele af den kommunale drift.
Det konkluderer en rapport fra kommunens interne revision.
FortovsordningFortovsordningen i København omfatter 4000 grundejere i Indre By, på Christianshavn, dele af Nørrebro og Vesterbro.
Grundejerne skal betale et tvungent gebyr for at kommunen holder fortovene rene og fri for skrald.
I 2016 og 2017 opkrævede teknik- og miljøforvaltningen hhv.
59 og 61 millioner kroner i gebyrer.
Det var 17,5 millioner kroner mere end kommunens udgifter.
En advokatundersøgelse er ved at undersøge, om forvaltningen bevidst har opkrævet for høje gebyrer.
Det påstår en anonym medarbejder, der har henvendt sig til kommunens whistleblowerordning.
Tidligere teknik- og miljøborgmester Morten Kabell afviser anklagen.
Dermed står det klart, at der ikke bare er blevet opkrævet for mange penge af godt 4000 grundejere, men også at pengene er blevet anvendt ulovligt.
- Det er meget alvorligt, at kommunen opkræver flere penge hos borgerne end de reelle omkostninger, for det svarer til at kommunen opkræver en skat, uden at det er vedtaget ved lov.
Det er faktisk grundloven, det drejer sig om her, siger professor i Økonomistyring ved Aalborg Universitet Per Nikolaj Bukh.
Læs også:Københavnere har betalt millioner i overpris for rene fortoveRapporten konkluderer også, at teknik- og miljøforvaltningen har fastsat gebyrerne i fortovsordningen mere eller mindre ud fra skøn, frem for faktiske beregninger af kommunens udgift.
Det er også alvorligt, siger Per Nikolaj Bukh.
- Det er afgørende, at kommunen kan dokumentere, at den kun opkræver, hvad en opgave koster, og det kan man jo ikke her.
Det er en principiel fejl, der sår grundlæggende tvivl om, hvorvidt man har styr på tingene.
Politikere: en rodebutikOgså blandt politikerne på Københavns Rådhus vækker konklusionerne fra Intern Revision bekymring.
- Det er alvorligt, når det viser sig, at man ikke har haft styr på tingene i forvaltningen, som det er tilfældet her.
Der er vist ikke tvivl om, at det er temmelig meget en rodebutik, siger Niels E.
Bjerrum (S).
Læs også:Københavns Kommune parat til at betale 18 millioner kroner tilbage til grundejereEfterhånden er de fejl, der er kommet frem i forbindelse med fortovsordningen, så omfattende, at teknik- og miljøborgmester Ninna Hedeager Olsen (EL) må drage en konsekvens, mener Radikales Mette Annelie Rasmussen.
- Nu er det så seriøst, at borgmesteren må trække en streg i sandet og sige, at det her kan vi ikke være med til længere.
Borgmester vil afvente ekstern rapportMen det er endnu for tidligt at lade fejlene i administrationen af fortovsordningen få konsekvenser, mener Ninna Hedeager Olsen (EL).
- Det er dybt beklageligt, at der er brugt penge på opgaver, som der ikke skulle bruges penge på, og det skal der selvfølgelig ryddes op i.
Men vi afventer en ekstern advokatundersøgelse, der undersøger, om det er sket bevidst, og om der skal placeres et ansvar, siger hun.
Først når advokatundersøgelsen er kommet med sin konklusion, vil borgmesteren vurdere, hvad der skal ske.
- Vi skal finde en måde at opdage vores fejl og lære af dem, men det skal ske i en læringskultur frem for en kontrolkultur.
For mig er det vigtigt, at det her ikke resulterer i en frygt for at begå fejl.
Boligforening: svært at finde tillid til kommunenTeknik- og miljøforvaltningen har lagt op til, at grundejerne i fortovsordningen skal have de penge tilbage, de har betalt for meget.
Men det ændrer ikke ved, at der er begået alvorlige fejl, som gør det svært at tillid til kommunen, siger Jan Andersen.
Han er formand for ejerforeningen Aladdin på Christianshavn og har i flere år protesteret over ordningen, som han synes har været uforholdsmæssigt dyr.
- Jeg synes stadig, man skal være utilfreds med, at der er en forvaltning i Københavns Kommune, der i den grad roder rundt i tingene, siger han.
Politikerne i teknik- og miljøudvalget mødes torsdag for at beslutte sig for en model for tilbagebetaling af de 17,5 millioner kroner, der er opkrævet for meget.
Beløbet kan vise sig at være større, når advokatundersøgelsen kommer med sin konklusion.
Det sker forventeligt efter årsskiftet.
RETTELSE: Det fremgik tidligere, at pengene fra grundejerne var blevet brugt til at holde fortove i andre dele af byen rene.
Det var ikke korrekt.
Københavns Kommune har ikke overblik over, hvad pengene præcis er blevet brugt til.
FacebookTwitterKopier linkEmner:Enhedslisten|Mette Annelie Rasmussen (politiker)|Niels E.
Bjerrum (politiker)|Lokalpolitik|København




https://www.dr.dk/nyheder/kultur/film/skide-godt-eigil-ny-bog-afsloerer-olsen-bandens-oprindelige-navne

Olsen Banden 50 årSe temaFilm og serierSkide godt, Eigil!
Ny bog afslører Olsen Bandens oprindelige navne Egon, Benny og Kjeld var ikke de første navne på blokken, da den folkekære forbrydertrio blev opfundet.
Her ses Ove Sprogøe, Morten Grunwald og Poul Bundgaard i en scene fra 'Olsen Banden på sporet' fra 1975.
Af Marie Ravn Nielsen11.
okt.
2018 kl.
06.
30Bemærk: artiklen er mere end 30 dage gammelLæs opHvis vi siger Egon, Benny og Kjeld, så er du uden tvivl helt med på, hvem vi taler om.
Så ved du straks, at Egon er ham med planen og den kolde cigarstump og at Benny er ham med det gode humor og de gule sokker.
Og Kjeld, det er jo ham den undskyldende runde fyr, der er gift med Yvonne.
Men hvad nu hvis vi i dag havde talt om Eigil, Sofus og Tykke-Kjeld i stedet for Olsen-bandens tre antihelte Egon, Benny og Kjeld?
Det kunne meget vel være sket, for Erik Balling og Henning Bahs, der skrev manuskripterne til de mange film, havde i startfasen øje på navnene Eigil, Sofus og Tykke-Kjeld.
Det fortæller Christian Monggaard, der er filmredaktør på Dagbladet Information.
Han udgiver i dag det nye mammutværk ’Olsen Banden’, hvor man blandt andet kan dykke ned i nogle hidtil ukendte manuskripter og noter om filmene.
Og udgivelsesdatoen er i øvrigt ikke tilfældig.
I dag er det præcis 50 år siden, at den første film, ’Olsen Banden’, havde premiere i de danske biografer.
- Det er jo ikke fordi, at Egon, Benny og Kjeld bare sprang færdige ud af hovedet på Balling og Bahs.
Det tog naturligvis noget tid, inden de tre roller fungerede og tog deres endelige form.
Det handlede jo ikke kun om deres navne, men også om hvordan de skulle opføre sig og se ud, siger han.
Eigil, Sofus og Tykke-Kjeld?
Nej, vel?
Her ses Olsen-banden på en af deres mange missioner, som Egon Olsen har udtænkt.
(© Nordisk Film)Vil du med ind og se den nye med 'Perlemorderne'?
Hvordan det ville have været med en trio bestående af Eigil, Sofus og Kjeld er svært at spå om, forklarer Christian Monggaard.
- Fordi Olsen Banden er så indgroet en del af vores liv og blevet en del af sproget og den kulturelle arv, som vi trækker på, er det jo umuligt at skille navnene fra banden.
Det er svært at forestille sig dem hedde noget andet, blive spillet af andre skuespillere eller se anderledes ud.
Da Balling og Bahs begyndte på projektet, hed banden ikke Olsenbanden men Perlemorderne.
Christian Monggaard, forfatter og journalist- Egon, Benny og Kjeld klinger jo også meget godt, men det kunne Eigil, Sofus og Tykke-Kjeld måske også havde gjort.
Faktisk kunne vi i dag også have talt om en helt anden bande, har en række noter, som gengives i den nye bog, vist.
Oprindeligt havde forbrydertrioen nemlig et andet navn.
- Da Balling og Bahs begyndte på projektet, hed banden ikke Olsen Banden men Perlemorderne.
Spørg mig ikke hvorfor, men det kan være et ordspil på perlemor.
En af grundene til, at vi i dag ikke ser film med Perlemorderne skyldes dog, at det ikke har den samme stemning af noget ærkedansk som Olsen Banden.
- Balling og Bahs havde en idé om en forbryderbande, der havde de samme hverdagsproblemer, som vi andre, og at det hele skulle være meget jordbundet og dansk, siger Christian Monggaard.
FacebookTwitterKopier linkEmner:Dagbladet Information|Litteratur|Erik Balling (filminstruktør)|Henning Bahs (forfatter)




https://www.dr.dk/nyheder/viden/kroppen/faktatjek-er-e-cigaretter-et-sundt-alternativ-til-cigaretter

KroppenFaktatjek: Er e-cigaretter et sundt alternativ til cigaretter?
Langtidskonsekvenserne af e-cigaretter kan være nogle helt andre, end dem man ser med cigaretter.
Men ufarlige er de ikke.
Af Anders Worup og Ingeborg Munk Toft (grafik)11.
okt.
2018 kl.
06.
01 | opdateret 17.
okt.
2018 kl.
10.
34Læs opDu er måske en af dem, der er holdt op med at ryge.
Men når rygetrangen bliver for stor, så kan en e-cigaret virke tillokkende.
I hvertfald ser man, at e-cigaretter for mange er et populært alternativ til smøgerne.
Men selvom dampen fra den elektriske cigaret ikke er lige så skadelig som røgen fra tobak, betyder det ikke, at e-cigaretter er ufarlige.
Charlotta Pisinger er professor i tobaksforebyggelse, og hun har udarbejdet en rapport for WHO om de helbredsmæssige konsekvenser ved brugen af e-cigaretter.
Ifølge hende er det ganske rimeligt at formode, at e-cigaretter er skadelige.
- Hvis man ryger cigaretter, svarer det til at hoppe ud fra 20.
sal.
Hvis man bruger e-cigaretter, så ved vi ikke, om man hopper fra sjette, ottende eller tredje sal.
Vi ved dog, at der vil være en eller anden form for skade, siger Charlotta Pisinger.
De konkrete risici ved e-cigaretter er desuden ikke nødvendigvis de samme som ved almindelige cigaretter.
Der er nemlig en lang række skadelige stoffer, som findes i e-cigaretter, men ikke i cigaretter.
Og betydningen af det for vores sundhed på lang sigt kender vi endnu ikke.
Forskning i e-cigaretterTypisk vil du i medierne kunne læse, om et nyt forskningsresultat, der siger noget nyt om e-cigaretter.
Men det kan være svært at få et overblik over forskningen, når den bliver læst i små bidder med resultat for resultat.
I en rapport fra WHO fra 2014, som Charlotta Pisinger står bag, er der blevet kigget på forskningen på e-cigaretter og kogt det ned til en række konklusioner.
Ligeledes har en stor amerikansk rapport fra The National Academies of Sciences, Engineering, and Medicine fra 2018 også kigget på forskningen på e-cigaretter.
Disse to rapporter giver et overblik over, hvad forskningen kan sige om de helbredsmæssige konsekvenser af e-cigaretter på trods af manglen på langtidsstudier.
Fejl at sammenligne med cigaretterDet er altså grundlæggende forkert at sammenligne e-cigaretter med almindelige cigaretter, mener Charlotta Pisinger.
- Hver gang vi sammenligner med cigaretter, så viser det ofte, at e-cigaretter er mindre skadelige, siger hun.
Hun forklarer, at sammenligningen åbner op for en diskussion og et etisk dilemma om, hvilken reduktion i skaden på helbredet, der er stor nok til, at e-cigaretter kan anbefales i stedet for cigaretter.
- Hvis cigaretter - undskyld udtrykket - er en meget stor lort, hvor lille skal lorten så være for, at vi kan anbefale den til vores patienter eller befolkningen, siger hun.
- E-cigaretter skal sammenlignes med frisk luft.
Det er det, som vi er skabt til at indånde, siger hun.
Et helt andet produktEn grund til, at det er en uheldig sammenligning er, at der findes skadelige stoffer i e-cigaretter, som ikke findes i cigaretter.
Det er eksempelvis smagsstoffer, sødestoffer, tungmetaller og silikonepartikler.
- Det er ikke sikkert, at det kun er skadelige stoffer vi kender fra cigaretter, som vil gøre skade i e-cigaretter, fordi e-cigaretter er et helt andet produkt, siger Charlotta Pisinger.
Der er mange smagsstoffer og sødestoffer i den elektroniske røg, forklarer hun, og når stofferne bliver opvarmet til 200-300 grader, dannes der nye, skadelige forbindelser.
- Der er altså nogle helt nye forbindelser, som vi endnu ikke ved, hvordan kommer til at påvirke helbredet, siger hun.
Læs også:Professor: E-væsker uden nikotin kan indeholde hvad som helst- I popcorn-industrien brugte man smagsstoffet Diacetyl, som er uskadeligt, når man spiser det.
Men arbejderne, som har indåndet dampene fra Diacetyl på popcorn-fabrikkerne, har udviklet svære lungeskader, siger hun.
Og netop Diacetyl er et eksempel på et stof, der også er i spil, når det gælder e-cigaretter.
Stoffet er blevet fundet i 75 procent af e-cigaretter, forklarer hun.
Diacetyl findes også i almindelige cigaretter.
Fristende alternativ til tobaksrygningDe dampende e-cigaretter bliver ofte set som et sundere alternativ til almindelige cigaretter, og Charlotta Pisinger kan godt forstå, at det er fristende at bruge e-cigaretter til at prøve at stoppe med at ryge.
Men det er ikke altid en god idé.
- Desværre sker der ofte det triste, at når folk er holdt op med at ryge i et lille stykke tid, begynder de at ryge igen, og så ender de fleste med at have et dobbeltforbrug af både e-cigaretter og cigaretter, siger Charlotta Pisinger.
Hun forklarer, at forskning viser, at det underminimerer, man bliver helt røgfri, når man skifter til e-cigaretter.
Omkring 60-80 procent af e-cigaretbrugerne ryger nemlig også almindelige cigaretter.
Ring i stedet til StoplinienOg heller ikke, ifølge Sundhedsstyrelsen, er der ikke noget, der peger på, at e-cigaretter virker som rygestopmiddel.
- Hvis man gerne vil stoppe med at ryge, så er vores klare anbefaling, at man bør ringe til Stoplinien, siger Hanne Vibjerg, der er fuldmægtig i Sundhedsstyrelsen.
Sundhedsstyrelsens anbefalinger er også meget klare, når det kommer til at bruge e-cigaretter.
- Fra Sundsstyrelsen side anbefaler vi ikke, at man bruger e-cigaretter.
Der er stadig en betydelig usikkerhed omkring de mulige helbredsmæssige konsekvenser, siger Hanne Vibjerg.
Øger unges risiko for at starte med at rygeDe fleste e-cigaretter bliver brugt med nikotin, og derfor mener Charlotta Pisinger, at man som ung ikke-ryger skal være klar over, at man opbygger en afhængighed af nikotin, hvis man starter med at dampe på de elektriske cigaretter.
- E-cigaret- og tobaksindustrien siger, at e-cigaretter vil forhindre, at unge begynder at ryge, men man har fulgt børn og unge mennesker over tid, der begynder at eksperimentere med e-cigaretter, og kunne konstatere, at de tre- til firdobler deres risiko for at begynde at ryge rigtige cigaretter, siger Charlotta Pisinger.
Læs også:E-cigaretter kan måske give fedtleverNikotinen i sig selv har desuden en dårlig indflydelse på den umodne hjerne.
Den har vist sig at svække den kognitive funktion og øge risikoen for adfærdsforstyrrelser.
Og hjernen hos mennesker er først færdigudviklet langt oppe i tyverne.
- Jo yngre man er, når man begynder at bruge nikotin, desto mere afhængig bliver man, og desto sværere har man ved at slippe ud af sin afhængighed, siger hun.
Interessekonflikter i forskningsresultaterDa Charlotta Pisinger lavede rapport for WHO, lagde hun mærke til, at omkring en tredjedel af forskningsresultater var publiceret af forskere, der havde en interessekonflikt.
- Rigtig meget af forskningen er enten udført eller sponsoreret af tobaks- og e-cigaretindustrien, og de studier fandt meget sjældent helbredsskade.
Det forvrænger naturligvis vores billede af, hvor skadelige e-cigaretter er, siger Charlotta Pisinger.
Og disse forskningsresultater bliver ifølge Charlotta Pisinger brugt til at prøve at overtale politikere og sundhedsprofessionelle til at anbefale e-cigaretter, som et middel til at håndtere rygeepidimien.
Dampens påvirkning af organer og helbredSelvom vi mangler langtidsstudier, der kan sige præcist, hvilken effekt e-cigaretter har, så er det muligt at pege på helt konkrete ting, hvor e-cigaretter påvirker helbredet negativt.
- Lungerne er formodentlig det organ, der vil tage den største skade.
De her dampe, der indeholder irritative, giftige og kræftfremkaldende stoffer, lander jo primært i lungerne, siger Charlotta Pisinger.
- Der er rigtig mange små partikler i e-cigaretter, og det ved man, at det øger risikoen for lungesygdomme, siger hun.
Men også resten af kroppen bliver påvirket.
Nikotin, der er i de fleste e-cigaretter, får pulsen til at stige, så hjertet slår hurtigere, hvilket stresser hjertet, forklarer Charlotta Pisinger.
Derudover øger dampning også risikoen for blodpropper, og forskningsresultater viser, at blodgennemstrømningen bliver påvirket negativt.
- Man må regne med, at hjertet også bliver belastet af e-cigaretter, siger hun.
Hos Tandlægeforeningen er man også bekymret for e-cigaretters påvirkning af helbredet i munden.
- E-cigaretter påvirker ikke bare tænderne, men det påvirker også cellerne i munden.
Når man påvirker cellerne i munden, så er der en øget risiko for kræft, siger Freddie Sloth-Lisbjerg, der er formand for Tandlægeforeningen.
Dampere bør tænke sig omNår forskere har kunne fastslå cigaretters skadelige virkninger, så er det særligt på grund af langtidsstudier, hvor rygere er blevet fulgt over en lang årrække.
Det er anderledes ved e-cigaretter, fordi det er et så nyt produkt.
- Vi har ikke langtidsstudier, der kan fortælle os præcist, hvad der sker på langt sigt, når man bruger e-cigaretter, men vi har stigende evidens for, at de er skadelige, siger Charlotta Pisinger.
Læs også:Risiko for kræft: Damp fra e-cigaretter kan skade DNAHun mener også, at folk bør tænke sig om, når de dagligt tager et sug af e-cigaretten.
- Selvom vi ikke har den endelige evidens på området, så er der ingen tvivl om, at det er en dårlig idé at dampe, siger Charlotta Pisinger.
Opdateret: I en tidligere udgave af artiklen fremgik det, at smagstoffet Diacetyl var i e-cigaretter, men ikke almindelige cigaretter.
Det er forkert.
Diacetyl findes også i almindelige cigaretter.
FacebookTwitterKopier linkEmner:Rygning|Sundhed og velvære|Sundhedsstyrelsen|Videnskab|WHO




https://www.dr.dk/nyheder/regionale/sjaelland/jens-er-multisyg-giv-mig-en-ansvarlig-laege-i-stedet-15

SjællandJens er multisyg: Giv mig én ansvarlig læge i stedet for 15 Jens Jakobsen har været syg siden 2006.
I dag har han 15 diagnoser, og han savner en læge som tovholder for det lange sygeforløb.
Jens Jakobsen er bange for at have skadet sine nyrer på grund af kraftig medicin.
Men ingen læger havde grebet ind.
Af Henny Mortensen11.
okt.
2018 kl.
06.
00Bemærk: artiklen er mere end 30 dage gammelLæs op- Giv mig en tovholder, som kan holde styr på, hvad 15 forskellige speciallæger beslutter, der skal ske med mig og min krop.
Det siger Jens Jakobsen fra Stevns, der har været en hyppig gæst på de sjællandske sygehuse, siden han fik sin første ud af i alt 15 diagnoser i 2006.
Jens Jakobsen er blandt andet hjertesyg, har forhøjet blodtryk, prostatacancer og diabetes 2.
Han er med andre ord multisyg.
Aftale om patientansvarlige lægerAftalen om patientansvarlige læger er mellem Danske Regioner, Kræftens Bekæmpelse, Danske Patienter, Yngre Læger, Dansk Sygeplejeråd, Overlægeforeningen og Sundheds- og Ældreministeriet.
Den patientansvarlige læge er ikke altid behandlende læge men ansvarlig for, at patientens behandlingsplan følges, og at der sker fremskridt.
Der er ikke tale om en vagtordning, hvor den patientansvarlige læge skal være tilgængelig 24/7.
Den patientansvarlige læge koordinerer patientforløbet i tæt samarbejde med andre relevante faggrupper.
De patientansvarlige læger skal være etableret inden 2020.
Kilde: OverlægeforeningenMen trods de mange henvisninger til diverse speciallæger fik han det værre og værre.
Til sidst fjernede han selv i afmagt en stærk vanddrivende medicin fra sin medicindosis - og nu går det fremad.
Fjernede selv medicinindtag- Jeg har en mistanke om, at de store doser vanddrivende medicin gennem mange år er hovedårsagen til, at jeg har fået det så dårligt, at jeg dårligt kunne rejse mig op og gå, lyder det fra Jens Jakobsen.
Jens Jakobsen fra Stevns savner en læge som tovholder til sine mange sygdomme.
Han tror, det måske er medicinen, der længe har været problemet til hans dårlige helbred.
- Min praktiserende læge gav mig det for mange år siden på en "mavefornemmelse", men ingen andre læger har nogensinde taget stilling til, om jeg skulle fortsætte med det.
Ikke før jeg selv begyndte at trappe ud, siger Jens Jakobsen.
Han konstaterer, at han har fået det væsentligt bedre, efter han trappede ud af medicinen.
- Og blodprøverne er også blevet meget bedre, lyder fra Jens Jakobsen.
Alligevel føler Jens Jakobsen, at han løber panden mod en mur i sygehusvæsenet.
Han har således mistanke om, at de mange år med vanddrivende medicin har skadet hans nyrer.
Men han har fået afslag på at få nyrerne undersøgt nu - det kan først ske til marts næste år.
Efterlyser tovholderJens Jakobsen tror, at situationen havde været bedre, hvis han havde en fast læge, der kunne tale hans sag:- Jeg efterlyser en tovholder, eller i hvert fald at et sygehus har ansvaret for at holde styr på, hvad der sker, når jeg bliver sendt til andre sygehuse og specialister.
Direktør Morten Freil fra Danske Patienter giver ham ret.
Læs også:Sygeplejersker skal bygge bro for patienter som Bo: "Det er tid til at gøre noget gennemgribende"Der er brug for en læge, der ser patienten som et helt menneske, mener han.
- Vi har fået et sygehusvæsen med rigtig mange specialister, der er dygtige til hver deres lille del.
Men der mangler en koordinator, en der har ansvaret.
Vi har jo rigtig mange patienter, der har flere diagnoser - og der bliver endnu flere i fremtiden, siger Morten Freil.
Derfor mener han, det er nødvendigt, at hver patient får én læge, der er ansvarlig for forløbet.
- Det skal den enkelte patient ikke kæmpe med oveni sygdommene, siger direktør Morten Freil.
Patientansvarlige læger er på vejKoncerndirektør i Region Sjælland, Leif Panduro Jensen, anerkender, at Jens Jakobsen bør have en læge, der kan holde snor i hans mange forskellige behandlinger:- Vi er i fuld gang med at indføre patientansvarlige læger.
I løbet af i år får alle kræftpatienter og planlagte kirurgiske patienter deres egen patientansvarlige læge.
Næste år følger resten af sygehusvæsenet med, og i de kommende år får vi forløbssygeplejersker, der kan sørge for, at der kommer sammenhæng mellem sygehusene, de praktiserende læger og de kommunale hjemmeplejer, siger Leif Panduro Jensen.
Han oplyser desuden, at Region Sjælland følger den nationale plan for patientansvarlige læger, der blev aftalt i 2016 mellem Danske Regioner og Lægeforeningen.
I aftalen er målsætningen for Region Sjælland blandt andet, at kræftpatienter og patienter, der skal opereres, skal have en patientansvarlig læge i udgangen af 2018, mens andre patienter får en patientansvarlig læge i løbet af 2019.
Snart kan Jens Jakobsen se frem til at få en patientansvarlig læge.
Dog har han indsendt en klage til Region Sjælland, da han er utilfreds med sit sygeforløb, hvor lægerne manglede det fulde overblik omkring hans sygdomme.
Læs også:Region Syddanmark på vej med center til funktionelle lidelserFacebookTwitterKopier linkEmner:Leif Panduro (forfatter)|Læger|Sygdomme og lidelser|Region Sjælland|Sjælland




https://www.dr.dk/nyheder/indland/ligestillingen-halter-paa-direktoergangene-virksomheder-skal-goere-sig-laekre-0

IndlandLigestillingen halter på direktørgangene: ’Virksomheder skal gøre sig lækre’Dansk Industri vil lokke flere kvindelige ledere over i den private sektor.
Der vælges for få kvinder ind på bestyrelses- og toplederposter, mener Dansk Industri.
(Arkiv-foto) Af Kasper Duncan Gram (Video)11.
okt.
2018 kl.
06.
00Bemærk: artiklen er mere end 30 dage gammelLæs opDer er for få kvinder i toppen af dansk erhvervsliv, og det går for langsomt fremad med ligestillingen, mener Dansk Industri (DI), som oplever tabte talenter og forringet konkurrenceevne.
Blot tolv procent af topcheferne i den private sektor er kvinder, men det er svært for virksomhederne at finde kvinder nok til at besætte pladserne.
Sådan lyder konklusionen af en ny DI-rundspørge, hvor 58 procent af bestyrelsesformændene vurderer, at der 'i meget høj grad' eller 'i høj grad' er udfordringer med at finde kvinder til topposterne.
Læs også:"Jeg vil meget nødigt have et job, bare fordi jeg er kvinde"DI: Gør jer attraktive og afliv fordommeneEn af forklaringerne på de få kvindelige virksomhedsledere kan være, at størstedelen af kvinderne er beskæftiget i den offentlige sektor:- Kvinder udgør kun en tredjedel af de fuldtidsbeskæftigede i det private erhvervsliv.
Virksomhederne bliver nødt til at gøre sig lækre og vise kvinder de karrieremuligheder, der ligger i det private, forklarer Mette Fjord Sørensen, som er forsknings- og mangfoldighedschef i Dansk Industri.
- Og måske at komme ind i nogle af de fordomme omkring, hvordan det er at arbejde i det private erhvervsliv.
At man ikke nødvendigvis skal arbejde sig halvt ihjel, uddyber hun.
Læs også:Ligestillingsminister: For få kvindelige topledere i det offentligeForsker: Fjern køn fra ansøgningenI forlængelse af rundspørgen anbefaler DI, at virksomhederne kommer den skæve kønsfordeling til livs gennem otte tiltag.
Otte anbefalinger fra DI:Gør kønsfordelingen til en del af ledelsesstrategienFastsæt klare målsætningerUdarbejd en politikEn shortliste over kandidater bør indeholde kvinderMotivér ledelsestalenterne og ”skub dem frem”Brug mentorprogrammer og netværkStyrk kvindelige medarbejderes tilknytning til arbejdspladsen ifm.
barselSe karriereveje ud fra et livsfaseperspektiv Kilde: 8 råd til at få flere kvinder i ledelseBlandt andet lyder opfordringen, at der altid er mindst to kvinder på listen over kandidater, når der rekrutteres til lederstillinger og bestyrelse.
Læs også:Kun to ud af ti professorer er kvinder: Mænd ansætter mændMen selv om forslagene er konstruktive, så mener Sara Louise Muhr, som er professor i organisationsteori på CBS, at man må tage skrappere midler i brug.
- Det er interessant, at 67 procent af deltagerne i undersøgelsen mener, at køn ikke spiller en rolle i deres bedømmelse af kandidater.
Det, ved vi fra forskningen, er forkert.
Man kan ikke tage beslutninger uden at tage køn, etnicitet og andre faktorer i betragtning.
Køn spiller ubevidst en rolle, forklarer hun.
Derfor foreslår hun, at man tager ansøgerens køn helt ud af ligningen:- Man bør have transparente kriterier, så det ikke er mavefornemmelsen, som afgør det.
Og man kunne anonymisere CV’er, så man ikke kan se kønnet i den første screeningsproces.
Læs også:Ligestillingsminister: Danmark har for få kvindelige forskereAnalysen fra DI er baseret på en rundspørge til 500 af DI’s medlemsvirksomheder.
111 bestyrelsesformænd som repræsenterer 267 virksomheder har svaret.
FacebookTwitterKopier link




https://www.dr.dk/nyheder/udland/134-millioner-piger-kan-vaere-endt-som-barnebrude-inden-2030

Udland134 millioner piger kan være endt som barnebrude inden 2030Hvis verdenssamfundet ikke griber ind nu, vil millioner af piger i fattige lande blive gift i løbet af ti år.
Niger er et af de lande, hvor udviklingen går i den helt forkerte retning, når det gælder barnebrude.
11.
okt.
2018 kl.
05.
47Bemærk: artiklen er mere end 30 dage gammelLæs opHvis udviklingen fortsætter som nu, vil 134 millioner piger - mange af dem under 15 år gamle - blive gift frem mod 2030.
Det er konklusionen i en ny rapport fra Red Barnet, der offentliggøres i dag, som er FN's Internationale Pigedag.
Det svarer i grove træk til, at to millioner piger vil indgå i ægteskaber hvert år.
Omkring to millioner af dem er under 15 år.
Før man er myndig, er man ikke parat til at træffe denne her type beslutninger.
Laust Leth Gregersen, politisk chef, Red Barnet- Vi har et akut problem som verdenssamfund.
Det er tragisk, at så mange millioner piger bliver frarøvet deres fremtid og ikke får mulighed for at bestemme over deres krop, og hvem de vil dele deres liv med, siger Laust Leth Gregersen, der er politisk chef i Red Barnet.
Resolut og øjeblikkelig handling er påkrævet, mener Red Barnet.
Uddannelse er vejen fremIfølge rapporten er uddannelse en afgørende faktor i kampen for at udrydde børneægteskaber.
Hvis alle piger gennemførte en uddannelse svarende til en dansk folkeskole, ville 50 millioner børneægteskaber slet ikke blive indgået frem mod 2030.
Læs også:Fire millioner flygtningebørn går ikke i skoleBørneægteskaber er mest hyppige blandt den fattigste femtedel af verdens befolkning.
Antallet af børneægteskaber stiger også i humanitære kriser, hvor det kan være en økonomisk trængt families desperate og kortsigtede udvej at gifte en datter bort for at få en medgift.
- For os er det meget et rettighedsspørgsmål.
Før man er myndig, er man ikke parat til at træffe denne her type beslutninger, ligesom man ikke har stemmeret.
- Det handler om, at det er ens egen krop som pige og ens seksuelle relationer.
I øvrigt handler det også om at have medbestemmelse over eget liv og den fremtid, man gerne vil have, siger Laust Leth Gregersen.
Læs også:152 millioner børn er udsat for tvangsarbejdeIfølge Red Barnet og FN's opgørelser er der ikke et eneste udviklingsland, der er i stand til at møde FN’s verdensmål om at udrydde børneægteskaber i 2030.
FacebookTwitterKopier linkEmner:Red Barnet|Forenede Nationer|Folkeskolen (Danmark)|Uddannelse




https://www.dr.dk/nyheder/udland/kvinder-og-en-pige-fundet-draebt-naer-graesk-tyrkisk-graense

UdlandTo kvinder og en pige fundet dræbt nær græsk-tyrkisk grænseGræsk politi efterforsker drabene på to kvinder og en pige, der onsdag blev fundet med halsene skåret over.
11.
okt.
2018 kl.
01.
40Bemærk: artiklen er mere end 30 dage gammelLæs opTo kvinder og en pige blev onsdag fundet dræbt nær den græsk-tyrkiske grænse.
Alle tre havde fået skåret halsen over.
Det oplyser de græske myndigheder.
- Der ligger uden tvivl en kriminel handling bag.
De blev alle fundet med deres hænder bundet sammen, og hvert lig lå to-tre meter fra hinanden, siger embedslæge Pavlos Pavlidis ifølge nyhedsbureauet AP.
Politiet har endnu ikke oplyst noget om kvindernes identitet.
AP skriver, at kvinderne er 15-35 år, mens nyhedsbureauet Reuters mener at vide, at ofrene er mellem 15 og 25 år, hvoraf de to yngste er under 18 år.
Embedslægen, Pavlos Pavlidis, siger, at de tre kvinder har "mellemøstligt eller nordafrikansk udseende", og at man nu undersøger, hvorvidt de er rejst til Grækenland fra andre lande.
Fundet nær flodDet var en landmand, der opdagede ligene af de tre kvinder på den græske side af floden Evros, der løber mellem Tyrkiet og Grækenland nær byen Pragi.
- De blev fundet 50 meter fra floden, siger en unavngiven talsmand fra politiet ifølge det græske nyhedsbureau ANA.
Det skriver Reuters.
De seneste år har tusindvis af migranter og flygtninge krydset floden fra Tyrkiet for at komme illegalt ind i Grækenland.
Alene i år er over 10.
000 mennesker kommet ind i landet via floden.
I alt har 24.
000 migranter og flygtninge krydset grænsen til Grækenland i år.
Det har ført til dobbelt så mange anholdelser af illegale indvandrere sammenlignet med sidste år, oplyser myndighederne i Grækenland.
/ritzau/FacebookTwitterKopier linkEmner:Grækenland|Tyrkiet|Flygtninge og asylansøgere|Kriminalitet|Politi




