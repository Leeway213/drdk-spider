https://www.dr.dk/sporten/fodbold/championsleague/tidligt-selvmaal-sender-barcelona-paa-semifinalekurs-i-cl

Champions LeagueTidligt selvmål sender Barcelona på semifinalekurs i CLFC Barcelona vandt på en tidlig scoring mod Manchester United, mens Ajax og Juventus sluttede 1-1.
Lionel Messi og Luis Suarez fejrer Barcelonas føringsmål.
10.
apr.
2019 kl.
23.
20Bemærk: artiklen er mere end 30 dage gammelLæs opBarcelona er kommet et stort skridt nærmere klubbens første Champions League-semifinale siden 2015.
I den første kvartfinale vandt catalonierne med 1-0 på udebane over Manchester United på en tidlig scoring, der blev noteret som et selvmål af Luke Shaw.
Dermed ser vejen til avancement meget lang ud for Manchester United, men englænderne kan måske finde håb i, at de overvandt et endnu dårligere udgangspunkt i ottendedelsfinalen mod Paris Saint-Germain.
Hjemmeholdet blev aldrig farligeKampens enlige scoring faldt allerede efter 13 minutter, i en situation hvor Barcelonas frygtede angrebsduo som så ofte før tiltvang sig en hovedrolle.
Lionel Messi sendte bolden mod fjerneste stolpe, hvor den havnede lige i panden på Luis Suárez.
Uruguayaneren headede på tværs, men kuglen ramte United-backen Luke Shaw uheldigt på skulderen og sneg sig over stregen.
Manchester Uniteds Luke Shaw fik skulderen på Luis Suarez' forsøg kort inde i kampen.
 Luis Suarez header bolden mod mål inden Luke Shaws skulder kommer i vejen.
1 / 2Manchester Uniteds Luke Shaw fik skulderen på Luis Suarez' forsøg kort inde i kampen.
1 / 2Luis Suarez header bolden mod mål inden Luke Shaws skulder kommer i vejen.
2 / 2Målet var kulminationen på en åbning, hvor gæsterne havde været altdominerende.
Og Barcelona havde generelt bolden meget, men United kom dog noget bedre med, som halvlegen skred frem.
Fraset en hovedstødschance til Diego Dalot kneb det dog alvorligt med at skabe åbne scoringsmuligheder foran Marc-André ter Stegens mål, og englænderne kom til at løbe meget rundt i Barcelonas tålmodige småspil.
Hjemmepublikum kunne se United have bolden mere i anden halvleg, men meget af spillet kom til at foregå foran Barcelonas forsvar.
Gæsterne så til gengæld ud til at være godt tilfredse med at forsvare 1-0-føringen hjem, og nu er Barcelona i førersædet inden returkampen på Camp Nou tirsdag i næste uge.
Ronaldo sørger for godt italiensk udgangspunktItaliensk rutine var hovedingrediensen i den indsats, som onsdag sikrede Juventus 1-1 på udebane mod Ajax i den første af to kvartfinalemøder i Champions League.
Det var hollænderne, som var klart bedst spillende gennem hele kampen.
Men Cristiano Ronaldos scoring lige før pausen sørgede for, at Torino-klubben står med et godt udgangspunkt inden hjemmekampen.
Lasse Schöne spillede hele kampen for Ajax, mens Kasper Dolberg og Rasmus Nissen sad på bænken i alle 90 minutter.
Cristiano Ronaldo stanger Juventus' føringsmål ind mod Ajax.
De aldrende Juventus-spillere så noget tunge ud i vendingerne over for de unge og rappe Ajax-spillere.
Flere gange blev den ellers så solide italienske defensiv rykket rundt.
På tærsklen til pausefløjt var Cristiano Ronaldo selv med til at starte et angreb omkring midten.
Han gav Joao Cancelo en motorvej at løbe på i højresiden, mens Ronaldo selv tog et perfekt timet løb ind i feltet.
Cancelo skruede flødefoden på og sendte et perfekt indlæg ind i panden på sin portugisiske landsmand, som i medløb kunne heade 1-0-føringen i mål via Andre Onanas ene målmandshandske.
Til gengæld glemte Cancelo flødefoden i omklædningsrummet i pausen, og det blev kostbart efter bare 30 sekunder af anden halvleg.
Portugiseren missede en tæmning ude ved sidelinjen, og hurtige David Neres satte kurs mod Juventus' felt.
Her satte han uheldige Cancelo af og lagde smukt bolden over i det lange hjørne til 1-1.
Lasse Schöne i duel med Blaise Matuidi.
Kampbilledet blev det samme som før pausen.
Ajax-genpresset sad perfekt, og det gav Juventus mange hurtige boldtab.
Det var mest på kontra, Juventus til tider stak snuden frem, og i perioder var italienerne trykket helt i bund af hjemmeholdet.
Fem minutter før tid ramte Douglas Costa stolpen på Juventus' bedste forsøg efter pausen, men David Neres' lynscoring efter pausen blev halvlegens eneste.
Returkampen spilles tirsdag i Italien.
/ritzau/FacebookTwitterKopier link




https://www.dr.dk/sporten/haandbold/herrelandsholdet/de-danske-verdensmestre-lider-choknederlag-i-montenegro

HerrelandsholdetDe danske verdensmestre lider choknederlag i MontenegroHåndboldlandsholdet havde det svært i en hektisk atmosfære og tabte overraskende til Montenegro.
Niklas Landin og det danske landshold tabte 31-32 til Montenegro.
10.
apr.
2019 kl.
23.
02Bemærk: artiklen er mere end 30 dage gammelLæs opSejrsrækken er brudt for det danske håndboldlandshold, der har fået en dårlig start på tilværelsen som regerende verdensmester.
Danmark tabte onsdag aften meget overraskende EM-kvalifikationskampen på udebane mod Montenegro med 31-32 efter en forestilling, som danskerne aldrig fik helt greb om.
I en rigtig Balkan-atmosfære var danskerne alvorligt på udebane og brændte alt for meget mod et hjemmehold, der fik stor opbakning fra tilskuerne.
Montenegro spillede hårdt og forsvarede sig med alle midler, men det forklarer ikke de mange danske afbrændere.
Mikkel Hansen blev dansk topscorer med otte mål.
Målmand Nebosja Simic stod fremragende i det montenegrinske mål og gjorde forskellen i en kamp, hvor hans danske kolleger aldrig fik fat i hjemmeholdets skytter.
Allerede fra start var det åbenlyst, at danskerne skulle svede for det, hvis de skulle have noget med hjem.
Hjemmeholdet brugte alle kneb, og de danske fløjspillere Lasse Svan og Magnus Landin risikerede liv og lemmer, når de hoppede over vilde tacklinger på vej ind i feltet.
Det varede en rum tid, før unoderne blev straffet, men efterhånden fik det franske dommerpar bedre styr på begivenhederne.
Det så det danske hold også ud til i slutningen af første halvleg, hvor det var, som om luften gik lidt ud af det opgejlede hjemmehold.
Magnus Landin under kærlig behandling.
En velspillende Anders Zachariassen sørgede i de sidste sekunder for dansk pauseføring på 17-16.
Simic fra bundesligaklubben Melsungen fortsatte det gode spil efter sidebyttet, og publikum blev vækket til live, da Montenegro udnyttede det danske chancespild til at bringe sig på 28-25 med 14 minutter tilbage.
Hver gang, Danmark havde kæmpet sig tilbage, kom en ny periode med misbrugte muligheder og ukoncentreret angrebsspil, og det gav hjemmeholdet færten af en overraskelse.
Montenegro førte med tre mål med fem minutter tilbage, men Danmark fik i sidste minut reduceret til 31-32.
Danskerne fik endda mulighed for at redde et point efter en montenegrinsk afbrænder.
Men bolden blev ikke sat ordentligt i gang, og så løb tiden ud.
Danmark har fire point efter tre kampe i EM-kvalifikationen, og billetten til EM bør trods nederlaget ikke komme i fare.
De to hold mødes igen på lørdag i en udsolgt Royal Arena i København.
/ritzau/FacebookTwitterKopier linkEmner:Anders Zachariassen (håndboldspiller)|Lasse Svan (håndboldspiller)|Montenegro|Håndbold|Royal Arena




https://www.dr.dk/nyheder/indland/vred-mor-afbroed-mercado-jeg-er-ikke-aktivist-jeg-er-bare-en-indigneret-mor

IndlandVred mor afbrød Mercado: 'Jeg er ikke aktivist.
Jeg er bare en indigneret mor'Susanne Hornbek hyldes på sociale medier for sit spontane udfald mod minister.
Da Susanne Hornbek Pedersen overhører børneminister Mai Mercado sige til DR Nyheder, at hun ikke oplever bekymring blandt forældrene, blev hun provokeret og afbrød med det retoriske spørgsmål: "Hvad tror du, vi går her for?
"Af Sandra Meersohn Meinecke10.
apr.
2019 kl.
22.
01Bemærk: artiklen er mere end 30 dage gammelLæs opTusindvis af utilfredse forældre gik i lørdags på gaden og demonstrerede i flere end 50 byer over hele landet.
Budskabet var "flere pædagoger i daginstitutionerne nu".
Blandt de mange forældre var 37-årige Susanne Hornbek Pedersen sammen med sin mor og datter.
Tilfældigvis befandt de sig ved siden af den ansvarlige minister børne- og socialminister Mai Mercado (K), som var ved at blive interviewet af DR Nyheder.
- Jeg oplever ikke, at der er den store utilfredshed.
I hvert fald ikke lige her, hvor jeg er, siger ministeren omringet af barnevogne, balloner og bekymrede forældre.
Men hun når knap nok at sige sætningen færdig, før hun bliver afbrudt.
Det er Susanne Hornbek Pedersen, som instinktivt kommer med et opråb til ministeren.
- Ej!
Hvad tror du, vi går her for?
Vi går her for at udtrykke en utilfredshed, afbryder Susanne Hornbek Pedersen og slår spørgende ud med armene, mens kameraet ruller.
Opråbet høster tusindvis af 'likes'Det retoriske spørgsmål er siden gået viralt, og et foto af klippet i udsendelsen har fået flere tusinde likes, og kommentarerne er væltet ind:"Stærkt gået, at du kaldte hendes elendige spin", "Hun (Susanne red) fortjener et kæmpe klap på skulderen" og "Bravo" er bare nogle af de mange tilkendegivelser, som er strømmet ind på Facebook de seneste par dage.
Det provokerede mig, at Mai Mercado går i netop den forsamling og siger, at hun ikke oplever bekymrede forældre.
Vi var altså pænt mange mennesker samlet med netop det budskabSusanne Hornbek Pedersen, mor og deltager i demonstrationen for flere pædagoger i daginstitutionerne.
Men rigtig hurtigt gik det, da medlem af Folketinget for Socialdemokratiet Mattias Tesfaye, delte et opslag fra udsendelsen på Facebook, hvor han skrev:- Efterlysning: Hvem er kvinden yderst til venstre?
Hun er absolut ugens største helt!
!
Opslaget har i skrivende stund fået over 2500 likes og flere hundrede kommentarer.
Dog peger langt de fleste kommentarer på, at netop Socialdemokratiet ikke går ind for minimumsnormeringer.
Blev provokeret- Jeg overhører, at Mai Mercado siger, hun ikke oplever den store utilfredshed.
Hun sagde endda, at hun er glad for, at der var fokus på børneområdet, siger Susanne Hornbek Pedersen, som derfor ikke kunne lade være med at reagere.
- Jeg kan slet ikke forstå, hvad hun laver der i første omgang?
Har hun misforstået, hvad det hele handlede om?
Det er jo hendes politik, vi er imod, siger Susanne Hornbek Pedersen, som til daglig arbejder som socialrådgiver og bor i København.
Her går hendes datter også i vuggestue, hvor Susanne Hornbek Pedersen oplever, at der mellem klokken 9 og 12 ikke er nogen problemer.
Men så snart klokken er 14, er der alt for få hænder til at passe på de mange børn.
- Så er der pludselig 2 voksne til 12 børn.
Hvis et barn græder, en anden skal skiftes og telefonen ringer, så er der er simpelthen bare ikke hænder nok, siger hun.
Læs også:Demonstrerer for flere pædagoger: 'Det giver mig ondt i maven''Minimumsnormeringer det mindst dårlige bud'Susanne Hornbek Pedersen går ellers ikke ind for, at der bliver for såkaldt detailreguleret, men man regulerer på så mange andre områder som for eksempel "antal piloter i et cockpit, dyrehold og klassekoefficienter", siger moren.
- Så jeg tror, minimumsnormeringer er det mindst dårlige bud.
Jeg er ikke aktivist.
Jeg er bare en indigneret mor, som ser et personale, der er presset, og børn, der ikke får den omsorg, de har brug for.
- Det provokerede mig, at Mai Mercado går i netop den forsamling og siger, at hun ikke oplever bekymrede forældre.
Vi var altså pænt mange mennesker samlet med netop det budskab, siger Susanne Hornbek Pedersen, som ikke fik lejlighed til at tale yderligere med ministeren.
I dag mødes børne- og socialminister Mai Mercado med en række aktører på børneområdet blandt andre BUPL, hvor et punkt på dagsordenen er minimumsnormeringerne.
FacebookTwitterKopier linkEmner:Det Konservative Folkeparti|Mai Mercado (politiker)|Mattias Tesfaye (politiker)|København|Børnepasning




https://www.dr.dk/sporten/fodbold/superliga/uefa-praesident-hylder-viktor-fischers-kamp-mod-homofobi

SuperligaUefa-præsident hylder Viktor Fischers kamp mod homofobiViktor Fischers afstandtagen til homofobi har vakt genklang i Danmark, og hos Uefa roser præsidenten FCK'eren.
Aleksander Ceferin har lagt mærke til Viktor Fischers kritik.
10.
apr.
2019 kl.
21.
40Bemærk: artiklen er mere end 30 dage gammelLæs opDebatten om homofobi har raset i de danske medier de seneste dage, efter at FC Københavns Viktor Fischer fortalte om homofobiske smædesange mod ham fra OB's fans i seneste spillerunde.
Det fik Brøndbys fans til at stemme i under kampen mod FC Nordsjælland.
Hos Det Europæiske Fodboldforbund (Uefa) har man også lagt mærke til Viktor Fischers kritik af de homofobiske sange.
Viktor Fischer.
Uefas præsident, Aleksander Ceferin, roser den danske angriber over for TV3 Sport.
- Jeg applauderer ethvert forsøg på at skabe større lighed og retfærdighed og ser fodbolden som en magtfuld katalysator, der fjerner alle forskelle, sociale og religiøse såvel som race- og kønsdiskriminerende.
- Den eneste acceptable forskel er farven på spilledragterne, siger han.
- Jeg skammer mig over, at vi i Europa hver eneste weekend oplever hånlige racistiske og homofobiske tilråb, uden at forstå den ødelæggende og nedbrydende effekt de har.
Sidste år introducerede Uefa en såkaldt EqualGame Award til folk, som gør noget for at komme ting som racisme og homofobi i fodbold til livs.
Den georgiske spiller Guram Kashia modtog prisen i 2018 for offentligt at tage afstand fra homofobi, vel vidende at det ville gøre ham upopulær i hjemlandet, hvor homofobi er udbredt.
- Det er profiler som ham og Viktor Fischer, der kan gøre en forandring til det bedre, lyder det fra Aleksander Ceferin.
/ritzau/FacebookTwitterKopier linkEmner:Aleksander Ceferin (idrætsleder)|Viktor Fischer (fodboldspiller)|UEFA|Homoseksualitet|Brøndby




https://www.dr.dk/nyheder/indland/22-groenlandske-boern-tvunget-til-danmark-nu-skal-der-saettes-historisk-punktum

Godhavn-sagenSe temaIndland22 grønlandske børn tvunget til Danmark: Nu skal der sættes historisk punktumEt socialt eksperiment fik alvorlige følger for børn i 5-8-årsalderen.
22 grønlandske børn blev sendt til Danmark fra 1951-52, og de fleste af dem kom efterfølgende på børnehjem i Nuuk.
Af Kasper Duncan Gram (Video)10.
apr.
2019 kl.
20.
51Bemærk: artiklen er mere end 30 dage gammelLæs opI dag starter en officiel undersøgelse af et eksperiment, hvor 22 grønlandske børn blev adskilt fra deres familier og sat på et skib til Danmark i 1951.
De blev tvunget til at tale dansk og gå i dansk skole for at blive rollemodeller i et nyt tosproget skolesystem, men forsøget endte med at få store menneskelige konsekvenser.
- Det har skadet os for livet.
Vi blev frarøvet alt – familie, sprog, land, hjem, søskende.
Alt, har Helene Thiesen, der var et af de 22 grønlandske børn, tidligere fortalt DR Nyheder.
Det anerkender børne- og socialminister Mai Mercado (C) i en pressemeddelelse:- Selvom der lå gode intentioner bag, så er der ingen tvivl om, at forløbet har haft store negative konsekvenser for en række af børnene, udtaler hun.
Læs også:VIDEO Grønlænderne der fik frataget deres sprogDer skal sættes punktum - men ikke siges undskyldEfter et år i Danmark blev de nu 6-9-årige børn sendt tilbage til Grønland, hvor de fleste blev anbragt på børnehjem og kun måtte få besøg af deres familier om søndagen.
Den historiske udredning skal blandt andet undersøge beslutningforløb, børnenes livsforhold og de menneskelige konsekvenser.
- Det er vigtigt at forstå nuancerne i sagen, så vi kan forstå, hvad der virkelig skete.
Jeg ser frem til at få sat et punktum i sagen.
Det skylder vi de berørte børn og det grønlandske folk, udtaler Martha Abelsen, der er naalakkersuisoq (grønlandsk minister, red.
) for Sundhed, Sociale Anliggender og Justitsområdet.
Børnene har bedt om en officiel undskyldning, men det har blandt andre statsminister Lars Løkke Rasmussen (V) afvist at give dem.
Og undersøgelsen kommer næppe til at munde ud i en dansk undskyldning:- Det handler ikke om at placere skyld, men om at vi alle bliver klogere på vores fælles historie, så vi sammen kan se fortiden i øjnene.
Det tror jeg også er vigtigt for de mennesker, der har været berørt af denne sag, udtaler Mai Mercado.
Red Barnet og Røde Kors har undskyldt for deres andel af projektet.
Der er udgivet flere bøger om eksperimentet.
Den første er Tine Brylds "I bedste mening", der blev til filmen "Eksperimentet" i 2010.
FacebookTwitterKopier linkEmner:Lars Løkke Rasmussen (politiker)|Mai Mercado (politiker)|Venstre|Red Barnet|Grønland




https://www.dr.dk/nyheder/regionale/fyn/mormor-og-lui-larsen-dekorerer-odense-letbane-vi-hylder-h-c-andersen-ved-ikke

Fyn'Mormor' og Lui Larsen dekorerer Odense Letbane: Vi hylder H.
C.
Andersen ved ikke at nævne hamNår Odense Letbanes 16 vognsæt kører igennem byen i 2021, er de dekoreret med digte og illustrationer.
Kristian Djurhuus (tv) med kunstnernavnet Mormor og Lui Larsen (th) foran Odense Banegård, hvor den kommende letbane blandt andet vil have et stop.
Af Anne Mette Dam Thrane10.
apr.
2019 kl.
20.
08Bemærk: artiklen er mere end 30 dage gammelLæs op"At rejse er at leve".
Sådan lyder et af de mest kendte citater fra den fynske eventyrforfatter H.
C.
Andersen, og det citat kommer også til at blive det overordnede tema for dekorationerne af Odenses kommende letbane.
Navnene på togvognene til Odense LetbaneDe 16 letbanetog har efter en konkurrence, hvor alle odenseanere kunne byde ind med navne under temaet, 'at rejse er at leve' fået følgende navne:BRUNNERENEVENTYRETFRIHEDENKOMPASSETHORISONTENDRØMMENSYMFONIENPUSTERUMMETLYKKENFORBINDELSENOPDAGELSENGLÆDENKÆRLIGHEDENØJEBLIKKETHJEMKOMSTENSTRØMMENDigter Lui Larsen, Kim Larsens yngste søn, og billedkunster Kristian Djurhuus med kunstnernavet 'Mormor' har siden årsskiftet arbejdet på, hvordan digte og illustrationer i letbanevognene skal udfolde sig, og tirsdag afleverede de det endelige resultat til Odense Letbane.
Hvis man skal lave en lille hyldest til H.
C.
Andersen, så gør man det ikke ved at nævne ham, for det er blevet gjort før.
Lui Larsen, DigterKommunikationschef hos Odense Letbane, Benthe Vestergaard, er rigtig glad for resultatet.
- Det er så fantastisk.
Jeg glæder mig virkelig til, at det skal afsløres for odenseanerne, siger hun.
Hyldes uden at nævne hamSelv om det overordnede tema er et citat fra H.
C.
Andersen, er det dog ikke den odenseanske forfatter, der i bogstaveligste forstand kommer til at fylde mest i de digte og illustrationer, der vil pryde Odense Letbane.
Den bedste måde, man kan hylde den odenseanske forfatter på, er ved ikke direkte at nævne ham, mener de to kunstnere.
- Selvfølgelig er det fantastisk, at H.
C.
Andersen har betydet så meget for byen, men det er også en historie, som vi kender her i byen, og som resten af verden også kender.
Så for mit vedkommende er der selvfølgelig små hints - også til H.
C.
Andersen.
Men der er så mange andre historier i Odense at gå på opdagelse i.
Derfor har jeg måske nedtonet H.
C.
Andersen en lille smule, fortæller Kristian Djurhuus, der har stået for de illustrative værker i togvognene.
Lui Larsen er enig.
Kristian Djurhuus med kunstnernavnet 'Mormor' i Odense foran sit 20 meter lange kunstværk på hegnet ved byggepladsen på Thomas B.
Thriges Gade.
Illustrationerne skildrer Odenses historie.
- Det har jeg også.
Jeg tror, at hvis man skal lave en lille hyldest til H.
C.
Andersen, så gør man det ikke ved at nævne ham, for det er blevet gjort før.
Jeg tror, man skal gøre, som han nok også selv ville have gjort; bare skrive en god historie, et godt digt eller lave en fed tegning.
Jeg tror, det er den måde, man hylder ham mest, siger han.
Frugtbart samarbejdeDe to kunstnere har arbejdet parallet på deres værker og kun udvekslet materiale digitalt undervejs.
Så de mødte hinanden for første gang, da de afleverede de færdige kunstværker til Odense Letbane tirsdag.
Alligevel har samarbejdet mellem kunstnerne tydeligvis været frugtbart:- Dine tegninger hjalp rigtig meget, men du var også begyndt lidt før mig, så det var dejligt at have det in mente, siger Lui Larsen til Kristian Djurhuus.
Hør 'Mormor' og Lui Larsen fortælle om arbejdet - Men du hjalp mig så til sidst til gengæld, siger Kristian Djurhuus til Lui Larsen og fortsætter:- De sidste fire værker, skulle der ske et eller andet, og der fik jeg lov til at få dine digte, og det hjalp mig med at blive færdig.
Et af de digte, der gav Lui Larsen de største kvaler, var digtet om en brunsviger, men her kunne 'Mormors' illustrationer også komme ham til undsætning.
- Jeg sad og skulle skrive digtet, der hedder Brunneren, og jeg anede ikke, hvad jeg skulle skrive overhovedet.
Men en af dine tegninger hjalp mig rigtig igennem det digt - noget med nogle candyflossskyer, siger Lui Larsen hemmelighedsfuldt.
Om 'Mormor' og Lui Larsen- Det er første gang Kristian Djurhuus og Lui Larsen arbejder sammen om et kunstværk.
- Kristian Djurhuus med kunstnernavnet 'Mormor' er aarhusiansk billedkunstner.
Han har tidligere dekoreret Odense med et 20 meter langt kunstværk på hegnet ved byggepladsen på Thomas B.
Thriges Gade, som skildrer Odenses historie.
Han kan findes på www.
mormorandme.
com- Lui Larsen er digter.
Han har boet hele sit liv i Odense og er søn af Kim Larsen.
Nogle af hans aktuelle digte kan ses her www.
facebook.
com/OktoberdageOffentliggøres til decemberDe håber begge to, at de 16 værker, som er skabt med en rød tråd, kan være med til at give letbanebrugerne en anderledes oplevelse, end de forventede.
- Forhåbentlig sætter man sig ind i letbanen og får en oplevelse, som man ikke troede, man ville få den dag, siger Lui Larsen.
Til december 2019 kan de nysgerrige få lov at se, hvilke illustrationer og digte, der kommer til at pryde Odense Letbane.
- Vi vil invitere til et stort åbent hus ude på vores kontrol- og vedligeholdelsescenter, hvor vi vil vise centeret, det første nye tog, og så vil vi lave fernisering på alle navnene og illustrationerne, fortæller kommunikationschef Benthe Vestergaard.
Fakta om Odense Letbane•Forventes at være færdigbygget til at gå i drift i efteråret 2021.
•Første etape bliver cirka 14,5 kilometer lang.
•Der bliver i alt 26 stationer på linjen fra Tarup i nord til Hjallese i syd.
•Hele turen fra Tarup til Hjallese forventes at tage omkring 42 minutter.
•Der forventes afgang fra hver station otte gange i timen i dagtimerne.
•Et letbanetog er en moderne sporvogn - cirka 32 meter lang.
•Et enkelt letbanetog kan have mere end 200 passagerer med ad gangen.
•Der forventes cirka 34.
000 passagerer på en hverdag - 1 million på en måned.
•Kilde: Odense LetbaneFacebookTwitterKopier linkEmner:Odense Letbane|Odense|Togtrafik|Litteratur|Hjallese




https://www.dr.dk/nyheder/kultur/gaming/verdens-stoerste-youtuber-erklaerer-krig-mod-streaming-gigant

PewDiePie vs.
T-SeriesSe temaGamingVerdens største youtuber erklærer krig mod streaming-gigantPewDiePie vil snart være at finde på en helt ny platform.
PewDiePie har i skrivende stund 93 millioner følgere på Youtube.
Nu skifter han streaming-platformen Twitch ud med det spritnye Dlive.
Af Kasper Madsbøll Christensen10.
apr.
2019 kl.
20.
43Bemærk: artiklen er mere end 30 dage gammelLæs opVerdens største youtuber indtager nu en helt ny platform.
Den populære svensker, der har over 90 millioner følgere, har nemlig lavet en aftale med tjenesten Dlive, hvor han fremover vil live-streame, når han spiller tidens populære computerspil som 'Fortnite' og 'Apex Legends' - eller hvad han nu vælger at spille.
- Jeg glæder mig til igen at skulle live-streame, siger PewDiePie ifølge Variety i en pressemeddelelse.
TwitchStreaming-platformen Twitch er en platform, hvor man kan live-streame, mens man gamer.
Platformen har over 15 millioner daglige brugere.
I 2014 blev platformen solgt for 970 millioner dollars til internet-giganten Amazon.
PewDiePies nye samarbejde med Dlive er et frontalangreb på en anden streamingtjeneste, nemlig Twitch, hvor han tidligere har live-streamet, når han gamede, men hvor han nu har slettet alle sine videoer.
- Dlive er en god platform for mig, fordi de behandler mig som en ægte partner, lyder det fra PewDiePie, der opfordrer andre gamere til at følge ham med over på Dlive.
Svenske Felix Kjellberg er bedst kendt som PewDiePie.
Han er blevet en kæmpe stjerne i kølvandet på sin YouTube-succes.
PewDiePies opgør med Twitch handler om, at de ifølge Variety snupper 50 procent af de penge, streamerne tjener, når deres følgere skriver sig op til at abonnere på dem.
Dlive lover, at de ikke vil gøre noget indhug i streamernes indtjening.
PewDiePie siger, at han vil belønne andre gamere, der rykker deres live-streams til Dlive, med donationer på mellem 10.
000-50.
000 dollars i platformens digitale valuta, kaldet Lino-point.
Det hele sker i håb om, at Dlive hurtigt bliver det nye place to be for alverdens gamere.
Dansk gaming-stjerne: 'For godt til at være sandt'Den danske gaming-stjerne Marie Watson synes dog, at 'det lyder for godt til at være sandt'.
- Jeg kan simpelthen ikke se, hvordan det skulle give mening, lyder den kontante melding fra Marie Watson, der selv streamer fra Twitch.
Jeg tror ikke, at folk kommer til at skifte fra Twitch til Dlive.
Det er ikke noget, man bare lige gør.
Marie Watson, gamer- Og jeg tror ikke, at folk kommer til at skifte fra Twitch til Dlive.
Det er ikke noget, man bare lige gør.
Jeg tror, vi er nødt til at se det an.
Læs også:Marie på 21 trodsede sygdom og angst - nu er hun en af Danmarks største gaming-stjernerHun understreger dog, at det også kan være, at Dlive bliver en succes - specielt med tanke på, at de har fået PewDiePie med ombord.
- Og hvis Dlive kan være med til at skabe reel konkurrence til Twitch, så de nedsætter den del af overskuddet, de tager fra gamerne, så ville det kun være dejligt, mener Marie Watson.
- For Twitch tager rigtig mange af de penge, streamerne tjener.
Men det er bare den platform, der er størst indenfor streaming.
Youtube og Facebook har også forsøgt sig med deres egne platforme, men Twitch er bare platformen, alle bruger.
- Det er ligesom, hvis man lige pludselig prøvede at lave et nyt Youtube.
Marie Watsons værelse er sat op til at kunne streame og game bedst muligt.
Marie Watson, der begyndte at spille computer, da hun var 14 år gammel, tror ikke, det ville gavne hende, hvis hun selv skiftede platform.
- Man er kontraktligt bundet til kun at streame på én platform, så jeg ville virkelig skulle starte helt forfra, hvis jeg selv skiftede platform.
- Det er meget svært at få folk med sig.
Og jeg tror, der er rigtig mange streamere, der er i samme båd som mig.
Det vides pt.
ikke, hvor mange streamere, PewDiePie vil donere til, eller hvordan donationerne kommer til at foregå.
FacebookTwitterKopier linkEmner:Youtube|Computerspil|Facebook




https://www.dr.dk/sporten/fodbold/championsleague/minut-minut-barcelona-nedlaegger-united-ajax-og-juventus-deler

Champions LeagueMINUT FOR MINUT Barcelona nedlægger United - Ajax og Juventus delerManchester United møder FC Barcelona, mens Ajax får besøg af Juventus i Champions League-kvartfinalerne.
10.
apr.
2019 kl.
20.
55Bemærk: artiklen er mere end 30 dage gammelLæs opOnsdagens Champions League-kvartfinaler er i gang, og der er lagt op til et par store kampe.
På Old Trafford mødes Manchester United og FC Barcelona, mens Lasse Schöne, Kasper Dolberg og Rasmus Nissen på Amsterdam Arena skal forsøge at holde styr på Cristiano Ronaldo og Juventus.
Begge kampe kan følges i toppen af artiklen.
FacebookTwitterKopier linkEmner:Cristiano Ronaldo (fodboldspiller)|Kasper Dolberg (fodboldspiller)|FC Barcelona|Juventus FC|Spanien




https://www.dr.dk/nyheder/udland/foelg-englen-vatikanet-aabner-grav-i-efterforskningen-af-15-aarigs-forsvinden

Udland'Følg englen': Vatikanet åbner grav i efterforskningen af 15-årigs forsvindenEfterforskere og familien håber at finde Emanuela Orlandi, der forsvandt i 1983.
Pietro Orlandi har i 35 år ledt efter sandheden om hans søsters forsvinden (arkivfoto).
Af Sally Frydenlund Larsen10.
apr.
2019 kl.
19.
43Bemærk: artiklen er mere end 30 dage gammelLæs opI over 35 år har Pietro Orlandi kæmpet for at finde sin søster.
Det har han gjort siden 15-årige Emanuela Orlandi i 1983 forsvandt sporløst efter en time med fløjteundervisning i Rom.
Hun var på vej til Vatikanstaten, hvor hun boede med sin far, som var ansat i Vatikanets bank.
Trods mange forsøg og teorier er mysteriet om Emanuela Orlandis forsvinden aldrig blevet opklaret.
Nu har et anonymt brev til Orlandi-familiens advokat overbevist Vatikanstaten om at åbne en grav på Vatikanets område.
- Efter 35 års manglende samarbejde er opstarten af en efterforskning et vigtigt gennembrud, udtaler Pietro Orlandi til det italienske medie ANSA.
Pietro Orlandi har aldrig opgivet at finde sin søster, som forsvandt for over 35 år siden.
'Følg englen'Siden Emanuela Orlandi forsvandt er der blevet spekuleret i, om hun var blevet kidnappet og solgt som sexslave til enten den italienske mafia eller til Vatikanets egne præster.
Jeg vil ikke have, at de åbner graven for at gøre mig en tjeneste.
Jeg vil have sandheden frem.
Pietro Orlandi, bror til Emanuela Orlandi.
Emanuela Orlandis forsvinden har fået opmærksomhed i internationale og italienske medier.
Senest i 2018, hvor menneskeknogler blev fundet under en bygning tilhørende Vatikanets ambassade i Italien.
Knoglerne viste sig ikke at tilhøre Emanuela Orlandi.
Den grav, som Vatikanets efterforskere nu er gået med til at åbne, har været omgærdet af mystik i årevis.
Ingen ved nemlig, hvem der er begravet under den tunge sten.
På stenen er kun indgraveret "Requiescat in Pace" - "hvil i fred" under en marmorengel.
Og det er netop den engel, der har fået Orlandi-familien til officielt at anmode Vatikanstaten om at åbne en intern efterforskning af Emanuela Orlandis forsvinden.
I det anonyme brev, som Orlandi-familiens advokat modtog i sommeren 2018, stod der nemlig, at familien skulle "lede ved englen", skriver The Washington Post.
Italienerne har ikke glemt Emanuela Orlandi.
Billedet er fra en stor demonstration foran Vatikanet i 2013 på 30-årsdagen for hendes forsvinden.
PædofilianklagerOffentlighedens opmærksomhed på efterforskningen af den 15-årige piges forsvinden er kun taget til i styrke efter de seneste års afsløringer af omfangsrigt misbrug af børn i den katolske kirke.
Det er blevet afsløret i stort omfang i lande som USA, Irland, Tyskland, Frankrig, Chile og Australien.
Midt i marts blev pavens tidligere rådgiver Kardinal George Pell idømt seks års fængsel for seksuelle overgreb på to mindreårige drenge.
Den 29.
marts udstedte Pave Frans et dekret, som pålægger alle ansatte i Vatikanet at rapportere om overgreb.
Dekretet skal gøre op med den hemmelighedsfuldhed og lukkethed, som Vatikanet også er blevet anklaget for i sagen om Emanuela Orlandi.
Pietro Orlandi glæder sig over, at hans vedholdenhed endelig har fået Vatikanet til at efterforske sagen påny.
Det fortæller han til ANSA.
- Jeg vil ikke have, at de åbner graven for at gøre mig en tjeneste.
Jeg vil have sandheden frem.
FacebookTwitterKopier linkEmner:Den Katolske Kirke|Pave Frans (religiøst overhoved)|Vatikanstaten|Washington Post|Kirkeforhold




https://www.dr.dk/nyheder/udland/afrika-korrespondent-det-ligner-end-game-sudans-praesident-men

UdlandAfrika-korrespondent: Det ligner "end game" for Sudans præsident, men.
.
.
Søren Bendixen giver overblikket over situationen i Sudan, hvor demonstranter nu får hjælp af politi og militær.
Demonstranter hilser soldater foran militærhovedkvarteret i hovedstaden.
Af Søren Bendixen10.
apr.
2019 kl.
20.
10Bemærk: artiklen er mere end 30 dage gammelLæs opMånedlange protester i Sudan er nu blevet fredet af politiet, mens dele af landets militær aktivt beskytter demonstranterne mod hårdhændede sikkerhedsstyrker.
Demonstranterne kræver præsident og eftersøgt krigsforbryder Omar al-Bashirs afgang, og kan måske få held i deres forehavende.
DR's Afrika-korrespondent forklarer, hvorfor sudaneserne demonstrerer og hvad der er på spil.
Hvad handler protesterne om?
Demonstranter i Khartoum synger slagsange.
Der er intet i verden, der kan bringe folk på gaden som prisen på brød og benzin.
I december var Sudans pengekasse så tom, at præsidenten så sig nødsaget til at øge prisen på statssubsidieret brød og brændstof.
Det skabte spredte protester, som i første omgang blev kvalt, og præsidenten indførte militær undtagelsestilstand.
Protesterne blussede op igen, og især den seneste uge har tusindvis været på gaden.
De kræver præsident Omar al-Bashirs afgang.
Hvem er Omar al-Bashir?
Omar al-Bashir i præsidentpaladset i Khartoum, kun en kilometer fra protesterne.
Omar al-Bashir har med hård hånd ledet Sudan i 30 år.
Han kom til magten ved et militærkup i 1989.
© Type 1DR’s Afrika-korrespondent Søren BendixenSøren Bendixen er DR Nyheders Afrika-korrespondent.
Han rejser fra nord til syd, øst til vest på det enorme kontinent og leverer reportager og analyser til både tv, radio og dr.
dk.
Læs mereHan er internationalt efterlyst for folkedrab.
Den internationale krigsforbryderdomstol vil have ham dømt for hans rolle i forbindelse med krigen i Darfur.
Han har i hele sin regeringstid været en meget kontroversiel leder.
I starten af 1990'erne gav han husly til Osama Bin Laden, og koblingen til islamisk fundamentalisme har placeret Sudan under skrappe amerikanske sanktioner.
De senere år har der været arbejdet hårdt på at bringe Sudan tilbage i det gode selskab.
Omar al-Bashir var presset på pengepungen, og både USA og EU har haft meget på spil.
Amerikanerne var især optaget af at få Sudan til at stoppe støtte til terrorister, mens EU var optaget af at få stoppet Sudans rolle som central for flygtninge og migranters vej mod Europa.
USA har nu ophævet sanktionerne, men det har ikke formået at forbedre landets økonomi, som er årsagen til kravet om hans afgang.
Osama bin Laden-forbindelsenOsama bin Laden opholdt sig i Sudan i fem år.
Osama bin Laden boede i Sudan i fem år fra 1991 til 1996.
Den saudiarabiske rigmand havde store forretninger i Sudan, samtidig med at han udviklede sig til terroristen Osama bin Laden.
Bashir kom under stort amerikansk pres for at smide bin Laden på porten, men midt i 1990'erne havde amerikanerne ikke konkrete beviser mod bin Laden, så de ville ikke have ham udleveret til USA.
Bin Ladens hjemland Saudi Arabien ville slet ikke have noget med sagen at gøre, og derfor endte det med at Sudans styre konfiskerede mange af terroristens værdier, og hovedpersonen selv chartrede et fly til Afghanistan.
Hvem er på gaden i protest?
Demonstranter foran Sudans forsvarsministerium.
Ansatte på universiteterne, lærere og læger.
Fagforeninger, journalister og advokater.
Især mange kvinder er gået på gaden.
Sudan er et dybt konservativt muslimsk land, hvor kvinder i flere år har forsøgt at gøre op med den undertrykkelse, de oplever.
Hvert år bliver tusindvis af kvinder straffet på grund af deres påklædning i et land, hvor tørklæder er påbudt.
Hvad nu?
Militæret kører forbi demonstranter i Khartoum.
Protesterne startede i december, og det må ses som et svaghedstegn for præsident Omar al-Bashir, at de kun er vokset i styrke.
Demonstranterne kræver en overgangsregering, en helingsproces for landet og demokratiske valg.
Demonstranterne befinder sig lige uden for præsidentens bolig i det militære hovedkvarter, og det ser ud til, at i hvert fald dele af militæret forsøger at beskytte demonstranterne mod præsidentens berygtede sikkerhedsstyrker.
Det ligner "end game" for præsidenten, men han har gennem sine 30 år ved magten, demonstreret en overlevelsesevne ud over det sædvanlige.
Spørgsmålet er, om militæret og oppositionen kan finde fælles fodslag i en grad, så det rent faktisk lykkes dem at få smidt præsidenten på porten.
FacebookTwitterKopier linkEmner:Osama bin Laden (terrorist)|Sudan|Omar al-Bashir (politiker)|EU|Militær




https://www.dr.dk/sporten/haandbold/kvindeligaen/herning-ikast-sender-viborg-ud-i-kulden

KvindeligaenHerning-Ikast sender Viborg ud i kuldenHerning-Ikast vandt 28-21 i Viborg.
Dermed kan Viborg ikke længere nå DM-semifinalerne.
NFH slog Odense.
Herning-Ikast slog onsdag aften Viborg, som dermed ikke længere kan nå semifinalerne.
10.
apr.
2019 kl.
20.
32Bemærk: artiklen er mere end 30 dage gammelLæs opHåndboldkvinderne fra Herning-Ikast, der tidligere har været kendt som Ikast fS, Ikast-Brande, Ikast-Bording og FC Midtjylland, er igen tilbage på kurs mod DM-semifinalerne.
Onsdag aften spillede holdet sig op på andenpladsen i slutspilsgruppe 2 med en sejr på 28-21 ude over rivalen Viborg HK.
De to klubber har i 1990'erne og 00'erne spillet mange kampe om medaljer mod hinanden, men i år bliver medaljekampene uden Viborg.
Med onsdagens nederlag kan de grønblusede ikke længere nå en plads i semifinalerne.
Holdet ligger sidst i gruppen inden de sidste to spillerunder.
Allerede ved pausen pegede det i retning af en lussing til Viborg-spillerne.
De effektive gæster scorede flittigt på Rikke Poulsen og førte 18-12.
Viborg-træner Jakob Vestergaard formåede ikke at finde den taktik, der kunne bringe hjemmeholdet tilbage i kampen.
Herning-Ikast har med sejren gode muligheder for at nå semifinalerne.
Selv om Rikke Poulsen i målet fik meget bedre fat i afslutningerne, var der reelt ikke spænding om udfaldet.
Viborgenserne var hele tiden mindst fire mål efter Herning-Ikast i anden halvleg.
De sidste 17 minutter af kampen blev spillet med blot én dommer, da kampens anden dommer pådrog sig en fiberskade.
Martin Gjeding så derfor resten af kampen med en ispose om det ene lår, mens Mads Hansen dømte videre inde på banen.
Med sejren har Herning-Ikast fem point inden de to sidste spillerunder, hvilket er et point mere end Aarhus United.
Derfor kan midtjyderne endegyldigt sikre semifinalepladsen ved at slå Aarhus, når holdene mødes i næste uge.
Nykøbing Falster overraskede mod OdenseI den anden slutspilsgruppe stod det allerede klart inden onsdagens kamp mellem Nykøbing Falster Håndboldklub og Odense, at fynboerne er klar til semifinalen.
Måske var det derfor, at grundspilsvinderne måtte gå fra banen med et nederlag.
NFH vandt med 24-19, og dermed bevarer klubben muligheden for at overhale København Håndbold og snuppe den sidste semifinalebillet fra gruppen.
/ritzau/FacebookTwitterKopier linkEmner:Ikast|Viborg|Nykøbing Falster Håndboldklub|Håndbold|Rikke Poulsen (håndboldspiller)




https://www.dr.dk/nyheder/viden/teknologi/danske-forskere-billede-af-sort-hul-er-begyndelsen-paa-en-ny-aera

TeknologiDanske forskere: Billede af sort hul er begyndelsen på en ny æraBilledet bekræfter sorte hullers eksistens og kan give os ny viden om, hvordan tyngdekraften fungerer.
© Event Horizon TelescopeAf Søren Bjørn-Hansen10.
apr.
2019 kl.
19.
56Læs opHar man fulgt bare lidt med på sociale medier i dag, har man ikke kunnet undgå at se, at dagen bød på lidt af en astronomisk sensation.
Tidligere i dag præsenterede et internationalt forskerhold nemlig det første billede nogensinde af et sort hul.
Eller rent faktisk skyggen af et sort hul i centrum af den enorme galakse M87.
Læs også:Sensation: Kæmpeteleskop har taget det første billede af et sort hulOg selvom billedet måske ikke ser voldsomt imponerende ud for den almindelige dansker, vækker det uforbeholden begejstring hos forskere verden over.
Og også blandt danske astrofysikere og astronomer.
Astrofysiker Michael Linden-Vørnle fra DTU Space er meget positiv - og sætter eventuelle skuffelser over billedets undseelighed på plads.
- Skuffelse er jo proportionelt med forventningen, så det kommer jo an på, hvad man forventede at se, siger han.
- Det man får, er den her lysende donut og den mørke skygge efter begivenhedshorisonten.
Den er omkring syv milliarder gange tungere end Solen og i runde tal 40 milliarder kilometer på tværs, og det svarer nogenlunde til hele vores solsystem.
Svært ved at forstå, hvor stort det sorte hul egentlig er?
Herunder er en god sammenligning af størrelser i Universet.
Artiklen fortsætter under videoen.
Revolutionerende indenfor astronomienSelv er han lige trådt ud af en helikopter i Skotland.
Alligevel kan han slet ikke stoppe med at fortælle om, hvor fantastisk og vigtig opdagelsen er.
- Jeg synes jo, det her er fantastisk og helt enestående.
Det her er i virkeligheden starten på en rejse, som forhåbentligt vil give os meget mere information om sorte huller og dermed om tyngdekraften, siger han.
- Det er revolutionerende indenfor den her måde at studere universets ekstreme sider på.
Og noget, der lover rigtigt godt for fremtiden.
Det er spændende tider at være astronom i.
Forsker: Jeg er super gladPå Niels Bohr Institutet er lektor Marianne Vestergaard, som til daglig forsker i super tunge sorte huller, også blæst lidt bagover af dagens nyhed.
- Jeg er super glad.
Fordi det billede viser en lysende ring omkring en mørk plet.
Og det er den mørke plet, der er helt afgørende, siger Marianne Vestergaard.
Den mørke plet er nemlig skyggen af begivenhedshorisonten, det punkt - også kaldet point of no return, hvor selv ikke lys kan undslippe.
Og det havde Marianne Vestergaard ikke forventet at få at se i sin levetid.
- Jeg var sådan lidt.
Wow.
Tænk sig, at vi er de første mennesker, der ser, hvordan sådan et ser ud.
Det var der ikke ret mange af os, der egentlig havde troet, vi skulle opleve for bare fem år siden.
Animationen herunder viser, hvor det sorte hul er placeret i M87-galaksen.
Artiklen fortsætter under videoen.
Troede ikke jeg skulle opleve detPå samme måde har Kristian Pedersen, som er direktør for DTU Space, det.
Han har tidligere selv studeret sorte huller og havde ikke forventet, vi var nået så langt allerede nu.
- Det er jo helt vildt, at vi nu har billedet af, hvis ikke et sort hul, så omridset af et sort hul.
siger han.
- Det var en af de ting, som jeg ikke troede, jeg skulle opleve.
Men det er nu blevet teknisk muligt med det her Event Horizon Telescope.
Bekræfter Einsteins teorierSelvom forskerne har kendt til ideen om sorte huller, siden Einstein foreslog dem i sin relativitetsteori for over 100 år siden - og vi siden har set effekterne af sorte huller - så har forskerne aldrig observeret dem direkte før.
Og det er afgørende, forklarer Marianne Vestergaard fra Niels Bohr Institutet.
- Vi kan ikke vide, hvordan det her stof så langt væk er fordelt.
Det kunne lige så godt have været en masse tunge stjerner eller neutronstjerner, du ved, der går i bane omkring hinanden, siger hun.
- Det her billede viser, at det er et meget tungt objekt, der ligger som en punktkilde.
Så det kan kun være et sort hul.
Og det er vi meget vilde med, at vi nu ved, at det er det.
Videoen herunder forklarer, hvorfor billedet af det sorte hul - eller rettere skyggen fra det - ser ud som det gør.
Artiklen fortsætter under videoen.
Vi vender et nyt bladMarianne Vestergaard mener ligesom Michael Linden-Vørnle, at det er en ny æra for astronomien, der starter med billedet.
- Det vil jeg nok sige.
Vi vender et nyt blad.
Det her teleskop er et nyt værktøj til at studere de her sorte huller, som er det mest ekstreme, vi kender i vores univers, siger hun.
- Einstein har jo forudsagt visse effekter.
Og der er en masse gåder omkring de sorte huller, som vi kun har kunnet gisne om.
Nu kan vi se det med vores egne øjne.
Kan måske forklare tyngdekraftens gåderDet kan altsammen gøre forskerne og menneskeheden meget klogere på den måske mest mystiske og gådefulde kraft i universet, nemlig tyngdekraften.
Sorte huller er de mest kompakte tyngdefelter, vi kender, forklarer Marianne Vestergaard.
Og derfor er det stedet at finde ud af, hvad tyngdekraften egentlig er.
- Teoretikerne har jo deres ideer.
Men nu kan vi rent faktisk lave nogle tests, der kan bringe os et skridt videre mod at forstå tyngdekraften, siger hun.
Nu videre mod nye målMichael Linden-Vørnle er enig.
Og han glæder sig også enormt meget til, at forskerne retter teleskopet mod nye mål.
- Nu er tricket at gå i gang med at studere andre sorte huller.
Opfører de sig, som vi forventer?
Det ser det umiddelbart ud til, at de følger spillereglerne, som Einstein har ridset op, siger han.
Og til at vi udvider teleskopet med endnu større opløsning:- Med et endnu bedre teleskop kan vi begynde at se, om det hele passer, eller om der måske er nogle små afvigelser, siger han.
- Kunne det måske være nøglen til den dør, der kunne føre ind til forståelsen af, hvad tyngdekraften egentlig er?
Event Horizon Telescope bliver allerede snart forbedret med tilførelsen af Greenland Telescope, der står ved den amerikanske base ved Thule i det nordlige Grønland.
Se eller gense hele pressemødet her:FacebookTwitterKopier linkEmner:Youtube|Videnskab|Danmarks Tekniske Universitet|Videregående uddannelser|Grønland




https://www.dr.dk/nyheder/udland/israelsk-valgtaber-lover-gore-premierminister-partis-liv-til-et-helvede

UdlandIsraelsk valgtaber lover at gøre premierminister-partis liv til et helvedeBenny Gantz, der leder partiet Blå og Hvid, erkender nederlag til Benjamin Netanyahus Likud-parti.
Lederne i alliancen Blå og Hvid festede tirsdag aften, da de stadig troede, at det kunne blive til sejr ved det israelske valg.
10.
apr.
2019 kl.
19.
17Bemærk: artiklen er mere end 30 dage gammelLæs opDet israelske parti Blå og Hvid erkender onsdag aften, at det har tabt valget til premierminister Benjamin Netanyahus parti, Likud.
Det siger Benny Gantz, partiets leder, ifølge nyhedsbureauet AFP.
Også nummer to i partiet, Yair Lapid, erkender nederlaget over for israelsk tv ifølge Reuters.
- Vi vandt ikke denne runde.
Vi vil i opposition gøre Likuds liv til et helvede, advarer han.
Blå og Hvid har fået lige så mange mandater som premierminister Benjamin Netanyahus parti.
De har ifølge den foreløbige optælling fået 35 mandater hver.
Parlamentet har 120 medlemmer.
Læs også:Michael S.
Lund: Vi ser et Israel, som rykker ret markant mod højreMen Netanyahus koalitionspartnere klarede sig bedre end de partier, der skulle have bragt Blå og Hvid anført af Benny Gantz til magten.
Der var ellers store forhåbninger i oppositionen, da valgstederne lukkede tirsdag aften.
Her stod Blå og Hvid til en snæver sejr.
Det fik i første omgang Gantz til at udråbe sit parti som valgets vinder.
I sidste fase af valgkampen lovede Netanyahu, at han ville bruge en valgsejr til at indlemme jødiske bosættelser på Vestbredden i staten Israel.
/ritzau/FacebookTwitterKopier linkEmner:Vestbredden|Israel|Valg og folkeafstemninger|Benjamin Netanyahu (politiker)




https://www.dr.dk/nyheder/indland/se-kortet-her-blitzer-fotovognene-flest-bilister

IndlandSe kortet: Her blitzer fotovognene flest bilisterKlik på kortet og se, hvor fælden klappede oftest sidste år.
Af Anton Lind, Oliver Batchelor og Emil Eller10.
apr.
2019 kl.
20.
35Bemærk: artiklen er mere end 30 dage gammelLæs opDer blev blitzet løs på gader og stræder landet over sidste år, hvor politiets fotovogne var sendt afsted 9.
216 gange.
Data fra Rigspolitiet, som sammenligningstjenesten Mikonomi.
dk har fået aktindsigt i, viser, at der sidste år blev udskrevet over en halv million fartbøder - hele 545.
000 styks - i forbindelse med Automatisk Trafik Kontrol, ATK.
Læs også:Nye stærekasser har blitzet over 22.
000 bilisterTallene indeholder både bøder fra politiets fotovogne og fra de faste stærekasser, som Vejdirektoratet stillede op sidste år.
Vejdirektoratet satte sidste år stærekasser som den på billedet op flere steder i landet som del af en forsøgsordning.
Bøderegn i Slagelse - øboere slap for fotovogneDet højeste antal fartbøder blev ikke overraskende uddelt i landets største kommune, København.
Her røg bilister i fælden 53.
494 gange.
Men på andenpladsen følger ikke en af de andre kommuner med højt indbyggertal.
Der blev nemlig registreret næstflest fartoverskridelser indenfor Slagelses kommunegrænse, hvor kameraerne blitzede knap 51.
000 gange.
Ifølge Sydsjællands- og Lolland-Falsters Politi har fotovognene været hyppige gæster på Vestmotorvejen, hvor der er sket mange ulykker på grund af høj fart.
- Vi har fået nedbragt antallet af uheld ganske betragteligt i forhold til for år tilbage, hvor vi ikke holdt der (med fotovogne, red.
) i samme omfang som i dag, siger han.
Slagelse og København er markeret med sort på kortet.
I den anden ende af farvespekret findes øerne Samsø, Læsø og Fanø.
Her var der ingen fotovogne eller stærekasser i 2018.
Borgere, der oplever høje hastigheder på strækninger i deres lokalområde, kan henvende sig til det lokale politi eller anmode en færdselskontrol direkte på Rigspolitiets hjemmeside.
FacebookTwitterKopier linkEmner:Færdselsforseelser|København|Vejtrafik|Rigspolitiet|Slagelse




https://www.dr.dk/nyheder/regionale/fyn/store-flytteuge-400000-baby-oerreder-det-er-ligesom-naar-boernene-flytter

FynStore flytteuge for 400.
000 baby-ørreder: 'Det er ligesom når børnene flytter hjemmefra'Flere tusind ørredsmolt sættes i denne uge ud på Fyn, Ærø og Langeland, og langs vandløbene står frivillige klar til at passe på dem.
Medarbejdere fra Fyns Laksefisk fanger fiskene, før de bliver suget op i en tank på en lastbil som kører dem ud til de fynske åer.
Af William Sonne Kaalø og Ida-Sofie Sellerup10.
apr.
2019 kl.
19.
02Bemærk: artiklen er mere end 30 dage gammelLæs opEn mand med vaders vader rundt i et bassin hos Fyns Laksefisk i det sydvestlige Odense.
Hans opgave er, med et fiskenet, at indfange små opdrættede baby-ørreder.
Samtidig parkerer en lastbil udenfor bygningerne.
Med en slange suger den de små ørreder op i en specialdesignet tank og kører dem ud til de fynske vandløb.
Det er store flytteuge for 400.
000 ørredsmolt.
ØrredsmoltDen naturlige produktion af ørredsmolt i de danske vandløb er i dag langt under den oprindelige produktion på ca.
2,6 millioner smolt.
Årsagen er primært menneskeskabte forringelser af ørredens levesteder.
For at imødekomme ønsket om flere havørreder ved de danske kyster og i åerne bliver der hvert år udsat mange ørredsmolt.
Kilde: www.
fiskepleje.
dk- Det er ligesom når børnene flytter hjemmefra, siger Linda Bollerup, der er fiskemester i Fyns Laksefisk og fortsætter:- På en måde så er det rigtig rart at se, at de flyver fra reden og kommer godt afsted.
Men jeg er også spændt, for jeg ønsker jo, de kommer ud og klarer sig godt.
Fyns Laksefisk er med i projektet 'Havørred Fyn', og samarbejder med de fynske kommuner om at sætte baby-ørrederne ud i vandløb på Fyn, Langeland og Ærø.
Det fynske område er ifølge fiskemesteren nemlig en populær fiskedestination, hvor ikke kun danske, men også udenlandske sportsfiskere kaster linen ud og haler ørreder ind.
- Der kommer folk langvejs fra for at fiske havørreder.
Der er selvfølgelig en masse naturlige havørreder, men vi hjælper lige populationen på vej, så der bliver et ekstra, ekstra godt havørredfiskeri, siger Linda Bollerup.
Fyn vil fremover få en endnu større betydning for fisketurismen i Danmark.
Et nyt, stort nationalt kyst- og lystfiskercenter er på vej til Assens Kommune med formålet at hive endnu flere fisketurister til landet - og Fyn.
- Alt i alt er det en rigtig glædelig festdag, fordi man ser tingene lykkes.
Men jeg er også super glad for, at der står nogle frivillige sportsfiskere og tager imod fiskene ude ved vandløbene og passer på dem, når de kommer ud i den vilde natur, siger Linda Bollerup.
En slags bodyguard for ørrederneEt af de steder på Fyn, hvor ørrederne bliver sat ud, er i Viby Å, der snor sig fra Ejby gennem det vestfynske landskab og ud i Lillebælt.
De små fisk bliver nu pumpet ud i friheden gennem det samme bøjelige rør, de kort tid forinden blev suget op gennem.
Ved åen sidder Birgitte Christensen flere timer om dagen.
Normalt med fiskestangen hængende ud over åen.
Når Birgitte Christensen våger over de små havørreder, får hun blandt andet tiden til at gå med at lave små fiskefigurer.
- Alt går i fisk.
Men i denne uge passer hun på de ny-udsatte ørreder som en slags frivillig fiske-bodyguard.
- Jeg sidder her og holder øje med, at der ikke kommer nogle skarver og måger og tager fiskene.
Hvis der alligevel er en fugl eller to, der vover fjerene ved at nærme sig Birgitte og ørrederne, står hun klar med klaptræ og tilråb for at skræmme dem væk.
- Ellers sidder jeg bare og slapper af og nyder det gode vejr.
Hun mener ikke, det er underligt, at man som fisker er med til at passe på bestanden.
- Jeg mener, at man som lystfisker kan gøre et stykke arbejde, for at der kommer flere fisk.
Ét er at vente på, at den store fisk går på krogen.
Men der er også brug for, at der kommer nogle gode fisk ud.
Det skal vi også tænke på, siger hun.
Fiskene har gode chancer for at overleve i naturenHvis Birgitte og de andre fiske-bodyguards lykkes med at skræmme de sultne fugle væk fra ørrederne, så har fiskene gode chancer for at klare sig, fortæller Linda Bollerup.
- De kommer ud i mundingen af et vandløb, og så drager de ud i havet – det store spisekammer – hvor der er mange gode fødeemner.
Så langt de fleste af de her kære havørreder overlever ude i den vilde natur.
- Jeg er selv en af dem, der dyrker lystfiskeriet, så jeg håber at se dem, når de bliver større igen.
FacebookTwitterKopier linkEmner:Fyn|Lystfiskeri|Fisk|Ærø|Havørred Fyn




https://www.dr.dk/nyheder/indland/video-endelig-pandaerne-er-officielt-flyttet-ind-i-deres-nye-hjem

Pandaer til DanmarkSe temaIndlandVIDEO Endelig!
Pandaerne er officielt flyttet ind i deres nye hjemDronningen var blandt gæsterne, da Mao Sun og Xing Er i dag fik deres pandaanlæg indviet.
Af Mark Lindved Norup10.
apr.
2019 kl.
19.
05Bemærk: artiklen er mere end 30 dage gammelLæs opDet er sjældent, at dronning Margrethe må indtage en rolle som statist, men det var tilfældet her til aften, hvor to sort-hvide bjørne løb med al opmærksomheden.
Se 'Pandaerne kommer'I fire år har DR haft unik adgang til at følge arbejdet med at få pandaerne hertil.
Et arbejde, som har involveret dronningen, statsministeren og toppen af erhvervslivet - men som en privat zoologisk have skal føre ud i livet med store omkostninger til følge.
Du kan se dokumentarserien her på DR TV.
I København Zoo var det kongelige overhoved blandt en stribe prominente gæster til åbningen af det pandaanlæg, der fremover skal huse Mao Sun og Xing Er.
De to pandaer blev i dag for første gang vist frem for pressen, og ifølge Zoologisk Haves personale har de taget godt imod deres nye hjem, og de gnasker bambus med stor appetit.
Pandaen Mao Sun og poserer for fotograferne i sit nye anlæg i Zoologisk Have i København, der i dag blev indviet officielt.
 Xing Er er den kvindelige del af af pandaduoen, og forhåbningen er, at de på et tidspunkt tager en pause fra bambusgnaskeriet og parrer sig.
 Anlægget er udformet som en stor yin-yang figur, der både giver mening som farvemæssig og kinesisk reference, men som samtidig rummer en mængde praktiske fordele for både pandaer, publikum og personale.
 Dronning Margrethe var med til indvielsen.
Hun havde selskab af kronprinsesse Mary fra den kongelige familie.
 Arkitekt Bjarke Ingels (tv.
) ejer tegnestuen BIG, der har tegnet anlægget, der i alt har kostet 160 millioner kroner at bygge.
 Dronning Margrethe klippede båndet til pandaanlægget efter taler fra blandt andre kultur- og kirkeminister Mette Bock, zoo-direktør Bengt Holst og den kinesiske ambassadør.
 København Zoo håber på, at pandaerne kan tiltrække 15 procent flere besøgende.
De skal være med til at finansiere den million dollar, som haven skal betale i leje årligt for bjørnene.
Merchandise i alle former ligger klar til at offentligheden fra i morgen også kan tage de sort-hvide dyr i øjesyn.
 Der var masser af presse til stede ved indvielsen, der også blev fulgt af flere journalister og fotografer fra Kina.
 Uden for København Zoo demonstrerede en gruppe imod Kinas behandling af Tibet og den danske udenrigspolitik over for stormagten.
1 / 9Pandaen Mao Sun og poserer for fotograferne i sit nye anlæg i Zoologisk Have i København, der i dag blev indviet officielt.
1 / 9Xing Er er den kvindelige del af af pandaduoen, og forhåbningen er, at de på et tidspunkt tager en pause fra bambusgnaskeriet og parrer sig.
2 / 9Anlægget er udformet som en stor yin-yang figur, der både giver mening som farvemæssig og kinesisk reference, men som samtidig rummer en mængde praktiske fordele for både pandaer, publikum og personale.
3 / 9Dronning Margrethe var med til indvielsen.
Hun havde selskab af kronprinsesse Mary fra den kongelige familie.
4 / 9Arkitekt Bjarke Ingels (tv.
) ejer tegnestuen BIG, der har tegnet anlægget, der i alt har kostet 160 millioner kroner at bygge.
5 / 9Dronning Margrethe klippede båndet til pandaanlægget efter taler fra blandt andre kultur- og kirkeminister Mette Bock, zoo-direktør Bengt Holst og den kinesiske ambassadør.
6 / 9København Zoo håber på, at pandaerne kan tiltrække 15 procent flere besøgende.
De skal være med til at finansiere den million dollar, som haven skal betale i leje årligt for bjørnene.
Merchandise i alle former ligger klar til at offentligheden fra i morgen også kan tage de sort-hvide dyr i øjesyn.
7 / 9Der var masser af presse til stede ved indvielsen, der også blev fulgt af flere journalister og fotografer fra Kina.
8 / 9Uden for København Zoo demonstrerede en gruppe imod Kinas behandling af Tibet og den danske udenrigspolitik over for stormagten.
9 / 9Forskningsprojekt også skudt i gangBlandt gæsterne var også kronprinsesse Mary, arkitekten Bjarke Ingels, hvis tegnestue BIG har været bygningsarkitekt på det nybyggede og 160 millioner kroner dyre pandaanlæg, samt den kinesiske ambassadør.
Med åbningen af pandaanlægget blev også det dansk-kinesiske pandaforskningsprojekt, hvis officielle betegnelse er Sino-Denmark Giant Panda joint research cooperation, lanceret officielt.
Gæster i København Zoo kan opleve pandaerne fra i morgen, torsdag d.
11.
april, klokken 9.
FacebookTwitterKopier linkEmner:Bjarke Ingels (arkitekt)|Zoologisk Have København|Dyreparker|Bjarke Ingels Group|Royalt




https://www.dr.dk/nyheder/indland/kendte-hoejrefloejs-politikere-misbrugt-til-booste-24nyt-paa-facebook

IndlandKendte højrefløjs-politikere misbrugt til at booste 24nyt på FacebookEt koordineret netværk af anonyme Facebook-sider bruger Vermund og Kjærsgaard uden samtykke.
(Arkiv) Anonyme politiske Facebook-sider bruger Pia Kjærsgaard og Pernille Vermund uden samtykke.
Af Frederik Hugo Ledegaard, Anne Skjerning og Mathias Bay Lynggaard10.
apr.
2019 kl.
20.
56Bemærk: artiklen er mere end 30 dage gammelLæs opFlere tusinde danskere har valgt at like Facebook-siden med navnet 'Pia Kjærsgaard - TAK for din indsats for Danmark.
'Men den side har intet med Pia Kjærsgaard at gøre, bekræfter hun og Dansk Folkeparti.
- Det er en falsk Facebook-side.
Jeg synes, det er misbrug, og det bryder jeg mig bestemt ikke om, siger Pia Kjærsgaard.
Pia Kjærsgaards navn er blevet brugt på en side, der alene deler journalistisk indhold fra 24nyt samt en hjemmeside ved navn viralevideoer.
dk.
Pernille Vermund og hendes partifælle Mette Thiesen fra Nye Borgerlige har fået oprettet lignende sider i deres navn.
- Det er ubehageligt, hvis folk tænker, at det er mig, der står bag den side.
Vi vil gerne vide, hvem der står bag, siger Pernille Vermund.
Om mediet 24nyt24nyt er et alternativt netmedie, som er startet i 2017.
Stifter af 24nyt er journalist og tidligere Cavlingvinder, Jeppe Juhl, som også er kandidat til folketinget for Nye Borgerlige.
Jeppe Juhl sagde farvel til 24nyt i sidste uge, efter Berlingske skrev en artikel om faktaproblemer hos mediet.
Den ansvarshavende chefredaktør hedder André Rossmann.
24nyt oplyser, at de ikke er noget selskab, men drives af private ildsjæle.
Mediet er finansieret af annonceindtægter og donationer.
24nyt er ikke tilmeldt Pressenævnet.
Men 24nyt afviser at være administrator af de anonyme sider på Facebook, selvom de systematisk deler indhold netop fra 24nyt.
- Facebook-siderne er ikke vores, skriver 24nyts ansvarshavende chefredaktør, André Rossmann, i en mail til DR.
DR har spurgt Facebook, om de kan oplyse, hvem der står bag de anonyme sider, men Facebook afviser at svare på det på grund af retten til privatliv.
Opslag med sekunders mellemrumNetmediet 24nyt udgiver jævnligt nyheder, der får så mange likes, reaktioner og delinger på Facebook, at de går viralt på sociale medier.
Men fem af de konkrete Facebook-sider, der hjælper med at booste 24nyts historier, er støttesider for bl.
a.
Pia Kjærsgaard og Pernille Vermund.
De sider lægger nemlig artikler fra mediet 24nyt op i et fast mønster.
Det viser en kortlægning lavet af DR.
Den samme artikel bliver slået op på de forskellige sider med sekunders eller minutters mellemrum.
Nogle gange er der kun seks sekunder mellem, at den samme artikel bliver slået op af to af siderne.
Eksperter: Koordinerede siderDa alle siderne på Facebook er anonyme, kan man ikke umiddelbart vide, hvem der står bag.
Men DR har forelagt dokumentationen for to eksperter, som begge mener, at der er tale om koordinerede sider.
- Jeg kan ikke sige noget 100 procent, men det er meget iøjnefaldende, at siderne ofte poster på samme tid, prøver at få hinanden til at se godt ud og primært deler indhold fra 24nyt, siger Robert Ormrod, ekspert i politisk kommunikation på Aarhus Universitet.
- Folk liker det her, fordi de har en politisk holdning og gerne vil være en del af et fællesskab omkring det.
Og det er helt fint.
Alt tyder på, at 24nyt står bag de her sider.
Problemet er, at afsenderen ikke bliver deklareret, siger Johan Farkas fra Malmøs Universitet.
- Det vil ikke overraske mig, hvis en eller få personer styrer de her sider, som en mediestrategi.
Hvor de prøver at bygge en tilstedeværelse på internettet, som virker troværdig her inden valget, siger Robert Ormrod.
Grafik: Sådan bliver artiklerne delt på FacebookSkærmbilleder af hvordan artikler fra 24nyt bliver delt på de fem anonyme facebooksider.
Typisk bliver artiklerne delt simultant på 24nyt og Dansk Politik Og Verden Omkring Os og simultant på de sidste fire sider.
(© DR Grafik)Skærmbilleder af hvordan artikler fra 24nyt bliver delt på de fem anonyme facebooksider.
Typisk bliver artiklerne delt simultant på 24nyt og Dansk Politik Og Verden Omkring Os og simultant på de sidste fire sider.
(© DR Grafik)FacebookTwitterKopier link




https://www.dr.dk/nyheder/indland/fyret-flyvelaege-er-blevet-meldt-til-politiet

IndlandFyret flyvelæge er blevet meldt til politietLægen kritiseres for at være inhabil og er mistænkt for at have misbrugt en anden læges navn.
Omkring 2.
000 piloter og flyveledere er blevet indkaldt til nye helbredsundersøgelser.
Af Anna Sol Jørgensen10.
apr.
2019 kl.
17.
44Bemærk: artiklen er mere end 30 dage gammelLæs opEn nu fyret læge, der var ansvarlig for tilsyn med såkaldte flyvelæger for Trafik-, Bygge- og Boligstyrelsen, er blevet politianmeldt af styrelsen.
Det oplyser styrelsen i en pressemeddelelse.
Berlingske har tidligere beskrevet, at styrelseslægens klinik har brugt et personligt stempel fra en læge, som ifølge styrelsen ikke var vidende om det.
Samtidig er lægen kritiseret for at være inhabil, fordi hun har haft en dobbeltrolle med det koordinerende ansvar for kontrol af flyvelægeklinikker i Danmark, samtidig med at hun selv har ejet en flyvelægeklinik, som var underlagt selv samme kontrol.
Lægen blev fyret med øjeblikkelig virkning af styrelsen op til weekenden, samtidig med at lægeklinikken doctors.
dk, som lægen er indehaver af, blev lukket.
Læs også:Piloter skal genundersøges efter fyring af flyvelægeDet skete, efter at klikken efter styrelsens opfattelse har overtrådt de gældende regler for periodiske helbredsundersøgelser af piloter på flere områder.
2.
000 indkaldt til nye undersøgelserBlandt andet har klinikken anvendt læger uden den uddannelse, der er et krav om i forbindelse med sundhedsundersøgelser af piloter.
De er med andre ord ikke godkendt som flyvelæger.
Derudover er der indikationer på, at klinikken har anvendt lægestempler på uretmæssig vis, lyder det fra Trafik-, Bygge- og Boligstyrelsen.
Siden har styrelsen undersøgt klinikken og forholdene yderligere.
Blandt andet er relationen mellem styrelseslægen og klinikken blevet gået efter i sømmene.
Det er på den baggrund, at styrelsen i dag har politianmeldt både klinikken og indehaveren af den til politiet.
Sagen har betydet, at cirka 2.
000 piloter og flyveledere er blevet indkaldt til nye helbredsundersøgelser af Trafikstyrelsen.
FacebookTwitterKopier linkEmner:Trafikstyrelsen|Trafik|Berlingske Media




https://www.dr.dk/nyheder/politik/df-revser-venstre-minister-der-er-wild-west-tilstande-paa-fiskeriomraadet

PolitikDF revser Venstre-minister: Der er 'Wild West'-tilstande på fiskeriområdet    Dansk Folkeparti retter skarp kritik mod Eva Kjer Hansens håndtering af dansk muslingefiskeri.
Minister for fiskeri og ligestilling Eva Kjer Hansen (V) afviser beskyldningerne om at have begunstiget visse storfiskere.
Af Issa Jeppesen10.
apr.
2019 kl.
18.
57Bemærk: artiklen er mere end 30 dage gammelLæs op- Konkurrenceforvridende, grotesk og Wild West-lignende tilstande.
Det fløj med kritiske superlativer, da fiskeri- og ligestillingsminister Eva Kjer Hansen under et samråd tidligere i dag skulle svare på spørgsmål om dansk muslingefiskeri.
Samrådet sker blandt andet efter Berlingske har bragt en række historier, der dokumenter, at myndighederne i årevis har tildelt nogle af landets største muslingefiskere eksklusiv adgang til fiskeri i et særligt område, mens mindre fiskere har fået afslag.
- Det er små fiskere, som igennem 10 år har søgt om adgang til nyt fiskeri i deres egen baghave, men er blevet afvist, alt imens de inde fra kajen har kunnet stå og se, at de største inden for fiskeri kom sejlende langvejs fra, siger Dansk Folkepartis fiskeriordfører Ib Poulsen, der har indkaldt Eva Kjer Hansen til dagens samråd.
Folketinget har ikke været underrettetDen lille gruppe af storfiskere, som har haft unik adgang til fiskeriområdet har ifølge Ib Poulsen fået betydelige økonomiske gevinster som følge af myndighedernes tilladelser.
Dokumenter, som Berlingske har gennemgået, viser, at ét enkelt fartøj i et enkelt område indsamlede muslinger for omkring en million kroner i foråret 2018.
En af de største indvendinger mod Eva Kjer Hansen på dagens samråd handler om, at fiskeriministeren, ifølge blandt andre Ib Poulsen, har undladt at inddrage Folketinget omkring tildelingen af de omstridte tilladelser til forsøgsfiskeri.
Læs også:Eva Kjer Hansen før muslinge-samråd : 'Der har været et værre rod'Det er dybt kritisabelt, mener både Dansk Folkeparti og Socialdemokratiet, eftersom forsøgsfiskeriet er omfattet af fiskeripakken, som et bredt politisk flertal indgik i 2016.
Derfor mener de to partier, at Folketinget skal underrettes, hvis der sker ændringer på området.
- Ministeren er gået uden om fiskerierhvervet, ministeren er gået uden om Folketinget, ministeren er også gået uden om sit støtteparti (red.
Dansk Folkeparti), og ministeren har et kæmpe forklaringsproblem i denne her særdeles alvorlige sag, siger Ib Poulsen.
Storfiskere har i modsætning til en lang række mindre fiskere haft mulighed for at fiske efter muslinger i særlige områder.
Trods massiv kritik af fiskeriministeren vil Ib Poulsen ikke på nuværende tidspunkt trække tæppet væk under Eva Kjer Hansen ved at stille et mistillidsvotum.
- Nu har vi haft samrådet, og så tager vi diskussionen bagefter.
Så må vi se, hvad det munder ud i.
Eva Kjer: Administrativ praksisEva Kjer Hansen afviser imidlertid beskyldningerne og henviser blandt andet til, at ændrede vilkår for forsøgsfiskeri - herunder storfiskernes omstridte fiskeritilladelser - hører til under administrativ praksis og dermed ikke er en del af selve fiskeripakken.
- Implementeringen af den nye ordning for forsøgsfiskeriet efter muslinger i Storebælt blev gennemført i styrelsen.
Det er helt almindelig administrativ praksis.
Jeg er ikke blevet orienteret vedrørende processen om tildelelse af tilladelser, og det er også fast praksis, siger Eva Kjer Hansen og understreger samtidig, at hun aktivt har forsøgt at skabe gennemsigtighed og lige vilkår for alle parter på området.
- Der hvor jeg har opdaget problemer, har jeg sørget for at rette op på de fejl og mangler, der måtte være for at sikre transparens og en lige behandling af aktørerne.
- Jeg synes, at jeg har rettet op på de forsømmelser, der har været omkring forsøgsfiskeri, siger Eva Kjer Hansen.
FacebookTwitterKopier linkEmner:Eva Kjer Hansen (politiker)|Dansk Folkeparti|Folketinget|Erhvervsfiskeri|Fyn




https://www.dr.dk/musik/hans-sang-blev-bandlyst-fra-hitliste-og-saa-eksploderede-succesen-rapper

MusikHans sang blev bandlyst fra hitliste - og så eksploderede succesen for rapperEt nummer af Lil Nas X er blevet fjernet fra en country-hitliste, hvilket har skabt stor debat.
Lil Nas X både hitter og skaber stor debat med det country-inspirerede nummer 'Old Town Road'.
Af Sofie Bo Christensen10.
apr.
2019 kl.
18.
30Bemærk: artiklen er mere end 30 dage gammelLæs op'Bull ridin' and boobiesCowboy hat from GucciWrangler on my booty'Sådan lyder noget af teksten på den 20-årige amerikanske rapper Lil Nas X's kæmpehit 'Old Town Road', der lige nu ligger nummer ét på den anerkendte hitliste Billboard Hot 100 og også topper den danske Top 50 på Spotify.
Topplaceringen på Billboard-listen kunne måske skyldes, at sangen har skabt en del debat, hvilket har medfødt en eksplosiv stigning af afspilninger på den allerede populære sang.
Singlen 'Old Town Road' har nemlig sat gang i debatten om etnicitet og musikgenrer på den anden side af atlanten.
Lyt til kæmpehittet 'Old Town Road' her:Lil Nas X - Old Town RoadDebatten startede efter, at sangen røg ind på Billboard Hot Country Songs for senere at blive fjernet af Billboard selv med begrundelsen af, at sangen ikke var country nok.
Det har startet en debat om musikgenrer, men også spørgsmålet om, hvorvidt sangen er blevet fjernet fra hitlisten Billboard Hot Country Songs på baggrund af rapperens etnicitet, er blevet diskuteret i den aktuelle debat.
- Hele USA er betændt, når det kommer til race lige nu, så man skal være forsigtig med at motivforske.
Det er ikke til at sige, om der ligger en underliggende racisme i fjernelsen af sangen på country-charten, men hvis man lytter til sangen, kan man godt høre, at det er en country sang lavet for sjov, siger radiovært på P3, Pelle Peter Jensen, om fjernelsen af sangen.
Om Lil Nas XDen 20-årige Lil Nas X, der har det borgerlige navn Montero Lamar Hill, er en amerikansk rapper, sanger og sangskriver fra Atlanta, Georgia.
Har erfaring med at gå viralt og blive til memes fra sine aktive teenageår på Twitter.
'Old Town Road' gik først viralt på det sociale medie TikTok, hvor Lil Nas X selv uploadede videoen.
Tidligere i år sprang sangeren offentligt ud som homoseksuel.
Er aktuel med sin første ep, '7', der ud over to versioner af 'Old Town Road' også indeholder hans seneste single 'Panini'.
Debat om countrygenrenMen hvordan røg den i første omgang så ind som nummer 19 på Billboard Country Songs i marts, kan man så spørge.
Rapperen Lil Nas X angav 'Old Town Road' som country på forskellige musiktjenester for at opnå ekstra eksponering, har hans manager Danny Kang fortalt til magasinet Rolling Stone.
Hos Billboard var man dog ikke enig i, at sangen var country.
- På trods af, at 'Old Town Road' bruger nogle af referencerne til country og cowboy-billedsprog, så indfanger den ikke nok elementer af country-musikken i den nuværende version til at være på listen, udtaler Billboard sig til Rolling Stone.
Det forholder Lil Nas X sig uforstående over for.
Det samme gør mange af hans fans og ovenikøbet også country-stjernen Billy Ray Cyrus.
Billy Ray Cyrus med datteren, Miley Cyrus og hustruen, Trish Cyrus, til Grammy-uddelingen i februar.
Billy Ray Cyrus, der også er kendt som Miley Cyrus' far, drog til Twitter for at vise sin støtte, og to dage efter udgav Lil Nas X og Billy Ray Cyrus et remix af 'Old Town Road'.
Du kan lytte til remix'et her:Lil Nas X - Old Town Road (Remix)Dermed rider Billy Ray Cyrus i bedste cowboy-stil med på bølgen af det virale hit, der ikke ser ud til at standse lige foreløbig, for siden udgivelsen af den nye udgave den 5.
april har remix-versionen fået over 23 millioner afspilninger på Spotify.
- Billy Ray Cyrus kan godt se gevinsten i at bygge bro mellem det her rap-country-nummer og traditionel country.
Og så tror jeg, at det er godt for country-fans at se deres country-helt optræde på remix'et.
Det kan måske vise, at Lil Nas X's 'Old Town Road' ikke er så farlig, og det kan bløde debatten lidt op, siger Pelle Peter Jensen.
Countrygenren i modvindDer er måske en grund til, at country-fansene stejler lidt, når de hører 'Old Town Road', for selvom country-genren stadig er stor i USA, så kan man argumentere for, at den ikke er, hvad den har været.
Sagen handler lige så meget om, at country-genren er blevet lidt mindre populær i USA, og så kan man som rigtig country-fan blive endnu mere sur, når der kommer en og laver lidt sjov med genren - og så ovenikøbet får stor succes.
Pelle Peter JensenDer har nemlig været flere eksempler, hvor country-stjerner bevæger sig i en mere poppet retning, såsom Taylor Swift, og dermed er der måske opstået et behov for at værne om den traditionelle country-musik.
- Sagen handler lige så meget om, at country-genren er blevet lidt mindre populær i USA, og så kan man som rigtig country-fan blive sur, når der kommer en og laver lidt sjov med genren - og så ovenikøbet får stor succes, siger Pelle Peter Jensen.
En sanger, der har gjort det modsatte af popstjernen Taylor Swift, er den danske sanger Aura Dione.
Hun er nemlig gået tilbage til en country-inspireret lyd, som hun oprindeligt startede sin karriere med.
For hende handler country-genren først og fremmest om at fortælle historier.
- Country-genren handler om story telling, der særligt bruges til at beskrive hverdagssituationer på meget ærlig vis, som lytteren kan se sig selv i, siger Aura Dione og nævner Dolly Parton som et eksempel på en, der virkelig er lykkedes med det.
Hør Aura Diones seneste single her:Aura Dione - Shania TwainHun er ikke selv bange for at trække på forskellige genrer i sin musik og kan da også sagtens se potentialet i sammenspillet mellem hiphop og country, som Lil Nas X gør med 'Old Town Road'.
- Det giver super god mening at blande rap og country i og med, at det er to kæmpe genrer.
Og jeg tror, at lytterne er klar på mere flydende genrebegreber.
FacebookTwitterKopier linkEmner:Aura Dione (musiker)|Billboard|Dolly Parton (musiker)|USA|Pop og rock




https://www.dr.dk/nyheder/regionale/oestjylland/danmarks-selvforsynende-energi-oe-foran-igen-kaempebatterier-lagrer

Klimatopmødet COP24Se temaØstjyllandDanmarks selvforsynende energi-ø foran igen: Kæmpebatterier lagrer solens energi til turisterneTre litiumbatterier på Samsø skal gemme solenergi, så turister kan nyde grøn energi på Ballen Havn.
Ballen Havn er Samsøs største og mest besøgte havn og har cirka 8.
500 gæsteanløb om året.
Af Bente Hansen og Sarah Friis Elkjær10.
apr.
2019 kl.
17.
03Bemærk: artiklen er mere end 30 dage gammelLæs opSamsø i Kattegat, øen Madeira i Portugal og Orkneyøerne i Skotland har fået en ny fællesnævner.
De tre øer tester lige nu et intelligent el-net med kæmpebatterier, der skal lagre grøn energi.
Det meste af året producerer Samsø nemlig mere strøm fra solceller og vindmøller, end øen selv kan bruge.
Strømmen er tidligere blevet eksporteret til fastlandet, da det ikke har været muligt at lagre den.
Der er ellers god brug for strømmen i højsæsonen, hvor turister syvdobler øens indbyggerantal, og dermed gør det svært for øen at have nok grøn energi.
Og det skal de tre danskudviklede, to meter høje litium-batterier ved navn "XOLTA" altså lave om på.
De gør det nemlig muligt lagre strømmen, til der er brug for den.
Solcelleanlægget på Ballen Havn producerer strøm, som skal lagres i batterierne.
Skal lokke turister tilI første omgang bliver det lystsejlerne i Ballen Havn, der får gavn af batterierne, forklarer Jan Jantzen, der er projektleder på Samsø Energiakademi.
- De får en mere stabil strømforsyning og vedvarende energi.
I gamle dage slukkede strømmen jo, hvis der ikke var nok.
Batterierne skulle gerne gøre det mere attraktivt at anløbe Ballen Lystbådehavn, når elforsyningen er fra vedvarende energi, siger han.
Løsningen med at lagre strøm er netop smart sammen med solcelleanlæg, forklarer Lars Barkler, der er administrerende direktør i Lithium Balance, der har leveret batterierne.
- På Ballen Havn har de solceller sammen med vores batterier.
Vi vil gerne illustrere at ved at lagre strømmen, kan man forbedre egen produktionen og økonomien af et solcelleanlæg, siger han.
Det betyder, at Samsø også i højsæsonen vil kunne få nok strøm fra solceller og vindmøller.
Projektet løber frem til april 2021 og er støttet med cirka 82 millioner kroner.
Batterierne hedder XOLTA og skal gemme vedvarende energi til de tidspunkter, hvor der er pres på øens energiforsyning.
FacebookTwitterKopier linkEmner:Samsø|Ballen Havn|Solenergi|Portugal|Vedvarende energi




https://www.dr.dk/nyheder/indland/fra-storrygende-tumlinger-til-roegfri-arbejdstid

IndlandFra storrygende tumlinger til røgfri arbejdstidCigaretrøgen er langsomt sivet ud af togkupéer, restauranter og børnehaver - se historien om rygning i Danmark.
I 1950'erne var det ikke usædvanligt at se skoleelever, der får sig en smøg.
Af Mathilde Bugge10.
apr.
2019 kl.
16.
55Bemærk: artiklen er mere end 30 dage gammelLæs opEngang var der røg overalt - uanset om du selv røg eller ej.
Men holdningen til rygning er skiftet igennem tiden, og cigaretterne har en anden betydning i Danmark nu sammenlignet med for 70 år siden.
I dag har Danske Regioner foreslået at forbyde alle ansatte på for eksempel sygehuse at ryge i arbejdstiden fra 2020.
Læs også:Regioner vil forbyde rygning i arbejdstiden for 140.
000 ansatteHer kan du følge cigaretrøgen fra 1950'erne og frem til i dag.
1950'erne - røg overaltI 1950'erne bliver der røget overalt.
For eksempel må man ryge ombord på fly.
Det er heller ikke udsædvanligt at se børn tænde en smøg.
Allerede i 1953 offentliggør to amerikanske kræftforskere konklusionerne af deres forsøg, der slår fast, at der er en sammenhæng mellem lungekræft og rygning.
Alligevel ryger 78 pct.
af mændene og 40 pct.
af kvinderne hver dag i 1953.
1960'erne - lærerne ryger i klasselokalerneMange danskere brugte i 60'erne deres transporttid på at ryge.
I 60'erne er det helt normalt, at lærerne ryger i klasserne, og det er en del af ungdomsidealet at være ryger.
Men i starten af 60'erne begynder tobaksrøgen så småt at vække bekymring i forskellige dele af samfundet.
Danskerne diskuterer for eksempel et forslag om at forbyde rygning i offentlig transport.
Men der går alligevel yderligere 40 år, inden det bliver forbudt at pulse løs i tog og busser.
I slutningen af 60'erne bliver der etableret elevråd på skolerne, og de diskuterer rygning.
I 60'erne er det stadig ikke et spørgsmål om, hvorvidt der skal være områder til de rygende elever, men derimod hvor mange rygerum, der skal være.
1970'erne - fokus på passiv rygningI 1972 ryger pædagogerne i børnehaverne.
I 1970'erne er der en stigende bevidsthed om, hvad rygning gør ved helbredet, og i skolen får eleverne at vide, at cigaretter er noget skidt.
Passiv rygning er et nyt begreb, der bliver talt meget om i 70’erne, fordi der stadig bliver røget overalt i hjem og på offentlige steder.
Selv når danskerne tænder fjernsynet, sidder tv-værter gerne med en cigaret mellem fingrene.
I 1972 tøver pædagogerne i børnehaverne da heller ikke med at tænde en smøg, mens de er sammen med børnene.
1980'erne - rygning er et samfundsproblemKræftens Bekæmpelse forsøger at nå unge gennem oplysning på computeren.
I 1980'erne bliver der stadig røget i skolegården, og nu skal der lovgives mod rygning.
Rygning bliver i 80'erne nemlig ikke længere kun opfattet som et personligt anliggende, men også et samfundsproblem.
I 1986 bliver det besluttet, at der skal trykkes en lille advarsel på alle cigaretpakker, og Sundhedsstyrelsen gør opmærksom på, at tobaksrygning er sundhedsskadelig.
I midten af 80’erne bliver store anti-rygestopkampagner en del af danskernes hverdag.
1990'erne - rygestopkurser og kampagnerKlistermærker fra en rygestop-kampagne fra Det danske Tobaksskaderåd, Hjerteforeningen og Kræftens Bekæmpelse.
I 1990’erne ved danskerne godt, at de bør stoppe med at ryge.
Derfor begynder mange på rygestopkurser, og flere interesseorganistioner iværksætter rygestopkampagner.
Danmarks første rygelov bliver vedtaget i 1995.
Den begrænser rygning i offentlige lokaler og transportmidler, så man nu skal sidde i særlige rygerkupéer, hvis man vil have en smøg på sin togtur.
2000'erne - rygeloven bliver indførtI 2007 blev Lov om røgfri miljøer, også kaldet rygeloven, indført i Danmark.
Det betød, at det var slut med at ryge indendørs på arbejdspladser, togkupéer, restauranter og store værtshuse.
I det nye årtusinde kommer der for alvor skub i lovgivningen.
I 2001 er det forbudt at reklamere for tobak i Danmark, og skoleelever må ikke længere ryge på skolens område.
I 2004 bliver det ulovligt for unge under 16 år at købe tobak, og i 2008 bliver aldersgrænsen endnu en gang sat op.
Denne gang til 18 år.
Rygeloven bliver indført i 2007, og med den er det slut med at ryge indendørs på arbejdspladser, i togkupéer, restauranter og store værtshuse (bortset fra i rygerum).
Formålet med rygeloven er at udbrede røgfri miljøer og forebygge sundhedsskadelige konsekvenser af passiv rygning.
Og det er da også en del nemmere at undgå passiv rygning efter 2007.
2010'erne - røgfri arbejdstidI 2010'erne er det slut med rygepauser på flere kommunale og regionale arbejdspladser.
De sidste ni år er der kommet flere restriktioner på rygning - blandt andet er der blevet indført rygeforbud i arbejdstiden på kommunale arbejdspladser.
DSB gør i 2014 alle deres perroner og banegårde røgfri både indenfor og udenfor.
I 2016 ryger 78 procent af danskerne aldrig inden for i deres eget hjem.
15 procent af mændene og 17 procent af kvinderne ryger hver dag i 2016.
To år efter, i år 2018, er der en tendens til stigning i daglige rygere blandt mænd.
Gruppen af mandlige rygere er steget med to procentpoint til 17 procent.
På baggrund af stigningen i rygere bestemmer flere supermarkedskæder sig for at gemme cigaretterne væk fra hylderne i sommeren 2018.
Kilde: DR, Kræftens Bekæmpelse, Sundhedsstyrelsen, RetsinformationFacebookTwitterKopier linkEmner:Rygning|Sundhed og velvære|Sundhedsstyrelsen|Uddannelse|Kræftens Bekæmpelse




https://www.dr.dk/nyheder/udland/live-eu-landene-enige-om-udskyde-brexit






https://www.dr.dk/nyheder/regionale/sjaelland/rektorer-paa-udkantsgymnasier-raaber-vagt-i-gevaer-fortsat-sparekrav

SjællandRektorer på udkantsgymnasier råber vagt i gevær: Fortsat sparekrav slagter osRegeringens tilskud til udkantsgymnasier redder ikke økonomien.
På Odsherreds Gymnasium frygter både elevrådsformand Tobias Yohannes Hansen og rektor Niels-Peter Babalola Andersson, at fortsatte besparinger kan gå ud over undervisningen.
 DR)Af Anne Kathrine Stengaard og Trine Warrer Juul10.
apr.
2019 kl.
16.
39Bemærk: artiklen er mere end 30 dage gammelLæs opTo millioner kroner ind på kontoen.
Over 13 millioner kroner ud af kontoen.
Regnskabet på Midtsjællands Gymnasium er presset over de næste fire år.
Og her er de ikke de eneste, der har svært ved at få økonomien til at hænge sammen.
En række gymnasier i udkantsområder er hårdt trængte på trods af det tilskud på to millioner kroner hvert udkantsgymnasie modtager over de næste fire år.
Støtte til udkantsgymnasierRegeringen og Dansk folkeparti afsatte i den seneste finanslov 40 millioner kroner til at styrke 20 udkantsgymnasier med færre end 430 elever.
Det giver hvert gymnasie et tilskud på 500.
000 kroner årligt over de næste fire år.
Støtten er bevilget ud fra en tankegang om, at de små gymnasier i udkantsdanmark bliver hårdere ramt af elevfrafald pga taxameterordningen.
For samtidig med at tilskuddet går ind, ryger der hvert år langt flere penge ud, som følge af det såkaldte omprioriteringsbidrag på to procent årligt.
Gymnasierne har allerede skåret to procent af budgettet de seneste fire år og denne linje skal fortsættes de kommende fire år.
Det får nu rektorer fra blandt andet Maribo Gymnasium, og Midtsjællands Gymnasium til at frygte for skolernes fremtid.
- Vi synes, vi har været rundt i alle kroge for at finde besparelsen, vi har blandt andet skåret ned på personale i administrationen, siger rektor på Midtsjællands Gymnasium, Lene Eilertsen.
Hun mener, det bliver svært at uddanne ligeså dygtige elever i fremtiden.
Midtsjællands Gymnasium bliver tvunget til at spare på ekskursioner, virksomhedsbesøg og lærernes forberedelsestid.
Også på Odsherreds Gymnasium bliver der råbt vagt i gevær.
Her mener rektor Niels-Peter Babalola Andersson, at besparelserne vil gå ud over skolens undervisningstilbud til elever med ekstra støttebehov.
Samtidig frygter elevrådsformand Tobias Yohannes Hansen, at besparelserne går ud over de kreative fag, og han peger på, at gymnasiet i år har måtte nedlægge et musikfag.
- Det, synes jeg, er rigtig ærgerligt, for det er bare essensen af Odsherreds Gymnasium.
Vi elsker musik og kreativitet, og det bliver der mindre af, jo mere der skal spares, sig han.
Politisk uenighed om omprioriteringsbidragetDansk Folkeparti, Radikale Venstre og Socialdemokratiet er alle enige om, at omprioriteringsbidraget for gymnasierne skal droppes allerede fra i år.
For selvom udkantsgymnasierne har fået tilskud på 40 millioner kroner, er det langt fra nok, mener de.
- Mens man får pebernødder med den ene hånd, skal der skæres mange millioner med den anden hånd på de samme gymnasier de næste fire år.
Det kommer til at være livstruende for de her gymnasier, siger Magnus Heunicke (S).
Men hos Venstre står sparekravet ved magt.
Dog anerkender folketingsmedlem for Venstre, Louise Schack Elholm, at gymnasierne er pressede:- Det er nødvendigt med effektiviseringer, men det skal selvfølgelig ikke være sådan, at det går ud over kvaliteten i gymnasierne, og det er derfor, vi vil følge området tæt og har givet et tilskud til de her gymnasier, siger hun.
Tilskud til gymnasier bør ændresLanddistrikternes Fællesråd og Danske Gymnasier har efter påske inviteret Innovationsminister, Sophie Løhde (V) til møde.
Her vil de forsøge at overbevise hende om, at omprioriteringsbidraget skal afskaffes.
Men der skal mere til end blot at droppe besparelserne på to procent.
- Hvis man mener det der med, at der skal være lige adgang til uddannelse, uanset hvor i landet du bor, så bliver vi nødt til at se på en økonomisk fordeling, som er mere fair og langsigtet, siger næstformand i Landdistrikternes Fællesråd Grethe Saabye.
I fremtiden vil elevantallet på gymnasierne blive mindre, og derfor efterlyser Landdistrikternes Fællesråd et bedre økonomisk grundlag for de mindre gymnasier.
- Man bør lave om på taxametersystemet.
En større del af de økonomiske midler der tildeles gymnasier, bør ikke bero på antallet af elever, men derimod på en større andel af grundtilskud, siger Grethe Saabye.
FacebookTwitterKopier linkEmner:Gymnasiale uddannelser|Magnus Heunicke (politiker)|Socialdemokraterne|Sophie Løhde (politiker)|Maribo




https://www.dr.dk/nyheder/indland/facebook-24nyt-er-smidt-ud-paa-grund-af-ikke-autentisk-adfaerd

IndlandFacebook: 24nyt er smidt ud på grund af 'ikke-autentisk adfærd'Ekspert vurderer, at det er på grund af købte likes.
(© DR Grafik)Af Frederik Hugo Ledegaard og Anne Skjerning10.
apr.
2019 kl.
19.
10Bemærk: artiklen er mere end 30 dage gammelLæs opI dag har Facebook valgt at lukke en side med tusindvis af følgere, som tilhører mediet 24nyt.
Facebook har hidtil kun villet bekræfte, at de har valgt at lukke siden ned.
Men nu kommer de lidt nærmere, hvad begrundelsen er.
Facebook siger til DR, at de har lukket 24nyts facebookside på grund af “ikke-autentisk og vildledende adfærd".
Facebook har indtil videre ikke uddybet, hvad det konkret betyder.
Oversat betyder det med al sandsynlighed, at Facebook lukker 24nyt, fordi de har pumpet sig kunstigt store ved at købe likes, vurderer Johan Farkas, som forsker i sociale medier på Malmø Universitet.
18.
100 likes på én dagEn kortlægning fra DR viser nemlig, at 24nyt fik 18.
100 likes på én dag i 2017, hvilket udgør halvdelen af alle de likes, mediet havde frem til i dag.
- Det at få 18.
000 likes over natten for et dansk medie, som ikke har så mange likes i forvejen, tyder på, at man kunne være ude og købe dem, siger Johan Farkas.
FAKTA: Om mediet 24nyt24nyt er et alternativt netmedie, som er opstartet i 2017.
Stifter af 24nyt er journalist og tidligere Cavlingvinder, Jeppe Juhl, som også er kandidat til folketinget for Nye Borgerlige.
Jeppe Juhl sagde farvel til 24nyt i sidste uge, efter Berlingske skrev en artikel om faktaproblemer hos mediet.
Den ansvarshavende chefredaktør hedder André Rossmann.
24nyt oplyser, at de ikke er noget selskab, men drives af private ildsjæle.
Mediet er finansieret af annonceindtægter og donationer.
24nyt er ikke tilmeldt Pressenævnet.
24nyt er inspireret af den amerikanske nyhedskanal Fox News og det amerikanske medie Breitbart, som begge anses for at være højreorienteret og konservativt.
Han bakkes op af Robert Ormrod fra Aarhus Universitet:- Det er meget sandsynligt, at det er købte likes.
Det er en lidt for stor stigning til, at det kan være naturligt, siger han.
Købte likes er også i strid med Facebooks regler, forklarer Johan Farkas fra Malmø Universitet.
- Det overskrider Facebooks retningslinjer, og det er det, det tyder på, at der er blevet gjort her, hvilket er problematisk.
For et medie er det noget, vi burde have højere forventninger til, at de ikke gør.
Facebook afviser censurFacebook understreger, at deres beslutning ikke har noget med 24nyts islam- og indvandrerkritiske fokus at gøre.
Selvom 24nyt er blevet kritiserer for misinformation, er det ikke det, Facebook reagerer på, forlyder det.
Mens Facebook understreger, at det ikke er det journalistiske indhold, der har fået dem til at lukke 24nyts side, har 24nyt en anden tolkning.
Mediet skriver på deres hjemmeside, at de mener, der er tale om censur fra Facebooks side.
- Det er kendt, at især indvandrerkritiske personer og medier udsættes for Facebooks censur, lyder kommentaren fra mediet i en artikel.
Netavisen linker også til en ny side på Facebook, som allerede er oprettet under samme navn.
Den side er dog også blevet lukket efter ganske få timers levetid.
FacebookTwitterKopier link




https://www.dr.dk/nyheder/regionale/trekanten/gammel-forurening-goer-fisk-uspiselige

TrekantområdetGammel forurening gør fisk uspiseligeMalakitgrøn må ikke længere bruges i dambrug, men stoffet er blevet fundet i fisk fra Vejle ÅDer er idyllisk smukt ved turbinesøen i Randbøldal, men på bunden af søen ligger metervis af giftigt slam.
Af Søren Rahbek og Peter Frandsen Siggaard10.
apr.
2019 kl.
15.
31Bemærk: artiklen er mere end 30 dage gammelLæs opEn gammel forurening gemmer sig i de ellers idylliske rammer ved turbinesøerne i Randbøldal i Vejle Kommune.
Fiskene fra to dambrug, som ligger længere nede af Vejle Å, må ikke længere sælges til forbrugerne på grund af forurening med malakitgrønt.
Under den rolige overflade ligger der et metertykt lagt af slam, der er forurenet med malakitgrønt.
Det er et stof, som kan være kræftfremkaldende, og som indtil 1990 blev brugt til at bekæmpe parasitter i dambrug.
Martin Dahl Bentsen er medejer af Kobberbæk Fiskeri, som er det ene dambrug, der er ramt af restriktioner, og han er temmeligt træt af situationen.
Forbud mod at levere fisk til konsum- Vi er blevet sat i leveringsforbud.
Vi har ikke tilladelse til at sælge vores fisk, fordi vi har en grænseværdi, som vi skal overholde for malakitgrønt, forklarer han.
Leveringsforbuddet betyder, at han kun må kun levere sine fisk til havbrug, hvor de vokser sig så store, at grænseværdierne for malakitgrønt bliver overholdt.
Men grænseværdien er netop blevet sænket af EU, og nu risikerer han også at få problemer med sit andet dambrug i Vejle Ådal.
- Det kan komme til at koste mig rigtigt mange penge, og det kan i værste fald komme til at koste mig min forretning, siger han.
Ved bredden af turbinesøen ligger Det Hvide Palæ, der tidligere var bolig for driftslederen Randbøl Klædefabrik.
 Der strømmer stadig vand gennem turbinen i Randbøldal, men fabrikkerne i området er forlængst væk.
 Turbinehuset er efterhånden noget forfaldent, men der kommer stadig strøm ud af de gamle turbiner.
 Stemmeværket holder vandet tilbage i turbinesøen i Randbøldal.
 Spejling i overfladen af turbinesøen - bunden er knap så idyllisk og fyldt med forurenet slam.
1 / 5Ved bredden af turbinesøen ligger Det Hvide Palæ, der tidligere var bolig for driftslederen Randbøl Klædefabrik.
1 / 5Der strømmer stadig vand gennem turbinen i Randbøldal, men fabrikkerne i området er forlængst væk.
2 / 5Turbinehuset er efterhånden noget forfaldent, men der kommer stadig strøm ud af de gamle turbiner.
3 / 5Stemmeværket holder vandet tilbage i turbinesøen i Randbøldal.
4 / 5Spejling i overfladen af turbinesøen - bunden er knap så idyllisk og fyldt med forurenet slam.
5 / 5Vejle Kommune har kendt til forureningen siden 2016, da hollandske fødevaremyndigheder fandt forhøjet indhold af malakitgrønt i fisk fra dambrug fra ådalen.
Det fik kommunen til at undersøge hele vandløbet, og efterfølgende sende et brev til beboerne i området, hvor det bliver slået fast, at forureningen ikke er farlig, så længe den bliver liggende på bunden af søen.
- Der er sat nogle opstemninger op i søerne.
Når vandet løber forbi, går hastigheden af vandet, og det slam og de sten, der måtte være, synker til bunds.
Så nu ligger der et tykt tykt slamlag i søerne, og det er der malekitgrønten ligger, forklarer leder af landbrug og vand i Vejle Kommune, Keld Andersen.
Dyrt og besværligt at fjerne slammetKommunens udgangspunkt er, at forureningen skal fjernes, men at prisen er et problem.
- Det er en smal kløft, så man kan ikke lede vandet udenom.
Så det er teknisk ingen let opgave at løse.
Et umiddelbart bud er, at det koster mellem 20 og 35 millioner kroner, siger Keld Andersen.
Det er penge, som Vejle Kommune i øjeblikket ikke kan finde.
Kommunen venter i stedet på, at staten prioriterer opgaven i næste vandområdeplan.
- Når der kommer en tredje vandplansperiode fra 2021 til 2027, har vi budt ind til Miljøstyrelsen, at det kunne være en god idé, at få den omgang, siger Keld Andersen.
Mange brugte malakitgrøntMen for dambrugsejer Martin Dahl Bentsen risikerer løsningen at komme for sent, for til den tid er hans virksomhed måske lukket.
- Vi ønsker, at kommunen får styr på problemet og får renset slammet væk.
Det er noget skidt, hvis en forureningskilde skal køres ind under nogle vandplaner, siger han.
Selv om malakitgrønt tidligere har været brugt i dambrug, så er det ikke til at sige, om forureningen stammer herfra.
Stoffet bliver nemlig også brugt til at farve tøj og teglsten med, og Vejle Kommune kender ikke den præcise kilde til forureningen.
Til gengæld ved kommunen, at der langsomt, men sikkert bliver frigivet malakitgrønt fra slammet til vandløbet.
FacebookTwitterKopier linkEmner:Vejle Kommune|Forurening|Dambrug|Vejle|Miljøstyrelsen




https://www.dr.dk/sporten/haandbold/glem-vm-guld-landsholdet-starter-forfra-med-em

HåndboldGlem VM-guld: Landsholdet starter forfra med EMDet er urealistisk at forvente, at håndboldherrerne spiller på samme niveau som i VM-finalen, mener landstræner.
Niklas Landin og resten af håndboldlandsholdet skal glemme VM-triumfen og holde blikket stift rettet mod EM-kvalifikationen.
Af Sarah Fisker Henriksen10.
apr.
2019 kl.
16.
24Bemærk: artiklen er mere end 30 dage gammelLæs opNår danskerne i aften sætter sig til rette foran tv’et for at se VM-guldvinderne spille, risikerer de at blive skuffede.
Det frygter landstræner Nikolaj Jacobsen.
- Folk tror, vi skal spille på samme niveau, som vi gjorde mod Frankrig i semifinalen og mod Norge i finalen.
Det niveau kan vi ikke ramme hver gang.
Den nok største udfordring for os bliver, at få danskernes forventning en lille smule ned i forhold til, hvad vi også kan ramme over et stabilt niveau.
Læs også:Nikolaj Jacobsen fortsætter som landstræner til 2024Onsdag aften skal håndboldherrerne spille en vigtig kamp mod Montenegro i EM-kvalifikationen.
TRUPPEN MOD MONTENEGROMålvogtereNiklas Landin, THW KielJannick Green, SC MagdeburgStregspillereHenrik Toft, PSG ParisAnders Zachariassen, SG Flensburg-HandewittSimon Hald, SG Flensburg-HandewittFløjspillereMagnus Landin, THW KielEmil Jakobsen, GOGLasse Svan, SG Flensburg-HandewittJohan Hansen, Bjerringbro-SilkeborgBagspillereMikkel Hansen, PSG ParisHenrik Møllgaard, Aalborg HåndboldJacob Holm, Füchse BerlinMichael Damgaard, SC MagdeburgMads Mensah, Rhein-Neckar LöwenMorten Olsen, TSV Hannover-BurgdorfNikolaj Øris, Bjerringbro-SilkeborgSpillerne har de foregående dage haft tid til at tale om konfetti og guldmedaljer, men nu er det vigtigt for landsholdet at rette opmærksomheden mod den næste store opgave – at kvalificere sig til EM.
- Vi skal have to sejre mod Montenegro, det er derfor, vi er her.
Vi skal holde fokus på kampene og ikke nyde alt for meget, at vi vandt VM for et par måneder siden, siger landsholdsmålmanden Niklas Landin.
Fysisk hård modstanderPå papiret ligner Montenegro ikke en svær modstander.
I de indledende kampe tilbage i oktober tabte montenegrinerne til Ukraine og spillede uafgjort mod Færøerne.
Især det sidste resultat forundrede den danske landsholdslejr.
- Jeg var meget overrasket, da jeg så, de mistede point mod Færøerne.
Det var en kæmpe skandale, at de ikke fik to point mod dem på hjemmebane, siger Niklas Landin.
Læs også:Landsholdet må undvære en af gulddrengene i EM-kvalifikationenLandin mener dog, at Montenegro er bedre, end hvad resultaterne viser.
- Jeg tror, det bliver nogle hårde kampe.
Det er et fysisk stærkt hold, som har mange store profiler i Bundesligaen, så det er ikke en modstander, vi bare kommer til at køre over.
Det kommer til at være to hårde kampe for os, som vi selvfølgelig håber, vi kommer ud af med fire point, siger han.
Allerede lørdag skal landsholdet i aktion igen mod samme modstander på hjemmebane i Royal Arena i København.
Niklas Landin står klar i målet i aften kl.
21.
00, når Danmark møder Montenegro på udebane.
Du kan følge kampen på TV2.
Danmarks pulje i EM-kvalifikationen.
FacebookTwitterKopier linkEmner:Niklas Landin (håndboldspiller)|Nikolaj Jacobsen (håndboldtræner)|Montenegro|TV 2 (tv-kanal)|Håndbold




https://www.dr.dk/nyheder/udland/macron-vil-ikke-tage-noget-givet-brexit-maa-ikke-spaende-ben-eus-sammenhold

BrexitSe temaUdlandMacron vil ikke tage noget for givet: Brexit må 'ikke spænde ben' for EU's sammenholdDer var en generel opbakning til en udsættelse blandt EU's medlemslande inden topmøde.
Theresa May vil formentlig få opbakning til sin anmodning om udsættelse af brexit.
Af Sally Frydenlund Larsen10.
apr.
2019 kl.
19.
04Bemærk: artiklen er mere end 30 dage gammelLæs opNetop nu mødes EU-landenes ledere for at diskutere, om brexit skal udskydes endnu en gang.
Hvis de stemmer nej, skal Storbritannien forlade EU på fredag uden en aftale.
Men på den røde løber, hvor EU-lederne for kort tid siden ankom til mødet, var der umiddelbart opbakning til den britiske premierminister, Theresa Mays, ønske om at udskyde brexit.
- Hvis briterne beder om lidt mere tid, er det helt okay, sagde Letlands premierminister, Krišjanis Karinš.
- Det er ikke vores beslutning, det er op til briterne, hvad de vil.
Vi har forhandlet en aftale, som stadig er på bordet.
Det er også en mulighed at trække artikel 50 tilbage, hvis briterne vil det.
Irlands premierminister gav udtryk for det samme.
- Der vil blive vedtaget en forlængelse i dag.
Det, der stadig er åbent, er, hvor lang den vil blive.
Den irske premierminister, Leo Varadkar, der her ankommer med EU-minister Helen McEntee til topmødet, føler sig sikker på, at der bliver vedtaget en forlængelse på mødet.
Frustration og træthedDer var dog også frustration at spore blandt de europæiske ledere.
Ikke mindst fra hovedpersonen selv, Theresa May, som ankom til mødet som en af de første.
Jeg håber, at vi vil have en kort diskussion, ikke otte timer som sidst.
Tjekkiets premierminister, Andrej Babis- Jeg ved, at mange vil være frustrerede over, at det her topmøde overhovedet finder sted, for Storbritannien skulle have forladt EU på nuværende tidspunkt.
- Jeg ærgrer mig over, at Parlamentet ikke har været i stand til at vedtage en aftale, der ville have gjort os i stand til at forlade EU på en ordentlig måde, sagde hun til de mange fremmødte journalister.
Også den svenske statsminister, Stefan Löfven, gav udtryk for, at han er ved at være træt af brexit.
- Vi har brugt meget tid og energi på dette emne, og der er så mange andre vigtige emner på dagsordenen, sagde han på vej ind til dagens topmøde.
Tjekkiets premierminister håbede bare på, at mødet bliver lidt kortere end sidst, sagde han med et smil:- Jeg håber, at vi vil have en kort diskussion, ikke otte timer som sidst.
Emmanuel Macron er ved at være utålmodig med Storbritannien, sagde han inden mødet.
Macron: Intet afklaretTil mødet vil Theresa May starte med at anmode om udsættelse frem til 30.
juni.
Hun har tidligere givet udtryk for, at hun som premierminister ikke vil acceptere et brexit senere end 30.
juni.
Ingenting kan tages for givet endnu.
Frankrigs præsident, Emmanuel Macron.
Den formulering har ledt til spekulationer om, hvorvidt hun vil trække sig tilbage den 30.
juni uanset hvor længe, brexit bliver udsat.
En af de topledere, som har været mest skeptiske over for Storbritanniens exit, er den franske præsident, Emmanuel Macron.
Det kom også til udtryk op til mødet, hvor han gav udtryk for, at brexit "ikke skal spænde ben" for EU's sammenhold.
- Det er tid til at beslutte sig.
Det er med stor utålmodighed, at jeg vil lytte til Theresa May.
Ingenting kan tages for givet endnu, sagde han.
Kansler Angela Merkel var mere optimistisk end sin franske kollega.
Den tyske kansler, Angela Merkel, på vej til topmødet.
- Det er i vores største interesse, at Storbritannien forlader EU på ordentlig vis, og at vi fastholder sammenholdet mellem de resterende 27 medlemslande, sagde hun.
Det vides endnu ikke, hvor lang tid mødet vil vare.
Det forventes dog, at en beslutning vil ligge klar senest i morgen tidlig.
FacebookTwitterKopier link




https://www.dr.dk/nyheder/regionale/syd/kim-og-anita-stod-med-ubetalte-regninger-og-ingen-mad-nu-styrer-kommunen-deres

Syd- og SønderjyllandKim og Anita stod med ubetalte regninger og ingen mad: Nu styrer kommunen deres pengeEsbjerg Kommune sikrer, at udviklingshæmmede ikke ender i gæld.
Kim Jensen og Anita Petersen er udviklingshæmmede og har erkendt, at de ikke selv kan administrere deres økonomi.
Derfor får de nu hjælp af Esbjerg Kommune, og de får små rater af deres penge udbetalt flere gange om ugen.
 DR)Af Louise Mandrup (interview) og Asbjørn Møller10.
apr.
2019 kl.
19.
15Bemærk: artiklen er mere end 30 dage gammelLæs opTelefonsælgere, tilbud om lån og andre fristelser, der dræner bankkontoen, er rigtig svært at sige nej til, hvis man er udviklingshæmmet.
Derfor står mange udviklingshæmmede med røde tal på bundlinjen allerede før huslejen og andre faste udgifter er betalt.
Det kender Kim Jensen og Anita Petersen kun alt for godt.
De er begge udviklingshæmmede og indså for år tilbage, at de ikke selv kunne styre deres penge.
- Jeg brugte penge på sager, jeg ikke skulle bruge penge på.
Jeg havde ikke penge igennem hele måneden, så jeg levede af næsten ingenting, fortæller Kim Jensen.
Parret henvendte sig derfor til Esbjerg Kommune med et ønske om hjælp til at styre økonomien.
Siden har Kim og Anita været under frivillig administration af kommunen.
Læs også:Udviklingshæmmede Jørgen kan ikke sige nej til telefonsælgere: Nu har han gæld på 150.
000 krFår penge flere gange om ugenEsbjerg Kommune sørger for at parrets husleje, el, vand og varme bliver betalt.
Resten af pengene får de udbetalt i små rater over en hel måned.
- Jeg får tre gange i ugen, siger Anita Petersen.
- Jeg får to gange hver uge.
Men jeg kan altid ringe og høre, om der er lidt overskud, hvis der er nogle ting, jeg gerne vil have, siger Kim Jensen.
Nu kører det på skinner, og der er mad på bordet igen.
Ellers ville jeg være gået i hundene.
Kim Jensen, under frivillig administrationNår Kim Jensen og Anita Petersen ikke får alle deres penge udbetalt på én gang, forhindrer det, at de bruger det hele i løbet af et par dage og ender uden penge sidst på måneden.
- Nu kører det på skinner, og der er mad på bordet igen.
Ellers ville jeg være gået i hundene, siger Kim Jensen.
Den frivillige administration har også betydet, at parret har fået hjælp til at spare penge op til deres sommerferie.
Økonomi er svært for udviklingshæmmedeLandsforeningen Lev, foreningen for udviklingshæmmede og pårørende, kender til udfordringen.
De møder oftere og oftere mennesker, der er dybt forgældet, fordi de blandt andet er blevet snydt eller har optaget kvikån.
Formand Anni Sørensen forklarer, at udviklingshæmmedes svage kognitive forudsætninger gør, at det er særligt svært for dem at styre deres penge.
Anni Sørensen, der er formand i Landsforeningen Lev, mener, at kommunerne skal passe på, at administrationen af de udviklingshæmmedes økonomi ikke bliver en hovedpude for borgeren.
- Du har svært ved at overskue sammenhænge og gennemskue konsekvenser af det, du gør, eller det du ikke gør.
Så for mange udviklingshæmmede er det en udfordring at styre sin egen økonomi.
Landsforeningen Lev mener, at kommunens tilbud om frivillig administratiopn overordnet set er positiv.
Men Anni Sørensen kunne dog ønske en løsning, der var knap så indgribende, og hvor borgeren i højere grad fik hjælp til at klare det selv.
Alle kommuner har mulighedenParret er ikke de eneste, der er har henvendt sig til Esbjerg Kommune med et ønske om at komme under frivillig administration.
I alt er 415 borgeres økonomi under administration, og de fleste har selv valgt det.
Ifølge Rikke Broch, der er sagsbehandler i Esbjerg Kommune, er ni ud af ti glade for administrationen, der tilpasses den enkeltes behov og ønsker.
- Det gør, at de kan have penge til hele måneden.
De er sikre på, at de har tag over hovedet.
Og de kan få en fornemmelse af, at de kan mere og slipper for nogle bekymringer, siger hun.
Den frivillige administration eksisterer i alle kommuner, men der er stor forskel på, hvor udbredt ordningen er fra kommune til kommune.
FacebookTwitterKopier link




https://www.dr.dk/nyheder/indland/eksperter-om-nyt-f35-styrt-boernesygdomme-boer-ikke-bekymre-danmark

KampflySe temaIndlandEksperter om nyt F35-styrt: Børnesygdomme bør ikke bekymre DanmarkDet japanske forsvar leder efter piloten fra et nedstyrtet F35A-kampfly.
Det rejser ikke alvorlige spørgsmål ved de kommende danske kampfly, at et japansk F35-kampfly er styrtet ned over Stillehavet, mener to eksperter (Arkiv).
Af Kasper Duncan Gram (Video)10.
apr.
2019 kl.
17.
12Bemærk: artiklen er mere end 30 dage gammelLæs opEn jagerpilot er fortsat savnet, efter et japansk F35-fly i går styrtede ned over Stillehavet.
Det japanske forsvar bekræfter til mediet NHK, at man har fundet vragdele fra kampflyet.
Der er tale om en Lockheed Martin F35A Joint Strike Fighter, som er samme type, Danmark har bestilt 27 eksemplarer af.
Inklusive drift ventes den samlede pris at blive i omegnen af 57 milliarder kroner.
Læs også:Japansk F35-fly er styrtet ned i StillehavetMen ulykken bør ikke vække alvorlig bekymring herhjemme ifølge Hans Peter Michaelsen, der er militæranalytiker på Center for Militære Studier ved Københavns Universitet:- Det bør ikke give anledning til panderynker på nuværende tidspunkt.
For et nyt moderne jagerfly vil der ske nogle styrt engang imellem, for det er under krævende vilkår, man opererer, siger han.
Den konklusion bakkes op af Peter Viggo Jakobsen, lektor ved Forsvarsakademiet:- Når man forsøger at udvikle en ny og så avanceret flytype, en helt ny generation, så vil der være nogle fejl i opstartsfasen og nogle børnesygdomme, som skal udryddes, forklarer han.
Læs også:OVERBLIK Forsvaret har planlagt køb af fly og missiler for milliarder(Arkiv) Flyvevåbnets piloter skal til militærbase i USA for at træne i de nye F-35-kampfly.
Kan være godt nyt for danske F35De danske F35-fly bliver først leveret i starten af 2021, og derfor kan der faktisk udledes noget positivt af ulykken, mener de to eksperter:- Det gode ved det her - med danske øjne - er, at vi får flyet relativt sent i udviklingsprocessen.
Derfor må vi forvente, at langt størstedelen af de mange børnesygdomme, der har været med F35, er væk, når de begynder at lande i Danmark, siger Peter Viggo Jakobsen.
- Der går to år, før Danmark får leveret det første fly, og der burde være god tid til at få undersøgt og korrigeret det problem, der eventuelt skulle være, siger Hans Peter Michaelsen.
De påpeger begge, at der også var styrt og startvanskeligheder for Forsvarets nuværende kampfly, F16.
Læs også:Danske jagerfly-ulykker: Lynnedslag, flammer og dødelige kollisionerMotorproblemer skyld i det første styrtDen japanske ulykke sker blot syv måneder efter, at motorproblemer forårsagede det første F35-flystyrt ved en amerikansk base i South Carolina.
Her var der tale om F35B-typen, som kan starte og lande lodret.
1997: Danmark går med i industrisamarbejdet omkring udviklingen af F35-jagerne.
2005: Forsvarets Materieltjeneste beder flyproducenter om informationer til en konkurrence om at blive Danmarks nye kampfly.
Maj 2016: Regeringen peger på F35 som sit bud på Danmarks nye kampfly og anbefaler indkøb af 27.
9.
juni 2016: Flertal beslutter at købe 27 F35-fly.
1.
marts 2018: Forsvarsministeriet meddeler, at man af hensyn til naboerne flytter det kompleks, der skal huse kampflyene.
Dermed forsinkes ankomsten til Danmark.
2021: De første danske fly leveres til en amerikansk base, hvor piloterne skal testflyve dem.
April 2023: F35-kampflyene flyttes til Danmark.
Årsagen til det japanske styrt er endnu ikke fastslået, men Japans forsvarsmininister, Takeshi Iwaya, har her til morgen fortalt, at piloten signalerede, at han var nødt til at afbryde træningsmissionen, inden man mistede radio- og radarkontakt.
Det kan ikke udelukkes, at det nye F35-styrt også skyldtes motorproblemer, siger Hans Peter Michaelsen:- Det vil typisk være problemer med motoren, eller at flyet er fløjet ud af kontrol, eller at piloten har mistet bevidstheden, men på nuværende tidspunkt er det gætværk, understreger han.
Ingen af de resterende japanske F35-fly får lov til at lette, før årsagen er blevet fundet.
FacebookTwitterKopier link




https://www.dr.dk/nyheder/indland/pandaudklaedte-demonstranter-er-klar-ved-zoo-danmarks-kina-politik-er-pinlig

Pandaer til DanmarkSe temaIndlandPandaudklædte demonstranter er klar ved Zoo: 'Danmarks Kina-politik er pinlig'To demonstrationer vil gøre opmærksom på Kinas menneskerettighedskrænkelser, når pandaanlægget åbnes.
Demonstranterne mener, at Danmark ser stort på Kinas menneskerettighedskrænkelser for at tækkes stormagten.
Af Mark Lindved Norup10.
apr.
2019 kl.
16.
59Bemærk: artiklen er mere end 30 dage gammelLæs opI Zoologisk Have i København er der lagt op til skåltaler og store smil, når dronningen og den kinesiske ambassadør kommer for at åbne anlægget, hvor de to pandaer, Mao Sun og Xing Er, skal bo.
Foran havens hovedindgang er stemningen dog knap så løftet.
En mindre flok demonstranter har taget opstilling for at protestere mod det, som de mener er et knæfald for stormagten Kina.
Med tibetanske flag i hånden lægger de ikke skjul på, at Danmark efter deres mening har indrettet sin udenrigspolitik underdanigt for at holde sig på god fod med kineserne.
- Jeg synes, at det er pinligt, at Danmark ikke kritiserer Kinas besættelse af Tibet, og jeg demonstrerer mod den danske Kina-politik, der er kynisk og udelukkende baseret på, at Kina udgør et stort marked.
Man er bange for at miste penge, siger en af demonstranterne, der er udklædt som panda.
Tibet og Falun Gong Støttekomiteen for Tibet, Dansk Selskab for Tibetansk Kultur og Studerende for et Frit Tibet afholder demonstrationen "Stop pandadiplomatiet!
" foran Zoologisk Have i København,  Demonstranterne mener, at Kina knægter tibetanernes menneskerettigheder ved at nægte dem basale frihedsrettigheder.
 De har taget opstilling over for hovedindgangen til Københavns Zoo.
 Flere af dem er klædt ud som pandaer i protest mod pandadiplomatiet, hvor lande, der er på god fod med kineserne, kan komme med i det omfattende avlsprogram for de ikoniske dyr.
1 / 4Støttekomiteen for Tibet, Dansk Selskab for Tibetansk Kultur og Studerende for et Frit Tibet afholder demonstrationen "Stop pandadiplomatiet!
" foran Zoologisk Have i København, 1 / 4Demonstranterne mener, at Kina knægter tibetanernes menneskerettigheder ved at nægte dem basale frihedsrettigheder.
2 / 4De har taget opstilling over for hovedindgangen til Københavns Zoo.
3 / 4Flere af dem er klædt ud som pandaer i protest mod pandadiplomatiet, hvor lande, der er på god fod med kineserne, kan komme med i det omfattende avlsprogram for de ikoniske dyr.
4 / 4Kina besatte i 1950 Tibet, og i 2009 kom Danmark i kinesisk modvind, da statsminister Lars Løkke Rasmussen mødtes med Dalai Lama, Tibets eksilerede leder.
Det førte til, at Danmark på diplomatniveau gav udtryk for ikke at ville støtte Tibets krav om selvstændighed.
En handling, der normaliserede forholdet til Kina igen.
Ifølge Københavns Politi er der anmeldt to demonstrationer i forbindelse med åbningen af pandaanlægget i Zoologisk Have.
Den ene står Støttekomitéen for Tibet og Studerende for et Frit Tibet bag, og den anden er arrangeret af Falun Dafa.
Falun Dafa går også under navnet Falun Gong og er en nyere kinesisk religion, som styret i Beijing har forbudt, fordi det mener, at den kan undergrave den kinesiske stat.
Som resultat bliver Falun Gong-tilhængere forfulgt.
FacebookTwitterKopier link




https://www.dr.dk/nyheder/viden/teknologi/sensation-kaempeteleskop-har-taget-det-foerste-billede-af-et-sort-hul

TeknologiSensation: Kæmpeteleskop har taget det første billede af et sort hulForskere har sensationelt taget et foto af det sorte hul i centrum af vores nabogalakse Messier 87.
Det første billede af et sort hul, ser måske ikke ud af meget.
Men det er sensationelt, at det overhovedet eksisterer.
Og det passer med hvad forskerne troede omkring sorte huller.
Af Søren Bjørn-Hansen10.
apr.
2019 kl.
15.
18 | opdateret 10.
apr.
2019 kl.
16.
15Bemærk: artiklen er mere end 30 dage gammelLæs opMange års arbejde og ventetid blev for få øjeblikke siden udløst, da forskere ved et pressemøde afslørede det første foto af et sort hul.
Billedet af det sorte hul i centrum af vores nabogalakse M87, er taget af det verdensomspændende Event Horizon Telescope, som består af radioteleskoper i Europa, Antarktis, Grønland, Sydamerika, Hawaii og Nordamerika.
Hvad er et sort hul?
Sorte huller er de tungeste objekter i universet.
De er områder i rummet, hvor tyngdekraften er så stor, at ikke engang lys kan undslippe.
Nogle sorte huller er resultatet af kollapsede kæmpestjerner.
Deres masse er blevet trykket sammen til et et ekstremt lille punkt, som bliver til et sort hul.
Fordi ikke engang lys kan undslippe sorte huller, er de usynlige.
Derfor kan vi indtil nu kun kunnet observere dem ved at se på deres omgivelser.
Det billedet viser er faktisk skyggen af den såkaldte begivenhedshorisont.
Ved pressemødet var forskerne tydeligt begejstrede:- Vi er så glade for at præsentere det usynlige.
Vi kan rapportere i dag, at vi har set og taget et billede af et sort hul, siger Shep Doeleman fra Event Horizon Teamet og Harvard University.
- Det I ser, er beviset på begivenhedshorisonten.
Beviset på sorte hullers eksistens.
Og det passer med vores viden og de forudsigelser, som blandt Einstein kom med.
Billedet blev præsenteret til store klapsalver fra publikum.
Universets største mysteriumSorte huller er måske universets største mysterium.
De er objekter med så stor masse, at ikke engang lys kan undslippe deres tyngdekraft.
De findes blandt andet i centrum af galakser, som vores Mælkevej, hvor de opsluger alt fra gas, støv og planeter til stjerner og deres lys.
Netop derfor er det sin sag at tage et billede af dem.
Ja, faktisk har forskere fra Einstein til i dag kæmpet med at bevise, at de overhovedet eksisterer.
For indtil nu har forskerne ikke kunnet observere dem direkte - kun koncentrationen af lys omkring hullerne.
Men nu er det altså lykkedes.
Det sorte hul befinder sig i centrum af galaksen M87, der er en enorm elliptisk galakse 53 millioner lysår borte.
Galaksen er kendetegnet ved en ekstremt stor plasma jet, der ses til højre for galaksens centrum i billedet.
NASAs røntgen-teleskop Chandra har været med til at tage billedet af det sorte hul.
Her ses M87 galaksen som det ser det.
1 / 2Det sorte hul befinder sig i centrum af galaksen M87, der er en enorm elliptisk galakse 53 millioner lysår borte.
Galaksen er kendetegnet ved en ekstremt stor plasma jet, der ses til højre for galaksens centrum i billedet.
1 / 2NASAs røntgen-teleskop Chandra har været med til at tage billedet af det sorte hul.
Her ses M87 galaksen som det ser det.
2 / 2Gigantisk sort hul i centrum af fjern galakseOprindeligt var planen, at Event Horizon Telescope først skulle forsøge at fange et billede af det sorte hul i Mælkevejen med navnet Saggitarius A*.
Men det første billede er altså af det supertunge sorte hul i centrum af vores nabogalakse M87, 53 millioner lysår fra Jorden.
Galaksen er enormt stor, og det sorte hul i dens centrum er meget større end det i centrum af Mælkevejen.
Det sorte hul i M87 anslås til at have en masse som fem milliarder gange Solen.
Fotoet er taget ved at kombinere information fra en lang række radioteleskoper rundt om på Jorden.
Teknikken, der bruges, kaldes very-long-baseline-interferometry og det er egentlig blot fine ord for at danne ét stort teleskop af mange små.
Se eller gense pressemødet her:FacebookTwitterKopier linkEmner:Videnskab|Harvard University|Youtube|Antarktis|Grønland




https://www.dr.dk/nyheder/politik/dansk-sygeplejeraad-til-valfartende-sygeplejersker-bliv-nu-i-danmark

PolitikDansk Sygeplejeråd til valfartende sygeplejersker: 'Bliv nu i Danmark'Tidligere anbefalede fagforeningen nyuddannede at rejse ud i verden.
Julie Stenbjerg er en af de danskere, der er rejst til Norge for at arbejde som sygeplejerske.
Hun er i Frederikstad Kommune.
- Her er flere sygeplejersker at sparre med og få gode råd fra, når man er på vagt, siger hun.
Af Peter Boier10.
apr.
2019 kl.
15.
30 | opdateret 02.
maj 2019 kl.
13.
38Bemærk: artiklen er mere end 30 dage gammelLæs opFor små ti år siden anbefalede Dansk Sygeplejeråd deres medlemmer, sygeplejerskerne at rejse ud i verden for at holde deres kompetencer ved lige.
Dengang var der arbejdsløshed blandt nyuddannede sygeplejersker på grund af finanskrisen, og man håbede, de ville komme tilbage igen.
Men de seneste ti år har situationen ændret sig.
I dag mangler vi sygeplejersker.
Begge statsministerkandidater vil uddanne og ansætte flere - og imens får omkring 500 danske sygeplejersker hvert år autorisation til at arbejde i Norge.
Læs også:Både Løkke og Frederiksen jagter 1.
000 sygeplejersker: Norge ansætter danske i stor stilOg det er en ærgerlig udvikling, mener Grete Christensen, der er formand for Dansk Sygeplejeråd.
- Jeg synes, det er uheldigt og problematisk, at danske sygeplejersker tager til andre lande for at arbejde.
Vi har jo brug for dem herhjemme.
(Gense, hvad Mette Frederiksen og Lars Løkke Rasmusse hver især for nyligt sagde om sygeplejerske-problemet i 21 Søndag-debatten)Grete Christensen ville ønske, at der blev taget et ordentligt kig på forholdene for de danske sygeplejersker i dag.
- Vi har markant mangel på sygeplejersker - og hører fra dem, at de er pressede på, at der er alt for meget arbejde til for få.
Der er simpelthen for få kolleger at dele arbejdsbyrden med, siger hun.
Et spørgsmål om løn - og mere tilNabolandet mod nord har længe tiltrukket danske sygeplejersker - og det er der en god grund til.
- Det handler rigtig meget om løn, forklarer Grete Christensen.
En af de danske sygeplejersker, der arbejder i Norge, som DR har været i kontakt med, fortæller, at han som nyuddannet sygeplejerske får 30.
000 norske kroner udbetalt om måneden efter skat.
Grethe Christensen, formand for Dansk Sygeplejeråd fra sidste års overenskomstforhandlinger.
Hun forklarer i dag, at vi i øjeblikket smider penge ud af vinduet ved at uddanne sygeplejersker uden at tænke på, hvordan vi fastholder dem i Danmark.
- Men udover lønnen betyder arbejdsvilkår også rigtig meget.
Dem, der tager til Norge, fortæller, at der er flere kolleger at dele arbejdet med - og det gør en kæmpe forskel, da de kan lave arbejde af en højere kvalitet.
Det samme siger Kjeld Møller Pedersen.
Han er professor i sundhedsøkonomi på Syddansk Universitet.
Han er ikke overrasket over, at danske sygeplejersker søger mod Norge.
- Der er jo spændende opgaver deroppe.
Men det er primært tre ting, der skal forbedres, hvis man vil fastholde dem i Danmark.
Det er udfordrende arbejdsopgaver og udviklingsmuligheder, et godt arbejdsmiljø og lønnen.
Han synes ikke, at 500 sygeplejersker er mange i det store billede.
- Men vi mangler desperat, så 500 ville da hjælpe rigtig meget.
Og i dag anbefaler Dansk Sygeplejeråd absolut ingen at rejse til andre lande.
- Vi har virkelig brug for alle de sygeplejersker, vi har i Danmark, siger Grete Christensen.
Rettet 2.
maj: I en tidligere version blev forskellen mellem en nyuddannet sygeplejerskes løn i hhv.
Danmark og Norge sammenlignet.
På grund af forskellige skatteforhold, ansættelsesforhold og bonusser i de to lande er det svært at sammenligne direkte.
Derfor har vi slettet den del.
FacebookTwitterKopier linkEmner:Kjeld Møller Pedersen (økonom)|Lars Løkke Rasmussen (politiker)|Sundhedspersonale|Dansk Sygeplejeråd|Norge




https://www.dr.dk/nyheder/politik/enhedslisten-politianmelder-venstre-folk-i-donationssag

PolitikEnhedslisten politianmelder Venstre-folk i donationssagVenstres Britt Bager og Marcus Knuth bliver politianmeldt af Enhedslisten efter sager om anonyme donationer.
Venstres politiske ordfører, Britt Bager, er en af dem, der nu er blevet politianmeldt i sagen om store anonym donationer.
10.
apr.
2019 kl.
14.
39Bemærk: artiklen er mere end 30 dage gammelLæs opEnhedslistens Nikolaj Villumsen og Eva Flyvholm politianmelder Venstres Britt Bager og Marcus Knuth efter sager om anonyme donationer over samlet 20.
000 kroner.
Det skriver Enhedslisten i en pressemeddelelse.
- Som politikere og som vælgere kan vi ikke være tjent med, at politikere og partier skjuler partistøtte for offentligheden.
- Det er simpelthen gift for demokratiet.
I dag kan vi læse, at to juraprofessorer har gransket loven om partistøtte, og deres konklusion er, at Marcus Knuth og Britt Bager direkte har brudt loven, ved at mørkelægge de beløb, de har modtaget, skriver Eva Flyvholm i pressemeddelelsen.
Læs også:V-profil fik hemmelig donation af Fritz SchurSagen handler om, hvorvidt det er tilladt at anonymisere politiske donorer, som kanaliserer penge til politikeres valgkampe ved hjælp af flere selskaber.
Professor: Loven er overtrådtDonationer over 20.
000 kroner skal offentliggøres, men ved at sprede donationerne ud over flere forskellige sager kan donorerne holdes anonyme.
Britt Bager (V) har modtaget 100.
000 kroner ved den seneste valgkamp fra fem forskellige selskaber, der er ejet af samme person.
Marcus Knuth har modtaget to anonyme donationer af hver omkring 20.
000 kroner.
Politiken har skrevet, at de begge er fra erhvervsmanden Fritz Schur.
- Det vil jeg mene er en klar omgåelse af lovens beløbsgrænse, sagde juraprofessor Morten Broberg fra Københavns Universitet til Politiken i onsdagens avis og fortsatte:- Når jeg bruger udtrykket "omgåelse" om den omtvistede praksis, ligger der heri, at jeg mener, at denne praksis indebærer en overtrædelse af loven.
/ritzau/FacebookTwitterKopier linkEmner:Britt Bager (politiker)|Eva Flyvholm (politiker)|Venstre|Enhedslisten|Kriminalitet




https://www.dr.dk/nyheder/regionale/nordjylland/skoleelever-legede-i-stoev-fra-asbest-men-maa-vente-paa-mulig

NordjyllandSkoleelever legede i støv fra asbest, men må vente på mulig godtgørelse: Svært at forstå, siger professorBåde Socialdemokratiet og Kræftens Bekæmpelse kræver handling.
Et billede fra arkivet: Indgangen til Dansk Eternit Fabrik tilbage i 70'erne.
Af Klaus Videbæk og Søren Nielsen10.
apr.
2019 kl.
15.
41 | opdateret 10.
apr.
2019 kl.
17.
58Bemærk: artiklen er mere end 30 dage gammelLæs opHvis man som barn legede på en skole nær den gamle eternitfabrik i Aalborg, har man syv gange så stor risiko for at udvikle lungehindekræft som alle andre.
Det viser forskning fra Aalborg Universitetshospital, som blev offentliggjort for nylig.
Spørgsmålet er nu om de af børnene, der senere i livet bliver, eller er blevet ramt af den sjældne, men alvorlige kræftform, skal have udbetalt en godtgørelse på linje med andre, der havde berøring med asbest fra fabrikken.
Hvad er lungehindekræft?
Lungehindekræft er en sjælden kræftsygdom, der i dag ikke kan kureres.
I Danmark skyldes sygdommen i langt de fleste tilfælde indånding af de kræftfremkaldende asbest-fibre.
Det tager typisk 40 år, fra du bliver udsat for asbest, til diagnosen lungehindekræft stilles.
Der er omkring 140 nye tilfælde om året i Danmark.
Kilder: sundhed.
dk og Kræftens BekæmpelseDet mener Kræftens Bekæmpelse og Socialdemokratiets sundhedsordfører Flemming Møller Mortensen, at de skal.
Men i et svar til Folketinget siger sundhedsminister Ellen Trane Nørby (V), at hun vil vente med at tage stilling i sagen, til man har lavet en nærmere kortlægning af omfanget.
Det undrer Øyvind Omland, der er professor på Arbejds- og Miljømedicinsk afdeling,som er en af forskerne bag undersøgelsen.
I hans øjne har man allerede de resultater, man skal bruge.
- Jeg har meget svært ved at forstå rimeligheden i svaret, siger han.
Støv blev spredt vidt og bredtDet var produktionen af tagplader på Dansk Eternitfabrik, der lå i Aalborg, der gjorde det belejligt at anvende asbest, som er brandhæmmende, men også - viste det sig senere - stærkt sundhedsskadeligt.
Asbest blev i perioden 1972 til 1986 gradvist forbudt i Danmark, og Dansk Eternit Fabrik holdt op med at bruge asbest i 1988.
Men inden da blev støvet fra fabrikken spredt vidt og bredt.
Det er tidligere elever fra de her fire skoler, som forskerne har brugt i undersøgelsen.
Det er tidligere elever fra de her fire skoler, som forskerne har brugt i undersøgelsen.
I forskningsprojektet fra Aalborg Universitetshospital har man fulgt i alt 12.
000 elever født mellem 1940 og 1970 på de fire skoler Alléskolen, Sønderbroskolen, Vejgaard Vestre Skole og Østermarken Skole, der ligger inden for 100 til 750 meter fra, hvor fabrikken lå.
Af de 12.
000 elever har 38 udviklet sygdommen malignt mesotheliom, som hos de fleste viser sig i form af lungehindekræft.
Overskuelig gruppe af sygeStørstedelen af de 38 har selv arbejdet på fabrikken eller haft familiemedlemmer, der har været der, og kan derfor få økonomisk erstatning fra Arbejdsmarkedets Erhvervssikring eller en særlig godtgørelse til pårørende.
Tilbage står en mindre og relativ overskuelig gruppe af personer, der alene har været udsat for asbest, fordi de boede og gik i skole i nærheden af eternitfabrikken.
Tove Michaelsen gik på Sønderbroskolen i Aalborg som barn.
Hør hende fortælle om det her:Der kendes ingen andre årsager til lungehindekræft i Danmark, og derfor vil man relativt nemt kunne regne sig frem til, hvor mange der på landsplan vil have ret til godtgørelse for lungehindekræft ud over dem, der allerede har fået, mener Øyvind Omland.
- Jeg mener, at der foreligger svar på alle de spørgsmål, der er rejst, siger han.
For langsomme til at reagereKræftens Bekæmpelse har lavet beregninger, der viser, at omkring 30 personer ekstra vil blive berettiget til kompensation, hvis man udvider den nuværende godtgørelse til pårørende på 170.
000 kroner til også at omfatte den resterende gruppe af syge.
Også her mener man, at der er tilstrækkelig med viden til at få gjort noget ved sagen, siger direktør Jesper Fisker.
- Alle, der får lungehindekræft, bør have en godtgørelse.
Det er bevist, at det skyldes asbest, og vi var for langsomme til at få asbest forbudt i Danmark, og derfor bærer vi et samfundsmæssigt ansvar for at give en godtgørelse til alle dem, der får lungehindekræft.
Bør vise at vi tage ansvarRegner man beløbene sammen vil det koste sundhedsvæsenet mellem fem og seks millioner kroner ekstra om året at udvide ordningen.
Udgiften vil dog falde med årene.
Sundhedsordfører Flemming Møller Mortensen (S) er i den sammenhæng ikke i tvivl om, hvad der vil være det rigtige at gøre.
- Der her er en gruppe af elever, der er bragt i en situation, fordi de har gået på en skole og som følge af det har fået en sygdom.
Det viser forskningsresultaterne klokkeklart, og det synes vi, at vi skal udvise både en respekt og et ansvar i forhold til, siger han.
Det har i dag ikke være muligt at få en kommentar fra sundhedsminister Ellen Trane Nørby (V).
FacebookTwitterKopier linkEmner:Flemming Møller Mortensen (politiker)|Socialdemokraterne|Aalborg|Kræftens Bekæmpelse|Sundhedsskadelige stoffer




https://www.dr.dk/nyheder/kultur/film/game-thrones-stjerne-blev-tvunget-paa-slankekur-og-til-traene-det-sker-ikke-kun

Film og serierGame of Thrones-stjerne blev tvunget på slankekur og til at træne: Det sker ikke kun for kvinderForskruede kropsidealer i Hollywood er også et problem for mandlige skuespillere.
Richard Madden fik sit store internationale gennembrud i rollen som Robb Stark i HBO-serien 'Game of Thrones'.
(© HBO Nordic)Af Henriette Stisen10.
apr.
2019 kl.
15.
02Bemærk: artiklen er mere end 30 dage gammelLæs op- Jeg har haft adskillige job, hvor jeg er blevet bedt om at tabe mig og begynde at træne.
Sådan siger den skotske skuespiller Richard Madden, der særligt er kendt fra hitserierne 'Game of Thrones' og 'Bodyguard', til britiske Vogue.
Dermed hejser den 32-årige Golden Globe-vinder et flag for, at det ikke kun er kvindelige skuespillere, der stadig kæmper med at skulle ligge under for særlige kropsidealer.
- Vi er med til at fremstille et meget urealistisk kropsideal, siger Richard Madden og uddyber:- Efter en periode med sparsom indtag af mad, træning to gange om dagen og absolut ingen kulhydrater for at være klar til de her scener, kigger mine skuespillerkolleger og jeg nogen gange på hinanden og siger: 'Vi understøtter jo bare det lort, som vi selv kæmper imod'.
Richard Madden vandt i år en Golden Globe for sin rolle i serien 'Bodyguard'.
Det 'lort' er kropsidealerne på skærmen, som hylder den tonede, trænede og til tider udsultede krop.
I interviewet fortæller Richard Madden også om oplevelsen af at blive nevet i sine deller og at få udleveret kostumer så kropsnære, at de føles som korsetter:- Det sker ikke kun for kvinder.
Det sker også for mænd hele tiden, understreger han.
For tyk til sin egen filmI 2012 fortalte skuespiller Jason Segel, særligt kendt for sin rolle som Marshall Eriksen i serien 'How I Met Your Mother, i tv-programmet 'Late Show with David Letterman', hvordan han blev bedt om at tabe knap 16 kilo til sin rolle i filmen 'The Five-Year Engagement'.
Ellers ville publikum ikke tro på, at Emily Blunt, som spillede hans forlovede, ville have lyst til at være sammen med ham, var argumentet.
Det var i øvrigt en film, som Jason Segel selv havde været med til at skrive.
Læs også:Game of Thrones-stjerne blev ramt af to hjerneblødninger: 'En del af min hjerne døde'Jason Segel sammen med skuespiller Emily Blunt under presseturen til filmen 'The Five Year Engagement': En film hvor Segel blev bedt om at tabe 16 kilo for at virke som en mere troværdig partner til en kvinde som Emily Blunt.
(Foto: Dave M.
Benett © 2012 Dave M.
Benett)FacebookTwitterKopier linkEmner:David Letterman (studievært)|Richard Madden (skuespiller)|Teater|Storbritannien




https://www.dr.dk/sporten/fodbold/kvindeligaen/broendby-skal-huse-aarets-kvindepokalfinale-vi-koerer-samme-setup-som-i

KvindeligaenBrøndby skal huse årets kvindepokalfinale: ’Vi kører samme setup som i Champions League’Årets pokalfinale mellem Brøndby IF og Fortuna Hjørring skal spilles på Brøndby Stadion, og arrangørerne drømmer om mange tilskuere.
Sidst Brøndby IF og Fortuna Hjørring mødtes i en pokalfinale var i 2016.
Her vandt Fortuna 3-1.
Af Andreas Kraul og Anne Hedegaard Petersen10.
apr.
2019 kl.
16.
59Bemærk: artiklen er mere end 30 dage gammelLæs opBrøndby håber på fest, farver og masser af tilskuere, når de to ubestridte tophold i dansk kvindefodbold mødes i årets pokalfinale lørdag den 18.
maj på Brøndby Stadion, og derfor er klubben klar med et større setup.
Brøndby IF og Fortuna Hjørring duellerer pt.
om guldet i 3F-ligaen, der afgøres ugen før pokalbraget, men det gør bestemt ikke pokalfinalen mindre vigtig.
For ét hold vil finalen handle om at få revanche for en tabt DM-titel, mens det andet hold med en sejr kan vinde The Double og dermed den anden titel på en uge.
Historikken, scenarierne og ikke mindst begge holds suveræne vej til finalen antyder, at der er mere end pokalguld på spil.
Derfor har de forsvarende pokalmestre fra Brøndby allerede sat initiativer i gang, mens flere er på tegnebrættet, fortæller Kvindeformand i Brøndby IF Jan Borre.
Læs også:VIDEO Brøndby og Fortuna skulle kæmpe hårdt for pokal-sejreFortunas vej til pokalfinalenAalborg Freja-Fortuna: 0-8Kjellerup-Fortuna: 0-7Sundby BK-Fortuna: 0-5VSK Aarhus-Fortuna: 0-4- Ved de store kampe træder flere mennesker i karakter, fordi der er mange faktorer, som skal spille.
Vi kører samme setup, som vi gjorde ved vores Champions League-kampe mod Lillestrøm og Juventus i efteråret.
- Vi skal ud til alle vores samarbejdsklubber og folkeskoler i området og give dem lyst til at komme og få en god oplevelse.
Derudover skal vi samarbejde med DBU om at få det bedst og længst muligt ud.
Er realistiske omkring tilskuertalletAlt sammen tyder altså på, at samtlige involverede får en fest, når pokalfinalen fløjtes i gang.
Værterne sætter mange kræfter ind for at sikre en god dag, men selv om der er gratis adgang til kampen, forholder de sig behersket optimistiske til det forventede antal tilskuere.
Brøndbys vej til pokalfinalenHerlufsholm-Brøndby: 0-7BK Fix-Brøndby: 0-12Odense Q-Brøndby: 1-5Kolding Q-Brøndby: 3-1- Vores målsætning ligger på et par tusinde.
Vi ved godt, at det er lavt sat, men vi er nødt til at være realistiske, fordi de to mandskaber har mødt hinanden weekenden før i det, der vel nok bliver en direkte kamp om guldet i 3F-ligaen, siger Jan Borre.
I efteråret satte netop Brøndby dansk rekord for flest tilskuere til en kvindekamp, da 8531 mødte op for at se de blå/gule sende Juventus ud af Champions League.
En stor succes for dansk kvindefodbold, men til pokalfinalen er klubben påpasselig med at sætte målet for tilskuerantallet for højt.
- Jeg ville ønske, at vi kunne samle over 8000 tusinde igen.
Hvis det skal lykkes, skal alt spille.
Jeg håber inderligt, at vi kan samle mellem 3000 og 5000 tusinde på stadion, siger kvindeformanden.
Fortuna Hjørring stod tilbage som vindere, sidst de to hold mødtes i pokalfinalen.
De vandt 3-1 på hjemmebane.
Vil leve videre på bølgen fra udlandetOmstændighederne for at opnå et højt tilskuertal lever ellers i bedste velgående.
De seneste måneder har kvindefodbolden i Europa slået flere tilskuerrekorder.
I marts overværede over 60.
000 opgøret mellem Atletico Madrid og FC Barcelona i den spanske liga, mens 39.
000 så på, da Juventus og Fiorentina mødtes i Serie A, og det håber Brøndby på at kunne bruge til pokalfinalen.
Pokalvindere 2018: Brøndby IF (Kolding Q)2017: Brøndby IF (Varde IF)2016: Fortuna Hjørring (Brøndby IF)2015: Brøndby IF (Fortuna Hjørring)2014: Brøndby IF (OB)2013: Brøndby IF (Fortuna Hjørring)2012: Brøndby IF (BK Skjold)- Det er meget imponerende, hvad vi ser i udlandet lige nu.
Jeg vil gøre alt for, at vi kan ride videre på bølgen med de rigtig mange tilskuere til kvindekampe, siger Jan Borre.
Læs også:Kvindefodbold skal spilles på bedre stadioner: Ingen gider se en kamp på bane 27 en kold novemberdagMen det er ikke kun statistikken fra kvindefodbolden i udlandet, der kan gavne opmærksomheden omkring pokalfinalen mellem Brøndby og Fortuna.
Om fredagen spiller Brøndbys herrehold pokalfinale mod FC Midtjylland i Parken, og formanden for kvinderne håber at kunne trække flere af mændenes fans en tur på stadion lørdag.
- Det kunne være fedt, hvis tilskuerne kommer til begge kampe, og det vil vi arbejde for.
Vi er ikke gået i gang med noget konkret samarbejde på tværs, men det håber jeg på, at vi kommer til, siger Jan Borre.
Pokalfinalen mellem Brøndby IF og Fortuna Hjørring spilles lørdag den 18.
maj klokken 17 på Brøndby Stadion.
Vi sender hele herligheden på DR3.
FacebookTwitterKopier link




https://www.dr.dk/nyheder/indland/mens-alle-andre-faar-forbud-maa-statsansatte-ryge-videre-i-arbejdstiden-flovt-og

IndlandMens alle andre får forbud, må statsansatte ryge videre i arbejdstiden: 'Flovt og fodslæbende'Staten får kritik for at halte efter med rygeforbud for de ansatte.
Mens de ansatte i kommuner og regioner i stor stil får forbud mod at ryge i arbejdstiden, så er der intet på vej i staten.
Af Theis Lange Olsen10.
apr.
2019 kl.
14.
57Bemærk: artiklen er mere end 30 dage gammelLæs opMens flere og flere kommuner - og nu også regionerne - indfører rygeforbud i arbejdstiden, kan de fleste ansatte i staten foreløbig pulse videre.
Der er nemlig ikke indført nogen form for overordnede restriktioner over for rygere på de statslige arbejdspladser i Danmark, hvor 180.
000 til daglig arbejder.
Det er ene og alene op til den enkelte statslige institution at formulere sin egen rygepolitik.
Læs også:Marian røg 20 smøger om dagen – et forbud på jobbet fik hende til at stoppeOg det er decideret flovt og fodslæbende, mener Charlotta Pisinger, der er professor i tobaksforebyggelse ved Københavns Universitet.
- Det er trist, at staten ikke er et forbillede og går forrest med at indføre røgfri arbejdstid.
Vi ved, hvor stor betydning det har, at staten tager førertrøjen på.
RYGNING DRÆBER13.
600 danskere dør hvert år af rygning.
Til sammenligning dør knap 200 mennesker hvert år som følge af trafikulykker.
Rygning øger risikoen for mere end 15 forskellige kræftformer og er samtidig skyld i mange andre sygdomme.
Mens 21,1 procent af befolkningen røg i 2016, var andelen sidste år steget til 23,1 procent.
Regeringen har en ambition om en røgfri generation i 2030.
- Men nu kommer det i stedet nedefra.
Det er græsrødderne, der reagerer i form af kommuner, skoler, private virksomheder og nu regionerne, siger Charlotta Pisinger.
Kræftens Bekæmpelse: Hank opHun mener, at et kommende rygeforbud i regionerne for 140.
000 ansatte er endnu et skridt på vejen til, at rygning ikke længere anses som en social norm på arbejdspladsen.
- Tre ud af fire rygere vil gerne stoppe, men når du er på en arbejdsplads, hvor venner og kolleger spørger, om du ikke skal med ud at ryge, så er det sværere at holde sig røgfri.
Mange rygere har glæde af, at rygeregler indføres, siger Charlotta Pisinger.
Hun får opbakning i sin kritik af statens manglende rygeforbud af Kræftens Bekæmpelse.
Her mener direktør Jesper Fisker, at det ville klæde staten at indføre et overordnet rygeforbud så hurtigt som muligt.
- Det ville være passende og også på tide, at staten hanker op og går foran med et godt eksempel, siger han.
Der er allerede rygeforbud i op mod hver fjerde kommune, og det har påviseligt haft en effekt, fordi det medvirker til at skubbe rygerne hen mod et rygestop.
Charlotta Pisinger sammenligner udviklingen mod flere rygeforbud på arbejdspladserne med den alkoholkultur, der blev gjort op med for snart mange år siden.
- Vi indførte regler om, at det ikke længere var i orden at drikke en morgenbajer og en frokostbajer på arbejde.
Der var stærk modstand mod det i starten, men det ændrede sig ganske langsomt og folk begyndte at drikke mindre, siger forskeren.
Minister: Arbejdsgiver har ansvarTrods kritikken står sundhedsminister Ellen Trane Nørby (V) fast på, at det skal være op til den enkelte arbejdsplads at formulere rygereglerne.
- Jeg ved, at der er en række statslige arbejdspladser, der allerede er røgfri.
Hvis jeg kigger på Sundhedsministeriet og styrelserne under ministeriet, så traf vi beslutning om røgfri miljøer, da jeg tiltrådte som minister.
- Derfor påhviler der et arbejdsgiveransvar, hvad enten man er kommunal, regional, privat eller statslig arbejdsgiver.
De skal tage dialogen med medarbejderne i forhold til at sikre klarere røgfrit arbejdsmiljø for alle medarbejdere, siger hun.
Men hvorfor ikke bare indføre et overordnet forbud mod al rygning i arbejdstiden for alle statsansatte?
- Jeg tror, det er vigtigt, at man tager dialogen, også med medarbejderudvalgene.
Det har kommunerne også gjort, og det lægger regionerne også op til.
Det er jo heller ikke sådan, at Kommunernes Landsforening har en politik om, hvordan det skal se ud i samtlige kommuner.
- Det er en politik, der er forankret på den enkelte arbejdsplads.
Det, tror jeg, er enormt vigtigt for, at det her ikke bare bliver noget, der trækkes ned over hovedet på folk.
Men er vi ikke der nu, hvor det eneste, der virkelig kan rykke noget i forhold til at få folk til at stoppe med at ryge, er et overordnet rygeforbud?
- Jeg tror, at man må sige, at den rygelovgivning, vi har i Danmark, er stram og er gennemført, mens Venstre sad med regeringsmagten sidst.
Når vi taler arbejdspladser, så er det altså vigtigt, at man også tager dialogen med medarbejderne.
Så får de også den tilstrækkelige hjælp til at komme ud af deres rygeafhængighed, siger Ellen Trane Nørby.
Danske Regioners bestyrelse meldte forleden ud, at prisen på en pakke cigaretter bør hæves fra 40 til 80 kroner.
Mens flere partier har sagt klart, hvad de mener, at prisen skal være i fremtiden, er det stadig uklart, hvor den samlede regering står.
- Man kan jo se, at der er variationer på, hvad de tre regeringspartier mener, og det tror jeg ikke er nogen hemmelighed for nogen.
Regeringen og regeringens ministre skal tegne fællesmængden.
Men hvad synes du som landets sundhedsminister?
- Jeg tegner regeringens politik, og det er ikke nogen hemmelighed for nogen, at der er forskel på, hvad de tre regeringspartier mener om den her sag.
Venstres ordfører sagde den anden dag, at Venstre ønsker en betydelig prisstigning på cigaretter, siger Ellen Trane Nørby.
FacebookTwitterKopier linkEmner:Ellen Trane Nørby (politiker)|Rygning|Venstre|Arbejdspladser|Kræftens Bekæmpelse




https://www.dr.dk/nyheder/regionale/oestjylland/laerke-lund-gaar-mod-tandlaegens-anbefaling-nova-paa-seks-maaneder

ØstjyllandLærke Lund går mod tandlægens anbefaling: Nova på seks måneder skal ikke bruge fluortandpastaFlere forældre fravælger i stigende grad fluorid, når børnene skal have børstet tænder.
Lærke Lund har bloggen laerkelund.
dk og er pædagogmedhjælper i Randlevskolens børnehave.
Nova er fra 13.
september 2018.
(© (c) privatfoto)Af Tina Vestergaard Andersen og Sarah Friis Elkjær10.
apr.
2019 kl.
14.
19Bemærk: artiklen er mere end 30 dage gammelLæs opNår Nova på seks måneder lige om lidt begynder et langt liv med tandbørsten, bliver tandpastaen på børsten hundrede procent fri for det, som vi i folkemunde kalder for fluor.
Novas mor er 26-årige Lærke Lund fra Amstrup syd for Odder, og hun har alternativerne parat.
- Det bliver enten min hjemmelavede tandpasta af kokosolie, æterisk mynteolie og natron, eller jeg vil bruge økologisk tandpasta uden fluor, forklarer hun.
Fluor i tandpasta hedder egentlig fluorid, da det er i en kemisk forbindelse med et metal.
Lærke Lund er overbevist om, at tandpasta med fluorid er giftigt for kroppen.
© ScanpixHvad siger tandlægen om fluortandpasta?
Brug fluortandpasta, da fluor i tandpasta hæmmer udviklingen af caries.
Mængden af fluor i din tandpasta fremgår af indholdsfortegnelsen (ppm F).
Voksne bør børste tænder med 1.
450-1.
500 ppm fluortandpasta.
Brug en cm tandpasta hver gang.
Mange natur- og økotandpastaer indeholder ikke fluor og kan derfor ikke anbefales.
Kilde: TandlægeforeningenDen holdning deler flere østjyske forældre, og den tendens bekymrer børnetandlægerne i Syddjurs Kommune og Aarhus Kommune.
De møder flere forældre, som i stigende grad fravælger fluorid, når børnene skal have børstet tænder.
Det fortæller netværksleder i tandplejen på Møllevangsskolen i Aarhus Gunilla Mejlhede Thomsen.
- De seneste par år er der kommet flere yngre familier, som ikke bruger fluorid, når de børster tænder på deres børn.
De bruger andre produkter og produkter, som vi ikke kender i tandplejen, siger hun.
Stoler på egen dømmekraftHun giver Lærke Lund og de andre skeptiske forældre ret i, at fluorid er giftigt, men mængden i tandpasta er så lav, at det er ufarligt, påpeger Gunilla Mejlhede Thomsen.
- I små mængder er det ikke giftigt.
Det er der forsket rigtig, rigtig meget i, men det er en tro, som forældrene har, at det er bedre for dem, at undgå fluoridtandpasta, siger hun.
Det er netop troen på egen dømmekraft, Lærke Lund lægger vægt på, når hun træffer det fluoridfrie valg for sin datter.
Hun har selv undgået tandpasta med fluorid i otte år og har ikke haft problemer med tænderne, så forskning og viden på området er for hende et supplement.
- Selvfølgelig er det godt at lytte til videnskaben på nogle områder, men i sidste ende synes jeg, at man også skal lytte til sig selv og sin egen intuition om, hvad der er det rigtige for én selv, mener hun.
Fagkundskaben har dog svært ved at lade forældrene følge intuition og tro med fluorid i tandpasta.
Fluorid er nemlig det område indenfor tandlægevidenskab, der er forsket allermest i, og med de mest entydige resultater, der viser, at fluorid i tandpasta er den ultimative beskyttelse mod huller i tænderne.
Derfor kan fluorid-fri tandpasta ende med at blive et problem for børnene, forklarer ph.
d.
og tandlæge ved tandlægeskolen i Aarhus Line Staun Larsen.
- Hvis børn ikke får børstet med fluortandpasta, vil de have væsentlig større risiko for flere huller i tænderne.
Det vil sige, at de på sigt skal have flere fyldninger, og at de har større tandlægearbejde i vente, siger hun.
Kommer ikke til at følge anbefalingLærke Lund er ikke bekymret for huller i Novas tænder.
Det sikrer familiens Lunds livsstil uden sukker og med grundig tandbørstning.
- Jeg ser det ikke som en realitet for os.
Jeg har ikke selv kæmpet med huller i tænderne, så jeg tror slet ikke, at det vil ske for os og mit barn.
Det er også på grund af den måde, som hun spiser på, den måde vi lever på, og den måde vi børster tænder på.
Når tandlægerne i børne- og ungetandplejen i Aarhus møder den indstilling, opfordrer de på det kraftigste forældrene til at børste børnenes bisser med fluortandpasta, siger Gunilla Mejlhede Thomsen.
- Vi går til det på den måde, at vi til stadighed vil anbefale, at de ændrer deres holdning.
Vi prøver at holdningspåvirke dem til at købe fluoridtandpasta, siger hun.
Det er dog en anbefaling, som Lærke Lund ikke kommer til at følge.
- Jeg vil ikke følge tandlægens råd, fordi jeg ved, at man også kan børste uden fluor.
Det gælder bare om at få børstet og skyllet bedre, så der ikke er nogle bakterier, der kan lave de her huller.
Eneste vigtige stof i tandpasta er fluoridIfølge afdelingstandlæge i Aarhus Tandpleje Birthe Krabbe kan man godt undgå huller i tænderne, hvis man spiser totalt sukkerfrit.
Men det er ikke kun sukker i slik og sodavand, der kan lave huller, men også eksempelvis honning, frugtsukker og stivelse fra mad som rosiner, tørrede frugter og brød.
- Jeg har stor respekt for de forældre, der træffer et valg, men det er et ærgerligt valg.
Alle former for tandpasta, der ikke indeholder fluorid, er spild af penge.
Den eneste grund til at bruge tandpasta er at få fluorid med ind i munden, siger hun.
))FacebookTwitterKopier linkEmner:Tandpleje|Skønheds- og sundhedsprodukter|Aarhus|Jylland|Tandlægeskolen




https://www.dr.dk/nyheder/regionale/fyn/kommune-vil-ghetto-til-livs-nej-tak-til-boligansoegere-uden-job-eller

Regeringens ghettoudspilSe temaFynKommune vil ghetto til livs: Nej tak til boligansøgere uden job eller uddannelseOdense Kommune er lige nu i gang med at renovere boliger i Korsløkkeparken for halvanden milliard kroner.
Odense Kommune er i øjeblikket ved at renovere Korsløkkeparken for omkring halvanden milliard kroner.
Af Anne Mette Dam Thrane, Charlotte Flyvbjerg og Henrik Mikaelsen10.
apr.
2019 kl.
16.
45Bemærk: artiklen er mere end 30 dage gammelLæs opEr du ikke i job eller i gang med en uddannelse, så bliver det et nej til en lejlighed i Korsløkkeparken.
Odense Kommune sætter nu alle kræfter ind for at få boligområdet af regeringens ghettoliste.
Hvis det skal lykkes, skal flere af områdets beboere være i job eller uddannelse.
Derfor vil nye boligsøgende fremadrettet få et klokkeklart afslag på en lejlighed, hvis de er på offentlig forsørgelse.
Der er brug for en opbremsning, hvis ikke Korsløkkeparken skal ende som en "hård ghetto", mener Beskæftigelses- og Socialrådmand, Brian Dybro (SF).
Han peger på, at hvis ikke Odense Kommune formår at få Korsløkkeparken af ghettolisten inden december 2021, risikerer man, at op mod 60 procent af de almene boliger i området skal omdannes til ungdomsboliger, ældreboliger eller ejerboliger eller i værste fald rives ned.
- Boligblokkene er lige blevet renoveret for over halvanden milliard kroner, og det vil være fuldstændig tåbeligt, hvis vi bliver nødt til at rive dem ned, siger Beskæftigelses- og Socialrådmand, Brian Dybro (SF).
Folk på kontanthjælp har vel også en ret til at bo i området.
Ann Sofie Larsen, beboer KorsløkkeparkenMedlem af Beskæftigelses- og Socialudvlaget Reza Javid (EL) mener ikke, det er den rigtige vej at gå at give afslag på boliger til folk udenfor arbejdsmarkedet.
Han mener, at kommunen i stedet skal gøre noget mere for at få beboerne i arbejde og på den måde få Korsløkkeparken af ghettolisten.
- Vi har allerede nogle beskæftigelsesindsatser i Korsløkkeparken, og hvis vi intensiverer dem rigtig meget, så vil vi nedbringe antallet af mennesker uden for arbejdsmarkedet i området, siger han.
Uretfærdigt eller en god beslutning?
Ann Sofie Larsen, der i dag bor i Korsløkkeparken, synes den nye linje er uretfærdig.
- Folk på kontanthjælp har vel også en ret til at bo i området, siger hun.
Men Kemal Valeconja, der også er beboer, synes politikerne gør det rigtige.
- Jeg synes, det er en god idé, så vi får fjernet alt det ghetto, og så kan folk komme i gang, siger han.
Direktør i Fyns Amennyttige Boligselskab, Jakob Michaelsen byder tiltaget velkommen og håber, det får Korsløkkeparken af ghettolisten.
- Hele formålet er at sikre, at Korsløkkeparken kommer af den ghettoliste, den er på nu, og at vi derigennem får skabt en bedre beboersammensætning, siger han.
Kun en god løsning på den korte baneGunvor Christensen, der er chefanalytiker i Vive - Det Nationale Forsknings- og Analysecenter for Velfærd, synes, at det giver god mening, at man laver en sortering af boligansøgerne, men løsningen bliver for kortsigtet.
- Dét, man kan se, er, at det på mange måder bliver en kortslutning af den efterhånden langsigtede investering, der har været i mange af de her udsatte boligområder i forhold til at løfte de mennesker, der bor i området, siger hun.
Det har stor betydning at have en beskæftigelsesindsats for de udsatte beboere, og hvis man rykker folk væk fra ghettoområderne, som har behov for hjælp til at komme i beskæftigelse, risikerer man, at man taber dem.
- Vi skal bare huske på, at når man ekskluderer folk fra de her områder, så skal de ud at bo et andet sted.
Hvis de kommer ud at bo i nogle afdelinger, hvor der ikke er den slags indsatser, så er min bekymring, at de både er ude af sind og ude af øje, siger Gunvor Christensen.
FacebookTwitterKopier link




https://www.dr.dk/nyheder/politik/stresspanel-skaer-ned-pa-jeres-billeder-af-legende-born

PolitikStresspanel: Skær ned på jeres billeder af legende børnDet har taget overhånd med fotodokumentation af børn, lyder det fra regeringens stresspanel.
Skru ned for den evige jagt efter billeder af børn, lyder en af anbefalingerne fra regeringens stresspanel.
(Arkivfoto).
10.
apr.
2019 kl.
12.
52Bemærk: artiklen er mere end 30 dage gammelLæs opBørn skal have lov til at lege i fred, uden at der bliver taget billeder af dem.
Sådan lyder det i en af anbefalingerne fra regeringens stresspanel, der i dag fremlægger 12 anbefalinger som vejen til mindre stress.
Fem af panelets anbefalinger er tidligere offentliggjort.
Det handler blandt andet om, at man skrotter Forældreintra, så forældrene ikke får stress over ulæste beskeder fra skolen.
Desuden har panelet været ude med en opfordring om, at det offentlige kun sender e-mails til borgerne på bestemte tidspunkter.
Men skal man forebygge og reducere stress, handler det ifølge panelet også om at gøre op med den omsiggribende tendens til, at alt skal fotodokumenteres.
- Børn har ret til at lege og færdes i fred i institutioner og i det offentlige rum uden andres konstante fotodokumentation af, hvad de laver, skriver stresspanelet.
Det kan eksempelvis være personale i institutioner eller på skoler, der i den bedste mening tager billeder, som lægges på digitale platforme eller sendes til forældrene.
Men det stjæler tid fra kerneopgaverne og kan skabe unødig stress og bekymring, mener panelet.
- De mange delte fotos kan let bringe forældrene, der kigger, i en tilstand af bekymring over barnets tilstand.
Ser barnet glad eller ked ud af det.
Og hvorfor er barnet ikke med på flere billeder?
Læs også:Syv spørgsmål til regeringens stresspanel: 'Det er velkendt, at Forældreintra stresser'Børn skal ikke 'trackes'Forældrene skal også blive bedre til at acceptere, at de ikke altid ved, hvor barnet er.
- Børn skal ikke "trackes", selv om det kan virke fristende og "omsorgsfuldt".
Børn har også ret til ikke at være overvåget af forældre gennem diverse tracking-apps, skriver stresspanelet.
Andre anbefalinger går på, at der skal skabes lovgivning om børns trivsel i institutioner.
Panelet opfordrer også til, at kommunerne bliver bedre til at samarbejde med praktiserende læger om at forebygge og spotte stress hos borgere.
Stresspanelet blev nedsat sidste sommer med det formål at komme med forslag til regeringen om, hvordan man kan begrænse stress.
Hver fjerde dansker angiver i den seneste sundhedsprofil, at de lider af et højt stressniveau.
Det er ikke alle anbefalinger, der har fået tilslutning fra regeringen.
Undervisningsminister Merete Riisager (LA) har eksempelvis udtalt, at hun ikke mener, det er vejen frem at afskaffe den digitale kommunikation mellem skole og forældre.
Sundhedsminister Ellen Trane Nørby (V) kvitterer for panelets arbejde.
- I anbefalingerne er der flere indspark til tidlig forebyggelse af stress, som er oplagte at tage med i vores løbende arbejde på området, siger hun i en kommentar.
Hvilken en af de 12 anbefalinger synes du er den vigtigste?
Stem nedenfor.
Obs på mobilen kan det være nødvendigt at vende mobilen om.
/ritzau/FacebookTwitterKopier linkEmner:Liberal Alliance|Merete Riisager (politiker)|Sygdomme og lidelser|Venstre|Ellen Trane Nørby (politiker)




https://www.dr.dk/nyheder/indland/facebook-smider-den-alternative-netavis-24nyt-paa-porten

IndlandFacebook smider den alternative netavis 24nyt på porten24nyt har i dag fået lukket deres side på Facebook.
Højst usædvanligt, siger ekspert.
- Mig bekendt er det først gang, at Facebook lukker et dansk medies facebookside, siger ekspert i sociale medier.
Af Anne Skjerning, Frederik Hugo Ledegaard og Mathias Bay Lynggaard10.
apr.
2019 kl.
12.
42 | opdateret 11.
apr.
2019 kl.
12.
16Bemærk: artiklen er mere end 30 dage gammelLæs opDen alternative netavis 24nyt har blæst til kamp mod den etablerede presse og vil bekæmpe ”venstreorienterede nyheder”.
På to år har mediet fået et betydeligt gennemslag på Facebook, hvor folk i stor stil liker og kommenterer deres opslag.
Men nu er det slut.
Facebook har lukket mediets side.
Det bekræfter både Facebook og 24nyt over for DR Nyheder.
Mediets side er heller ikke længere at finde på det sociale medie.
Ekspert i sociale medier Johan Farkas kalder Facebooks beslutning for ekstraordinær.
- Det er højst usædvanligt, at Facebook smider et dansk medie af platformen, siger Johan Farkas, ekspert i digital manipulation på Malmø Universitet:- Mig bekendt er det først gang, at Facebook lukker et dansk medies facebookside.
Lukket efter undersøgelseFor en uge siden kontaktede DR Facebook og forelagde dem en række fakta og spørgsmål vedrørende 24nyts ageren på deres platform.
Siden gik det sociale medie i gang med at undersøge 24nyt.
Facebook siger til DR, at de har lukket 24nyts facebookside på grund af “ikke-autentisk og vildledende adfærd".
Facebook har indtil videre ikke uddybet, hvad det konkret betyder.
Oversat betyder det med al sandsynlighed, at Facebook lukker 24nyt, fordi de har pumpet sig kunstigt store ved at købe likes, vurderer Johan Farkas, som forsker i sociale medier på Malmø Universitet.
FAKTA: Om mediet 24nyt24nyt er et alternativt netmedie, som er opstartet i 2017.
Stifter af 24nyt er journalist og tidligere Cavlingvinder, Jeppe Juhl, som også er kandidat til folketinget for Nye Borgerlige.
Jeppe Juhl sagde farvel til 24nyt i sidste uge, efter Berlingske skrev en artikel om faktaproblemer hos mediet.
Den ansvarshavende chefredaktør hedder André Rossmann.
24nyt oplyser, at de ikke er noget selskab, men drives af private ildsjæle.
Mediet er finansieret af annonceindtægter og donationer.
24nyt er ikke tilmeldt Pressenævnet.
24nyt er inspireret af den amerikanske nyhedskanal Fox News og det amerikanske medie Breitbart, som begge anses for at være højreorienteret og konservativt.
To år gammel netavis24nyt blev stiftet i starten af 2017 med amerikanske medier som Breitbart og Fox News som forbilleder.
Netavisen har haft en voksende skare af brugere på Facebook, der flittigt deler og kommenterer mediets indhold.
I løbet af det sidste år er 24nyt nået op på 295.
000 likes, reaktioner, delinger og kommentarer på Facebook.
Det har DR fundet frem på baggrund af data fra Facebook.
Dermed har det relativt unge mediet fået flere interaktioner end dagbladet Børsen, og det nærmer sig aviserne Information og Kristeligt Dagblads niveau.
- Deres indhold skaber rigtig mange interaktioner.
De er oppe og konkurrere med nogle relativt store og anerkendte medier, siger ekspert i politisk kommunikation på Aarhus Universitet Robert Ormrod.
24nyt: Facebook-censurNetavisen skriver på deres hjemmeside, at den har fået besked fra Facebook om, at nedlukningen skyldes, at den "ikke overholder Facebooks politik".
Samtidig udlægger den alternative netavis nedlukningen som censur.
- Det er kendt, at især indvandrerkritiske personer og medier udsættes for Facebooks censur, lyder kommentaren fra mediet i en artikel.
Der eksempler på både misvisende overskrifter og vinkler, mangelfuld dokumentation, fordrejede fakta samt kommentarer forklædt som almindelige artikler.
Morten Skovsgaard, professor i journalistik på Syddansk Universitet.
Netavisen linker også til en ny side på Facebook, som allerede er oprettet under samme navn.
Eksperter: Misvisende journalistikMen selvom 24nyt har formået at engagere et voksende publikum, rejser flere eksperter kritik af deres journalistiske indhold.
- Der eksempler på både misvisende overskrifter og vinkler, mangelfuld dokumentation, fordrejede fakta samt kommentarer forklædt som almindelige artikler, siger Morten Skovsgaard, professor i journalistik på Syddansk Universitet.
Han har gennemgået 11 artikler fra 24nyt, som DR har forelagt for ham.
Og på den baggrund vurderer han, at 24nyts journalistik kan vildlede læserne.
Det samme siger Eva Mayerhöffer, adjunkt ved RUC og forsker i alternative medier.
- Alle rubrikker er vinklet lige til grænsen, og nogle gange er de simpelthen ikke underbygget af kilder eller dokumentation.
“1 ud af 3 jihadister ventes at begå terror”Morten Skovsgaard fra Syddansk Universitet nævner et eksempel med en overskrift, hvor der står, at “1 ud af 3 jihadister ventes at begå terror”.
Men i virkeligheden siger eksperten i artiklen, at det er 1 ud af 9 IS-krigere, man kan forvente bliver indblandet i en form for terror.
Derudover refereres en svensk undersøgelse, der siger, at 1 ud af 3 hjemvendte syrienskrigere har været en indblandet i kriminalitet, men ikke terror, forklarer Morten Skovsgaard fra Syddansk Universitet.
- Så der er ikke nogen dækning for den overskrift.
Det vil sige, at overskriften bliver vildledende, siger han og uddyber:- Der er rigtig mange, der ser artikler på Facebook, som mere eller mindre kun ser overskriften.
Det kræver en afkodning af artikler for at se, at der ikke er dokumentation for den overskrift.
En lignende vurdering af den samme rubrik har Robert Ormrod fra Aarhus Universitet.
- Det er decideret faktuelt forkert, siger han.
Efter DR har stillet spørgsmål til 24nyt om den konkrete artikel, har de ændret rubrikken fra “1 ud af 3 jihadister ventes at begå terror,” til “1 ud af 3 jihadister ventes at begå kriminalitet.
”Stifter af 24nyt er journalist og tidligere Cavlingvinder Jeppe Juhl, som også er kandidat til folketinget for Nye Borgerlige.
Jeppe Juhl sagde farvel til 24nyt i sidste uge, efter Berlingske skrev en artikel om faktaproblemer hos mediet.
24nyt har klare holdninger24nyt oplyser, at de er et holdningsbaseret medie.
På deres hjemmeside er en liste, hvor der står, at de blandt andet er imod “ åbne EU-grænser og muslimsk masseindvandring,” “islamisering af det danske samfund,” og “politisk korrekthed.
”Til gengæld er 24nyt tilhængere af f.
eks.
“øget dansk bidrag til NATO,” “hård kurs på udlændingeområdet” og “et frivilligt økonomisk samarbejde mellem Europas nationalstater”.
Men selvom 24nyt deklarerer deres politiske ståsted tydeligt på deres hjemmeside, er det svært at gennemskue for brugerne, som primært ser journalistikken på Facebook, ifølge Eva Mayerhöffer fra Roskilde Universitet.
- Hele strategien er, at man som bruger får en oplevelse af 24nyt som en nyhedsavis.
De fleste ser det bare på Facebook, og så betyder det ikke noget, at 24nyt indrømmer, at de er meget politiske på deres hjemmeside, siger hun.
Samme vurdering har Morten Skovsgaard fra Syddansk Universitet.
- Selvom de toner rent flag omkring deres politiske mission, så vil mange læsere, der ser artiklerne på Facebook, ikke nødvendigvis have det med i betragtning, siger Morten Skovsgaard.
Ifølge ham viser forskning, at folk ikke husker mediet bag en artikel lige så godt, når de ser artiklen på de sociale medier, som når de går direkte ind på mediernes hjemmesider.
24nyt: Ikke ressourcer til at dokumentere24nyt har takket nej til at stille op til interview.
Men de oplyser til DR, at de ikke kender årsagen til, at de nu er blevet smidt af Facebook.
Den ansvarshavende redaktør, André Rossmann, skriver også i en mail, at de ikke har mulighed for at bruge mange timer og de knappe ressourcer, de råder over, for at dokumentere påstandene i de artikler, som møder kritik fra eksperterne.
André Rossmann oplyser samtidig, at “vi altid er villige til at tage imod kritik og rette evt.
fejl.
”Eksperter: Sandsynligvis har 24nyt købt likesUdover eksperternes kritik af misinformation, har DR også forelagt et andet kritikpunkt for Facebook.
Det handler om en mistanke om, at mediet har købt sig til likes på deres Facebookside.
Mediet havde nemlig opbygget en følgerskare på lidt over 34.
000 personer, før de blev lukket ned af Facebook i dag.
Alt tyder på her, at man har været ude og købe likes.
Johan Farkas, forsker i digital manipulation på Malmø Universitet.
Omkring halvdelen af alle de likes - 18.
100 styk - fik mediet på én dag.
Nemlig den 27.
juli 2017.
Det viser en kortlægning fra DR.
Og det får flere eksperter til at vurdere, at 24nyt har købt sig til likes.
- Det er meget sandsynligt, at det er købte likes.
Det er en lidt for stor stigning til, at det kan være naturligt, siger Robert Ormrod fra Aarhus Universitet.
Han bakkes op af Johan Farkas, som forsker i digital manipulation på Malmøs Universitet.
- Alt tyder på her, at man har været ude og købe likes.
At så mange danskere skulle være gået ind på én dag og like den her side, det er meget usandsynligt.
Der er noget her, der ikke er som det skal være, siger Johan Farkas.
Men 24nyt afviser blankt, at de skulle have betalt for likes.
Hør mere i P1 OrienteringDu kan høre P1 Orientering kl.
16:05 eller forskudt her.
- Vi ved ikke, hvorfor der kom så mange likes på siden den dag.
Vi har aldrig betalt for likes på siden.
Vi har ingen interesse i at betale for, at folk liker vores Facebook-side, skriver André Rossmann, ansvarshavende chefredaktør på 24nyt, i en mail til DR.
Likes giver legitimitetMen hvorfor overhovedet bruge penge på at købe likes?
Johan Farkas fra Malmø Universitet forklarer, at køb af likes er en stor industri, fordi likes giver troværdighed.
- Det er jo en stor industri i dag, at gå ud og købe likes af firmaer, typisk i Indien eller andre lande, opretter en masse facebookprofiler.
Det kan man gøre for at booste den legitimitet man har.
Når folk kommer ind på en side, så har det jo stor betydning, hvor mange likes noget har, hvis man skal opfatte det som troværdigt, siger Johan Farkas.
Juraprofessor: Ulovligt at købe likesHvis man som virksomhed køber likes, kan det også være på kant med loven.
Det siger Søren Sandfeld Jakobsen, som er professor i jura på Aalborg Universitet.
- Hvis man er erhvervsdrivende og pynter sig med lånte fjer ved at købe sig til nogle likes, så man får en popularitet, som man ikke reelt har.
Så kan det være vildledende efter markedsføringsloven.
Og et medie som 24nyt er netop erhvervsdrivende, fordi de har annoncer på deres hjemmeside, vurderer Søren Sandfeld Jakobsen.
Opdateret 11.
april klokken 12.
16 med citat fra Facebook og Johan Farkas.
FacebookTwitterKopier linkEmner:Syddansk Universitet|Terrorisme|Islamisk Stat|Malmø|Erhverv




https://www.dr.dk/sporten/badminton/lin-dan-traekker-sig-og-sender-axelsen-videre-i-singapore

BadmintonLin Dan trækker sig og sender Axelsen videre i SingaporeFire danske singlespillere er videre til anden runde af badmintonturneringen Singapore Open.
Flere danskere er videre til anden runde i denne uges turnering i Singapore.
10.
apr.
2019 kl.
14.
08Bemærk: artiklen er mere end 30 dage gammelLæs opDe danske badmintonspillere har indtil videre haft blandet succes ved Singapore Open.
Fire danske singler og en double er videre, mens to herresingler er ude efter første runde.
Både herresinglerne Viktor Axelsen og Jan Ø.
Jørgensen er videre til anden runden af turneringen, der rangerer som Super 500-turnering på World Touren.
Axelsen, der er seedet treer i turneringen, gik videre, efter at den kinesiske badmintonstjerne Lin Dan trak sig ved stillingen 20-13 til Axelsen i første sæt.
I anden runde skal danskeren møde Kantaphon Wangcharoen fra Thailand.
Læs også:Badmintonspilleren Viktor Axelsen vinder India Open-finaleJan Ø.
Jørgensen fulgte trop med en sikker sejr over Lee Dong-keun fra Sydkorea på 21-11, 21-8, og senere blev også Hans-Kristian Vittinghus klar til anden runde med en sejr i tre sæt over Kanta Tsuneyama fra Japan.
Blichfeldt videreOgså damesinglen med Mia Blichfeldt er videre.
Hun startede onsdagen for danskerne med at slå Gregoria Mariska Tunjung fra Indonesien i to sæt med cifrene 21-16, 22-20.
Anderledes blev det for herresinglerne Anders Antonsen og Rasmus Gemke, der tabte deres kampe i første runde.
Anders Antonsen var oppe mod den fjerdeseedede Chen Long fra Kina.
Kineseren blev for stor en mundfuld for den 21-årige dansker, som tabte i to sæt med 14-21, 18-21.
Læs også:Viktor Axelsen er ude af Malaysia OpenOgså Rasmus Gemke måtte gå fra banen med et nederlag, da han tabte i to sæt til Parupalli Kashyap fra Indien med 19-21, 14-21.
Tirsdag spillede herredoublen med Kim Astrup og Anders Skaarup Rasmussen sig videre til anden runde.
Verdensetteren Kento Momota, der også er topseedet i turneringen i Singapore, måtte onsdag ud i tre tætte sæt, før det lykkedes japaneren at spille sig videre til anden runde.
Han slog Sai Praneeth fra Indien med 19-21, 21-14, 22-20.
/ritzau/FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Singapore|Badminton|DONG Energy




https://www.dr.dk/nyheder/udland/historisk-vending-paa-vej-i-sudan-politichef-beordrer-betjente-til-frede

UdlandHistorisk vending på vej i Sudan?
Politichef beordrer betjente til at frede demonstranterTusinder har slået lejr foran militærhovedkvarteret, hvor de kræver præsident Omar al-Bashirs afgang.
Demonstranter foran militærhovedkvarteret i Khartoum hylder mandskabet på en pansret vogn, efter at soldater er skredet ind og har beskyttet dem mod sikkerhedsstyrkerne.
Af Andreas Lindqvist10.
apr.
2019 kl.
14.
42Bemærk: artiklen er mere end 30 dage gammelLæs opEfter måneder med mindre uroligheder og protester i Sudan har demonstranterne fået ny vind i sejlene, efter at de har fået politiets indirekte opbakning.
I en opsigtsvækkende udmelding har politiet fastslået, at det ikke vil gribe ind over for demonstranter.
Der er blandt andet tale om demonstranter, der i flere dage har slået fast lejr foran militærhovedkvarteret i hovedstaden Khartoum knap en kilometer fra præsidentpaladset.
Demonstrationerne havde udgangspunkt i frustration over stigende leveomkostninger, men med tiden er kravet blevet præsident Omar al-Bashirs afgang.
Demonstranter foran militærhovedkvarteret i Sudans hovedstad Khartoum.
En polititalsmand siger i en pressemeddelelse, at "alle styrker er blevet beordret" til "ikke at gribe ind over for borgerne og fredelige demonstrationer".
- Vi beder gud om at bevare sikkerheden og roen i vores land (.
.
.
) og at samle det sudanesiske folk (.
.
.
) om en aftale, som vil støtte end fredelig magtoverdragelse, lyder det fra politiet, ifølge BBC.
Soldater beskytter demonstranterPolitiet er ikke de eneste dele af det stærkt repressive styres magtstrukturer, som lader til at være i gang med at vende landets præsident gennem 30 år ryggen.
Således har soldater aktivt grebet ind for at beskytte demonstranterne, når præsidentens magtfulde sikkerhedstjeneste har angrebet forsamlinger.
Mandag sagde landets indenrigsminister, at syv demonstranter var blevet dræbt, imens 15 var blevet såret, da sikkerhedstjenesten brugte tåregas og affyrede skarpe skud.
Også 42 agenter fra sikkerhedstjenesten skal være såret.
Demonstranter hilser på marcherende soldater uden for militærhovedkvarteret i Khartoum.
I går forlød det, at sudanesiske soldater skød mod medlemmer af sikkerhedstjenesten, da de ville gribe ind, og gav demonstranterne beskyttelse bag militærhovedkvarterets mure.
- Det er meningsløst, at Omar al-Bashir fortsætter med at bruge sine bøller til at få os væk fra gaderne, for vi går ingen vegne, siger demonstranten Ahmed Mahmoud til BBC.
Ifølge BBC er det dog indtil videre mest de menige soldater, som har taget demonstranternes parti.
Højere oppe i magthierarkiet er man stadig loyale over for al-Bashir, ifølge BBC.
Ifølge protestledere forsøger de at komme i dialog med hærledelsen for at få den til at standse opbakningen til præsidenten og støtte en fredelig magtoverdragelsesproces.
"Det er ekstremt modigt og ekstremt risikabelt"Ifølge Nils Carstensen, som er seniorrådgiver i Folkekirkens Nødhjælp og har skrevet om og beskæftiget sig med Sudan i over 30 år, er opstanden mod præsidenten nu i sit "endgame" - slutspillet.
Ved at slå sig ned foran militærhovedkvarteret har demonstranterne lagt deres liv i hænderne på landets væbnede styrker, og dermed effektivt stillet dem et ultimatum.
- De stiller hæren i et direkte dilemma - er I med os eller imod os, forklarer han.
Vil de, som de sidst gjorde i 1985, da militæret bakkede op om et kup og en demokratisk overgang, gøre fælles sag med protestledernes krav om regeringens afgang?
Eller vil de øverstbefalende, som er udpeget af al-Bashir, i stedet slå hårdt ned og forsøge at lukke opstanden ned?
- Demonstranterne opfordrer direkte hæren til at gå ind og være den stabiliserende kraft, som kan være med til at fjerne al-Bashir og kliken omkring ham, men samtidig undgå at Sudan kollapser og måske splittes i masser af fraktioner, siger Nils Carstensen.
Derfor er det helt afgørende i de kommende timer og dage, hvem der får overtaget i hæren - yngre officerer, som tager parti for demonstranterne, eller Bashir-loyalister i toppen.
- Det er ekstremt modigt og ekstremt risikabelt.
Enten lykkes det for dem, eller også får Bashir-loyalisterne i hæren overtaget, og så kan det meget hurtigt gå hen og blive meget blodigt, og så slår man det her oprør ned, siger han.
- Men lykkes det at provokere militæret på banen ved at sætte sig foran hovedkvarteret og bede om beskyttelse, er det meget svært at se anden udgang, end at al-Bashir er på vej ud.
Ikke nødvendigvis i morgen, men på sigt, siger Nils Carstensen.
Eftersøgt krigsforbryder er præsident•Det sudanesiske styre er flere gange blevet kritiseret for hårdhændet behandling af demonstranter.
Det har officielt kostet 38 livet.
•Menneskerettighedsorganisationen Human Rights Watch mener dog, at tallet er højere.
•Omar al-Bashirs styre er ofte blevet omtalt som et diktatur og har været præget af brud på menneskerettigheder.
•Selv er den sudanesiske leder eftersøgt for massedrab, krigsforbrydelser og forbrydelser mod menneskeheden under Darfur-konflikten af Den Internationale Straffedomstol.
FacebookTwitterKopier linkEmner:Sudan|Omar al-Bashir (politiker)|BBC|Demonstrationer|Den Internationale Straffedomstol




https://www.dr.dk/musik/dansk-sanger-aflyser-koncerter-efter-motorsavsuheld

MusikDansk sanger aflyser koncerter efter motorsavsuheldSangeren Bisse har ved et uheld skåret sig selv i armen og må aflyse seks koncerter.
Bag kunstnernavet Bisse gemmer sig 31-årige Thorbjørn Radisch Bredkjær.
Af Christian Ellegaard10.
apr.
2019 kl.
12.
09Bemærk: artiklen er mere end 30 dage gammelLæs op- Jeg kom galt afsted med en motorsav i marts og har skåret mig på venstre underarm.
Sådan skriver den danske sanger Bisse i et opslag på sin Facebook-profil, hvor han, ledsaget af et billede af sin arm i både gips og slynge, samtidig melder ud, at han grundet uheldet er nødt til at aflyse en række koncerter.
Læs også:Bisse skrev om både træt og tabt kærlighed – indtil han selv blev forelsket- Heldigvis vil jeg ikke få alvorlige mén af det, men armen er i gips indtil slut april og skal derefter genoptrænes, hvilket umuliggør klaver og guitarspil, skriver Bisse, der i fredags gæstede TV 2-programmet 'X Factor', hvor han netop gik på scenen med den ene arm i gips.
Bisse er blandt andet kendt for nummeret 'Fontex', som du kan høre her:Bisse - FontexDen 31-årige sanger skulle i løbet af april og maj have spillet seks koncerter rundt om i Danmark, men de er altså nu blevet aflyst.
Tre af koncerterne, der skulle været spilles i Assens, Aabenraa og Svendborg er blevet rykket til september, mens koncerterne i Taastrup, Hillerød og Rønne endnu ikke har fået nye datoer.
Læs også:Se dansk sanger stoppe sit hit på Roskilde: Jeg kan ikke læse teksten!
Bisses koncertkalender gemmer også på en optræden i Aarhus den 3.
maj til den årlige Spot Festival, men denne koncert er ikke aflyst, skriver sangeren.
Se de nye koncertdatoer her:•12.
september - Nygadehuset, Aabenraa•13.
september - Tobaksgården, Assens•14.
september - Harders, Svendborg Om koncerterne i Taastrup, Hillerød og Rønne også bliver afholdt på nye datoer er endnu uvist.
FacebookTwitterKopier linkEmner:X Factor|Aabenraa|Aarhus|Assens|TV 2 (tv-kanal)




https://www.dr.dk/nyheder/regionale/oestjylland/umbrellasag-faar-unge-til-tvivle-paa-deres-billeder-digital-brevkasse

Unge sigtet i børnepornosagSe temaØstjyllandUmbrellasag får unge til at tvivle på deres billeder: Digital brevkasse får bunker af spørgsmålMange unge er i tvivl om, hvor grænsen går for, hvilke billeder de må dele med hinanden.
Loven siger, at når man er mellem 15 og 18 år, er det kun kærestepar, der må sende nøgenbilleder til hinanden.
)Af Knud Lind og Emma Lichscheidt10.
apr.
2019 kl.
13.
23Bemærk: artiklen er mere end 30 dage gammelLæs opMå jeg dele intime billeder med min kæreste?
Er det børneporno, hvis jeg poster billeder af mig og veninderne i bikini?
Må jeg have billeder på min telefon, hvor jeg kun har bh på?
Det her er bare tre af mange spørgsmål, som den digitale brevkasse Cyberhus får fra børn og unge, som er bekymrede for, om de kan komme til utilsigtet at bryde loven og dele krænkende billeder i kølvandet på den såkaldte ”Umbrella-sag”, hvor flere end 1000 unge sidste år blev sigtet for at have delt en krænkende video af en 15-årig pige og en gruppe drenge.
Har du et spørgsmål til Cyberhus?
Cyberhus er et frirum, hvor børn og unge mellem 9 og 23 år kan få støtte og råd fra voksne frivillige rådgivere.
Det kan foregå via chat eller brevkasse.
Man kan også dele tankerne med jævnaldrene i Ung-til-ung.
Al kommunikation kan være amonymt.
Cyberhus drives af Center for Digital Pædagogik.
Skriv til Cyperhus her.
Det er Center for Digital Pædagogik, der står bag brevkassen, hvor Pernille Ballisager og kollegerne svarer de unge mellem 9 - 23 år.
Hun fortæller, at sagen har fået de unge til at tænke mere over, hvad det er, de deler.
- Som udgangspunkt er det jo rigtig positivt, at de er mere reflekterede omkring, hvad man må og ikke må, og hvad der er god billedskik, siger hun.
Til gengæld ser hun også mange af spørgsmålene som et udtryk for ”overbekymring”.
- Mange børn og unge kender selvfølgelig ikke lovgivningen omkring børnepornografi.
Der skal være plads til at tage helt almindelige hverdagsbilleder.
Grænsen går der, hvor der begynder at være fokus på det seksuelle og kønsdele, siger hun.
Herunder kan du se tre eksempler på spørgsmål fra unge, der har skrevet ind til brevkassen Cyberhus samt en kommentar fra Pernille Ballisager.
Eksempel 1:))Kommentar fra Pernille Ballisager:- Nogle af eksemplerne omkring, om det er børnepornografi at have et bikinibillede liggende på telefonen, er bekymrende.
Der skal være plads til at tage et helt almindeligt bikinibillede, siger hun.
Og i eksemplet herover er der selvfølgelig ikke tale om børneporno, pointerer hun.
Eksempel 2:)Kommentar fra Pernille Ballisager:- Når der er tale om en kæreste, som han har et samtykke fra, er det helt i orden, siger hun.
Til gengæld duer det ikke, at han får nøgenbilleder fra veninder.
- Der siger loven faktisk noget andet, for det må han egentlig ikke, med mindre de er i et kæresteforhold.
Det er der jo rigtig mange, der ikke ved, for når de har givet deres samtykke, kunne man jo tro, det ikke var noget problem.
Men loven siger faktisk, at når man er mellem 15-18 er det kun kærestepar, der må sende nøgenbilleder til hinanden, forklarer Pernille Ballisager.
Eksempel 3:) Signe Heiredal (DR))Kommentar fra Pernille Ballisager:- Det her er jo et udtryk for den ”overbekymring”, vi synes, er lidt bekymrende, for selvfølgelig skal der være plads til, at man tager et billede af, at man prøver en bh på.
Hun sender det ikke engang til nogen, men har det bare på sin telefon.
Så måske er det også et udtryk for, at hun er bange for, hvad der kan ske ved, at man har de billeder på sin telefon, siger Pernille Ballisager.
Hun fortæller, at det faktisk er et spørgsmål, de hyppigt bliver stillet.
- Men selvfølgelig er det ikke børneporno, slår hun fast.
FacebookTwitterKopier linkEmner:Børneporno|Center for Digital Pædagogik




https://www.dr.dk/sporten/golf/bjerregaard-og-olesen-skal-kaempe-mod-tiger-woods-om-major-titel

GolfBjerregaard og Olesen skal kæmpe mod Tiger Woods om major-titelGolfstjernen Tiger Woods jagter sin 15.
majorsejr, når han torsdag tager hul på 2019-udgaven af US Masters.
Lucas Bjerregaard (højre) siger tak for kampen til Tiger Woods, efter danskeren vinder kvartfinalen ved World Golf Championships-Dell Technologies Match Play i slutningen af marts.
10.
apr.
2019 kl.
12.
25Bemærk: artiklen er mere end 30 dage gammelLæs opGolfikonet Tiger Woods tror på en samlet sejr på Augusta National Golf Clubs legendariske bane, når 2019-udgaven af majorturneringen US Masters løber af stablen fra torsdag.
- Jeg føler, at jeg har forbedret mig meget over de seneste 12-14 måneder.
- Jeg ved, at jeg kan spille på denne golfbane.
Jeg har haft succes her, siger Woods ifølge nyhedsbureauerne AP og AFP.
Læs også:Bjerregaard efter sejr over Tiger Woods: 'Drømt om det, siden jeg var 10 år gammel'Det er 14 år siden, at amerikaneren har vundet US Masters, som han i alt har vundet fire gange.
Blå bog - Tiger WoodsNavn: Eldrick Tont Woods.
Kælenavn: Tiger.
Nationalitet: Amerikaner.
Født: 30.
december 1975 i Cypress, Californien (43 år).
Privat: Skilt fra svenskeren Elin Nordegren, som han har to børn med.
Blev professionel golfspiller i 1996.
Antal turneringssejre i alt: 107 (80 på den amerikanske PGA Tour).
Største sejre (14 majortriumfer):US Masters: 1997, 2001, 2002, 2005.
US Open: 2000, 2002, 2008.
British Open: 2000, 2005, 2006.
US PGA: 1999, 2000, 2006, 2007.
Er 11 gange - senest i 2013 - blevet kåret til årets spiller på PGA Touren (fra 1997 til 2013).
Har 10 gange - senest i 2013 - toppet pengelisten på PGA Touren (fra 1997 til 2013).
Har ligget nummer et på verdensranglisten i 281 uger i træk.
Ligger aktuelt nummer 12 på verdensranglisten.
Kilder: pgatour.
com og tigerwoods.
com.
Det er 11 år siden, han vandt den seneste af sine i alt 14 majorsejre.
- Efter at jeg vandt min 14.
(majortitel, red.
) følte jeg, at der stadig var mange majortitler, jeg kunne vinde, men uheldigvis har jeg ikke gjort det.
- Forhåbentlig kan jeg i år give mig selv chancen for at være med fremme, når det skal afgøres, og forhåbentlig kan jeg vinde, siger Woods.
Smerter i ryggenDe seneste år har Woods' karriere været truet af vedvarende smerter i ryggen, hvilket har krævet hele fire operationer.
I januar sidste år gjorde han comeback efter syv måneders pause, og i september vandt han sin turneringssejr nummer 80 i karrieren på PGA Touren.
Da var det fem år siden, han senest havde vundet en turneringssejr.
Læs også:Nu kender USA 'Beer garden': Bjerregaard slår sit navn fast med sejr over Tiger WoodsLucas Bjerregaard og Thorbjørn Olesen gør Woods selskab i de kommende dage.
Thorbjørn Olesen har to gange tidligere deltaget i US Masters.
Det var i 2013 og 2014, hvor det henholdsvis blev til en delt sjetteplads og en delt 44.
-plads.
Lucas Bjerregaard får sin debut, når 2019-udgaven spilles fra torsdag til søndag.
/ritzau/FacebookTwitterKopier linkEmner:Tiger Woods (golfspiller)|Golf|USA|Lucas Bjerregaard (golfspiller)|Thorbjørn Olesen (golfspiller)




https://www.dr.dk/nyheder/politik/ombudsmand-mod-reglerne-anna-mee-allerslev-laante-gratis-festlokale

Anna Mee Allerslev-sagenSe temaPolitikOmbudsmand: Mod reglerne at Anna Mee Allerslev lånte gratis festlokaleOmbudsmanden har dog ikke grundlag for at bede Københavns Kommune om at genoptage sagen.
Anna Mee Allerslev forlod sin borgmesterpost kort før kommunalvalget i november 2017.
Af Emil Søndergård Ingvorsen10.
apr.
2019 kl.
13.
13 | opdateret 10.
apr.
2019 kl.
13.
26Bemærk: artiklen er mere end 30 dage gammelLæs opFolketingets Ombudsmand finder, at det var i strid med gavereglerne, da Anna Mee Allerslev (R) fik stillet et gratis lokale til rådighed af Øens Murerfirma for at afholde sin 30 års fødselsdag i august 2014.
Det skriver ombudsmanden i en pressemeddelelse, hvor han har undersøgt adskillige af de ting, der førte til, at den daværende beskæftigelses- og integrationsborgmester Københavns Kommune måtte forlade sin post i 2017.
- Det er min opfattelse, at udlånet af et lokale til Anna Mee Allerslev i forbindelse med fejringen af hendes 30-års fødselsdag havde karakter af en gave, som Anna Mee Allerslev ikke burde have taget imod, lyder det i redegørelsen.
I redegørelsen lyder det også, at den tidligere borgmester ikke burde havde deltaget i beslutningen om at give Øens Murerfirma en erhvervspris i 2017.
Hun var nemlig inhabil i sagen.
På trods af at ombudsmanden mener, at Anna Mee Allerslev har brudt reglerne, finder han dog ikke, at der er 'fundet grundlag for at henstille til Københavns Kommune at genoptage sagen'.
Har undersøgt relation til direktørEn stor del af sagen omkring Anna Mee Allerslev - der endte med at måtte trække sig - handlede om, at borgmesteren fik istandsat sin lejlighed af Øens Murerfirma.
- Under sagen har Københavns Kommune desuden indsendt en række dokumenter til ombudsmanden om istandsættelse af borgmesterens private lejlighed, som det private firma var involveret i.
Læs også:Ombudsmanden går ind i sag om Anna Mee Allerslev- Oplysningerne er imidlertid ikke entydige, og ombudsmanden konkluderer, at det ikke med hans redskaber er muligt at trænge til bunds i denne del af sagen, skriver ombudsmanden.
Ombudsmanden har ligeledes set på den tidligere borgmesters relation til direktøren i Øens Murerfirma, der blandt andet deltog i hendes bryllup.
I redegørelsen lyder det, at Anna Mee Allerslev har oplyst, at hun ikke anser Jan Elving som en privat ven, men som en person, som hun har et venskabeligt forhold til.
Og på baggrund af blandt andet dette, vurderer han, at der ikke foreligger et venskabsforhold af en karakter, der medfører inhabilitet.
Ritzau har i forbindelse med Folketingets Ombudsmands redegørelse fået en kort kommentar fra Anna Mee Allerslevs advokat, Bjarke Vejby:- Anna Mee Allerslev er tilfreds med, at Ombudsmanden konkluderer, at der ikke i forhold til Øens Murerfirma var en venskabelig relation, der medfører inhabilitet i forvaltningslovens forstand, lyder det.
FacebookTwitterKopier linkEmner:Anna Mee Allerslev (politiker)|Folketingets Ombudsmand|Øens Murerfirma|Bygge- og anlægsvirksomhed|København




https://www.dr.dk/nyheder/kultur/stil-spoergsmaal-hvorfor-er-pandaer-et-scoop-zoo-i-koebenhavn






https://www.dr.dk/nyheder/indland/maend-fra-ltf-far-livstid-drab-i-bandekonflikt

IndlandTo mænd fra LTF får livstid for drab i bandekonfliktTo mænd fra Loyal To Familia idømt fængsel på livstid for et drab og to drabsforsøg i bandemiljøet.
Københavns Byret har fundet det bevist, at skyderiet skete som led i bandekonflikten mellem Loyal To Familia og Brothas.
10.
apr.
2019 kl.
11.
24 | opdateret 10.
apr.
2019 kl.
13.
38Bemærk: artiklen er mere end 30 dage gammelLæs opTo mænd fra den midlertidigt forbudte bande Loyal To Familia er i dag idømt fængsel på livstid.
Det sker, efter at Københavns Byret har kendt de to unge mænd skyldige i et drab og to drabsforsøg som led i den københavnske bandekonflikt i 2017.
Hovedforholdet i sagen er et drab, der fandt sted en torsdag i november 2017.
De to mænd kom midt på eftermiddagen kørende på en knallert ved Mjølnerparken på Nørrebro i København.
Affyrede syv skud mod bilKnallerten styrede direkte over mod en personbil.
En mand på knallerten steg af og affyrede syv skud med en halvautomatisk pistol mod bilen.
I bilen sad tre personer, heriblandt Ghassan Ali Hussein, som blev ramt i hovedet og i ryggen.
Han døde kort tid efter.
En anden person fik strejfet sin venstre arm af et projektil, mens en tredje person formåede at flygte ud af bilen uden skrammer.
Gerningsmændene flygtede efterfølgende på knallerten, inden de blev samlet op af en hvid Toyota Avensis på svenske plader.
Det er ikke lykkes politiet at finde frem til flugtbilisten.
- Det er et nøje planlagt drab.
Man kører ind, hopper af en knallert og affyrer skud ind mod bilen.
Det er likvidering.
Der er ingen formildende omstændigheder i den her sag, siger senioranklager Line Steffensen.
Tilhørere smidt ud af retssalRetssal 27 i det indre København blev ikke bygget med det formål at afholde nævningesager.
Og det ses tydeligt onsdag, hvor flere utilfredse tilhørere bliver smidt ud på grund af brandfare med begrundelsen, at de ikke er familie eller fra pressen.
Københavns Byret har fundet det bevist, at skyderiet skete som led i bandekonflikten mellem Loyal To Familia og Brothas.
Derfor er de to mænd dømt efter straffelovens paragraf 81a, der populært kaldes bandeparagraffen.
Den bestemmelse tages i brug, når lovovertrædelsen har baggrund i en konflikt mellem to bander.
Begge mænd har anket afgørelsen til Østre Landsret, og dommeren har i samme ombæring valgt at udstrække navneforbuddet, som betyder, at pressen ikke kan nævne navnene på de to dømte.
/ritzau/FacebookTwitterKopier linkEmner:Loyal To Familia|København|Kriminalitet|Københavns Byret|Organiseret kriminalitet




https://www.dr.dk/sporten/fodbold/superliga/tidligere-fcm-traener-tiltalt-blufaerdighedskraenkelse-af-fodbolddrenge

SuperligaTidligere FCM-træner tiltalt for blufærdighedskrænkelse af fodbolddrengeEn 22-årig mand har sendt billeder af seksuel karakter til mindreårige ungdomsspillere i FC Midtjylland.
FC Midtjylland anmeldte selv den tidligere træner for blufærdighedskrænkelse.
10.
apr.
2019 kl.
11.
34Bemærk: artiklen er mere end 30 dage gammelLæs opEn tidligere ungdomstræner i fodboldklubben FC Midtjylland er blevet tiltalt for at have krænket ungdomsspillere ved at sende billeder, videoer og sms'er af seksuel karakter til dem.
Det viser et anklageskrift, som Ekstra Bladet har fået aktindsigt i.
Ifølge anklageskriftet har manden, der i dag er 22 år, sendt billeder og videoer af sig selv "med særdeles ubehageligt indhold" til to ungdomsspillere.
Nogle af videoerne viste manden, mens hans onanerede.
Den 22-årige er tiltalt efter straffelovens paragraf 232 om blufærdighedskrænkelse, der kan give fængsel i op til to år, men er de forurettede under 15 år, er det en skærpende omstændighed, der kan give fængsel i op til fire år.
Læs også:VIDEO Se alle Superliga-mål fra weekendens kampeDet var i oktober sidste år, at manden blev anholdt og sigtet, efter at Midt- og Vestjyllands Politi havde modtaget en anmeldelse om blufærdighedskrænkelse fra FC Midtjylland.
- I forbindelse med anmeldelsen oplyste fodboldklubben, at en mandlig ungdomstræner har sendt billeder med et seksuelt indhold til flere mindreårige drenge, der spiller i klubben, lød det fra politiet.
Politiet understregede, at der ikke var sket fysiske overgreb.
Blev straks bortvistFC Midtjylland valgte straks at bortvise og politianmelde den pågældende træner, da klubben blev bekendt med sagen.
- Vi er meget kede af den dårlige adfærd og manglende dømmekraft hos en af vores trænere, og vi gør alt for at hjælpe og drage omsorg for alle, der er berørte af sagen, skrev FC Midtjylland i en meddelelse om sagen sidste år.
Læs også:FC Midtjylland taber vigtigt mesterskabsskridt på Esbjergs overtidsmålDen var underskrevet af administrerende direktør Claus Steinlein.
Ekstra Bladet har snakket med Steinlein, efter at det er blevet klart, at den 22-årige er blevet tiltalt.
- Vi har gjort, som vi altid gør i FC Midtjylland.
Vi har taget vare om de unge mennesker sammen med deres forældre og sat et professionelt setup på det, siger han til avisen.
Det er uvist, hvordan den 22-årige forholder sig til tiltalen.
/ritzau/FacebookTwitterKopier linkEmner:Claus Steinlein (sportschef)|Ekstra Bladet|FC Midtjylland|Fodbold|Jylland




https://www.dr.dk/nyheder/udland/michael-s-lund-vi-ser-et-israel-som-rykker-ret-markant-mod-hoejre

UdlandMichael S.
Lund: Vi ser et Israel, som rykker ret markant mod højreMed stort set alle stemmer optalt har Netanyahu og højrefløjen et komfortabelt flertal i Knesset.
Af Andreas Lindqvist10.
apr.
2019 kl.
11.
43Bemærk: artiklen er mere end 30 dage gammelLæs opIfølge flere israelske medier er knap 98 procent af stemmerne ved valget til det israelske parlament Knesset optalt.
Og som det ser ud nu, står nuværende premierminister Benjamin Netanyahu og Likud til at få 35 pladser i parlamentet.
Præcis lige så mange pladser, står hans udfordrer, den pensionerede militærchef Benny Gantz, til at få med sin centrum-venstre-alliancen 'Blå og Hvid'.
Begge kandidater holdt i går aftes sejrstaler, da exitpolls og foreløbig optælling viste dødt løb.
Se dem, i videoen øverst.
Men Netanyahu er alligevel stort set selvskreven til at danne regering og fortsætte som premierminister - om få måneder endda som den længstsiddende i Israel nogensinde.
Den israelske højrefløj, hvor både sekulære partier og to ultraortodokse partier vil pege på ham, står nemlig til at få 65 af Knessets 120 pladser.
De palæstinensere, jeg har talt med, mener at det er umuligt at finde en fredsløsning, så længe Netanyahu er ved magtenDR's mellemøstkorrespondent Michael S.
Lund- Gantz har ikke nogen chance for at danne regering, som jeg kan se det.
Så er der noget, der skal gå helt galt for Netanyahu.
Jeg kan simpelthen ikke forestille mig, at en stor gruppe af højrefløjspartier pludselig skulle forlade ham, siger DR's mellemøstkorrespondent Michael S.
Lund.
Regeringsforhandlingerne kan godt trække ud og blive besværlige, men resultatet er stort set givet.
- Jeg har meget svært ved at se, hvordan Netanyahu skulle undgå at blive den næste premierminister med det her valg, siger han.
Tror ikke på korruptionsanklagerValgresultatet skal foreligge inden 24 timer af valghandlingen, men de sidste par procent af stemmerne stammer fra diplomater og udstationerede soldater og tager længere tid at tælle op.
Derfor kan der gå til i eftermiddag, før resultatet er endelig bekræftet.
Men tallene flytter sig næppe fra den nuværende foreløbige optælling.
- Det er et rigtig flot resultat for Gantz, som er helt ny på politiske scene - hans parti er kun få måneder gammelt.
Men det er også et flot resultat for Netanyahu, som faktisk er gået fem mandater frem i forhold til sidste valg, siger Michael S.
Lund.
Den siddende premierminister har ellers haft et svært udgangspunkt, fordi han er mistænkt i flere sager om magtmisbrug og korruption.
Israelske soldater går langs et stykke af de kontroversielle mure, som Israel har rejst mod palæstinensiske områder.
Snart skal han forsvare sig under en officiel høring, og meget tyder på, at det vil ende med at han bliver officielt sigtet.
Men vælgerne har valgt at se gennem fingre med anklagerne.
- Der er nok ikke mange ledere i verden, som kunne stille op til et valg på den baggrund.
Men enten tror de vælgere, som stemmer på ham, ikke på anklagerne, eller også siger de "det kan godt være, at han har gjort lidt forkert, men han er stadigvæk den bedste mand til at sørge for Israels sikkerhed", forklarer korrespondenten.
Han understreger dog, at Netanyahu ikke går sin nemmeste premierministerperiode i møde.
- Dels skal han være i koalition med et stort antal partier og kan ende med at sidde på et spinkelt flertal eller endda komme i mindretal, hvis nogle af dem forlader den.
Og læg dertil en juridisk proces, som går i gang med flere korruptionssager, siger Michael S.
Lund.
Et markant ryk mod højreMed gårsdagens valg flytter israelsk politik sig endnu længere væk fra et midtersøgende kompromis.
- Vi ser et Israel, som rykker ret markant mod højre.
For udfordreren Benny Gantz er jo heller ikke decideret venstrefløj - han er centrum-højre.
Der er nogle hernede, som kalder ham 'Netanyahu light', siger Mellemøst-korrespondenten.
Flertallet af vælgerne er overbevist om, at højrefløjen er bedst til at sikre både økonomi og sikkerhed med sin linje over for palæstinenserne.
Der var langt mellem de arabiske vælgere ved gårsdagens Knesset-valg.
Den udmønter sig for eksempel i, at Netanyahu under valget tilsluttede sig tanker om at annektere ulovlige bosættelser på Vestbreden ind i staten Israel.
Og hverken han eller Gantz har gjort mine til at give slip på det besatte Østjerusalem eller bakke op om en tostatsløsning.
- Det har været et katastrofevalg for den egentlige venstrefløj.
Arbejderpartiet står til at få syv mandater mod 24 ved sidste valg, siger korrespondenten.
Fredsproces får svære vilkårValgresultatet gør fredsprocessen med palæstinenserne endnu sværere, ikke mindst hvis Netanyahu gør alvor af at gøre bosættelserne, som gennemhuller Vestbreden, til del af den israelske stat, trods det internationale samfunds protester.
- Det er noget, som er dybt problematisk i forhold til at forsøge at få fredsforhandlinger i gang med palæstinenserne, for det vil de på ingen måde acceptere, siger Michael S.
Lund.
Dermed står det til at blive endnu sværere at få en proces i gang, når den amerikanske præsident Donald Trump om angiveligt kort tid præsenterer sit forslag til en fredsaftale mellem parterne.
- De palæstinensere, jeg har talt med, mener, at det er umuligt at finde en fredsløsning, så længe Netanyahu er ved magten og siger den her slags ting, siger han.
Også internt i Israel resulterer højredrejningen i, at de arabiske vælgere opgiver håbet.
Således har man set lav valgdeltagelse blandt arabisktalende, imens flere israelske aviser skriver, at højrefløjsaktivister har overvåget deres valgsteder med skjult kamera.
- Jeg tror, det handler om, at mange af de arabiske vælgere, som har stemmeret til det israelske valg, er desillusionerede.
De kom ind med et godt resultat for fire år siden, men føler ikke, at de har fået noget ud af det, siger Michael S.
Lund.
- Mange føler ikke, at det nytter at stemme ved de her valg, fordi det alligevel er den israelske højrefløj, som ender med at vinde, siger han.
FacebookTwitterKopier linkEmner:Benjamin Netanyahu (politiker)|Donald Trump (politiker)|Israel|Valg og folkeafstemninger|Korruption




https://www.dr.dk/nyheder/indland/haervaerk-mod-14-biler-daekkene-skaaret-op

IndlandHærværk mod 14 biler: Dækkene skåret opBilerne holdt parkeret side om side.
Politiet efterforsker sagen som hærværk.
14 personbiler i har fået skåret dækkene op.
De 14 biler holdt parkeret på Hedegaardsvej i Kastrup på Amager ved København.
Politiet efterforsker sagen som hærvæk.
Af Sandra Meersohn Meinecke10.
apr.
2019 kl.
11.
21Bemærk: artiklen er mere end 30 dage gammelLæs opI morges kom flere bilejere ud til en ærgerlig opdagelse på Hedegaardsvej i Kastrup på Amager ved København.
14 personbiler, som holdt parkeret side om side, havde været udsat for hærværk: Dækkene på bilerne var blevet skåret op.
- Vi modtager i morges klokken 7:09 en anmeldelse om, at der holder en række biler på Hedegaardsvej i Kastrup, der har fået skåret dækkene op, siger Jesper Frandsen, som er vagthavende ved Københavns Politi.
Politiet rykkede straks ud med en patruljevogn og en hundepatrulje.
Umiddelbart er der ikke nogen spor at gå efter på stedet, men politiet er fortsat ved at indsamle oplysninger.
Efterforskes som hærværk- Vi efterforsker sagen som hærværk, og forsøger i første omgang at få fastlagt et tidspunkt for hærværket, siger Jesper Frandsen.
Hærværket mod de 14 biler blev først opdaget i morges, da ejerne kom ud til deres biler, og altså ikke, mens det stod på.
Det er derfor også for tidligt at sige noget om motiver, eller hvem der står bag, understreger han.
Det er ligeledes uvist, hvad bilernes dæk er blevet skåret op med.
- Det er for tidligt at sige, hvad der står bag.
Det er ikke noget, vi har oplevet før - hverken i Kastrup eller i andre områder, siger vagthavende ved Københavns Politi.
FacebookTwitterKopier linkEmner:København|Københavns Politi|Kastrup|Hærværk|Biler




https://www.dr.dk/nyheder/penge/nye-anklager-om-stemme-misbrug-i-almene-boliger-pamperi-siger-professor

PengeNye anklager om stemme-misbrug i almene boliger: Pamperi, siger professorAdministrationsselskabet KAB har benyttet almene boligers stemmer ved valg til Nykredit.
Det er måske ikke til at se det, men magten i Nykredit ligger ikke i de to glasbygninger, men i det lille murstenshus i billedet.
Her har Forenet Kredit hjemme, som er kundeejet og siddet på knap 80 procent af aktierne i Nykredit.
Af Casper Schrøder og Ole Ørskov10.
apr.
2019 kl.
10.
48Bemærk: artiklen er mere end 30 dage gammelLæs opDen almene boligsektor har de seneste år stemt flittigt ved valg til repræsentantskabet bag Nykredit, hvor kunder kan være med til at sætte retningen for finanskoncernen.
Har man et lån, så har man også en stemme og ret til at stille op.
Valgene har fået stor opmærksomhed som kampplads for vrede kunder, der blandt andet er gået til angreb på Nykredits priser.
Men ved flere valg har en stor del af de almene boliger stemt, helt uden at hverken bestyrelser eller beboere har anet noget om deres egen deltagelse, eller hvem de har stemt på.
De almene boligers ret til at stemme blev nemlig ikke brugt af dem selv, men af deres boligadministrationsselskab, KAB, der ikke spurgte om lov til at bruge stemmerne, og som heller ikke oplyste om det.
Professor i jura ved Københavns Universitet Kirsten Ketscher er stærkt kritisk over for fremgangsmåden.
- Det er virkelig vanskeligt at forstå, at man kan have en sådan praksis.
Jeg vil kalde det misbrug af de oplysninger, man ligger inde med, siger Kirsten Ketcher.
Afsløringen af fremgangsmåden ved valg til repræsentantskabet bag Nykredit kommer kort efter en anden sag om stemmemisbrug ved forbrugervalget til bestyrelsen i det sjællandske elnetselskab Radius, hvor KAB også benyttede almene boligers stemmer uden godkendelse.
Efter at have undersøgt sagen nøje, kan Forenet Kredit forsikre, at alle stemmer er afgivet efter reglerne.
Louise Mogensen, direktør for Forenet Kredit.
Lå inde med kundeoplysningerKAB bekræfter oplysningerne om repræsentantskabsvalget over for DR Nyheder, men ønsker ikke at stille op til interview.
KAB giver i en skriftlig redegørelse til DR Nyheder dog udtryk for, at fremgangsmåden ved valgene ikke er i orden.
- KAB erkender, at vi på - samme måde som med Radius-sagen – mere eksplicit burde indhente accept hos de relevante boligorganisationsbestyrelser; det er og bør være god skik, at vi som administrationsselskab har tydelig opbakning, når vi handler i fællesskabets interesser, skriver KAB.
De har jo ingen demokratisk troværdighed.
Juraprofessor Kirsten Ketscher .
Samlet administrerer KAB 60.
000 almene boliger i Hovedstadsregionen.
KAB har adgang til de almene boligers kundeoplysninger i Nykredit-koncernen, fordi de administrerer de enkelte boligselskaber og boligafdelingers økonomi.
Oplysningerne gav KAB adgang til at udnytte stemmerne uden de almene boligers viden, som det er sket.
Radius-valgetI marts måned kom det frem, at KAB's nu afgåede vicedirektør Flemming Strøm stemte på sig selv 3000 gange med kundernes stemmer ved valget til Radius og dermed sikrede sig selv en bestyrelsespost.
Efter afsløringen trak Flemming Strøm sig fra posten i Radius, og efterfølgende er han også fratrådt sin stilling i KAB.
Kirsten Ketscher ser fremgangsmåden som et alvorligt brud på hele grundtanken med de almene boliger.
- Man sidder altså ikke og administrerer hvad som helst; man sidder og administrerer boliger, som er finansieret af det offentlige, og som der ligger en idé bag - det har man ikke vist respekt for, siger hun.
KAB har nu med bistand fra Kammeradvokaten iværksat et arbejde, der skal sikre rene linjer i fremtiden, når det gælder denne type valg.
Forenet Kredit: Valgregler er overholdtRepræsentantskabet bag Nykredit består af 104 medlemmer, som alle skal vælges af kunder i Nykreditkoncernen.
Repræsentantskabet er organiseret i foreningen Forenet Kredit, der er hovedaktionær i finanskoncernen.
Selv om KAB erkender, at stemmerne blev brugt uden klar opbakning fra de almene boliger, så mener Forenet Kredit, at deres valgregler til repræsentantskabet er overholdt.
- Efter at have undersøgt sagen nøje, kan Forenet Kredit forsikre, at alle stemmer er afgivet efter reglerne, skriver direktør Louise Mogensen i en meddelelse på Forenets Kredit hjemmeside.
Juraprofessor Kirsten Ketscher er kritisk over for værdien af de pågældende valg.
- Det stiller Nykredits repræsentantskab i et dårligt lys.
De mangler legitimitet, fordi de ikke er valgt på en måde, hvor de repræsenterer dem, som er Nykredits kunder, siger Kirsten Ketscher.
- De har jo ingen demokratisk troværdighed, siger hun.
KAB mener også, at Nykredits valgregler er overholdt, selvom man erkender, at man benyttede stemmerne uden at have fået den nødvendige opbakning fra kunderne i de almene boligorganisationer.
I Forenet Kredit er man dog villig til at ”se på, om valgregulativet kan skrives tydeligere”, hedder det på foreningens hjemmeside.
- Vi kan se på mængden af spørgsmål og tvivl, at vores valgregler nok med fordel kan præciseres.
Vi lægger ikke op til at ændre praksis, men det er altid værd at se på, om vi kan skrive tingene mere klart, skriver direktør Louise Mogensen.
Stemmer på hinandenKAB vil ikke oplyse, hvem man har stemt på til repræsentantskabet i Nykredit.
De almene boligers stemmer er blevet benyttet ved valg i 2016 og 2018 til den såkaldte erhvervsgruppe i valgkredse på Sjælland og i København.
I 2016 benyttede KAB syv stemmer ved valget, hvor daværende vicedirektør Flemming Strøm blev valgt ind i repræsentantskabet.
Han trak sig fra posten samtidig med sin fratrædelse i KAB.
- Vi kan se på mængden af spørgsmål og tvivl, at vores valgregler nok med fordel kan præciseres.
Vi lægger ikke op til at ændre praksis, men det er altid værd at se på, om vi kan skrive tingene mere klart, skriver direktør for Forenet Kredit, Louise Mogensen, til medlemmerne.
I 2018 blev der benyttet 128 stemmer uberettiget, hvilket svarer til cirka 20 procent af alle aktive stemmer ved det pågældende valg.
Ved valget blev flere direktører for andre boligadministrationsselskaber valgt ind i repræsentantskabet bag Nykredit.
Selv om KAB altså ikke ønsker at fortælle, hvem man konkret har stemt på med kundernes stemmer, så har administrationsselskabet tidligere fortalt til DR, at det er almindelig praksis i den almene sektor, at man ved valg til repræsentantskabet i Nykredit stemmer på kolleger med tilknytning til den almene sektor.
KAB betegner selv sin deltagelse i valget til Nykredit som ”politisk interessevaretagelse” i den skriftlige redegørelse.
'Beboerdemokratiet har det godt'I brancheorganisationen for de almene boliger, BL, ser direktør Bent Madsen ligeledes et behov for et klarere mandat i sagen.
- Der er ingen tvivl om, at et administrationsselskab skal sørge for, at der er opbakning fra de enkelte boligselskaber og dermed også en beboerdemokratisk opbakning til det, man foretager sig.
Budskabet er både til KAB og alle andre, at der selvfølgelig skal være opbakning.
Alligevel mener han, at beboerdemokratiet har det godt.
- Jeg har meget stor tillid til beboerdemokratiet.
Det er en helt unik dansk model vi har, at det er beboerne, der vælger bestyrelserne i selskaberne, og det er beboerne, der sidder i de øverste bestyrelser hele vejen op gennem systemet, siger Bent Madsen:- Beboerdemokratiet fungerer generelt ganske, ganske godt.
Der er det så vigtigt, at når man opdager fejl, at man så er villig til at rette op på det, siger han.
Som en udløber af sagen har BL nu iværksat en undersøgelse af de almene boligers repræsentation i forskellige fora rundt omkring i landet.
Juraprofessor Kirsten Ketscher er mindre overbevist om sundhedstilstanden i beboerdemokratiet på baggrund af sagerne om Nykredit og Radius.
- Det er jo desværre en afart af almindeligt pamperi.
Man færdes i nogle cirkler, hvor man ved bedre end alle andre, og ikke er bevidst om, at man har en forpligtelse over for dem, som betaler gildet, og det synes jeg faktisk er forargeligt, siger Kirsten Ketscher.
FacebookTwitterKopier linkEmner:KAB|Nykredit|Bolig- og ejendomsselskaber|København|Kirsten Ketscher (professor)




https://www.dr.dk/nyheder/indland/pernille-passer-pandaerne-jeg-vil-aldrig-komme-ind-til-dem

Pandaer til DanmarkSe temaIndlandPernille passer pandaerne: 'Jeg vil aldrig komme ind til dem'Dyrepasser Pernille Andersen har allerede brugt mange timer hos de to pandaer, som har klaret flytningen overraskende godt.
© Ritzau ScanpixAf Sola Kruchov Sørensen og Grafik: Pernille Bækholm Sloth10.
apr.
2019 kl.
12.
00Læs opPernille Andersen er en af de dyrepassere, der kommer rigtig tæt på de to nye pandaer i Købehavn Zoo.
I hvert fald så tæt på, som mennesker nu kommer på de to sort/hvide bjørne.
Dyrepasserne kommer nemlig aldrig til at gå ind i anlægget til dem.
- Der vil altid være tremmer mellem os.
Det er et rovdyr, og så er det ligesom med alle andre rovdyr i Zoo; der er sikkerhedsregler.
Der er faktisk heller ikke nogen grund til, at vi skulle gå ind til dem, for vi kan lave alle de samme ting med dem med tremmer mellem os, fortæller Pernille.
STIL SPØRGSMÅLI sidste uge sluttede ni års hårdt arbejde for at få pandaer til Københavns Zoologiske Have, da de to pandaer Mao Sun og Xing Er flyttede ind i det nye anlæg.
Én af dem, der har været med hele vejen, er havens videnskabelige direktør, Bengt Holst.
Han sidder klar til at svare på alle jeres panda-spørgsmål onsdag fra klokken 13.
Stil dit spørgsmål allerede nu lige her.
I fagsprog hedder det 'beskyttet kontakt', og det har pandapasserne haft masser af de første dage med Mao Sun og Xing Er, som pandaerne hedder.
Dyr og dyrepassere er nemlig i fuld gang med at lære hinanden at kende.
- Der er stadig mange ting, vi skal lære omkring dem.
Vi føler, de er trygge ved os, men de skal lige lære vores stemmer at kende.
Og så skal de selvfølgelig lige vænne sig helt til de nye lyde og lugte, fortæller pandapasseren.
Pernille var med i Kina for at hente de to pandaer med hjem.
Og hun fortæller, at flyveturen gik stille og roligt for dyrene.
- De har spist og skidt, som de skulle efterfølgende, så det har vist os, at de ikke var for pressede.
Og vi kan mærke, at de er trygge ved deres nye omgivelser, fordi de spiser, forklarer hun.
Der var på forhånd stor bekymring for, om de potentielt kræsne pandaer ville spise dansk bambus, fordi de er meget selektive i deres smag og kun spiser den sort, de har smag for på dagen.
- Men efter et kvarter i sine nye omgivelser, sad hunpandaen Mao Sun og gnaskede dansk bambus og skubbede den kinesiske væk, fortæller Pernille, som blev hos pandaerne et par timer efter ankomsten til Danmark.
- Vi gav dem mad og vand, men efter lidt tid forlod vi dem og lod dem få ro.
De var alene om natten, for det ville have stresset dem mere, hvis vi blev og kiggede på dem.
Læs også:Zoo jubler over madglade danske pandaer: 'De æder på livet løs'Det er altså gået over al forventning, og når Pernille Andersen skal beskrive den største udfordring for Zoo lige nu, så er hun nødt til at gå helt ned i detaljen.
- De kan ikke lide danske æbler, de er åbenbart for sure.
Nu har vi prøvet at give dem Pink Lady, som er de sødeste æbler, vi kunne finde.
De er stadig ikke helt overbeviste om, at de smager godt, men de glider bedre ned end de danske, smiler pandapasseren og slår fast, at det ikke er af ret stor betydning, fordi æbler kun er noget, dyrepasserne bruger som belønning og til træning.
Pernille var med i Kina for at hente de to pandaer hjem til København.
Her træner hun med Xing Er før afgangen.
Pernille Andersen har altid villet være dyrepasser.
Beviset står sort på hvidt i vennebøgerne fra skoletiden.
Se programmetI fire år har DR haft unik adgang til at følge kampen for at få to pandaer fra Kina til Danmark.
Det er der kommet tre programmer ud af.
Pandaerne kommer – diplomater i pels sendes på DR1 tirsdag den 2.
april, den 9.
april og den 16.
april kl.
20.
45.
Du kan også se programmet på DR TV her.
Hun kommer fra et hjem med hund, men det var også dét på kæledyrsfronten.
De øvrige dyreoplevelser fandt hun i naturen.
Hun har nemlig altid været vild med at være udenfor.
Og hvis der var et dyr i nød, ville Pernille altid gerne hjælpe.
- Jeg elskede at finde pindsvin og tage dem med hjem.
Også selvom de var kørt over og måske endda var helt flade.
For tænk nu, hvis der var en lille chance for, at de kunne overleve.
Det skulle jeg lige være helt sikker på, før jeg gav op, fortæller 31-årige Pernille Andersen med et smil.
Drømmejob med drømmeopgaveSom forudset i vennebøgerne blev Pernille uddannet dyrepasser.
Hun tog grundforløbet og flyttede til Sverige for at få en elevplads og efterfølgende til England, hvor hun var med til at træne elefanter i Chester Zoo.
I 2008 fik hun mulighed for at komme tilbage til København og passe beboerne i Zoos nye elefanthus.
Nu bliver de tonstunge kæmper altså skiftet ud med et par mindre, mere bløde og ikke mindst meget mere berømte væsner, som Danmark fået til låns fra Kina.
- Det er en stor ting for mig.
Og man kan godt sige, at det er et drømmejob på den måde, at dyrepasser er mit drømmejob, og nu får det et boost, fordi jeg kan prøve at arbejde med pandaer, forklarer hun.
Pernille havde ikke regnet med at få muligheden for at arbejde med pandaer, da hun tog sin uddannelse, så da chancen kom, greb hun den.
Hun søgte jobbet som pandapasser for at prøve noget andet.
Jeg føler ikke, at jeg snakker med dyrene, for jeg får ikke et svar tilbage.
Pernille Andersen, dyrepasser København Zoo- Jeg følte, at jeg havde prøvet en masse sammen med elefanterne.
Jeg har været med til at starte en ny flok, og de har fået unger, så man kan godt sige, at jeg kender dem og deres særheder rigtig godt.
Under uddannelsen til dyrepasser, som tog tre år og ni måneder, da Pernille blev uddannet for 11 år siden, vælger man et speciale.
Pernille var meget interesseret i træning af dyr, og det var det, der sendte hende i snablerne på de tonstunge kæmper, hun har arbejdet med stort set lige siden.
Pernille Andersen (forrest), Rasmus Pedersen og Nadja Søndergaard har én opgave fra starten af april, og det er at få pandaerne til at falde til og trives i deres nye hjem i København Zoo de næste 15 år.
Hun har været et smut forbi aberne i et vikariat, men selvom det er blevet til omkring ti år med elefanter, føler hun ikke, at hun er færdig med de store dyr, der kan blive helt op mod 70 år gamle.
- Der sker hele tiden noget med de dyr, man passer.
De udvikler sig, og der kommer hele tiden ny forskning, der gør, at man kan udvikle sit arbejde med dem.
Bare det at ordne negle på en elefant er en videnskab, som man hele tiden kan lære nyt om, forklarer hun.
Snakker til dyreneDer er dem, der siger, at Pernille rent faktisk kender elefanterne så godt, at hun kan snakke med dem, men det mener den kommende panda-passer ikke selv.
- Jeg føler ikke, at jeg snakker med dyrene, for jeg får ikke et svar tilbage, griner hun og uddyber:- Jeg snakker til dem, når jeg træner dem.
Det er helt naturligt for mig.
Jeg tror også på, at det er med til at holde dem opmærksomme på, at jeg er her.
Hvis jeg er lidt bedre til at kalde elefanterne til mig end andre, så tror jeg bare, det handler om, at de kender min stemme, og derfor reagerer de, siger hun med et smil.
Hvis man menneskeliggør dyr, mister de noget i deres adfærd.
Man kan sige det sådan, at det er mit behov at klø dem bag ørerne, det er ikke dyrenes behov.
Pernille Andersen, dyrepasser København ZooDermed afviser Pernille Andersen selv enhver hokuspokus og tanker om, at hun skulle være dyrehvisker.
Den 31-årige dyrepasser mener nemlig på ingen måde, at man kan sammenligne det at arbejde med dyr med at arbejde med mennesker.
- Jeg kommer tæt på dyrene, fordi jeg går op af dem hver dag, og jeg får et forhold til dem, men ikke som et menneskeligt forhold.
Det er vigtigt for mig, at dyrene skal være sig selv og have en naturlig adfærd.
Hvis man menneskeliggør dyr, mister de noget i deres adfærd.
Man kan sige det sådan, at det er mit behov at klø dem bag ørerne, det er ikke dyrenes behov, forklarer hun.
Mao Sun er lige til at kramme, men hun er et dyr, ovenikøbet et rovdyr, og derfor skal behandles som et dyr, slår Pernille fast.
Det er da heller ikke, fordi en panda er en "nuttet og blød lille bamsebjørn", at Pernille har valgt at gribe muligheden for at arbejde med pandaer.
- Der er ingen tvivl om, at de er søde, men for mig er det et dyr, jeg skal arbejde med.
Og det har jeg ikke valgt, fordi de er søde.
For mig er de fascinerede.
Der er noget specielt over dem, og de er helt deres egne, siger Pernille Andersen med henvisning til blandt andet deres selektive smag overfor bambussorter.
En anden udfordring for de 18 zoologiske haver, der har pandaer verden over - Danmark bliver nummer 19 - er, at de er svære at få til at yngle i fangeskab.
I naturen lever pandaer alene langt de fleste dage på et år.
Faktisk er hunnerne kun i brunst tre-fire dage om året, og det er kun her, en pandahan og en pandahun går sammen.
Dermed skal pandapasserne være på dupperne for at spotte, hvornår det er tid til at sætte dyrene sammen.
Netop for at forsøge at lære pandabjørnen at kende har Pernille sammen med to kolleger fra Zoo været sammenlagt ni uger i Kina i en såkaldt panda-praktik.
Her har de tre pandapassere blandt andet arbejdet med de små pandaer, ligesom de har set inseminering af pandaer, og de havde håbet, de skulle overvære en naturlig parring.
Det nåede de ikke, ligesom de ikke fik helt den tid, de ønskede sig med deres to nye beboere Mao Sun og Xing Er.
Det var faktisk først den sidste uges tid op mod afgangen mod Danmark, Pernille og hendes panda-kollega Rasmus nåede at arbejde med de to danske pandaer.
Det er ikke optimalt i forhold til at lære dyrene at kende, men sådan er arbejdsforholdene i panda-land.
Det ved Pernille om nogen.
Hun var med i Kina første gang i 2015.
Dengang troede alle, at det ville tage et års tid, før der skete noget.
Fire år efter har hun efterhånden lært, at man skal have tålmodighed, når man skal arbejde med pandaer.
- Kineserne har nogle lidt andre måder at gøre tingene på, og det er vi nødt til at efterkomme.
Der var nogle karantæneregler, som vi blandt andet måtte overholde, og det gjorde, at vi ikke sådan kunne møde de to pandaer, fortæller Pernille Andersen.
Nu er hun dog helt klar til at kaste sig ud i den store opgave.
For hende og de to andre i "bjørnebanden" er det nemlig først nu, arbejdet for alvor begynder.
De er allerede i gang og er så småt ved at lære pandaernes træk at kende.
For dyrepassere, der skal tage sig af nye dyr, er det eksempelvis godt hurtigt at finde ud af, hvordan de reagerer, når de bliver pressede.
Og det har de allerede ret godt styr på med Mao Sun og Xing Er.
- Hun er mere nervøs og bliver hurtigere utryg end ham, men hun er god til at give udtryk for det, og det er godt, for så ved vi, hvad vi skal være opmærksomme på.
Hun piber lidt, når hun ikke er tryg, fortæller Pernille.
- Han bliver til gengæld hurtig i sin adfærd, når han bliver utryg.
Så farer han lidt rundt.
Netop fordi Mao Sun er mere nervøs end Xing Er, skal hun bruge længere tid på gradvist at vænne sig til udeanlægget.
Og mens hannen ikke var længe om at kravle op på en særlig platform, pandaerne har i deres udeområde, ventede hun et par dage med at komme op i de danske luftlag.
Træerne, hvor pandaerne rent faktisk kan se hinanden - hvis de begge er deroppe på samme tid, har de til gengæld ikke været oppe at klatre i endnu.
- Det er meget normalt, fordi de er i gang med at lære noget nyt at kende.
Og når de bliver utrygge over noget, vil de søge ind i det område, de kender bedst.
Og hvis de er oppe i træerne, er der langt ind, forklarer Pernille Andersen.
En af de tre pandapassere skal være på arbejde hele tiden, ligesom der er to kinesiske dyrepassere med de første to år af aftalen, men det afskrækker ikke Pernille eller de øvrige i den københavnske zoo, at det er lånedyr, de nu skal tage sig af.
- Det er jo en arbejdsopgave som enhver anden, men det er klart, at vi kommer til at lægge noget ekstra energi i det.
Det er dog ikke, fordi det er pandaer, det er bare fordi, at det gør man jo, når det er noget nyt, vi skal have op at køre.
Sådan var det også med det nye elefanthus, og da vi ventede en elefantunge, fortæller pandapasseren.
Og om København Zoo på sigt kan give Kina en gave tilbage i form af pandaunger, håber hun på.
- Det vil betyde rigtig meget, for det vil indikere, at vi er lykkedes med det, vi gerne vil - med pasning og med at bygge et anlæg, der fungerer, siger Pernille Andersen.
Gæster i København Zoo kan opleve pandaerne fra torsdag d.
11.
april klokken 9.
FacebookTwitterKopier linkEmner:Dyr|Dyreparker|Zoologisk Have København|Kina|København




https://www.dr.dk/nyheder/regionale/midtvest/viborg-er-som-alle-andre-sygehuse-det-er-umuligt-finde-rundt-nu-skal

Midt- og Vestjylland'Viborg er som alle andre sygehuse - det er umuligt at finde rundt': Nu skal lokale naturperler gøre det letterePatienter stresser, når de farer vild på hospitalsgangene.
Det skal tapet råde bod på.
Af Thomas Bach Poulsen og Mona Aaberg10.
apr.
2019 kl.
10.
26Bemærk: artiklen er mere end 30 dage gammelLæs opDet kan være en jungle at finde vej rundt på landets sygehuse.
- Viborg er nøjagtig som alle andre sygehuse.
Det er ganske umuligt at finde rundt, siger pårørende Henning Nielsen.
Vi kan se, at hvis bare man skal gå tre skridt ned ad en gang, kan man blive i tvivl om, hvor man skal hen.
Kristine Strange, Hospitalsenheden VestHan er ikke den eneste, der har problemet.
Personalet bruger unødig tid, og det skaber utryghed blandt patienterne, når de farer vild på hospitalsgangen.
Derfor er Hospitalsenheden Midt lige nu i fuld gang med at tapetsere væggene med lokal natur.
Fremover skal lokale naturperler som Tange Sø, Fur Klint og Hald Ege Skov hjælpe patienter og pårørende med at finde rundt på Regionshospitalet i Viborg.
- Vi ved, at jo mere man skal tænke sig om, jo sværere er det at finde vej, og derfor giver vi billeder, som man intuitivt kan finde vej efter, siger Kristine Strange, kommunikationschef hos Hospitalsenheden Midt.
Andre steder er det frivillige guider eller apps med gps-funktion, som skal hjælpe folk med at finde rundt.
Men fremover kan man i stedet guide patienter og pårørende rundt ved at forklare, at de skal gå 'ned til kronhjorten' i stedet for 'elevatoren hen ad gangen'.
- Vi kan se, at hvis bare man skal gå tre skridt ned ad en gang, kan man blive i tvivl om, hvor man skal hen.
Derfor har det stor betydning, at vi kan vise vej efter noget, som giver mening for folk, siger Kristine Strange.
Sygeplejersker viser dagligt vejAlligevel bruger personalet unødvendig tid på at vise patienter og pårørende rundt.
Den situation kender Janne Laursen, der er klinisk sygeplejespecialist alt for godt.
Patienterne bliver usikre og enormt stressede over, at de ikke kan finde vej.
Janne Laursen, sygeplejerske- Der var dagligt seks til otte patienter og deres pårørende, som havde svært ved at finde vej, og de skulle guides videre, fortæller Janne Laursen.
Selvom sygeplejerskerne bruger tid og ressourcer på at vise rundt, er det ikke den største gevinst ved de nye billeder på gangene.
Det handler først og fremmest om, at patienter og pårørende ikke skal bruge energi på at finde rundt.
- Patienterne bliver usikre og enormt stressede over det, hvis de ikke kan finde vej, siger Janne Laursen.
De dekorative billeder på væggene kommer dog ikke til at stå alene.
Der vil fortsat være skilte og pile, som man kender i dag.
Men fremover er det altså også muligt at guide folk efter genkendelige naturområder.
- Det er rigtig vigtigt for os at give patienterne en god og tryg oplevelse fra starten.
Så er de mere modtagelige for informationer og er mere deltagende i deres besøg, siger Janne Laursen.
Planen er, at Hospitalsenheden Midt også vil indføre den nye finde-vej-strategi på hospitalerne i Skive, Silkeborg og Hammel.
Hald Ege Skov er et af de lokale naturområder, som skal gøre det lettere at finde vej på Regionshospitalet i Viborg.
 De lange, hvide hospitalsgange er med tapetet blevet forvandlet til farverige områder.
 De traditionelle informationstavler skal fortsat hjælpe folk med at finde rundt på hospitalet.
1 / 3Hald Ege Skov er et af de lokale naturområder, som skal gøre det lettere at finde vej på Regionshospitalet i Viborg.
1 / 3De lange, hvide hospitalsgange er med tapetet blevet forvandlet til farverige områder.
2 / 3De traditionelle informationstavler skal fortsat hjælpe folk med at finde rundt på hospitalet.
3 / 3FacebookTwitterKopier linkEmner:Hospitaler|Patienter|Jylland|Viborg|Hospitalsenhed Midt




https://www.dr.dk/nyheder/kultur/kendte-danskere-revser-michelle-obamas-optraeden-jeg-foelte-mig-holdt-nar

Michelle Obama i DanmarkSe temaKulturKendte danskere revser Michelle Obamas optræden: 'Jeg følte mig holdt for nar'Flere kendte danskere gik skuffede hjem fra den tidligere førstedames besøg i Royal Arena.
Af Marie Ravn Nielsen10.
apr.
2019 kl.
10.
29Bemærk: artiklen er mere end 30 dage gammelLæs opDer var ingen tvivl om, at cool-faktoren var i orden, da den tidligere førstedame Michelle Obama tirsdag aften talte foran 11.
000 tilskuere i Royal Arena i København.
Sådan lød det i hvert fald fra en række begejstrede tilskuere.
Læs også:Michelle Obama gav selvtillidsboost til kvinderne i Royal Arena: Hun er så super coolMen spørger man en række kendte danske kvinder, der også overværede seancen fra salen, så var skuffelsen stor over indholdet af interviewet, der blev styret af den kendte tv-kok Rachael Ray.
På Twitter har blandt andre politiker Ida Auken og sociolog Emilia van Hauen luftet deres utilfredshed med kokkens spørgsmål til Obama.
Det var sikkert spot on til et amerikansk publikum, der elsker sådan nogle daytime talkshows, men her i Europa forventer vi mere inspiration og indhold fra en rollemodel.
Le Gammeltoft, kreativ direktørEn, der også har delt sin skuffelse på Twitter, er Le Gammeltoft, der er dj, radiovært og kreativ direktør på Heartbeat.
Hendes forventninger var ellers i top.
- Jeg er ret stor fan af Michelle Obama – hvordan kan man være andet – for hun er jo en vildt vigtig rollemodel for os alle sammen, siger Le Gammeltoft til dr.
dk og fortsætter:- Showet startede da også ret fint med en et videosammenklip af hendes statements og det gode arbejde, hun har lavet, men så kom værten Rachael Ray på scenen, og jeg er ked af at måtte sige det, men så blev det ringe.
Michelle Obama har selv valgt, at det er veninden, den kendte tv-kok Rachael Ray, der skal interviewe hende på turneen.
Men takket være værten, gik der 'damebladsjournalistik' i den, mener både Ane Cortzen og Le Gammeltoft.
'For meget damebladsjournalistik'Le Gammeltoft ville gerne havde hørt noget om Michelle Obamas mærkesager og kamp for at styrke kvinders rettigheder, men i stedet blev der spurgt ind til den tidligere førstedames yndlingsfarve, og hvor man bør spise i Washington DC.
- Jeg er ret stor fan af Michelle Obama, siger Le Gammeltoft, der dog er skuffet over tirsdagens show.
Det gik kort sagt 'for meget damebladsjournalistik i den', siger Le Gammeltoft.
Læs også:Video: Se de første 10 minutter af Michelle Obamas foredrag i Danmark- Det var sikkert spot on til et amerikansk publikum, der elsker sådan nogle daytime talkshows, men her i Europa forventer vi mere inspiration og indhold fra en rollemodel.
Men man kunne da godt mærke hendes format, selvom hun ikke fik lov til at skinne igennem, siger Le Gammeltoft.
Det er tv- og radiovært Ane Cortzen, der selv ofte er ordstyrer, enig i.
Hun fik heller ikke det, hun kom efter tirsdag aften og kalder det også 'et stereotypt damebladsinterview'.
- Det var en forspildt chance, og det var faktisk kedeligt.
Det var to lange timer og amerikansk talkshow, når det er værst.
Man følte sig lidt holdt for nar, siger Ane Cortzen.
Ane Cortzen, der blandt andet er kendt for sine værtsopgaver for DR, ville gerne have hørt, hvilken forskel Obama føler, hun har gjort.
Men det var der ikke noget af i Royal Arena.
Spurgt om alt det, kvindelige ledere synes er irriterendeSelvom det at være mor også er en del stor af Michelle Obamas liv, så havde Ane Cortzen håbet at høre noget om, hvordan Michelle Obama for eksempel formåede at balancere jobbet som førstedame med hendes arbejde for kvinders rettigheder.
- Hun er jo netop lykkedes med at få meget indflydelse samtidig med, at hun har fremstået som mor og hustru.
Men alle de skibe, hun har sat i søen, var der ikke et eneste spørgsmål til.
Jeg ville gerne have hørt, hvilken forskel hun føler, hun har gjort, siger Ane Cortzen og konstaterer:- Faktisk spurgte Rachael Ray hende om alt det, som kvindelige ledere synes er irriterende at blive spurgt om.
Avisernes anmeldelser af Michelle Obamas besøg i Royal Arena har i øvrigt heller ikke været prangende.
Således giver både Berlingske, Ekstra Bladet og BT showet tre ud af seks stjerner.
FacebookTwitterKopier linkEmner:Ane Cortzen (studievært)|Emilia van Hauen (samfundsforsker)|Ekstra Bladet|Royal Arena|USA




https://www.dr.dk/nyheder/udland/brexit-fylder-bims-tanker-hele-doegnet-sender-beskeder-til-kolleger-klokken-4-om

BrexitSe temaUdlandBrexit fylder Bims tanker hele døgnet: Sender beskeder til kolleger klokken 4 om nattenFor flere af de konservative parlamentsmedlemmer i Storbritannien er brexit efterhånden det eneste, de kan tænke på.
Af Louise Brodthagen Jensen10.
apr.
2019 kl.
14.
16Bemærk: artiklen er mere end 30 dage gammelLæs opDet er formentlig de færreste, der efterhånden ikke har hørt om brexit, og hvad der for nogle sikkert synes at være en endeløs debat om, hvordan og hvornår Storbritannien træder ud af EU.
For Bim Afolami fylder det 24 timer i døgnet.
Faktisk i så høj grad at han for nylig tog sig selv i sende en besked til en kollega for at få nyt om premierminister Theresa May og brexit - midt om natten.
- Jeg forventede ikke at få et svar, for klokken var fire om morgenen.
Men han svarede med det samme.
Jeg spurgte ham "hvorfor er du vågen på det her tidspunkt", og han svarede tilbage "jeg kan jo spørge dig om det samme", fortæller den 33-årige politiker fra det Konservative Parti til DR's korrespondent i Storbritannien, Kim Bildsøe Lassen.
Den sidste kraftanstrengelseDen seneste tids kaotiske forhandlinger om, hvorvidt, hvornår og hvordan Storbritannien skal træde ud af EU, har sat sine spor i både politikere og en befolkning, der efterhånden er godt trætte af dem.
- Det er faktisk ved at være svært.
Jeg er ellers en ret hårdfør fyr, men den sidste måneds tid eller seks uger har været ret intense, siger Bim Afolami.
Også for det skotske konservative parlamentsmedlem, Luke Graham, tærer den langstrakte brexit-debat på kræfterne.
- Det er tid til den sidste kraftanstrengelse.
Det er ikke særligt sjovt og meget vanskeligt, og diskussionerne er meget hårdføre, siger han og tilføjer:- Kollegerne er trætte, oprørte og stressede, men vi skal have det igennem i parlamentet, og vi skal blive enige med vores europæiske partnere om det.
Afgørende møde i BruxellesOprindeligt var planen, at briterne skulle have været trådt ud den 29.
marts, men parlamentets afvisninger af premierminister Theresa Mays skilsmisseaftale har fået hende til at søge om en ny deadline for brexit.
Som det er nu, skal briterne forlade EU på fredag.
Hvad enten der ligger en aftale eller ej.
Senere i dag holder EU-landenes ledere topmøde i Bruxelles for blandt andet at diskutere, om de skal efterkomme Theresa Mays ønske om igen at udskyde datoen for brexit.
May har bedt om en ny kort deadline, mens EU-formand Donald Tusk før mødet har luftet muligheden for at udskyde brexit til slutningen af året eller frem til 31.
marts 2020.
Helt så langt frem tror Bim Afolami dog ikke på, at brexit kommer til at fylde dagsordenen i Storbritannien.
- Om et års tid er det her afsluttet på den eller anden måde, siger han.
FacebookTwitterKopier linkEmner:Donald Tusk (politiker)|Storbritannien|Theresa May (politiker)|EU|EU-forhold




https://www.dr.dk/sporten/fodbold/superliga/fodbolden-er-ikke-naaet-laengere-end-dengang-en-boesse-var-noget-man-gik

Af DR Sportens fodboldkommentatorAndreas KraulSuperligaFodbolden er ikke nået længere end dengang 'en bøsse var noget, man gik på jagt med'Dansk fodbold lever i 1950’erne, når det gælder tilgangen til homoseksuelle, men måske kan Viktor Fischers kommunikative kongekasse afhjælpe problemet.
FCK's Viktor Fischer blev søndag udsat for homofobiske sange af OB's fans.
10.
apr.
2019 kl.
09.
17 | opdateret 10.
apr.
2019 kl.
11.
00Bemærk: artiklen er mere end 30 dage gammelLæs opDer er ikke ret meget, som tyder på, at Viktor Fischer er bøsse.
Tværtimod faktisk, men det bemærkelsesværdige ved de seneste dages store samtaleemne i dansk fodbold er, at det stort set også er inderligt ligegyldigt.
Derfor var det også i min optik en ’kommunikativ kongekasse’, da Viktor Fischer søndag aften fik italesat problemerne med de homofobiske sange fra tribunen, så det blev hørt langt ud over fodboldens egen lille verden.
Andreas KraulNår fans fra OB, Brøndby eller en helt tredje klub synger om, at FCK-profilen eller andre navngivne spillere er ’homo’ eller ’gay’, handler det ikke så meget om, at de inderst inde er overbeviste om, at vedkommende elsker mere med hankøn end med hunkøn.
Ja, flere af tilskuerne bag sangene har nok i virkeligheden ikke ret meget mod bøsser.
Det handler om at nedgøre en modstander.
At vise foragt.
At bringe dem ud af kurs.
Og på fodboldstadion har man gennem årtier gjort det ved at betvivle en modstanders seksualitet ud fra tesen om, at hvis modstanderen var ’homo’, bøsserøv’ eller endnu værre betegnelser – ja, så var han heller ikke en rigtig mand.
Det kan virke håbløst umoderne (Fischers egne ord) i 2019, men tænk blot tilbage på vores ikoniske Hall of Fame og Europamesterskabs-vindende landstræner, Richard Møller Nielsen, der på et officielt pressemøde brugte vendingen.
”Dengang en mand, var en mand, og en bøsse var noget, man gik på jagt med.
”Jeg kom også til at tænke på en episode fra min egen lidet glorværdige fodboldkarriere på Kløvermarkens knoldede baner, hvor vi mødte et hold med en ret god og meget snakkende højre kant.
Hele tiden gik han og stak verbalt til vores venstre back.
”Hvad så din lille bøsserøv?
”, ”Jeg knepper dig jo igen og igen” osv.
Til sidst blev det lidt for meget for Simon, der ved et hjørnespark diskret sagde, at hvis højrekanten virkelig mente det, så kunne de jo lige udveksle telefonnumre i omklædningsrummet efter kampen.
Det kostede vores back en tur i græsset, modstanderen et rødt kort og alle øvrige implicerede en grim bismag i tredje halvleg.
Sådan er virkeligheden desværre stadigvæk, og derfor var det også i min optik en ’kommunikativ kongekasse’, da Viktor Fischer søndag aften fik italesat problemerne med de homofobiske sange fra tribunen, så det blev hørt langt ud over fodboldens egen lille verden.
Netop Fischer kan nemlig gøre det.
Han er en af ligaens største profiler, han er eminent til at formulere sig foran et kamera – og så har han lige så meget selvtillid som Bendtner og Balotelli.
Til sammen.
Læs også:Viktor Fischer: 'Kald mig idiot, men kald mig ikke homo'Det betyder, at Viktor Fischer ikke er bange for tilråbene fra tribunerne.
Han bliver måske endda bedre af dem.
Som han selv formulerede det: ”Kom med det!
Kald mig idiot eller fjols, men kom nu videre fra det der med homo.
”Viktor Fischer blev udsat for homofobiske tilråb under kampen mellem FC København og OB.
Men hvad er så egentlig problemet, når nu Fischer hviler tilpas meget i sig selv og sin seksualitet, og det med homo-råbene i øvrigt altid har været ’en del af gamet’?
Ja, problemet er, at dansk fodbold rigtig mange steder stadig bevæger sig rundt engang i 1950’erne, når det gælder accept af og omgang med forskellige former for seksualitet og i øvrigt alternative livsformer end den helt hetero-normative.
Hvor mange spillere, dansk fodbold har mistet på elite- og breddeniveau, som følge af den her problemstilling og udbredte retorik er umuligt at dokumentere, men mit bud er, at tallet langt fra et ubetydeligt.
Andreas KraulNævn mig for eksempel lige hurtigt tre danske fodboldspillere, der åbent har talt om, at de er til mænd.
Det kan du ikke, for de historier findes ikke.
Der var engang snak om en homoseksuel i FC Nordsjællands spillertrup, og var der ikke også noget med ham der fra Viborg?
De erklærede homoseksuelle i dansk fodbold findes lige så lidt, som de gør det i den internationale fodboldverden.
Faktisk er der i udlandet trods alt enkelte eksempler mod ingen herhjemme – og det tror da pokker, når man ser på, hvordan Viktor Fischer er blevet behandlet og omtalt i den her uge.
Jonas holder sin kæftHan har selvtilliden, modet og de verbale evner til at stille sig frem og tage turen foran både modstanderfans, medier samt al retorikken om, at nu skal han vist også passe på ikke at tage alting så nært og helligt, men tænk på, hvis Fischer havde været 19 år gammel, havde heddet Jonas og været på vej til et gennembrud for en jysk bundklub i Superligaen – og i øvrigt rent faktisk var homoseksuel.
Ville det være ønskværdigt og en reel mulighed for Jonas at stå ved sig selv og sin seksualitet og dermed vide, at han stadig i 2019 med altovervejende sandsynlighed ville blive mødt af tilråb og smædesange på alle Superligaens udebaner?
Ja, måske også fra egne tilskuere på hjemmebane.
Nej, vel.
Alle unge mennesker har i den alder rigeligt at gøre med bare at finde ud af, hvem de i virkeligheden er, og i den sammenhæng er der brug for opbakning, ikke modstand.
Så Jonas holder sin kæft og lyver for alle i klubben og omgivelserne.
Selvfølgelig gør han det.
Eller også – og det er langt mere sandsynligt - er han for længst stoppet til fodbold, selv om han egentlig var det største talent i klubben.
Han passede ikke ind.
Han ’mistede lysten’.
Hvor mange spillere, dansk fodbold har mistet på elite- og breddeniveau som følge af den her problemstilling og udbredte retorik er umuligt at dokumentere, men mit bud er, at tallet langt fra et ubetydeligt.
Derfor havde Fischer en stærk og væsentlig pointe søndag aften, da han lykkedes med at sætte fokus på de homofobiske tilråb fra tribunen.
Ja, de har altid været der, og det kan være nok så ’uskyldigt’ ment.
Men ord betyder altid noget.
Også på et fodboldstadion.
FacebookTwitterKopier linkEmner:Fodbold|Richard Møller Nielsen (Fodboldtræner)|Viktor Fischer (fodboldspiller)|FC København|Brøndby




https://www.dr.dk/sporten/fodbold/superliga/dommer-hoerte-ikke-homofobiske-tilraab-vores-fokus-er-typisk-et-andet-sted

SuperligaDommer hørte ikke homofobiske tilråb: ’Vores fokus er typisk et andet sted'Ifølge superligadommer Jakob Kehlet er det svært at holde fokus på både at dømme en kamp og uacceptable tilråb fra tribunerne.
Superligadommer Jakob Kehlet hørte ikke de homofobiske tilråb fra tribunen undervejs i kampen mellem OB og FCK.
Af Anders Melchior Frigaard10.
apr.
2019 kl.
06.
30Bemærk: artiklen er mere end 30 dage gammelLæs opSøndag blev FCK-spilleren Viktor Fischer udsat for homofobiske tilråb fra tribunen i forbindelse med superligakampen mellem OB og FCK.
Det er dommerens opgave at stoppe en kamp, hvis han bliver opmærksom på uacceptable tilråb fra tribunen som eksempelvis homofobi.
Jakob Kehlet dømte søndagens opgør mellem OB og FCK, og han fortæller, at han ikke opdagede de homofobiske tilråb undervejs i kampen.
Ellers havde han afbrudt kampen.
- Jeg havde jo kampen i OB, og der hører jeg det ikke.
Jeg bliver først opmærksom på det næste dag.
- Mange gange har man jo fokus på noget andet.
Når der lige er scoret et mål, er der typisk larm fra stadion, som der var i det her tilfælde i weekenden.
Desuden skal vi jo også holde øje med, hvordan jubelen er, om der er noget, der skal falde advarsel for.
Dér er vi koncentrerede om den del, siger han.
Kan ikke høre mumlen i hjørnetProblemet for dommerne er, at der er gang i en fodboldkamp på banen, og derfor er det svært at have fokus på både spillet og tilråb fra tribunen, forklarer Jakob Kehlet.
- Hvis man hører og opfatter det, så skal man stoppe det.
Uefa har lige indskærpet, at de forventer, at man handler.
- Men det kræver selvfølgelig, at man hører det.
Det er det, der er problemet mange gange, at det typisk er et fåtal, der råber det her, og for os dommere inde på midten er det svært at høre, siger han.
Læs også:FCK-fans synger ’bøsserne fra Vestegnen’ - men det skal stoppesLinjen for, hvornår dommeren skal gribe ind overfor homofobiske tilråb, er ganske klar, ligesom handleplanen.
Den består af tre trin.
Første trin er et spilstop, hvor det annonceres over højttaleranlægget, at tilråbene skal stoppes.
Andet trin er, at spillet afbrydes, og spillerne går fra banen i cirka fem minutter, samt en ny advarsel over højttaleranlægget.
Tredje skridt er, at kampen helt afbrydes.
- Hvis nogen står ovre i et hjørne og mumler, kan vi jo ikke høre det, men ligeså snart vi hører det, så synes jeg, at vi skal skride ind, siger Jakob Kehlet.
FacebookTwitterKopier linkEmner:Viktor Fischer (fodboldspiller)|FC København|Odense Boldklub|Fodbold|Homoseksualitet




https://www.dr.dk/nyheder/udland/dalai-lama-er-indlagt-og-i-behandling-infektion

UdlandDalai Lama er indlagt og i behandling for infektionTibets åndelige leder meldes i bedring, efter han blev indlagt på et hospital i Indien med brystsmerter.
83-årige Dalai Lama blev tirsdag fløjet til Indiens hovedstad, hvor han er blevet indlagt på et hospital og behandles for en infektion.
10.
apr.
2019 kl.
05.
49Bemærk: artiklen er mere end 30 dage gammelLæs opDalai Lama er tirsdag aften dansk tid blevet indlagt på et hospital i Indiens hovedstad, New Delhi.
Det oplyser Tenzin Taklha, der er talsmand for Tibets åndelige leder.
Det skriver nyhedsbureauet AP.
Den 83-årige Dalai Lama er kommet under medicinsk behandling for en infektion, efter at han tirsdag blev indlagt med hoste og smerter i brystet.
Natten til onsdag meldes Dalai Lama i bedring, men han ventes at forblive indlagt et par dage, oplyser talsmanden.
Dalai Lama blev tirsdag fløjet fra Dharamsala for at blive konsulteret af læger i New Delhi.
Dharamsala, som ligger i det nordlige Indien, har været Dalai Lamas tilhørssted, siden han flygtede fra Tibet i 1959.
Herfra fungerer han som tibetanernes buddhistiske leder.
Langvarig konflikt med KinaKina og Tibet har været i en langstrakt og ophedet konflikt, siden Kina tilbage i 1950 besatte Tibet og tvang Dalai Lama på flugt.
Kineserne besatte Tibet efter kommunisternes magtovertagelse i Beijing.
Ifølge den kinesiske regering var Tibet "en del af moderlandet", som skulle genforenes med Kina.
I 1959 gjorde befolkningen i Tibet oprør mod den kinesiske besættelsesmagt for at beskytte deres religiøse overhoved, Dalai Lama.
Oprøret blev dog slået ned af Kinas hær.
Dalai Lama - den 14.
og nuværende - flygtede efterfølgende over Himalaya til Indien.
De seneste 60 år har Kina "moderniseret" Tibet og koloniseret landet med millioner af kinesiske indvandrere.
Tibetanere er i dag en klar minoritet i regionen.
Det kinesiske kommunistparti udøver streng kontrol med buddhistiske klostre i Tibet.
Munke tvinges på "genopdragelse" og skal tage afstand fra Dalai Lama, som Kina kalder "Slangens hoved".
Ifølge Amnesty International og FN sker der massive krænkelser af tibetanernes menneskerettigheder.
/ritzau/FacebookTwitterKopier linkEmner:Dalai Lama (religiøst overhoved)|Kina|Tibet|Amnesty International|Religion




https://www.dr.dk/nyheder/kultur/michelle-obama-gav-selvtillidsboost-til-kvinderne-i-royal-arena-hun-er-saa-super-cool

Michelle Obama i DanmarkSe temaKulturMichelle Obama gav selvtillidsboost til kvinderne i Royal Arena: Hun er så super cool11.
000 lyttede med i København, da Michelle Obama fortalte om livet som tidligere førstedame.
Af Silas Bay Nielsen10.
apr.
2019 kl.
06.
36Bemærk: artiklen er mere end 30 dage gammelLæs opDen danske hygge, rollen som mor i Det Hvide Hus og skarpe spisetider var blandt emnerne, da den tidligere præsidentfrue Michelle Obama besøgte Royal Arena i København tirsdag aften.
11.
000 mennesker var taget ind i arenaen for at se Obama på hendes europaturné i forbindelse med selvbiografien 'Min historie', der er en kandidat til at blive den bedst sælgende biografi nogensinde.
To af dem, der var med i arenaen, var Lykke Westmark på 27 og Teresa Kalic på 35.
Lykke Westmark (tv.
) og Terese Kalic bor i hhv.
Nordsjælland og på Amager.
(© dr)Michelle Obama viser, at man kan gøre en forskel- Hun er helt fantastisk, og så er hun meget, meget inspirerende, siger Lykke Westmark, der er fra Nordsjælland.
- Det er fantastisk, at hun udnytter den mulighed, hun har fået, så fremragende.
Hun inspirerer kvinder ved at sige, at man godt kan være sig selv, og man ikke behøver at være et glansbillede, og at det både er de gode og mindre gode sider ved en, der definerer hvem du er, siger hun.
Teresa Kalic er enig.
Hun mener, at Michelle Obama har evnen til at give gode bud på, hvordan man skal navigere i en mere kompleks verden.
- Mange af os går rundt og tænker, hvordan man som et lille menneske overhovedet kan ændre noget i den her verden.
Michelle Obama viser, at man godt kan gøre en forskel.
For eksempel kan man gøre en stor forskel, når man opdrager sine børn, og man kan give plads til andre, siger Teresa Kalic.
- Man behøver ikke at ændre hele verden, men godt kan gøre noget for dem, der er tæt på, ved bare at være til stede, tilføjer Lykke Westmark, der også roser hende for at virke naturlig og på ingen måde være krukket.
- Hun minder mig om min morOda Kabura og Alex Njogu bor i København.
(© dr)Oda Kabura på 30 år og Alex Njogu på 27 var også taget i Royal Arena for at se Michelle Obama.
Oda Kabura har fulgt Michelle Obama tæt og har set flere interviews med hende på nettet.
Derfor måtte hun ind og se hende, da hun fandt ud af, at Michelle Obama kom til København.
- Stærke kvinder inspirerer mig, og hun er en af dem, siger hun.
Oda Kaburas familie er fra Jylland, og børneopdragelsen, som Michelle Obama fortalte om under showet, mindede hende om sin egen barndom.
- Jeg kommer selv fra en familie, der er tæt knyttet.
Og jeg ved, at det gør en stærk.
Michelle Obama minder mig meget om min egen mor, så jeg føler, jeg har lært Michelle Obama bedre at kende.
Hun er super cool, og nu ser jeg hende mere som en mor end som en tidligere førstedame, siger Oda Kabura.
Hun er helt nede på jordenUnder showet fortalte Michelle Obama blandt andet, at aftensmaden i Det Hvide Hus blev serveret klokken 18.
30.
Det gjaldt også for præsidenten Barack Obama.
For Michelle Obama mente ikke, at resten af familien skulle sidde ved bordet og vente på, at verdens mest betydningsfulde mand havde tid til at spise med.
Desuden fortalte hun, at parrets børn skulle fortsætte med at rede deres senge, selv om flere tjenestefolk stod på spring for at gøre det.
- Man forventer at en førstedame lever et liv som de kongelige.
Men hun er helt nede på jorden og valgte at fortsætte med at opdrage sine børn på samme måde, som før de boede i Det Hvide Hus, siger Alex Njogu.
Det, der gjorde størst indtryk på ham, var, at Michelle Obama fortalte, at hun ofte blev nødt til at planlægge meget af sit liv som præsidentfrue.
- Hun fortalte, at hun ikke kunne få det til at fungere, hvis hun ikke planlagde tingene.
Hvis du vil have succes som menneske, så kræver det at du planlægger - selvom du selvfølgelig ikke kan planlægge alt.
- Hun er en stærk, sort kvinde, der ikke er bange for at sige, hvad hun mener.
Og det skal der være mere plads til, siger Alex Njogu.
Lidt for meget dametalkshowMikkel Jørgensen var taget fra Odense og til Royal Arena med sin kæreste.
(© dr)Mikkel Jørgensen på 29 år var dog mindre tilfreds med Michelle Obamas besøg.
Han var taget med sin kæreste fra Odense for at se hende, men han havde forventet noget lidt andet.
- Jeg håbede, at hun ville tale mere om sin karriere, og hvordan hun er nået dertil, hvor hun er i dag.
I stedet blev det lidt af et dametalkshow, der mere var en snak om at være mor.
Det var lidt skuffende.
Han synes, det var lidt svært at relatere til, hvordan børneopdragelse forgår i Det Hvide Hus, selv om det også ind imellem var lidt spændende at høre om.
- Præsidentparrets børneopdragelse er noget, man normalt ikke tænker over.
Det var en fin oplevelse at se hende, men jeg tror ikke, det er noget, jeg vil se igen, hvis hun kommer forbi en anden gang, siger Mikkel Jørgensen.
FacebookTwitterKopier linkEmner:Barack Obama (politiker)|Michelle Obama (advokat)|København|Royal Arena|Børneopdragelse




https://www.dr.dk/nyheder/indland/ekspert-om-rygeforbud-i-regionerne-traels-i-starten-men-det-har-en-effekt

IndlandEkspert om rygeforbud i regionerne: 'Træls i starten, men det har en effekt'Det er et skub i retning af et rygestop, siger ekspert om rygeforbud for 140.
000 ansatte i regionerne.
Allerede fra 2020 vil det hverken være tilladt for de ansatte at ryge på arbejdspladsens matrikel eller på for eksempel fortovet udenfor, hvis det står til Danske Regioner.
Af Theis Lange Olsen10.
apr.
2019 kl.
07.
25Bemærk: artiklen er mere end 30 dage gammelLæs opRygning er så alvorligt et problem for folkesundheden i Danmark, at ethvert tiltag, der kan forhindre det, tages imod med kyshånd.
Derfor er det også glædeligt, at de knap 140.
000 ansatte i landets regioner ser ud til at blive underlagt et totalforbud mod at ryge i arbejdstiden.
Det siger Morten Grønbæk, direktør i Statens Institut for Folkesundhed, der er overbevist om, at forbuddet vil få en effekt.
- Den vil være, at rigtig mange af rygerne i regionerne efterhånden vil holde op med at ryge.
For hvis du otte timer i streg ikke må ryge, så vil du blive nødt til at trappe ud af den afhængighed, det er at være ryger.
- De fleste rygere kan ikke klare sig så længe, fordi de er afhængige af tobak, siger Morten Grønbæk.
Men går de ansatte ikke bare hjem og ryger de ekstra smøger om eftermiddagen og aftenen?
- Nej, det er jeg helt sikker på, at de ikke gør.
Det vil være et skub i retning af at holde helt op med at ryge.
Mange rygere vil i virkeligheden gerne stoppe.
Og alle, der er stoppet, er glade for det.
Så hvis det følges op med tilstrækkelige rygestop-kurser og andre hjælpemidler, er det en rigtig god ide det her, siger Morten Grønbæk.
Læger: Helt naturligtDer er allerede rygeforbud i op mod hver fjerde kommune, og det har påviseligt haft en effekt.
- Det viste sig at være træls for de rygende medarbejdere i starten, men det har haft en effekt.
Det er et skub i retning af rygestop, siger Morten Grønbæk.
I Lægeforeningen bakker formand Andreas Rudkjøbing fuldt op om rygeforbuddet i regionerne.
- For at bekæmpe rygning er det et godt redskab at indføre røgfri miljøer.
Og det er helt naturligt, at regionerne som en stor arbejdsgiver også tager deres del af det ansvar og går forrest i den her kamp, siger han.
Tidligere på ugen meldte Danske Regioner ud, at prisen på en pakke cigaretter i deres øjne bør hæves fra 40 til 80 kroner.
Unge er det store problemLangt de fleste partier er enige om, at priserne på cigaretter skal op - spørgsmålet er bare, hvor meget.
Ifølge eksperter skal stigende priser være med til at forhindre det helt store problem i de her år, nemlig at flere unge begynder at ryge.
Men her vil et rygeforbud blandt regionernes ansatte muligvis også have en effekt.
- Den rigtigt store udfordring er, at unge stadig ryger, endda flere end tidligere.
Der vil regionernes forbud forhåbentlig også have en effekt.
- Det er jo de unges forældre, som forhindres i at ryge, og det kan måske få en betydende effekt ned igennem generationerne, siger Morten Grønbæk.
FacebookTwitterKopier linkEmner:Morten Grønbæk (professor)|Rygning|Sundhed og velvære|Statens Institut for Folkesundhed|Danske Regioner




https://www.dr.dk/nyheder/penge/dominos-pizza-genabner-i-danmark-efter-konkurs

PengeDomino's Pizza genåbner i Danmark efter konkursNye ejere håber at kunne åbne omkring 20 butikker inden for det næste år.
Pizzakæden Domino's gik i marts konkurs.
Men nu genopstår kæden med en ny ejer.
(Arkivfoto).
10.
apr.
2019 kl.
09.
12Bemærk: artiklen er mere end 30 dage gammelLæs opDen konkursramte pizzakæde Domino's Pizza vil genåbne i Danmark.
Pizzakæden i Danmark er nemlig blevet solgt til et udenlandsk selskab, som vil drive pizzeriaerne videre.
Det bekræfter kurator Morten Hans Jakobsen fra advokatfirmaet Gorrissen Federspiel.
- Det er blevet solgt til det australske Domino's Pizza Entreprises, siger Morten Hans Jakobsen.
Det australske selskab driver i forvejen 2400 Domino’s-forretninger rundt omkring i Australien og flere steder i Europa, oplyser kuratoren.
Kuratoren fortæller, at det australske selskab er franchisetager fra det amerikanske Domino’s Pizza International.
Domino's Pizza gik konkurs i Danmark 2.
marts, og siden har butikkerne været lukket.
Men nu ser de altså ud til at genåbne.
Købet blev meldt ud på den australske børs onsdag morgen.
I en meddelelse på børsen fremgår det, at selskabet sælges for omkring 2,5 millioner euro.
Det er en pris på omkring 18,7 millioner danske kroner.
Læs også:Domino's Pizza drejer nøglen om i DanmarkVil åbne 20 butikkerMorten Hans Jakobsen fortæller dog, at købesummen ikke er helt fastlagt endnu.
I meddelelsen fremgår det også, at selskabet håber at kunne åbne omkring 20 butikker inden for det næste år.
Morten Hans Jakobsen håber, at 24-25 butikker vil blive drevet videre.
- Det er hensigten at drive så mange af de butikker, som nu går med over.
Vi håber på, at det bliver 24-25 butikker.
Lige nu afhænger det af, om de udlejere, som Domino's Danmark tidligere har lejet sig ind i, vil fortsætte lejemålet med den nye køber, siger kuratoren.
Domino's Pizza stammer fra USA, og det var kun den danske del af kæden, som lukkede i marts.
Kæden kom til Danmark i 1997.
Flere aviser herunder B.
T.
og Ekstra Bladet samt TV2-programmet Operations X har i efteråret sidste år lavet en række historier om dårlig hygiejne i flere af restauranterne i Domino's-kæden.
Kuratoren mener, at de ejere vil kunne får bugt med de bekymringer, som der kan være hos danskerne.
- Jeg vil tro, at de har haft nogle overvejelser i den henseende, men det er jo oplagt, at den nye køber er så veldrevet og ordentlig, at de hurtigt kan få lagt de bekymringer om Domino's brandet væk.
- Det var nogle problemer, der var relateret til de tidligere ejere og deres drift, siger Morten Hans Jakobsen.
/ritzau/FacebookTwitterKopier linkEmner:Dominos Pizza|Ekstra Bladet|Detailhandel|Fastfood-spisesteder|Australien




https://www.dr.dk/nyheder/udland/ole-ryborg-der-er-britiske-spoegelser-i-korridorerne-naar-eu-lederne-udskyder-brexit

BrexitSe temaAf DR's EU-korrespondentOle Ryborg - DR's EU-korrespondentUdlandOle Ryborg: Der er to britiske spøgelser i korridorerne, når EU-lederne udskyder brexitEU-lederne frygter, at en lang udskydelse af brexit vil føre til, at Storbritannien skaber problemer, når EU-landene skal træffe beslutninger.
EU-lederne frygter, at Storbritannien vil skabe problemer for EU, når der skal træffes beslutninger, hvis det ender med at udskydelsen af brexit, bliver for langtrukken.
10.
apr.
2019 kl.
10.
14Bemærk: artiklen er mere end 30 dage gammelLæs opHvis der er én ting, de kan enes om på begge sider af kanalen, så er det, at Storbritannien ikke – som planlagt – skal forlade EU på fredag.
Vi befinder os nu i april, og det er stadig ikke lykkedes for den britiske premierminister, Theresa May, at finde et flertal i det britiske underhus, for den skilsmisseaftale hun selv indgik med EU-landene tilbage i november sidste år.
Tre gange har medlemmerne af House of Commons stemt om aftalen.
Tre gange har et flertal i parlamentet sagt nej til skilsmisseaftalen.
Men de tre afslag afskrækker ikke Theresa May.
Hun forsøger stadig at få aftalen godkendt i det britiske parlament.
Og alternativet – en britisk exit fra EU uden en aftale – ønsker ingen.
Hverken det britiske parlament eller de 27 EU-lande, som bliver i EU.
Så uden aftale – intet brexit.
Det ser ud til at være linjen, som alle kan enes om, når der i aften igen er EU-topmøde i Bruxelles med brexit på dagsordenen.
Men uden udsigt til et forestående politisk brexit-gennembrud i britisk politik, hvad gør man så?
Læs også:Ole Ryborg: Britisk 'no-deal'-afstemning i aften er en illusionSkal brexit udskydes til sidst på året?
Står det til EU-formand Donald Tusk, så bør aftenens EU-topmøde beslutte at udskyde Brexit i lang tid.
Måske endda helt op til et år.
I et brev til EU's ledere, sendt forud for topmødet, nævner Donald Tusk muligheden for, at brexit udskydes frem til årets udgang eller måske endda helt frem til den 31.
marts 2020.
Argumentet er, at det vil give de britiske politikere mulighed for at tænke grundigt over, hvilken type af brexit, de egentlig ønsker.
En eventuel udskydelse af brexit kommer dog ikke uden betingelser:Dels vil EU-landene kræve, at Storbritannien afholder valg til Europa-Parlamentet i slutningen af maj.
Hvis ikke briterne afholder EP-valg, så vil det britiske parlament automatisk have valgt, at Storbritannien forlader EU den 1.
juni.
Theresa May har accepteret den betingelse, og det britiske parlament forbereder nu, at der skal afholdes valg til Europa-Parlamentet i Storbritannien den 23.
maj.
Anti-brexit-demonstranter protesterede i går udenfor parlamentet i London.
I EU frygter man, at det vil skabe problemer, hvis brexit trækker ud.
En anden betingelse, som de 27 EU-lande ventes at opstille for at acceptere Theresa Mays anmodning om at udskyde Brexit, er, at Storbritannien ikke kræver, at der ændres i den skilsmisseaftale, som May selv har indgået med EU.
Det har taget to år at forhandle aftalen på plads.
Egentlig er aftalen en meget begrænset aftale, som primært omhandler spørgsmål om rettighederne, for de EU-borgere, som bor i UK, og de briter, som bor i for eksempel Danmark.
Derudover er det en aftale om, hvordan man håndterer de økonomiske forpligtelser, som Storbritannien har været med til at indgå på vegne af EU, og endelig indeholder aftalen en plan for, hvordan man undgår kontrol ved grænsen mellem Irland og Nordirland, hvis EU og UK ikke formår at få lavet en ambitiøs frihandelsaftale inden 2021.
Alle øvrige spørgsmål om det fremtidige forhold mellem EU og Storbritannien har man stort set ikke begyndt forhandlingerne om endnu.
Spøgelser i korridorerneDen politiske fordel ved at udskyde brexit i længere tid er, at EU-lederne slipper for konstant at have nye brexit-deadlines hængende over hovedet, og de slipper for en konstant strøm af brexit-krisetopmøder, som fylder både i medierne og i forhold til alle de øvrige politiske emner, som betyder noget for EU-landenes ledere.
Ser man på en udskydelse af brexit med erhvervslivets øjne, så er det, virksomhederne frem for alt ønsker sig, en afklaring.
Men uden en sådan i udsigt, så er det næstbedste, at en hård brexit uden en aftale ikke konstant lurer lige om hjørnet.
Men der er også ulemper ved en lang udskydelse af brexit.
Det handler frem for alt om frygten for, hvordan Storbritannien vil optræde i EU i det kommende år.
Frem til i dag har Storbritannien optrådt som et aktivt EU-medlem og blandet sig EU-debatter og beslutninger.
Det er stort set sket på den måde, som man kender Storbritannien i EU.
Besværlig og markant – men traditionelt britisk.
Spørgsmålet er, om Storbritannien vil ændre stil og blive meget mere brutalt og besværligt internt i EU, når brexit forlænges et år.
Usikkerheden hos EU-lederne går på, hvad der sker i britisk EU-politik, hvis Theresa May forlader Downing Street 10 og i stedet erstattes af enten Boris Johnson, eller der afholdes valg, eller Labour-lederen Jeremy Corbyn overtager magten.
Hvem skal erstatte Theresa May?
Så længe Theresa May er premierminister, så er der blandt EU-lederne en vis tillid til, at Storbritannien som fortsat EU-medlem vil optræde ”normalt”.
Den store usikkerhed hos EU-lederne er, hvad der vil ske med britisk EU-politik, hvis Theresa May forlader Downing Street 10 til sommer og i stedet erstattes af for eksempel Boris Johnson, eller der afholdes valg, og Labour-lederen, Jeremy Corbyn, overtager magten i Storbritannien.
Både Boris Johnson og Jeremy Corbyn har for eksempel på det udenrigspolitiske område holdninger, som er markant anderledes end den udenrigspolitik, som Storbritannien har ført frem til nu.
Johnson er tættere på Donald Trumps udenrigspolitik.
Corbyn er tættere på Putins.
Sagt forenklet.
Så længe Storbritannien er fuldt medlem af EU, så har Storbritannien naturligvis også alle rettigheder og kan i princippet agere, som landet ønsker det, når der er møder i EU.
Ole Ryborg, DR´s EU-korrespondentStorbritannien vil også kunne skabe problemer i EU, når der til sommer skal udpeges nye personer til europæiske top-jobs, som posten som formand for Europa-Kommissionen og en efterfølger for Donald Tusk i Det Europæiske Råd.
Og EU-landene er i gang med at forhandle om et nyt EU-budget, som skal gælde de kommende syv år efter brexit.
Skal Storbritannien være med til at fastlægge det budget?
Endnu en strategisk overvejelse blandt EU-landene gælder EU´s handelsforhandlinger.
EU står for eksempel overfor at skulle indlede handelsforhandlinger med Australien.
UK vil også gerne lave en frihandelsaftale med Australien, når briterne er udenfor EU.
Som medlem af EU, så vil Storbritannien være med til at formulere de krav og ønsker, som EU skal stille i en forhandling med Australien.
Og Storbritannien vil få kendskab til EU´s forhandlingsstrategi.
Noget, som briterne så kan udnytte senere.
Indbyggede exitklausulerFor EU-lederne vil aftenens store spørgsmål være, om man er villig til at acceptere risikoen for et Storbritannien, som det kommende år kan vise sig at være meget mere besværligt, når der på et tidspunkt skiftes ud i Downing Street.
Eller om EU-landene skal indbygge små klausuler i aftalen om en forlængelse af brexit, som i princippet giver EU-landene mulighed for at stoppe det britiske EU-medlemskab tidligere.
Problemet er, at hvis man gør det, så er man tilbage i den nuværende situation, hvor der igen og igen vil være nye brexit-deadlines.
Læs også:Seks spørgsmål og svar: Ny brexit-afgrund truer, hvis May får endnu et ’nej’ i aftenOg håbet er, at udsigten til en lang udskydelse af brexit vil presse de britiske politikere til at få skilsmisseaftale med EU godkendt i underhuset.
Og som Donald Tusk skriver i sit brev til EU-lederne, så er det vigtigt, at EU-landene ikke skaber en situation, som ender med at virke ydmygende overfor Storbritannien.
Og det vil være ydmygende, hvis en britiske premierminister igen og igen og igen skal tilbage til Bruxelles og bede om, at få brexit udskudt endnu engang.
Nytter en gentleman-agreement?
Så længe Storbritannien er fuldt medlem af EU, så har Storbritannien naturligvis også alle rettigheder og kan i princippet agere, som landet ønsker det, når der er møder i EU.
Der er ikke noget EU-landene formelt kan gøre.
UK har stemmeret og taleret – på lige fod med alle andre lande.
Så eneste vej frem er, at lave en gentleman-agreement med UK om, hvordan briterne vil agere, fra i dag og frem til landet forlader EU.
Spørgsmålet er, hvor meget det hjælper at lave en gentleman-agreement med Theresa May, hvis det viser sig, at det er Boris Johnsson, som kommer ind gennem døren, når der afholdes EU-topmøder til efteråret.
Så selv om det er Theresa May, som møder op ved dagens EU-topmøde, så vil Boris Johnsons og Jeremy Corbyns spøgelser hærge i korridorerne, når EU-lederne i aften udskyder brexit endnu engang.
FacebookTwitterKopier linkEmner:Donald Trump (politiker)|Donald Tusk (politiker)|EU-forhold|Storbritannien|The Labour Party




https://www.dr.dk/nyheder/politik/lars-loekke-bakker-op-om-brexit-udsaettelse-skal-berolige-macron-foer-topmoede

BrexitSe temaPolitikLars Løkke bakker op om brexit-udsættelse: Skal berolige Macron før topmødeDer er politisk opbakning herhjemme til, at EU-landene bør blive enige om en udskydelse.
Lars Løkke Rasmussen er villig til at give briterne endnu en brexit-udskydelse.
Af Emil Søndergård Ingvorsen10.
apr.
2019 kl.
11.
43Bemærk: artiklen er mere end 30 dage gammelLæs opNår statsminister Lars Løkke Rasmussen (V) i dag drager til Bruxelles til EU-topmøde om brexit, er det med en klar plan.
Briterne skal have mulighed for at få endnu en udsættelse, så det ender ikke med et hårdt brexit på fredag.
Vi skal blive enige, og det tror jeg også, at vi bliver.
Statsminister Lars Løkke RasmussenDet siger statsministeren efter et møde i Folketingets Europaudvalg i dag.
- Jeg vil være i det fleksible hjørne, fordi jeg er sat i verden for at varetage danske interesser, og selv om Storbritannien ikke fylder det samme som i 1972, så er de stadig vigtige for Danmark, siger Lars Løkke Rasmussen, der regner med, at alle EU-landene grundlæggende er enige om, at man er nødt til at give briterne en forlængelse.
- Og så vil der være to diskussioner.
Hvor lang skal udsættelsen være og på hvilke betingelser.
Det skal vi alle blive enige om, siger statsministeren.
Skal mødes med kolleger forud for mødetTil eftermiddag skal den danske statsminister mødes med sine kolleger fra henholdsvis Frankrig, Sverige, Belgien, Holland og Irland.
- Når vi mødes i den kreds, så er det fordi, vi er lande, der er meget eksponerede i forhold til brexit.
Der vil jeg argumentere for, at vi skal være fleksible, men ikke naive eller tossegode, siger Lars Løkke Rasmussen.
Til topmødet i aften er der særligt opmærksomhed på, hvordan den franske præsident, Emmanuel Macron, vil stille sig.
I sidste uge udtalte han nemlig, at EU "ikke må blive taget som gidsel" af brexit, og at en yderligere forlængelse "ikke sker per automatik".
Læs også:Ole Ryborg: Der er to britiske spøgelser i korridorerne, når EU-lederne udskyder brexitLars Løkke Rasmussen, på mødet i eftermiddag er det vel Macron, du først og fremmest skal overtale?
- Det er det nok ja.
Kan du ikke se for dig, at Frankrig står fast?
- Det er stort land, som har en stemme, og vi er et lille land, som også har en stemme.
Vi skal blive enige, og det tror jeg også, at vi bliver.
Vi skal undgå en skilsmisse, der ender i kaos.
Nicolai Wammen, SocialdemokratietI går talte Lars Løkke Rasmussen i telefon med den britiske premierminister, Theresa May.
Og hans opfordring til sin britiske kollega forud for i aftenens topmøde er helt klar:- Jeg har en appel om, at hun er så klar i mælet i aften som overhovedet muligt.
For det er klart, at der begynder at melde sig en irritation og frustration hos en del af EU-lederne, siger statsministeren, der opfordrer May til blandt andet nøje at redegøre for, hvordan det går med forhandlingerne med oppositionspartiet Labour og hvilke fremskridt, der er.
- Hvis hun er helt klar i mælet, vil det være nemmere for de 27 lande at nå til enighed, når hun har forladt lokalet.
Har dansk opbakning med til BruxellesNår Lars Løkke Rasmussen ankommer med rejsekufferten til topmødet i aften, så er det med opbakning fra de andre partier i Folketinget til sin plan.
- Jeg synes, at briterne skal have den udsættelse, de beder om, og kan man blive enige om en længere udsættelse, så er det også i orden, siger Kenneth Kristensen Berth, EU-ordfører for Dansk Folkeparti.
Samme melding kommer fra Enhedslisten.
- Der skal selvfølgelig være tid til at få forhandlingerne på plads, og derfor bør der være en udsættelse.
Det helt afgørende er, at vi undgår en hård brexit med voldsomme konsekvenser for danske arbejdspladser, siger europarådsordfører Nikolaj Villumsen.
Hos Socialdemokratiet mener de, at briterne skal have 'den nødvendige tid' til at træde ud af unionen.
- Vi skal undgå en skilsmisse, der ender i kaos, siger politisk ordfører Nicolai Wammen.
FacebookTwitterKopier link




https://www.dr.dk/nyheder/penge/toldstyrelsen-forbereder-sig-pa-brexit-holder-natteabent

BrexitSe temaPengeToldstyrelsen forbereder sig på brexit: Holder natteåbentStorbritannien forlader EU natten mellem fredag og lørdag, hvis ikke andet besluttes inden da.
Toldstyrelsen holder ekstraordinært sin brexit-hotline åbent natten mellem fredag og lørdag på grund af brexit.
(Arkivfoto).
10.
apr.
2019 kl.
10.
12Bemærk: artiklen er mere end 30 dage gammelLæs opNattefriske medarbejdere i Toldstyrelsen forbereder sig på at være på arbejde natten mellem fredag og lørdag for at kunne tage imod opkald fra virksomheder.
Toldstyrelsen har nemlig besluttet at holde dens brexit-hotline åben om natten mellem fredag og lørdag, hvor briterne står til at forlade EU uden en aftale.
Handelsdirektør i Toldstyrelsen Maren Holm Johansen fortæller, at telefonlinjen skal hjælpe virksomheder med at få toldbehandlet deres varer i timerne omkring brexit.
- Om natten mellem 12.
og 13.
april vil der, hvis vi får et no deal, måske være virksomheder, som bliver særligt i tvivl.
Derfor yder vi den ekstra service, at vi holder natteåbent, siger handelsdirektøren.
Toldstyrelsen vil ikke oplyse, hvor mange medarbejdere der ventes at skulle holde vagt ved telefonen.
Men beredskabet i forhold til brexit vurderes løbende.
Handelsdirektøren frygter ikke kaos ved et brexit uden en aftale natten til lørdag.
- Jeg forestiller mig ikke, at der kommer kaos.
Men vi vil gerne hjælpe danske virksomheder så meget som muligt.
Der kan opstå usikkerheder lige der på skilletidspunktet.
Det vil vi gerne kunne bistå med at løse, hvis det sker, siger hun.
Læs også:Styrelser advarer danske virksomheder om hårdt brexitKan komme en anden løsningStorbritannien forlader EU fredag klokken 23 britisk tid, hvis ikke stats- og regeringscheferne beslutter noget andet inden da.
EU's stats- og regeringschefer mødes dog onsdag klokken 18 i Bruxelles, hvor den britiske premierminister, Theresa May, vil præsentere et ønske fra regeringen om en forlængelse af brexit til 30.
juni.
Det er ifølge EU-præsident Donald Tusk dog ikke tid nok.
Han har derfor i sit invitationsbrev til EU-landene før topmødet lagt op til, at man vælger at forlænge udtrædelsesprocessen med et år.
Han foreslår en "fleksibel løsning", hvor man udsætter brexit maksimalt et år.
Men perioden afsluttes tidligere, hvis parterne bliver enige, før tiden er udløbet.
Maren Holm Johansen oplyser da også, at beredskabet i Toldstyrelsen går ned i niveau igen, hvis brexit ikke bliver 12.
april, som det står til nu.
- Bliver det ikke er no deal 12.
april, siger vores beredskabsplan, at vi går ned i niveau igen og er på det niveau, vi er på nu, siger hun.
Styrelsen oplyser dog ikke, om en ny udskydelse af brexit betyder, at hotlinen i det tilfælde alligevel ikke vil holde natteåbent fredag til lørdag.
Toldstyrelsen har på grund af brexit rekrutteret mere end 40 ekstra medarbejdere.
Styrelsen vurderer, at brexit vil give en stigning i toldopgaverne på 15 procent, hvis handlen med Storbritannien fortsætter på det nuværende niveau.
/ritzau/FacebookTwitterKopier linkEmner:Donald Tusk (politiker)|EU|Storbritannien|Theresa May (politiker)|EU-forhold




https://www.dr.dk/nyheder/udland/japansk-f35-fly-er-styrtet-ned-i-stillehavet

UdlandJapansk F35-fly er styrtet ned i StillehavetEt redningshold har fundet vragdele af et japansk kampfly, der forsvandt tirsdag.
Piloten savnes fortsat.
Det var et fly som dette F35-fly, der var på træningsmission med tre andre F35-fly, da kontakten pludselig forsvandt.
10.
apr.
2019 kl.
03.
48Bemærk: artiklen er mere end 30 dage gammelLæs opEt redningshold har fundet vragdele af et savnet japansk F35-fly, der tirsdag blev meldt savnet.
Det oplyser en talsmand for det japanske forsvarsministerium natten til onsdag dansk tid.
Det skriver det japanske medie NHK ifølge nyhedsbureauet Reuters.
På baggrund af fundet slår ministeriet fast, at flyet er styrtet ned.
Piloten er fortsat savnet, oplyser Japans forsvarsminister, Takeshi Iwaya.
- Vi vil gøre vores bedste for at redde den savnede pilot, siger Takeshi Iwaya ifølge nyhedsbureauet dpa.
Kampflyet forsvandt tirsdag over Stillehavet i nærheden af det nordlige Japan.
F35-flyet var knap et år gammelt og blev første gang taget i brug af det japanske militær i maj 2018.
Japan har for blot 11 dage siden taget sin første eskadrille af F35-fly i brug ved luftbasen Misawa.
Japans regering har desuden planer om at købe yderligere 147 stealth kampfly for at modernisere luftforsvaret i takt med, at Kina opruster sine militære styrker.
Det skriver nyhedsbureauet AP.
F35-fly er desuden den type kampfly, der også skal erstatte det danske flyvevåbens F16-maskiner.
Flyene bygges af amerikanske Lockheed Martin.
De laves med stealth -teknologi, som gør det svært at se flyet på en radar.
Var på træningsmissionDet forulykkede japanske F35-fly var tirsdag på træningsmission med tre andre F35-fly, da kontakten pludselig forsvandt tirsdag aften omkring klokken 19.
30 lokal tid.
Piloten havde kort forinden signaleret, at der var behov for at afslutte missionen.
Det fortæller Japans forsvarsminister, Takeshi Iwaya, ifølge CNN.
Ministeren oplyser ifølge AP, at de nærmere omstændigheder og årsagen til styrtet fortsat er ukendt.
12 andre F35-fly ved luftbasen vil foreløbigt blive holdt på jorden, oplyser Takeshi Iwaya videre.
Det forulykkede fly er det første F35-fly i Japan, der er færdigmonteret af Mitsubishi Heavy Industries.
Det oplyser det japanske luftvåben onsdag til Reuters.
De fire første F35-fly er tidligere blevet brugt til træningsmissioner i USA, inden de er blevet bragt til Japan.
Det femte fly, der nu er styrtet i havet, er derimod samlet af den japanske virksomhed.
Mitsubishi Heavy Industries har ikke ønsket at kommentere sagen.
/ritzau/FacebookTwitterKopier linkEmner:Japan|Luftvåben|Mitsubishi Heavy Industries|Industri|CNN




https://www.dr.dk/nyheder/indland/politiet-har-fanget-knap-8000-fartsyndere-i-kontroluge

IndlandPolitiet har fanget knap 8.
000 fartsyndere i kontrolugeDer er eksempler på hastigheder tæt ved 200 kilometer i timen.
Der er en klar sammenhæng mellem farten på vejene og antallet af dræbte og tilskadekomne.
10.
apr.
2019 kl.
06.
03Bemærk: artiklen er mere end 30 dage gammelLæs opPolitiet har registreret i alt 7.
838 hastighedsoverskridelser i Danmark i sidste uge.
Det viser en opgørelse foretaget af Rigspolitiet.
Politiet har i perioden fra mandag den 1.
april til søndag den 7.
april gennemført målrettede indsatser mod overskridelser af hastighedsgrænser i trafikken.
- Ugens kontroller viser, at der stadig er for mange bilister, der kører for hurtigt, og dermed udsætter sig selv og andre for fare, siger Christian Berthelsen fra Rigspolitiets Nationale Færdselscenter i en pressemeddelelse.
Han understreger, at der er en klar sammenhæng mellem farten på vejene og antallet af dræbte og tilskadekomne.
- Farten dræber og er stadig et problem for trafiksikkerheden og kræver derfor politiets fortsatte opmærksomhed, siger han.
- Når hastigheden sættes i vejret øges både den strækning, som bilen kører, inden føreren reagerer, og bilens bremselængde.
Både i byerne og på landetAf hastighedsoverskridelserne den første uge i april var lidt over 2.
800 overskridelser af den generelle hastighed i byerne.
Mere end 1.
600 var overskridelser af den generelle hastighed på landeveje og motorveje.
Og lidt under 5.
000 var overskred af den skiltede hastighed på vejene, blandt andet hvor hastigheden var nedsat på grund af vejarbejde.
- Nogle af de hastighedsoverskridelser, som vi har konstateret i denne uge er hovedrystende, hvor vi har eksempler på hastigheder tæt ved 200 kilometer i timen, og det kan man dø af, hvis det går galt, siger Christian Berthelsen.
Uheldsrisikoen er dog ikke lige stor for alle typer af veje.
100 kilometer i timen på en motorvej er mindre farligt end 100 kilometer i timen på en landevej eller en byvej.
Det skyldes, at en motorvej er lavet til disse høje hastigheder, og at der her kun kører personbiler og lastbiler.
Landeveje og byveje er derimod lavet til meget lavere hastigheder.
Derudover er trafikken mere kompleks, da både fodgængere, cyklister og biler er til stede.
Fra 2012 til 2017 mistede 416 personer livet i en trafikulykke, hvor en eller flere af de involverede kørte for stærkt i forhold til det tilladte eller forholdene.
I 28 procent af disse uheld var farten årsag til, at ulykken blev med dødelig udgang.
/ritzau/FacebookTwitterKopier link




https://www.dr.dk/nyheder/udland/forelobig-valgoptaelling-i-israel-dodt-lob-mellem-netanyahu-og-gantz

UdlandForeløbig valgoptælling i Israel: Dødt løb mellem Netanyahu og GantzPremierministeren spås dog bedre chancer for at sikre en regeringskoalition end Gantz.
Likud-tilhængere under en af nattens valgfester.
Andreas Lindqvist10.
apr.
2019 kl.
03.
34 | opdateret 10.
apr.
2019 kl.
07.
27Bemærk: artiklen er mere end 30 dage gammelLæs opDe to største partier i israelsk politik vinder præcis lige mange parlamentspladser.
Det viser den foreløbige stemmeoptællingen ifølge den israelske avis Haaretz og BBC.
Med 94 procent af stemmerne - mere end fire millioner - talt op står Benjamin Netanyahu og Likud til at få 35 pladser i det israelske parlament, Knesset.
Hans nærmeste modstander, den pensionerede militærchef Benny Gantz, der står i spidsen for centrum-venstre-alliancen Blå og Hvid, har tilsvarende sikret sig 35 pladser.
Begge partier står til at få lige knap 26 procent af stemmerne.
Det endelige valgresultat forventes senest til eftermiddag.
De resterende stemmer er fra blandt andet diplomater og udstationerede soldater.
De har tendens til at stemme længere til højre end flertallet af befolkningen, ifølge Times of Israel.
Dobbelt sejrstaleBegge kandidater har i løbet af valgnatten udråbt sig som sejrherrer.
Se klip fra de to kandidaters talerI en tale ved partiets valgfest i Tel Aviv sagde Benjamin Netanyahu tidligt natten til torsdag, at han er klar til endnu en periode som premierminister.
- Jeg er meget bevæget over, at Israels befolkning har vist mig tillid og sørget for en femte valgperiode, lød det det fra Netanyahu.
Gantz fortalte også sine tilhængere, at sejren var i hus, og at de israelske vælgere har "foretaget et historisk valg".
Han opfordrede Netanyahu til at trække sig og takkede ham for hans tjeneste.
Læs også:Michael S.
Lund om valg i Israel: Premierminister Netanyahu får kamp til stregenSmå partier kan ryge udSelvom både Netanyahu og Gantz har erklæret sejr, mener flere politiske iagttagere, at premierministeren står bedst i de kommende forhandlinger om en ny regering.
Alt tyder på at hans koalition af nationalkonservative og ultraortodokse jødiske partier har flertal i Knesset.
Ifølge stemmeoptællingen står en række mindre partier på både højre- og venstrefløjen til at ryge ud af parlamentet.
Samtidig er der meldinger om et markant fald i valgdeltagelsen blandt israelsk-palæstinensiske vælgere, der udgør 17 procent af befolkningen.
Der har i det israelsk-palæstinensiske miljø været opfordringer til at boykotte valget.
Blandt andet som en reaktion på en forfatningsændring sidste år der fastslog, at staten Israel er jødisk.
Den på trods af, at et betydeligt mindretal er muslimer.
Netanyahu har under valgkampen fremhævet sin hårde sikkerhedspolitiske linje, og han har advaret mod den ustabilitet, som vil følge, hvis "venstrefløjen" - Blå og Hvid - kommer til magten.
Opdateret 7:27 med de nyeste tal, som viser dødt løb med 94% af stemmerne optalt.
FacebookTwitterKopier link




https://www.dr.dk/nyheder/udland/voldsomme-regnskyl-koster-ti-mennesker-livet-i-rio-de-janeiro-drukner-under

UdlandVoldsomme regnskyl koster ti mennesker livet i Rio de Janeiro - drukner under mudderbankerPå blot fire timer faldt der omkring 152 millimeter regn i Brasiliens næststørste by, Rio de Janeiro.
Redningsarbejdere går den tunge vej med en omkommet person.
Adskillige er døde i mudderskred efter de voldsomme regnskyl, som nu får borgmesteren til at erklære Rio de Janeiro i krisetilstand.
10.
apr.
2019 kl.
00.
56 | opdateret 10.
apr.
2019 kl.
01.
46Bemærk: artiklen er mere end 30 dage gammelLæs opMindst ti personer er omkommet under et voldsomt regnvejr i Rio de Janeiro i Brasilien.
Det oplyser myndighederne i byen sent tirsdag aften dansk tid, skriver nyhedsbureauet AP.
Borgmesteren i Rio de Janeiro, Marcelo Crivella, oplyser, at byen er i "krisetilstand".
Det er det højeste af tre niveauer af alarmberedskab.
Blandt de dræbte er to voksne og et barn, der blev fanget i en bil under et stort mudderskred.
En slægtning til én af de savnede trøstes.
Her i favelaen Babilonia fungerede advarselssystemerne ikke, og det kritiseres myndighederne for nu.
Det voldsomme uvejr startede mandag, hvor der på blot fire timer faldt omkring 152 millimeter regn.
Det er mere end det, der gennemsnitligt falder i området i april.
Et særligt hårdt ramt område i storbyen er kvarteret omkring byens botaniske have, hvor der faldt helt op til 213 millimeter regn på 24 timer.
Kritiseres for manglende advarsler i favelaerneBystyret er blevet kritiseret for manglende advarsler i flere af byens slumkvarterer, de såkaldte favelaer.
Blandt andet i bydelen Babilonia lød advarselsvarslerne slet ikke.
Her har to kvinder mistet livet i et mudderskred.
Favelaerne, der befinder sig på byens mange bjergskråninger, er meget udsatte i vejrsituationer med megen nedbør.
Ifølge bystyret har mere end 100 områder i hovedstaden en "øget geologisk risiko".
Marcelo Crivella har allerede overfor flere lokale medier anerkendt, at myndighedernes beredskab har været mangelfuldt.
Samtidig har borgmesteren kritiseret manglen på finansiering fra Brasiliens regering.
Det er bare to måneder siden, at et voldsomt skybrud kostede seks mennesker livet i Rio de Janeiro.
/ritzau/FacebookTwitterKopier link




https://www.dr.dk/nyheder/udland/amnesty-vi-bevaeger-os-vaek-fra-dodstraf-verden-over

UdlandAmnesty: Vi bevæger os væk fra dødstraf verden over Antallet af henrettelser er faldet med en tredjedel I Amnesty glæder man sig over en markant nedgang i antallet af henrettelser verden over.
Arkivfoto.
10.
apr.
2019 kl.
02.
31 | opdateret 10.
apr.
2019 kl.
03.
47Bemærk: artiklen er mere end 30 dage gammelLæs opEn løkke om halsen eller en dødbringende sprøjte er fortsat metoder, hvormed mange mennesker ender deres dage i de 106 lande, der har dødsstraf.
Ikke desto mindre har antallet af henrettelser taget et dyk fra 993 i 2017 til 690 i 2018, hvilket svarer til et fald på 31 procent.
Det viser en ny rapport om dødsstraf fra menneskerettighedsorganisationen Amnesty International.
Den vidner om en udvikling på verdensplan, mener den danske generalsekretær i organisationen, Trine Christensen.
- Vi bevæger os væk fra dødsstraf verden over, og det er utroligt vigtigt og positivt, siger hun.
Iran afskaffer dødstraf for narkoIfølge Trine Christensen skyldes faldet primært, at henrettelser i Iran er faldet markant fra 507 til 253.
- I Iran har man henrettet flere hundrede mennesker hvert eneste år på grund af narkorelaterede sager.
Det har man valgt at afskaffe, og det betyder meget for faldet på international plan, siger Trine Christensen.
De fem lande, hvor flest bliver henrettet, er ifølge Amnestys rapport Kina, Iran, Saudi-Arabien, Vietnam og Irak.
Mørketal i Kina og NordkoreaDog indgår antallet af henrettelser i Kina ikke i rapporten, hvilket har stor betydning for udfaldet.
- Vi vurderer, at Kina henretter flere tusind mennesker hvert eneste år.
Så det er klart, at de ligger i deres helt egen uhyggelige liga, siger Trine Christensen.
Men årsagen til, at Kina ikke indgår i statistikken skyldes ifølge generalsekretæren, at det er en statshemmelighed.
Det samme gælder Nordkorea.
- Det er to alvorlige steder, hvor vi ikke kan få besked på, hvor mange der er henrettet.
- Ud over at man bør afskaffe dødsstraffen helt, så kæmper vi også for, at de lande, der har det, er transparente, så det ikke er en statshemmelighed, siger Trine Christensen.
Det er ifølge Trine Christensen forskelligt fra land til land, hvad der indløser dødsstraf.
Det kan være alt fra drab til protest mod staten.
/ritzau/FacebookTwitterKopier link




