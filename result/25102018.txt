https://www.dr.dk/sporten/fodbold/europaleague/solbakken-efter-nederlag-vi-har-bragt-os-selv-i-svaer-situation

Europa LeagueSolbakken efter nederlag: 'Vi har bragt os selv i svær situation'FC København tabte 0-1 på eget græs til Slavia Prag og får nu svært ved at komme videre i Europa League.
Ståle Solbakken og FC København tabte torsdag aften 0-1 til tjekkiske Slavia Prag.
25.
okt.
2018 kl.
22.
37Bemærk: artiklen er mere end 30 dage gammelLæs opFC København har ifølge manager Ståle Solbakken bragt sig i en svær situation i bestræbelserne på at nå videre til forårets knockoutkampe i Europa League.
Det fastslår nordmanden efter torsdagens nederlag på 0-1 til Slavia Prag, der tager imod FCK om to uger i Tjekkiets hovedstad.
Zenit St.
Petersborg slog torsdag Bordeaux med 2-1 og topper gruppen med syv point foran Slavia Prag med seks.
Læs også:Lynscoring efter pausen ødelagde FCK's aftenFCK er røget ned på tredjepladsen med fire point, og københavnerne mangler både at møde Zenit og Slavia på udebane samt en hjemmekamp mod Bordeaux.
- Vi er i en meget svær situation nu.
Vi vidste på forhånd, at det ville blive afgjort på små marginaler og blive meget tæt i den her gruppe.
- Vi har en meget svær kamp i Prag og må håbe på, at Bordeaux samtidig tager point fra Zenit.
Men fire point er nu ikke dårligt, siger Ståle Solbakken.
Parken plejer at være en god base for FCK i Europa, men i efterårets gruppespil har københavnerne spillet uafgjort mod Zenit og nu tabt til Slavia.
Det bedste resultat er i stedet hentet på udebane for tre uger siden, da Bordeaux blev slået 2-1 i Frankrig.
Læs også:Uefa sender millioner til FCKStåle Solbakken erkender, at ikke alle dele af FCK's spil ramte det højeste niveau i torsdagens nederlag.
Det tilskriver han til dels Slavia Prags kvalitet.
- Vi spillede ikke dårligt.
Jeg er glad for første halvleg.
Slavia er et hold, der er i god form og har taget mange point i den hjemlige liga.
Det er et godt hold, der har ramt et momentum, siger Solbakken.
Når det nu endte med et nederlag, så mener han også, at tjekkerne havde marginalerne med sig.
Dame N'Doye havde en god hovedstødschance for FCK før pausen, mens Slavia slog til efter få sekunder af anden halvleg.
Læs også:Landsholdet beholder placering på Fifa's verdensrangliste- Jeg er glad for første halvleg, hvor vi havde en stor chance.
De scorede så på deres første chance i kampen.
- Bagefter var vi ikke gode nok til at åbne dem op.
Vi lavede tekniske fejl, og den sidste aflevering var ikke god nok.
- Vi kunne have vundet, spillet uafgjort og tabt.
Sådan har det været med alle vores kampe i gruppen, siger Ståle Solbakken.
/ritzau/FacebookTwitterKopier link




https://www.dr.dk/nyheder/udland/new-yorks-borgmester-om-mistaenkelige-pakker-det-er-absolut-terrorisme

Brevbombesag i USASe temaUdlandNew Yorks borgmester om mistænkelige pakker: 'Det er absolut terrorisme'Ifølge FBI er det ikke usandsynligt, at flere breve eller pakker er blevet sendt.
New Yorks borgmester, Bill de Blasio, opfordrer på et pressemøde befolkningen til at henvende sig til myndighederne, hvis de har oplysninger i sagen.
Af Christina Nordvang Jensen25.
okt.
2018 kl.
22.
44Bemærk: artiklen er mere end 30 dage gammelLæs opEfter at flere mistænkelige pakker er blevet sendt til en række kendte amerikanere, slår New Yorks borgmester, Bill de Blasio, fast, at der er tale om en terrorhandling.
- Det er absolut terrorisme.
De er lavet for at skabe frygt.
Tydeligvis er det, vi har set de seneste dage, et angreb mod medier og fremtrædende offentlige personer, siger han på et netop afholdt pressemøde.
Mindst ni kendte amerikanere har enten modtaget brevbomber eller mistænkelige pakker med posten.
I alt er der fundet ti breve eller pakker.
Læs også:Hillary Clinton efter mistænkelige pakker: Jeg er bekymret som amerikanerFBI, der står for efterforskningen, kan stadig ikke komme med særlig mange oplysninger i sagen, og vil hverken svare på, hvad pakkerne indeholder, eller hvor de er sendt fra.
- Vi er stadig i de tidlige stadier i efterforskningen.
Vi kan ikke afsløre oplysninger, der kan have negativ indflydelse på vores efterforskning eller en fremtidig retssag.
Men det er muligt, at flere pakker er blevet sendt eller kan blive sendt, siger William Sweeney, vicedirektør for FBI, på pressemødet, og fortsætter:- Enhver genstand kan anses som farlig.
I skal ikke røre eller flytte en mistænkelig eller ukendt pakke.
Overlad det til eksperterne og kontakt myndighederne med det samme.
Opfordrer til en respektfuld tonePå pressemødet opfordrer New Yorks borgmester, Bill de Blasio, befolkningen til at hjælpe med at bekæmpe den politiske splittelse i USA ved at holde en respektfuld tone over for hinanden.
- Vi skal ikke kun spørge, hvad de mest fremtrædende stemmer gør.
Vi er også nødt til at spørge os selv, om vi alle sammen behandler hinanden med respekt?
.
Behandler mænd og kvinder fra de retshåndhævende myndigheder med respekt.
Behandler folk i medierne med respekt, siger han.
Læs også:OVERBLIK Disse ni Trump-kritikere har fået tilsendt brevbomber eller mistænkelige pakkerHan understreger, at det er afgørende, at borgerne henvender sig til politiet, hvis de har nogle oplysninger.
- Hvis I mener, I kan hjælpe, så kontakt politiet med det samme.
Hold det ikke tilbage.
Vi skal nok finde de skyldige, men mange gange er det på grund af borgernes henvendelser.
Befolkningen kan være med til at løse problemet, siger han.
Alle Trump-kritikereSagen begyndte, da det kom frem, at tidligere udenrigsminister og præsidentkandidat Hillary Clinton, tidligere præsident Barack Obama og tv-stationen CNN havde været mål for simple sprængladninger sendt med posten.
Senere er flere tilfælde kommet frem.
Pakkerne havde alle samme påståede og i øvrigt forkert stavede afsender.
Den rigtige Debbie Wasserman Schultz er demokrat fra Florida.
 Senest i dag fandt politiet et mistænkeligt brev, der denne gang var adresseret til skuespilleren Robert de Niro.
Brevet blev afleveret i restauranten Tribeca Grill, der er ejet af Robert de Niro, i samme bygning på Manhattan i New York City, hvor de Niros firma TriBeCa Productions holder til.
Læs også:Stor politiaktion i New York: Mistænkelig pakke sendt til Robert de NiroFælles for de ni modtagere er, at de enten er demokrater eller har støttet det demokratiske parti - og at alle er blevet kritiseret af USA's præsident, Donald Trump.
Ifølge FBI er alle mistænkelige breve og pakker blevet stoppet, før de nåede deres modtager.
FacebookTwitterKopier linkEmner:Barack Obama (politiker)|Bill de Blasio (politiker)|USA|CNN|Politi




https://www.dr.dk/sporten/haandbold/kvindeligaen/video-haandboldligaens-aarhusianske-humlebi-basker-i-top-fire

KvindeligaenVIDEO Håndboldligaens aarhusianske humlebi basker i top fireAarhus United ligger efter ti spillerunder på fjerdepladsen i kvindernes håndboldliga.
Af Michael Sten Jensen i Lyon og Indslag: Anne Hedegaard Petersen25.
okt.
2018 kl.
22.
12Bemærk: artiklen er mere end 30 dage gammelLæs opDet burde egentlig ikke kunne lade sig gøre, at Aarhus United i denne sæson spiller med om topplaceringerne i kvindernes håndboldliga.
Klubben, der i 2017 opstod af asken fra SK Aarhus, kører på et af håndboldligaens mindste budgetter, og den løn, som spillerne får, skal ses som et supplement til SU'en.
Læs også:Nikolaj Markussen efter comeback: ´Jeg greb chancen´Alligevel er det lykkedes de lyseblå fra den gamle stadionhal i Aarhus efter ti kampe at holde flere af de store klubber bag sig, og onsdag lykkedes det sågar at vinde 28-25 på udebane over Team Esbjerg, der har profiler som landsholdsmålvogteren Sandra Toft og hollandske Estavana Polman på holdkortet.
Det var niende kamp i træk, at Aarhus United kunne gå fra banen uden et nederlag.
Holdets eneste af slagsen kom i sæsonåbneren mod Herning-Ikast.
Læs også:Brødrene Landin nyder håndboldlivet i tyske Kiel: ’En stor drøm for os begge’Julie Pontoppidan, bagspiller i Aarhus United, havde da heller ikke regnet med, at Aarhus United ville være så godt med efter ti kampe.
- Jeg tror ikke helt, at det er gået op for folk endnu.
Men i dagligdagen er det noget, man skal vænne sig til, for det var jo ikke lige det, vi havde sat os op til.
Aarhus United får dog deres gode form testet for alvor lørdag, hvor håndboldligaens nummer et, Odense Håndbold, kommer på besøg.
FacebookTwitterKopier link




https://www.dr.dk/sporten/fodbold/europaleague/lynscoring-efter-pausen-oedelagde-fcks-aften

Europa LeagueLynscoring efter pausen ødelagde FCK's aftenParken plejer at være garanti for point til FCK i Europa, men torsdag tabte københavnerne 0-1 til Slavia PragViktor Fischer og FC København fik ikke point med fra opgøret mod Slavia Prag.
25.
okt.
2018 kl.
21.
24Bemærk: artiklen er mere end 30 dage gammelLæs opFC København indkasserede torsdag aften det første nederlag i Europa i denne sæson.
På eget græs i Parken tabte københavnerne med 0-1 til tjekkiske Slavia Prag i Europa Leagues gruppespil.
Trods nederlaget kan FCK fortsat avancere til forårets 16.
-delsfinaler, men vejen derhen er blevet en hel del længere efter en skuffende præstation af Ståle Solbakkens mandskab.
Førerholdet fra den tjekkiske liga bragte sig i front i begyndelsen af anden halvleg på en lynscoring fra Jan Matousek.
Læs også:Thomas Delaney udgik med skade i Dortmund-sejrI første omgang fik FCK-forsvaret headet et højt indlæg væk, men bolden blev opsnappet af Vladimir Coufal ved baglinjen.
Han sendte den tilbage i feltet, hvor Matousek nemt sparkede tjekkerne på 1-0.
De københavnske værter fik aldrig svaret igen.
Faktisk var Slavia tættere på at øge føringen, da Jaromir Zmrhal lidt senere tog bolden ned med brystkassen og var tæt på at dreje bolden i mål.
Læs også:Landsholdet beholder placering på Fifa's verdensranglisteTjekkerne forsvarede sig godt og lukkede ned for stort set alle optræk til FCK-forsøg.
Hjemmeholdet havde den klart bedste periode i det sidste kvarter af første halvleg.
Efter en halv times spil kunne Dame N'Doye måske med rette føle sig snydt for et straffespark, da han blev underløbet i det sekund, at han skulle til at heade et Peter Ankersen-indlæg mod mål.
I stedet fik han pandet bolden op mod himlen, og Slavia-keeper Ondrej Kolar kunne nemt pille den ned.
Læs også:FCK-træner forventer pres i Parken: 'Slavia stiller med vild og uhæmmet offensiv'I denne periode fik både Viktor Fischer og Ján Gregus trykket af fra distancen med god kvalitet, og N'Doye begyndte at vinde flere nærkampe mod gæsternes fysisk stærke midterforsvarer Michael Ngadeu-Ngadjul.
N'Doye fik vel nok første halvlegs største mulighed ti minutter før pausen, da han ved forreste stolpe headede et indlæg fra venstrebacken Pierre Bengtsson lige forbi mål.
I den modsatte ende fik Slavia indimellem nemt lov til at nærme sig FCK-målet.
Fem minutter før pausen fik Peter Ankersen med det yderste af vristen sat en tackling ind på Jaromir Zmrhal, der ellers havde været helt fri foran mål med kun FCK-keeper Stephan Andersen foran sig.
Anden halvleg bød ikke på mange målchancer bortset fra det tjekkiske sejrsmål.
I slutfasen var Pieros Sotiriou tæt på at få en friløber, men Slavias keeper kom godt ud af sit mål og fik tacklet FCK-angriberen.
Læs også:Fredag skal Fifa stemme om to nye turneringerFCK-manager Ståle Solbakken har nu to uger til at gruble over, hvordan hans mandskab kan hente et resultat i Prag, når de to hold står over for hinanden igen.
FCK mangler desuden at møde Zenit St.
Petersborg ude og Bordeaux hjemme.
Torsdag slog Zenit på hjemmebane Bordeaux med 2-1 efter en fransk 1-0-føring undervejs.
Zenit topper gruppen med syv point foran Slavia Prag med seks.
FCK har fire point og Bordeaux nul.
De to bedste hold fra gruppen kvalificerer sig til forårets 16.
-delsfinaler.
/ritzau/FacebookTwitterKopier link




https://www.dr.dk/nyheder/vejret/lavtryk-passerer-lige-gennem-landet-regn-foelger-med

VejretLavtryk passerer lige gennem landet - regn følger medPå bagsiden af lavtrykket hives kold luft ned over landet fra nordøst.
Hele landet kan vente regn inden middag i morgen.
 DR)Af Christian Jon Cherry25.
okt.
2018 kl.
22.
30Bemærk: artiklen er mere end 30 dage gammelLæs opI nat vil det holde tørt store dele af natten, men sent i nat og i morgen tidlig vil det meste af Vestjylland få regn.
Forholdsvis hurtigt breder regnen sig til resten af Jylland, Fyn, Sjælland og sidst på formiddagen til Bornholm.
Således har hele landet fået regn omkring middag.
På det tidspunkt ligger der et lavtryk over den centrale del af Jylland, som langsomt bevæger sig mod øst.
Regnen vil ophøre for en stund i store dele af landet, men skyerne vil formentlig hænge tungt over hele landet.
Længst mod øst på Bornholm samt den vestlige del af Østersøen vil det regne ret kraftigt hele eftermiddagen.
Det samme gælder den nordlige del af Vendsyssel.
Læs også:DMI: Kortvarig kuldeNår solen går ned, breder regnen fra Nordjylland sig til resten af Jylland og natten til lørdag vil det regne en del i Kattegat og Østersøen.
Det vil give en våd nat i Østjylland, Sjælland, Sydhavsøerne og Bornholm.
Lørdag driller lavtrykketDet vil stadig regne lørdag morgen i de områder, som får regn fredag nat.
Men i løbet af formiddagen trækker regnvejret fra Kattegat ned gennem Storebælt.
Fra Kronjylland i vest til Læsø i øst vil det blive en våd og grå lørdag.
Til gengæld kan den vestlige halvdel af Jylland samt Nordjylland se frem til en tør eftermiddag med en smule sol.
Vinden aftager i løbet af natten og samtidig falder temperaturen til minus to grader, hvor det bliver koldest.
Ved kystnære områder havner termometret omkring et par varmegrader.
Oktoberdag i Dyrehaven ved Klampenborg.
Solskin på en kold søndagSøndagen bliver mest tør, og der er gode solchancer i store dele af landet.
Solen har dog ikke så meget magt på denne årstid, så det bliver en kold dag, hvor temperaturen ender mellem 3 og 7 varmegrader.
Der kan komme enkelte byger, og de kan være med hagl eller slud.
Men vinden kommer fra øst.
Det betyder, at den kolde luft skal bevæge sig et godt stykke over relativt varmt havvand i henholdsvis Kattegat og Østersøen.
Det vil opvarme luften, inden den igen rammer land.
Derfor er det mest sandsynlige, at bygerne ikke giver hvidt nedbør til Østjylland og Bornholm.
Søndagen begynder med rolige vindforhold.
Vinden, som kommer fra Nordøst, tiltager og ender med at være jævn til hård fra nordøst eller øst.
I Østersøen, hvor det blæser hele dagen, vil blæsten ende i kuling.
FacebookTwitterKopier linkEmner:Jylland|Vejret|Bornholm|Sjælland|Fyn




https://www.dr.dk/nyheder/politik/kommissionsformand-kritiserer-skatteministeren

Skat skal undersøgesSe temaPolitikKommissionsformand kritiserer skatteministerenSkatteministeriet bliver kritiseret for at være for lang tid om at udlevere dokumenter.
Skatteminister Karsten Lauritzen og hans ministerium får kritik for at forsinke skattekommissionens arbejde.
25.
okt.
2018 kl.
23.
17Bemærk: artiklen er mere end 30 dage gammelLæs opFormanden får skattekommission retter skarp kritik af skatteministeren for at forsinke kommissionens arbejde, skriver Berlingske.
Kritikken af ministeren fremsættes i en redegørelse fra 10.
oktober.
I den konkluderer kommissionen, at forløbet "ikke har været tilfredsstillende".
Den har desuden haft vanskeligt ved at får særligt Skatteministeriet og Skattestyrelsen til hurtigt at udlevere dokumenter.
Undersøgelseskommissionen skal kulegrave de seneste 15 års skandaler i Skat, og den blev formelt nedsat for cirka et år siden.
Læs også:Ny skattekommission har brug for fem til seks årDen blev sat i værk for at undersøge oprettelsen af Skat, nedskæringer, det kuldsejlede EFI-system og manglende inddrivelse af milliarder.
Kommissionens formand, landsdommer Michael Elhauge, skriver ifølge Berlingske, at man har iværksat en "rykkerprocedure" for at få det ønskede materiale.
8.
oktober blev der fastsat nye frister for at udlevere resterende materiale fra Skatteministeriet og Skattestyrelsen.
Det skal nu først ske til juni næste år.
Ifølge Berlingske viser redegørelsen, at kommissionen har holdt adskillige møder med ministeriet, styrelsen og Skat samt sendt breve og mails for at gøre opmærksom på problemerne.
Skatteministeriet afviser over for Berlingske at have modtaget rykkere fra kommissionen.
Ministeriet oplyser, at det bestræber sig på at udlevere materialet så hurtigt som muligt.
/ritzau/FacebookTwitterKopier linkEmner:Skatteministeriet|Skat|Skattepolitik|Skatter og afgifter|Berlingske Media




https://www.dr.dk/sporten/oevrig/mie-skov-goer-comeback-efter-fire-aar-vaek-fra-landsholdet

Øvrig sportMie Skov gør comeback efter fire år væk fra landsholdetFire år efter sit karrierestop er den 32-årige bordtennisspiller med i truppen til EM-kvalifikationskampe.
32-årige Mie Skov er tilbage på landsholdet.
25.
okt.
2018 kl.
20.
35Bemærk: artiklen er mere end 30 dage gammelLæs opDet er fire år siden, at bordtennisspilleren Mie Skov indstillede karrieren på topplan.
Nu gør hun comeback på landsholdet, meddeler Dansk Bordtennis Union i en pressemeddelelse.
32-årige Mie Skov er udtaget som en del af det danske hold til de kommende EM-kvalifikationskampe mod Tyrkiet og Estland i henholdsvis november og december.
Læs også:Dansker har igen vundet VM i para-bordtennis- Det har været noget tid undervejs.
Jeg har talt med Rasmus (Jespersen, ansvarlig for damelandsholdet, red.
), og har nu også spillet internationalt med Hillerød.
- Jeg glæder mig til at dele ud af mine erfaringer på landsholdet, siger Mie Skov.
Hun har tidligere i denne sæson spillet med for Hillerød GI i den europæiske klubturnering ETTU Cuppen.
Det har været med til at føre hende tilbage til landsholdet, hvor hun får selskab af Stefanie H.
Christensen og Sophie Walløe.
- Jeg har gennem et stykke tid haft en god dialog med Mie, som godt kunne se sig selv tilbage på landsholdet, men som skulle have kabalen til at gå op.
Læs også:VM-sølv til Sophie Walløe- Hvis hun kan nå op på sit tidligere niveau, går dansk damebordtennis en endnu lysere fremtid i møde, siger Rasmus Jespersen.
Mie Skov debuterede på seniorlandsholdet, allerede da hun var 12 år.
Hun har vundet DM-guld i damesingle ni gange og var med ved OL i London i 2012.
Mie Skov blev i 2015 mor til en søn, som hun har sammen med badmintonspilleren Carsten Mogensen.
Læs også:Peter Rosenmeier er ny verdensmester: 'Det er vildt lækkert'Hun har efter sit karrierestop blandt andet arbejdet i fodboldklubben Brøndby og taget en uddannelse som personlig træner.
/ritzau/FacebookTwitterKopier link




https://www.dr.dk/mitliv/selmas-oev-dage-slutter-naar-hun-kommer-hjem-til-naboerne-i-mini-samfundet

Mit LivSelmas øv-dage slutter, når hun kommer hjem til naboerne i mini-samfundetKunne du bo et sted, hvor naboerne forventer, at du arbejder for fællesskabet i din fritid?
Af Palle Herløv (tekst og foto)25.
okt.
2018 kl.
20.
19Læs op- Jeg tænker, jeg vil blive boende her for evigt og altid.
Sådan har jeg det lige nu.
Jeg er 33 år og single, men her er både plads til børn og til at blive gammel.
Hvor kan jeg bo?
Drømmer du om at ruske op i tilværelsen og prøve noget nyt på boligfronten?
DR Mit Liv har mødt en række gæstfrie mennesker og fået et kig ind i deres unikke hjem.
Du kommer blandt andet med inden for i en bil, i en gammel kirke, i en container, i et økologisk minisamfund og med ombord på et sejlskib.
Læs alle artiklerne i temaet her.
Selma Lysel sidder midt i sin stue i et endnu sparsomt oplyst og indrettet, grøntmalet træhus.
Hun har kun boet her i knap en måned.
Huset er bygget af åndbare, bæredygtige materialer, og det ligger side om side med 89 stort set identiske boliger i nybyggerkvarteret med det nærmest eventyrlige navn Permatopia.
Vi er i udkanten af den gamle stationsby Karise i det sydsjællandske godt en times kørsel fra København.
Permatopia i Karise består af 90 boliger fordelt i otte klynger med 10-12 rækkehuse i hver.
Området er stadig under udvikling - der mangler blandt andet græs flere steder.
Gården til venstre fungerer som fælleshus til samlinger.
Den er under ombygning.
For Selma Lysel, der er pædagog, er det meningsfyldt på flere niveauer at bo i et økosamfund som Permatopia, hvor man er selvforsynende med det meste.
Grøntsager, æg, strøm og så videre.
I 2017 høstede de ti ton grøntsager, hvoraf en del blev solgt i den lokale Brugsen, fordi Permatopias beboere ikke kunne forbruge det hele selv.
- Jeg bliver glad ved tanken om, hvordan vi bidrager positivt til lokalsamfundet ved at producere, høste og spise en stor del af vores madvarer.
At vi så samtidig som naboer har det godt med hinanden, mens vi arbejder i marken, drivhuset eller hønsehuset gør bare det hele endnu bedre, siger hun.
Beboerne betaler for varerne, selv om de selv har dyrket dem.
De bestilles og sælges i en intern netbutik til priser, der matcher priserne i Brugsen.
Formålet med betalingen er at få dækket udgifterne og holde hjulene kørende som i en hvilken som helst anden virksomhed.
Opgaven med at pakke bestillingerne til afhentning dagen efter går på skift.
Det er et krav, at alle voksne arbejder minimum to timer om ugen.
- Når man kan lide hinanden, er det kun hyggeligt at skulle arbejde lidt i sin fritid.
Det gør mig ikke spor, for alle naboerne gør jo det samme for mig, siger Selma Lysel.
I drivhuset er der blandt andet almindelige tomater, bøftomater, agurker, skoleagurker og slangeagurker.
Du finder også basilikum, røde og grønne chili, røde, gule og grønne peberfrugter, auberginer og en række krydderurter som dild og purløg.
På markerne i mini-samfundet dyrkes blandt andet kartofler, gulerødder og pastinakker.
Beboerne høster selv de grøntsager og frugter, de dyrker.
De bestiller og betaler for varerne gennem en intern netbutik, og overskuddet bliver solgt i den lokale Brugsen.
Der holdes styr på, hvem der senest har vandet samt hvornår - og ikke mindst i hvor lang tid.
Høsten skulle nødig ødelægges, så det meste er skiltet, så man ikke kan tage fejl.
1 / 6I drivhuset er der blandt andet almindelige tomater, bøftomater, agurker, skoleagurker og slangeagurker.
1 / 6Du finder også basilikum, røde og grønne chili, røde, gule og grønne peberfrugter, auberginer og en række krydderurter som dild og purløg.
2 / 6På markerne i mini-samfundet dyrkes blandt andet kartofler, gulerødder og pastinakker.
3 / 6Beboerne høster selv de grøntsager og frugter, de dyrker.
De bestiller og betaler for varerne gennem en intern netbutik, og overskuddet bliver solgt i den lokale Brugsen.
4 / 6Der holdes styr på, hvem der senest har vandet samt hvornår - og ikke mindst i hvor lang tid.
5 / 6Høsten skulle nødig ødelægges, så det meste er skiltet, så man ikke kan tage fejl.
6 / 6Teenagetanker om at bo tæt på andreSelma Lysel gik allerede som teenager rundt med en idé om, at hun ville bo tæt på andre mennesker.
Gerne i et bofællesskab.
- Siden tænkte jeg, at jeg ikke ville kunne overskue alt det sociale, som det indebærer at bo sådan et sted her, og sådan havde jeg det også i starten, efter jeg flyttede herud.
Jeg tænkte: Åh nej, kan jeg klare det her?
Karise PermatopiaØkologisk mini-samfund i Karise på Sydsjælland.
Her er 90 boliger.
23 til eje, 44 til leje og 23 som andele.
De er fordelt i otte klynger af 10-12 rækkehuse.
I alt kommer her til at bo omkring 140 voksne i alle aldersgrupper og 60 børn.
Ideen er, at samfundet skal være selvforsynende med det meste mad, varme og strøm.
Det er et krav, at man arbejder for og bidrager til fællesskabet mindst to timer om ugen.
Selma betaler cirka 8.
000 kroner om måneden med det hele for sine 76 kvadratmeter i to plan.
Selve huslejen udgør 5.
500 kroner.
"Baglandet" på DR's P1 besøgte Permatopia i august 2018.
Hør udsendelsen her.
Den følelse forsvandt hurtigt, for netop det sociale og naboskabet, som gennemsyrer hele området, er med til at sætte en tyk streg under, at hun valgte rigtigt.
- Hvis jeg kommer hjem efter en øv-dag på jobbet, stopper den her, fordi nogen spørger til min dag, viser oprigtig interesse og ved noget om mig.
Det oplevede jeg ikke, da jeg boede i København.
Der er afstanden mellem mennesker større, selv om man også der bor tæt.
Dengang - da hun boede i København - ville hun efter en øv-dag nok have købt en stor pose bland-selv-slik og bruge aftenen foran computeren eller med telefonen uden at komme videre humørmæssigt.
- Det kan jeg også gøre her, men forskellen er, at jeg lige så godt kan bruge aftenen ovre i fælleshuset til spisning eller på at besøge folk, der har tid og lyst til at snakke om stort og småt.
Her er man i gang med at bygge det rum, der skal fungere som samlingssted til fester og andre fælles arrangementer.
Folk er flyttet ind i de fleste boliger, men hist og her kan man se, at Permatopia stadig er under opbygning og udvikling.
Stilladser og orange kegler rundt omkring viser, at der stadig er gang i opførelsen af mini-samfundet.
En 48 meter høj vindmølle med en effekt på cirka 300 kilowatt sørger for at producere strøm til Permatopia.
Her i løg-rummet henter beboerne de varer, de bestiller i den interne netbutik.
Lågen ved markerne skal lukkes, så rådyrene holdes ude.
1 / 6Her er man i gang med at bygge det rum, der skal fungere som samlingssted til fester og andre fælles arrangementer.
1 / 6Folk er flyttet ind i de fleste boliger, men hist og her kan man se, at Permatopia stadig er under opbygning og udvikling.
2 / 6Stilladser og orange kegler rundt omkring viser, at der stadig er gang i opførelsen af mini-samfundet.
3 / 6En 48 meter høj vindmølle med en effekt på cirka 300 kilowatt sørger for at producere strøm til Permatopia.
4 / 6Her i løg-rummet henter beboerne de varer, de bestiller i den interne netbutik.
5 / 6Lågen ved markerne skal lukkes, så rådyrene holdes ude.
6 / 6Er vokset fra storbyenSelma vandrede rundt på New Zealand, da hendes veninde Christina ringede hende op.
Hun sagde, at Selma havde fået tildelt en bolig i Permatopia, hvor Christina allerede selv boede med sin søn på fire år.
De fleste møbler havde Selma solgt for at få råd til at rejse i et halvt år og for bare at eje færre ting.
Derfor er hendes 76 kvadratmeter stadig ikke fyldt op.
Men her er det vigtigste: Et par kommoder, en bogreol, et lille bord og to forskellige, rødmalede stole.
Gardinerne har hun ikke fået købt endnu, så her er frit indkig og udsyn.
Selma solgte de fleste af sine ting, før hun tog på rygsækrejse tidligere i år.
Hun har endnu ikke fyldt sit nye hjem ud med nye sager.
De sidste år, Selma boede i en lejlighed på Vesterbro, gik hun rundt med en følelse af, at de var vokset fra hinanden.
Hun var irriteret over ligegyldige butikker, larmen, trafikken og for mange mennesker overalt.
Her var for meget, som ikke vedrørte hende.
Derfor begyndte hun at søge ud i naturen og slide vandrestøvlerne op.
- Jeg havde svært ved at se, hvad der var tilbage for én som mig inde i byen.
De fleste venner og veninder var flyttet væk, og den der følelse af at høre til og være en del af noget større, som jeg har mødt herude, havde jeg ikke på Vesterbro.
- Er der slet ikke noget, du savner?
- Hmm.
Egentlig ikke.
Jeg kan da godt lide at gå på café, i biografen eller til koncert, men så er byen heller ikke længere væk.
Det tager cirka en time.
Så er man der.
Tryk dig rundt på kortet herunder for at læse om flere boformer:FacebookTwitterKopier linkEmner:København|Sjælland|Fødevarer|Forbrug|Miljø og natur




https://www.dr.dk/nyheder/regionale/oestjylland/ny-lyseroed-psykiatrisk-afdeling-paa-auh-i-skejby-kunst-fra-risskov

ØstjyllandNy lyserød psykiatrisk afdeling på AUH i Skejby: Kunst fra Risskov lever videreKunstneren Tal R er en af dem, der har været med til at udsmykke de nye rammer for patienter i psykiatrien.
© Dr ØstjyllandAf Nadia Kronborg og Emma Lichscheidt25.
okt.
2018 kl.
19.
45Læs opDe psykiatriske patienter i Risskov forlader skov og strand til fordel for en spritny spraglet afdeling på Universitetshospitalet i Skejby.
Fremover bliver det nemlig farvestrålende kunstværker, der omgiver hospitalets patienter med ondt i sindet.
Jeg har villet vise, hvad folk kan lave, når de er rundtossede i hovedet.
Jeg har villet lave et sted, hvor man har kunnet føle en form for stolthed over at være.
Tal R, kunstnerLæs også:Psykiatrisk hospital i Risskov flytter til supersygehus: Sikkerheden er tænkt indI dag indvies kunsten på den nye afdeling i Skejby, hvor patienterne flytter ind i slutningen af november.
Kunsten skal ifølge hospitalet være med til at skabe tryghed og ro for de mennesker, der kommer i kontakt med psykiatrien.
Det er blandt andet den danske kunstner Tal R - med det borgerlige navn Tal Rosenzweig - der står bag kunsten.
Han har nemlig udsmykket psykiatriens nye, store velkomstområde med blandt andet objekter fra Museum Ovartaci i Risskov, hvor der er udstillet talrige værker skabt af kunstnere med psykiske lidelser.
- Jeg har villet vise, hvad folk kan lave, når de er rundtossede i hovedet.
Jeg har villet lave et sted, hvor man har kunnet føle en form for stolthed over at være, forklarer Tal R.
Velkomstområdet er ikke den klassiske hvide hospitalsfarve.
Derimod er den lyserød.
- Jeg har mit eget ordsprog, som er: Hvis du er i tvivl om en farve, så lav det lyserødt.
Det er altid meget velkomment og behageligt, og det rimer på ”mor”, og det er godt, lyder det fra Tal R.
Patient: Som at blive angrebet af farver, former og tingEn af dem, der har været indlagt flere gange på psykiatrisk afdeling, er Helene Lykke Egvang.
Hun fik i dag første glimt af den nye udsmykning, og selvom meningen med kunsten er at skabe tryghed og ro, synes hun faktisk, det har modsatte effekt.
- Det er mange sanseindtryk på én gang, synes jeg.
For en der er lidt følsom, sensitiv, er det nærmest som at blive angrebet af farver, former og ting, siger hun.
For hende er det ikke et plus, at der er så meget på væggene.
- Jeg tror, jeg ville have svært ved at komme herud, når jeg har det skidt og være på vej til en indlæggelse.
Der er jeg virkelig hypersensitiv, og der er ikke noget, der skal ramme mig på nogen måde, og så komme herind og sidde.
Wow, det kan jeg ikke lige forestille mig er særlig behageligt, siger hun.
Oversygeplejerske: Jeg tænker ikke, det er for megetInge Voldsgaard, der er oversygeplejerske i psykiatriens afdeling for psykoser, forstår godt, at det på nogle kan virke overvældende, men for andre tror hun til gengæld, at det kan være rigtig godt.
- For nogle, der ikke har en psykisk sygdom, vil der også være nogle, der siger det, og der vil være nogle, der har en psykisk sygdom, der siger: Hvor er det dejligt, der er noget at snakke om.
Ligesom alle andre mennesker, siger hun.
Jeg synes, det er blevet brandflot.
Det forbinder noget af det, vi har haft på det gamle hospital med Museum Ovartaci og det nye herude.
Inge Voldsgaard, oversygeplejerske i psykiatriens afdeling for psykoser, AUHHun havde dog også sine betænkeligheder ved især farvevalget.
- På et tidspunkt var vi noget bekymrede for farvevalget, men Tal R var meget fast i, at det var den farve, det skulle være, siger hun.
Hun er godt tilfreds med resultatet.
- Jeg tænker ikke, det er for meget, men på sengeafsnittene for de allerdårligste er det nogle helt andre farver, man bliver mødt af, nemlig jordfarver, siger hun.
Allervigtigst er det for hende, at der stadig er en forbindelse til den mere end 150 år lange historie i Risskov.
- Jeg synes, det er blevet brandflot.
Det forbinder noget af det, vi har haft på det gamle hospital med Museum Ovartaci og det nye herude, siger hun.
Også kunst i børn- og ungepsykiatrien og retspsykiatrienKunst og indretning har kostet 7,5 millioner, hvoraf 2,2 millioner er betalt af fonde.
Ud over Tal R's udsmykning af velkomstområdet, har kunstnerduoen Randi & Katrine bearbejdet et gårdrum og aktivitetsareal for børn i alderen 0-13 år med psykiske lidelser og udviklingsforstyrrelser i børn- og ungepsykiatrien.
I retspsykiatriens lokaler har kunstneren Eva Koch ladet sig inspirere af det nuværende kig til Aarhus-bugten fra afdelingerne i Risskov og har på den nordlige facadevæg i den nye afdeling lavet et 22 meter langt videoværk, der viser meditative billeder af hav og horisont.
Den nye psykiatriske afdeling er i alt 50.
000 kvadratmeter stor, og man forventer at have flyttet alle patienter fra Risskov til Skejby ved årsskiftet.
FacebookTwitterKopier linkEmner:Aarhus|Hospitaler|Psykiske lidelser|Patienter|Kunsten (kunstmuseum)




https://www.dr.dk/nyheder/kultur/gaming/20-aar-siden-hittede-de-i-hele-verden-nu-er-spillene-med-den-lilla-drage

GamingFor 20 år siden hittede de i hele verden: Nu er spillene med den lilla drage tilbage'Spyro' er seneste eksempel på en bølge af 90'er og 00'er-nostalgi i spilverdenen.
Det gør det ikke til en sikker succes, siger Jakob Stegelmann.
- Man skal bare passe på, at man ikke udvander sin serie, siger Troldspejlets Jakob Stegelmann om 'Spyro' og de andre 90'er og 00'er-spil, som vender tilbage for tiden.
(© Nintendo/Activision)Af Christian Mejdahl Buhl25.
okt.
2018 kl.
20.
30Bemærk: artiklen er mere end 30 dage gammelLæs opHvis man var barn i årene omkring årtusindskiftet, har man stensikkert stiftet bekendtskab med den lilla drage Spyro.
Sammen med sin makker, guldsmeden Sparx, drog de ud på en rejse gennem alverdens eventyrlige riger, for at redde deres drage-univers fra en ond fjende, der truede med at overtage deres verden.
Det springende punkt er, om genoplivningen holder.
Det kræver virkelig meget af spilmagerne.
Jakob StegelmannNu er spillet så tilbage.
Spiludgiveren Activision har for nylig udgivet lanceringstraileren til ’Spyro: Reignited Trilogy’, der er en spilpakke til PlayStation 4 og Xbox One, der indeholder opdaterede versioner af de tre oprindelige spil ’Spyro the Dragon’, ’Spyro 2: Ripto's Rage!
’ og ’Spyro: Year of the Dragon’.
- Man bliver glad, når man ser figurer, man kunne lide, dukke op igen.
Det springende punkt er, om genoplivningen holder.
Det kræver virkelig meget af spilmagerne.
For det skal være nyt og udfordrende, og det er i virkeligheden ret svært.
For skaberne håber jo også, at Spyro får nye fans.
For nostalgi er i sig selv ikke nok, siger Troldspejlets Jakob Stegelmann.
Man kan ikke undgå at bemærke, hvordan grafikken har fået en overhaling, når man sammenligner de to udgaver af det første 'Spyro'-spil.
Hvis du er i tvivl, så er billedet til venstre fra 1998 og billedet til højre fra 2018.
(© Sony Computer Entertainment/Activision)Gammel vin på nye flaskerDen oprindelige ’Spryo’-trilogi kørte fra 1998-2000 og solgte over ti millioner spil.
Så det er da kun nærliggende, at man nu fejrer 20-års jubilæum med en opdateret genudgivelse at de tre originale spil.
Sidste år skete nemlig nogenlunde det samme, da man besluttede at genudgive de tre oprindelige ’Crash Bandicoot’-spil i en opdateret pakkeløsning, der endte med at sælge over fire millioner eksemplarer.
Gammel vin på nye flasker er jo det kommercielle markeds grundvilkår.
Man skal bare passe på, at man ikke udvander sin serie.
Jakob StegelmannOg i løbet af 2019 vil der komme et ’Pokémon’-spil til Nintendo Switch, som lige nu rygtes at være en moderne version af de oprindelige ’Pokémon Red’ og ’Pokémon Blue’-spil til Gameboy.
Læs også:Glem astronauter og fodboldspillere: Nu kan du blive influencer i legendarisk computer-spilNogle ville indvende, at det er en halvkedelig tendens at genudgive spil, der hittede for tyve år siden, som gammel vin på nye flasker, selvom de kan give gamere et hurtigt nostalgifix.
Men spørger man Troldspejlets Jakob Stegelmann, så er det en helt naturlig betingelse ved kommerciel kunst.
- Det er de samme spørgsmål, man må stille, hver gang der kommer ny James Bond-film.
Holder det eller ej?
Jeg har ikke noget imod, at man gentager en succes, hvis man varierer det.
Men gammel vin på nye flasker er jo det kommercielle markeds grundvilkår.
Og det er også helt ok.
Man skal bare passe på, at man ikke udvander sin serie, siger Jakob Stegelmann.
Sidste år var det Crash Bandicoots tur til at blive genudgivet.
Den opdaterede version har sidenhen solgt mere end fire millioner spil.
(© Activision)Aktionærerne skal holdes gladeTendensen med at genudgive og genindspille allerede kendt materiale begrænser sig dog ikke kun til spillenes verden.
De store firmaer har svært ved at satse på noget helt nyt.
De er afhængige af, at aktionærerne bliver tilfredse.
Og det er den negative side af, at det er så stor en industri.
Jakob StegelmannPå filmfronten har Disney op mod 20 genindspilninger af deres gamle succeser som blandt andre ’Dumbo’, ’Løvernes konge’ og ’Aladdin’ på vej.
I serieland har det ligeledes længe været populært at genoplive gamle serier som ’Will and Grace’, ’X-Files’ og snart også ’Buffy the Vampire Slayer’.
Men ifølge Jakob Stegelmann skal man altså ikke frygte, at vi går en fremtid i møde, hvor der aldrig bliver produceret originalt indhold længere.
Han peger på, at man altid har skævet til tidligere succeser for at finde inspiration.
Læs også:Spilfans er ved at eksplodere af forventning: Her er årets absolut største spil- Det har foregået siden massemedier har fortalt historier.
Jeg kan finde genindspilninger fra 1920’erne af film fra 1910’erner.
Genoplivningsidéen er udtryk for, at vi alle er reaktionære traditionalister.
Men jo, det er klart, at hvis det eneste, folk gjorde, var at kopiere succeser, så var det fantasiløst, siger han og kommer også med et bud på, hvorfor det så alligevel kan se ud som om, underholdningsindustrien kun udsender velkendte hits:- Jo større industrien er, jo mere bange bliver den.
De store firmaer har svært ved at satse på noget helt nyt.
De er afhængige af, at aktionærerne bliver tilfredse.
Og det er den negative side af, at det er så stor en industri.
Man ser i dag i højere grad, at de store kreative ting kommer fra mindre firmaer, hvor folk sidder med deres første spil og tænker ’går den, så går den’.
Hos de store firmaer går man efter de sikre stats.
Selvom de ikke er så sikre, når det kommer til stykket, siger han.
’Spyro: Reignited Trilogy’ udkommer 13.
november til PlayStation 4 og Xbox One.
FacebookTwitterKopier linkEmner:Xbox|Pokémon|Playstation|Industri|Erhverv




https://www.dr.dk/sporten/tennis/gigtforeningen-et-aktivt-liv-og-medicin-kan-holde-wozniacki-paa-toppen

TennisGigtforeningen: Et aktivt liv og medicin kan holde Wozniacki på toppenCaroline Wozniacki er én af de cirka 50.
000 danskere, der lever med leddegigt.
Caroline Wozniacki fortalte torsdag, at hun er blevet diagnosticeret med leddegigt.
Af Michael Sten Jensen i Lyon25.
okt.
2018 kl.
19.
51Bemærk: artiklen er mere end 30 dage gammelLæs opEfter nederlaget til Elina Svitolina i sæsonfinalen åbnede Caroline Wozniacki op for noget, der har fyldt meget i den danske tennisstjernes liv de seneste måneder.
I sommer blev hun nemlig diagnosticeret med leddegigt.
Caroline Wozniacki er dog ikke den første eliteatlet i historien, der kæmper mod en gigtsygdom.
Læs også:VIDEO Wozniacki åbner op: Kæmper med kronisk gigtsygdomTennisspilleren Venus Williams fik spoleret en stor del af sin sæson i 2011, da hun blev ramt af den kroniske gigtlidelse Sjögrens Syndrom.
Fakta: LeddegigtHvad er leddegigt?
- Leddegigt er en inflammatorisk, autoimmun sygdom.
Når du har leddegigt, så har du en betændelsesreaktion (inflammation) i leddene.
- Leddegigt skyldes ændringer i dit immunsystem.
- De led, der angribes, vil typisk været hævede og gøre ondt.
Du vil måske føle dig mere træt og eventuelt få feber og opleve vægttab.
Det kan være svært at komme i gang om morgenen på grund af stivhed i kroppen.
Hvordan behandler man leddegigt?
- Der kendes ikke en helbredende behandling af leddegigt, men det er vigtigt at behandle med medicin hurtigt og effektivt.
Hos nogle kan sygdommen af sig selv gå i ro.
- Ud over medicinsk behandling kan ikke-medicinske tilbud hjælpe nogle mennesker.
Det kan dreje sig om fysioterapi, ergoterapi, mindfulness, meditation, varmtvandsundervisning og eventuelt operation.
Kilde: Gigtforeningen.
/ritzau/Historiens måske bedste ishockeyspiller, canadiske Wayne Gretzky, har leddegigt, og fra de mere hjemlige breddegrader har fodboldspilleren Andreas Laudrup været nødsaget til at indstille karrieren som følge af leddegigt.
Cirka 50.
000 danskere lever med leddegigt, fortæller direktør for Gigtforeningen, Mette Bryde Lind, og med de muligheder, som lægevidenskaben tilbyder i dag, så er det gode muligheder for at kunne leve et normalt liv med sygdommen.
Læs også:Wozniacki færdig i Singapore: Taber i tre sæt til Svitolina- Leddegigt er en kronisk, autoimmun sygdom, hvilket vil sige, at det er kroppen, der går til angreb på sig selv.
Man ved ikke, hvorfor den bryder ud, men pludselig kan man blive angrebet.
- Hvis man bliver hurtigt diagnosticeret og får den rette medicin, så er der i dag rigtig gode muligheder for, at man ikke ’æder’ sine led, som den her betændelsestilstand gør ved kroppen, siger Mette Bryde Lind.
Skal holde sig aktivAt Caroline Wozniacki er eliteatlet, og dermed stresser sin krop til det yderste, er ikke nødvendigvis en ulempe, hvis man har leddegigt.
En af de vigtigste ting for at holde sygdommen nede er nemlig bevægelse og omtanke, fortæller Mette Bryde Lind, som dog ikke kender direkte til Caroline Wozniackis gigt og derfor udtaler sig generelt.
Læs også:Tennislegende om Wozniacki: ’Hun skal fortsætte med at forbedre sig’- Caroline Wozniacki er en topatlet i exceptionel god form, og det kan godt være en fordel.
Hun er vant til at bevæge sin krop og tage hensyn.
Men der kan også ligge en meget stor stressfaktor i at skulle yde på det niveau, som hun gør.
- Man ser topatleter, der kan holde sig på toppen, selv om de har leddegigt, men man ser også, at andre er nødt til at stoppe karrieren, fordi sygdomsudviklingen kræver nogle særlige hensyn, siger hun.
FacebookTwitterKopier linkEmner:Andreas Laudrup (fodboldspiller)|Caroline Wozniacki (tennisspiller)|Gigt|Gigtforeningen|Sygdomme og lidelser




https://www.dr.dk/nyheder/regionale/nordjylland/familie-til-knivdraebt-vil-laegge-sag-mod-politiet

NordjyllandFamilie til knivdræbt vil lægge sag an mod politietVi bad flere gange politiet om hjælp - men fik ingen, fortæller datteren til den dræbte.
(Arkiv) I dagene op til drabet har familien været i kontakt med politiet mindst fem gange, fortæller den dræbtes datter til DR.
Af Martin Møller Geertsen25.
okt.
2018 kl.
20.
14Bemærk: artiklen er mere end 30 dage gammelLæs opFamilien til den 70-årige kvinde, der blev dræbt i Frederikshavn i går, vil lægge sag an mod politiet, som de mener har fejlet.
I dagene op til drabet har familien været i kontakt med politiet mindst fem gange.
- Og vi føler os svigtet, siger Louise Hertz, der er datter til den dræbte.
Den formodede gerningsmand, der er blevet varetægtsfængslet, chikanerede ifølge familien den dræbte i dagene op til drabet og var ved flere lejligheder voldelig.
Men hver gang familien kontaktede politiet, blev de ikke taget seriøst, fortæller Louise Hertz.
- Det virker som om, at deres system ikke virker internt.
Deres informationer og journaler bliver ikke videregivet.
Det virker useriøst og meget uprofessionelt.
Det fik familien til at føle, at der ikke var nogen hjælp at hente.
- Man føler sig alene mod verden, siger Louise Hertz.
Vender hver en stenHos Nordjyllands Politi vil man igangsætte en efterforskning af politiets eget arbejde, fortæller politiinspektør Marianne Vestergaard-Lau.
- I første omgang koncentrerer vi os om selve drabet og det, der ligger forud.
Vi vender hver en sten, men det er for tidligt at vurdere, om noget kunne være gjort anderledes, siger hun.
Kvinden blev fundet dræbt i en bil i går eftermiddag.
Kort tid efter blev en 64-årig mand anholdt.
Ifølge Nordjyske har anklager Torben Kaufmann oplyst under dagens grundlovsforhør, at det var manden, der selv ringede til politiet, og fortalte om drabet, hvorefter han blev anholdt i sin lejlighed.
Den formodede gerningsmand er blevet varetægtsfængslet frem til 22.
november for særlig bestyrket mistanke om drab.
FacebookTwitterKopier linkEmner:Politi|Hertz|Mord|Nordjyllands Politi|Jylland




https://www.dr.dk/nyheder/penge/skizofreni-studie-skuffede-lundbeck-aktie-i-storste-fald-nogensinde

PengeSkizofreni-studie skuffede: Lundbeck-aktie i største fald nogensinde Lundbeck-aktien lukkede hele 26,6 procent lavere efter fejlslagent studie.
Lundbeck-aktien har i dag oplevet sit største fald på en enkelt dag nogensinde.
Foto: Liselotte Sabroe/Ritzau Scanpix.
25.
okt.
2018 kl.
19.
29Bemærk: artiklen er mere end 30 dage gammelLæs opAktiemarkedet reagerede kraftigt, efter at medicinalselskabet Lundbeck torsdag eftermiddag meddelte, at et studie med et potentielt lægemiddel mod skizofreni er slået fejl.
Aktien lukkede 26,6 procent lavere og sluttede i kurs 300.
Det er det største fald, Lundbeck nogensinde har oplevet, oplyser Ritzau Finans.
Det er et såkaldt fase 3-studie, altså et af de afsluttende studier, der ikke har vist de resultater, Lundbeck håbede.
Læs også:Amerikansk marked redder LundbeckLægemiddelhåbet AF35700 viste ikke statistisk signifikant bedre effekt end konventionel behandling for patienter med behandlingsresistent skizofreni.
Fortsætter forskningen- Det er et tilbageslag for patienter med skizofreni, siger Anders Gersel Pedersen, Executive Vice President, Research and Development hos Lundbeck i en kommentar.
- Men vi fortsætter vores arbejde med udviklingen af innovative behandlingsformer for at dække behovet hos de patienter der lider af psykiske og neurologiske sygdomme.
Læs også:Trumps løfte om lavere medicinpriser får danske aktier til at styrtdykkeStore forventninger til midletNår aktiemarkedet reagerer så kraftigt på nyheden, skyldes det, at der var store forventninger til AF35700.
Det forklarer aktieanalytiker Søren Løntoft Hansen fra Sydbank til Ritzau Finans.
Læs også:Lundbecks aktier falder efter farvel til topchef- Det var en blockbusterkandidat - et middel, der kunne være aktuelt for rigtig mange millioner patienter, forklarer analytikeren.
- Så det faktum, at man nu reducerer sandsynligheden til nul, det skærer meget af værdiansættelsen af Lundbeck.
/ritzau/FacebookTwitterKopier linkEmner:H.
Lundbeck|Søren Løntoft Hansen (økonom)|Medicinalindustri|Virksomhedsøkonomi|Sydbank




https://www.dr.dk/nyheder/udland/overblik-disse-11-trump-kritikere-har-faaet-tilsendt-mistaenkelige-pakker

Brevbombesag i USASe temaUdlandOVERBLIK Disse 11 Trump-kritikere har fået tilsendt mistænkelige pakkerI alt har politiet nu fundet 12 pakker, der kan indeholde rørbomber.
De ni personer der har modtaget brevbomber eller mistænkelige breve de seneste dage.
Af Lasse Berg Sørensen og Andreas Lindqvist25.
okt.
2018 kl.
19.
45 | opdateret 26.
okt.
2018 kl.
16.
43Bemærk: artiklen er mere end 30 dage gammelLæs opMindst 11 kendte amerikanere har enten modtaget mulige brevbomber eller mistænkelige pakker med posten.
Afsenderen synes at være den samme, da konvolutterne er identiske.
Til fælles har modtagerne, at de enten er demokrater eller har støttet det demokratiske parti eller været kritiske over for USA's præsident, Donald Trump.
- Se hvem det er rettet mod.
Det vækker bekymring, siger politikommissær i New York City, James O’Neill på et pressemøde.
1.
George SorosDen ungark-amerikanske filantrop George Soros.
Den første person, der modtog en improviseret sprænglading i sin postkasse, var den ungarsk fødte milliardær George Soros.
Bomben blev fundet af hans ansatte - selv var han ikke hjemme.
George Soros er de seneste år blevet fuldtids-filantrop og aktivist, som særligt donerer sine penge til progressive sager, der understøtter demokrati og menneskerettigheder.
Blandt andet har han doneret store beløb til forskellige aktiviteter i Ungarn, hvor han er lagt offentligt for had af magthaverne.
Blandt højreorienterede i Europa og USA er Soros også et yndet hadeobjekt.
Her er der blandt andet spredt rygter om, at han er antisemit.
Milliardæren, som flittigt har støttet demokratiske kandidater, angribes jævnligt af republikanske politikere, deriblandt USA's præsident Trump.
2.
Hillary ClintonTidligere præsidentkandidat Hillary Clinton.
Den anden pakke, som blev fundet, var sendt til tidligere senator, udenrigsminister og præsidentkandidat Hillary Clinton.
Hun er gift med ekspræsident Bill Clinton.
Hillary Clinton er en fremtrædende demokrat, som stillede op mod Donald Trump ved USA's seneste valg.
Derfor har hun også været under heftig beskydning fra ham, republikanske politikere og den amerikanske højrefløj.
Læs også:Hillary Clinton efter mistænkelige pakker: Jeg er bekymret som amerikanerDonald Trump har konsekvent kaldt hende "crooked" eller "uærlige" Hillary, og har udtrykt, at hun hører hjemme bag tremmer, på grund af den såkaldte email-skandale, der opstod, da det kom frem, at Clinton brugte sin egen email-adresse og ikke sin officielle til at sende mails, da hun var udenrigsminister.
Det yderste højre i USA har cirkuleret flere konspirationsteorier om Hillary Clinton, deriblandt den såkaldte "pizzagate", om hvordan hun sammen med toppen af det demokratiske parti kørte en pædofili-ring fra en pizza-restaurant i Washington.
3.
Barack ObamaTidligere præsident Barack Obama.
Donald Trumps forgænger på posten, Barack Obama, modtog også en bombe med posten.
Han var demokratisk præsident i to perioder, og hævdes at have påvirket Donald Trumps beslutning om at stille op til posten som præsident, da han gjorde grin med Trump til en galla for Washington-journalister.
Donald Trump gik i sin tid forrest med påstanden om, at Obama i virkeligheden slet ikke er amerikansk statsborger, hvilket man skal være for at kunne være præsident.
Som præsident har Trump blandt andet hævdet, at Obamas regering afhørte hans præsidentkampagne ulovligt.
Barack Obama har ikke direkte kritiseret Donald Trump siden magtskiftet, men har dog holdt flere taler, hvor han har givet udtryk for bekymring for den retning, USA er på vej i.
4.
John Brennan og CNNTidligere CIA-chef John Brennan.
En pakke er også blevet sendt til CNN's kontor i Time Warner-bygningen i New York City, der med det samme blev evakueret.
Læs også:Formodede brevbomber: CNN evakueret midt i udsendelsePakken var dog adresseret til John Brennan, der var chef for den amerikanske efterretningstjeneste CIA fra 2013 til januar 2017, hvor Donald Trump blev præsident.
Brennan har skarp kritiseret Trump, som han blandt andet har kaldt "forræderisk".
Trump har tilsvarende sagt, at Brennan var den værste CIA-direktør i historien.
Brennan har adskillige gange optrådt som gæst hos CNN, der gentagne gange er blevet kritiseret af Trump for at være "fake news".
Læs også:Tidligere CIA-direktør mister sikkerhedsgodkendelse: 'Jeg bøjer mig ikke'- Jeg tror desværre, at Donald Trump ofte har tilskyndet til vrede, endda vold, når han taler om at begå vold mod medierne, siger Brennan i et interview efter brevbomben blev opdaget.
5.
Eric HolderTidligere justitsminister Eric Holder En brevbombe er også sendt til Eric Holder, tidligere justitsminister under præsident Barack Obama.
Brevet nåede dog aldrig frem til Holder, da adressen ifølge FBI var forkert, og blev i stedet sendt til afsenderadressen i Florida, hvor den blev opdaget.
6.
Maxine WatersMedlem af Repræsentanternes Hus for demokraterne, Maxine Waters.
Også Maxine Waters, der er demokratisk medlem af Repræsentanternes Hus valgt i Californien, har også fået tilsendt en bombe med posten.
Også den blev opsnappet inden den nåede frem til Waters.
Hun har ligeledes kritiseret Trump, blandt andet for ikke at fremlægge sine skattepapirer.
Trump har på Twitter skrevet, at Waters er "skør", "korrupt", og at hun har en "ekstremt lav IQ".
7.
Robert de NiroSkuespiller Robert de Niro.
I dag fandt politiet endnu et mistænkeligt brev, denne gang adresseret til skuespilleren Robert de Niro.
Ifølge politiet ligner brevet de øvrige, der er blevet sendt.
Brevet blev afleveret i restauranten Tribeca Grill, der er ejet af Robert de Niro, i samme bygning på Manhattan i New York City, hvor de Niros firma TriBeCa Productions holder til.
Læs også:Stor politiaktion i New York: Mistænkelig pakke sendt til Robert de NiroRobert de Niro er meget kritisk over for Donald Trumps politiske linje, og gav i juni en takketale til prisshowet Tony Awards i New York City, hvor han kort og godt sagde: "Jeg vil sige én ting: Fuck Trump".
8.
Joe BidenTidligere vicepræsident Joe Biden (D).
To mistænkelige pakker blev i dag opdaget i staten Delaware, hvor den tidligere demokratiske vicepræsident og senator Joe Biden bor.
Et af brevene blev fundet på en postcentral i byen Wilmington.
Joe Biden var vicepræsident under Barack Obama fra 2008 til 2017, hvor Mike Pence overtog posten som Donald Trumps vicepræsident.
9.
Deborah Wasserman SchultzMedlem af Repræsentanternes Hus Deborah Wasserman SchultzIngen breve er blevet adresseret til den demokratiske politiker Deborah Wasserman Schultz, men hun har alligevel modtaget et brev.
Hendes adresse i Florida står nemlig på brevene som afsenderadresse (dog med en stavefejl i hendes navn), og da et brev ikke kunne afleveres til tidligere justitsminister Eric Holder, blev det sendt til Schultz' adresse i Florida i stedet.
Deborah Wasserman Schultz er medlem af Repræsentanternes Hus og tidligere formand for Demokraternes Nationale Komité.
Det er endnu uvist, hvorfor hun stod som afsender.
10.
Cory BookerSenator Cory Booker fra New Jersey.
En mistænkelig pakke blev natten til fredag fundet på en postcentral i byen Opa-locka i Florida.
Pakken var adresseret til den demokratiske senator Cory Booker fra New Jersey, og den ligner ifølge FBI de øvrige mistænkelige pakker.
Booker bliver ofte nævnt som en mulig demokratisk præsidentkandidat ved valget i 2020.
Han var også nævnt som en mulig vicepræsidentkandidat, da Hillary Clinton stillede op mod Donald Trump i 2016.
Trump langede i oktober ud efter Booker, der som medlem af Senatets retsudvalg ikke ville stemme for Donald Trumps højesteretskandidat, Brett Kavanaugh.
- Han kørte Newark i sænk.
Han var en forfærdelig borgmester, sagde Trump på et pressemøde.
Cory Booker var borgmester i byen Newark fra 2006 til 2013.
11.
James ClapperDen tidligere direktør for USA's nationale efterretningstjenester James Clapper.
En pakke adresseret til James Clapper og CNN blev fredag fundet på et postkontor på Manhattan i New York City.
Clapper fratrådte som øverste chef for efterretningstjenesten 20.
januar 2017, hvor Trump tiltrådte som præsident.
I en interview med CNN sidste år, sagde Clapper at Trump "angriber demokratiet indefra".
Han er nu ikke overrasket over, at han også har fundet tilsendt en pakke.
- Der er uden tvivl tale om hjemlig terrorisme.
Det er jeg ikke i tvivl om, siger James Clapper til CNN, hvor han nu arbejder som analytiker.
FacebookTwitterKopier linkEmner:Barack Obama (politiker)|Bill Clinton (politiker)|New York|Politi|Time Warner




https://www.dr.dk/sporten/tennis/video-wozniacki-aabner-op-kaemper-med-kronisk-gigtsygdom

TennisVIDEO Wozniacki åbner op: Kæmper med kronisk gigtsygdom Caroline Wozniacki fortæller efter nederlaget til Elina Svitolina, at hun i sommer blev diagnosticeret med leddegigt.
Af Michael Sten Jensen i Lyon og INTERVIEW: Per Colstrup Vinkel25.
okt.
2018 kl.
18.
52Bemærk: artiklen er mere end 30 dage gammelLæs opCaroline Wozniacki fik sig et chok, da hun i sommer efter Wimbledon vågnede op og ikke kunne løfte armene over hovedet.
Som eliteatlet er kroppen det vigtigste værktøj, og den morgen var der ingenting, der fungerede.
- Jeg vågnede op og kunne ikke løfte armene over hovedet.
Jeg havde ondt i begge knæ, skuldre, tæer, og jeg tænkte, at der var noget, som ikke stemte.
Det gik ikke væk og blev ved med at gøre ondt, fortæller Caroline Wozniacki til DR Sporten, kort efter sit nederlag til Elina Svitolina ved sæsonfinalen i Singapore.
Læs også:Wozniacki færdig i Singapore: Taber i tre sæt til SvitolinaDiagnosen var leddegigt, og siden det blev klarlagt, har Caroline Wozniacki modtaget behandling.
- Der er nogle dage, hvor jeg mærker det.
Efter hårde kampe skal jeg have et isbad og noget behandling.
Engang kunne jeg tabe en kamp og så bare tage hjem, og så næste dag havde jeg det okay.
Nu skal jeg passe endnu mere på min krop, siger Wozniacki.
Gode muligheder for behandlingTanken om at bære rundt på en kronisk sygdom har været det, der har fyldt mest for danskeren.
I begyndelsen af oktober vandt Caroline Wozniacki China Open, og den sejr var mere end bare en sejr på tennisbanen.
- Sejren i Beijing var en kæmpe sejr personligt, fordi jeg viste over for mig selv, at jeg er mentalt stærk nok til at klare det her.
Man skal forsøge at være positiv, selv om man ikke er i en super situation.
Det er jeg som person, så jeg måtte bare finde en måde at håndtere det på, og så give den en skalle.
Læs også:BOLD FOR BOLD Wozniacki taber i tre sæt til Svitolina - er ude af sæsonfinale- Der er ikke nogen endedato.
Det er en kronisk sygdom, men heldigvis er der så mange gode muligheder for behandling, at det ikke gør mig rigtig nervøs.
Selvfølgelig ville det være bedre, hvis jeg ikke havde det, men nu er det sådan, det er, og så er det bare med at kæmpe videre på banen og lytte til kroppen.
- Det er klart, at det er noget, man lige skal sluge.
Men jeg har det meget bedre nu, og hvis jeg kan hjælpe en anden, der har det samme problem, så har jeg gjort mit, siger Caroline Wozniacki til DR Sporten.
FacebookTwitterKopier linkEmner:Caroline Wozniacki (tennisspiller)|Tennis|Gigt|Beijing|Singapore




https://www.dr.dk/nyheder/politik/dfer-om-krigsundersoegelse-jeg-gider-ikke-laese-den-den-er-nederen-og-fuld-af-fup

PolitikDF’er om krigsundersøgelse: Jeg gider ikke læse den - den er nederen og fuld af fupDF har selv været med til at bestille en rapport om Danmarks militære engagement, men hælder den på forhånd ned ad brættet.
(© dr)Af Johan Blem Larsen, Issa Jeppesen og Andreas Nygaard Just25.
okt.
2018 kl.
19.
25Bemærk: artiklen er mere end 30 dage gammelLæs opDansk Folkepartis næstformand, Søren Espersen, erklærer sig særdeles skeptisk overfor den kommende rapport om Danmarks militære engagement på Balkan, i Afghanistan og Irak.
Skepsissen hos DF-næstformanden er opstået, efter at de to forskere, der står bag undersøgelsen og den kommende rapport, har kaldt det ”en skam”, at Dansk Folkeparti samt Venstre og Konservative ikke har udleveret partiernes egne dokumenter omkring beslutningsprocesserne, der førte Danmark i krig.
Læs også:V, K og DF har ikke udleveret dokumenter til deres egen uvildige krigsundersøgelseMen det har Søren Espersen ikke meget tilovers for og henviser til, at Dansk Folkeparti ifølge partiet selv aldrig har taget referater af gruppemøder.
Rapporten offentliggøres til januar, men allerede inden da, stempler Søren Espersen den som værende "nederen" og ”fuld af fup”.
- Vi har aldrig nogensinde i 20 år lavet referater af gruppemøder eller gruppebestyrelsesmøder.
Vi laver referater af hovedbestyrelsesmøder, som har at gøre med organisationen.
Så derfor kan vi ikke udlevere noget, vi ikke har, siger Søren Espersen.
Det giver jo mening, men er det ikke et udtryk for, at det vil være en god idé at føre protokol, når man afholder gruppemøde?
- Synes du ikke, det går meget godt i Dansk Folkeparti?
Vi behøver da ikke gøre noget nyt bare for at tilfredsstille nogle forskere.
Jeg vil sige, at jeg forstår, at det her er med i deres forord, at den her undersøgelse er ufuldstændig, fordi vi ikke har afleveret dokumenter.
- Hvis det er kvaliteten af den her undersøgelse, at man ikke engang ved, om vi har gruppereferater eller ej og så skriver det alligevel, så er jeg ikke helt tilfreds med, hvad den rapport kan blive til.
Så er jeg faktisk skeptisk over for, om det er et stykke amatørarbejde, siger Søren Espersen.
Det var Venstre, Konservative og Dansk Folkeparti, som med et snævert flertal i Folketinget i 2003 sendte Danmark i krig i Irak.
De tre partier gik for over to år siden sammen med Liberal Alliance og Alternativet og bestilte en uvildig undersøgelse af den danske krigsdeltagelse.
Dansk Folkeparti har altså selv bedt om den undersøgelse, partiet på forhånd stempler som utroværdig.
Har altid været ligegladeSøren Espersen, vil du gerne have, at der bliver nedsat et nyt arbejde, så man kommer til bunds i det?
- Nej, jeg er ligeglad med den kommission, det har vi altid været i Dansk Folkeparti.
Vi synes, det er spild af tid.
Men hvis det her er stilen og niveauet i rapporten, er jeg ikke sikker på, at den er det papir værd, som den er skrevet på, siger Søren Espersen.
Men det kunne jo være, at niveauet, du kritiserer, kunne have været hævet, hvis partier som dit førte protokol, så man kunne komme hele vejen rundt om sagen?
- Vi gider jo ikke indføre et helt nyt system for at glæde nogle forskere, som måske laver en rapport om ti år.
Vi har det godt i Dansk Folkeparti.
Det hele kører, som det skal.
Vi har nogle gode og glade bestyrelsesmøder.
Vi gider da ikke til at tage referat for at tækkes nogle forskere, som måske i fremtiden vil skrive noget om os.
Det er det rene galimatias.
Men hvorfor er det, at I ikke fører protokol?
Giver det ikke god mening, hvis der er i fremtiden opstår noget, som der er uklarhed over, for så kan man jo gå tilbage og se i protokollen og se, hvad der er op og ned?
- Sådan gør vi bare ikke.
Lad alle andre fører alle de protokoller, de vil.
Det bruger vi ikke.
Hvorfor?
- Det gider vi da ikke bruge tid på.
Skulle vi have en eller anden sekretær til at sidde og skrive noget ned?
Det går jo smaddergodt i Dansk Folkeparti.
Vi er et af landets største partier.
Vi har en glimrende gruppe, en glimrende gruppebestyrelse.
Vi gider ikke indføre nogle regler for at tilfredsstille nogle forskere.
Nederen og fuld af fupMen hvis I nu engang i fremtiden gerne vil have afdækket noget, så kan de partier, der ikke vil have det undersøgt, komme med samme undskyldning, som du kommer med nu?
- Det er ingen undskyldning.
Vi kører vores parti fuldstændig, som vi vil.
Der er ingen udefra, der skal diktere, hvordan vi kører vores parti.
Så det er fuldstændig udelukket, at vi skulle til at indføre en ny stil for at glæde nogle engang i fremtiden.
Hvad rager det os?
Når det nu er sådan, at den her undersøgelse er blevet lavet, og man har bedt jer om at udlevere de her dokumenter, som I ikke har haft mulighed for, fordi I ikke har ført protokol, hvorfor har I så ikke stukket hovederne sammen og formuleret en tekst, hvor I afdækker, hvad holdningen var?
- Det bliver ikke i min tid.
Men jeg har nok heller ikke så længe igen.
Vi gider under ingen omstændigheder lave vores system om.
Vi har et pragtfuldt system, det går rigtig godt i partiet.
Så glem det, siger Søren Espersen.
Niveauet er for lavt, siger du?
- Det er nederen.
Hvis ikke man kan finde ud af selv de mest elementære ting, når man laver et forord.
.
.
Jeg gider ikke engang læse den rapport, for jeg ved, at den er fuld af fup.
Okay?
Forskningsleder for undersøgelsen og lektor på Københavns Universitet, Rasmus Mariager, har ingen kommentar til Dansk Folkepartis kritik.
FacebookTwitterKopier linkEmner:Dansk Folkeparti|Venstre|Videnskab|Irak|Søren Espersen (politiker)




https://www.dr.dk/nyheder/kultur/film/anmelder-om-ny-dramafilm-endnu-en-film-hvor-en-mand-udnytter-og-misbruger-en

Af Filmanmelder og vært på FilmlandPer Juul CarlsenFilm og serierAnmelder om ny dramafilm: Endnu en film, hvor en mand udnytter og misbruger en kvinde’Colette’ er egentlig historien om en særlig kvinde, men typisk nok skal den omkring en mand.
(© Scanbox Entertainment)25.
okt.
2018 kl.
19.
00Bemærk: artiklen er mere end 30 dage gammelLæs opVelkommen til ugens sjuft, 'Colette'.
Så godt som hver uge kårer filmverdenen en kæmpenar, der på det groveste har udnyttet og misbrugt en kvinde.
For et par uger siden var det gangsteren Michael, der voldtog og i almindelighed udnyttede en ung kvinde i den danske film ’Holiday’.
Inden da var det en ordentlig bunke mænd, der indespærrede og endda tvangssteriliserede unge kvinder i ’Journal 64’.
Læs også:Barsk virkelighed bag ny dansk film: 'Åndssvage' kvinder blev gemt væk på øde ø og steriliseretOg lige før dem var det forfatteren Joe Castleman, der fik sin kone til at skrive sine bøger, men tog æren selv da han var ved at modtage Nobels litteraturpris i ’The Wife’.
Ingen tvivl om at det mandlige køn har fedet den i stor stil på bekostning af kvinderne gennem tusinder af år, og ugens sjuft har i dén grad fortjent at blive hængt ud.
Han hedder Willy, han er franskmand og lige omkring år 1900 var han gift med en kvinde, der viste sig at have mange særlige talenter.
ColetteInstruktør: Wash WestmorelandMedvirkende: Keira Knightley, Dominic West,Premiere: 25.
oktoberMen for Willy var hun bare en kone, der også kunne skrive og som derfor kunne bruges til at levere ord til mandens forlag, når han manglede noget at udgive.
For at sælge flere bøger besluttede han at udgive fruens halvbiografiske romaner i eget velrenommerede navn.
Men pludselig blev bøgerne et fænomen.
De solgte ikke bare godt - de skabte et nyt kvindeideal i Paris.
Alligevel insisterede Willy på fortsat at tage æren for sin kones begavede ord.
Sikken en sjuft.
Hvem var Colette?
Hvad stod hun for?
Det må vi paradoksalt nok mest gætte os til ovenpå filmen, der bærer hendes navn.
Men hvem var Colette?
Men vent lidt.
Der er noget galt.
Det er en kvinde, der er geniet her.
Alligevel fokuserer jeg lige nu på manden, der udnyttede hende.
Men det er ikke min skyld.
Sådan er mange film skruet sammen.
Det gælder ’Journal 64’ og ’The Wife’, og det gælder i særdeleshed ’Colette’, om den franske forfatter Sidonie-Gabrielle Colette, der var en banebryder og skelsætter.
Ikke kun med sine bøger, men også med sin frie livsstil og sin lyst til både mænd og kvinder.
Det mener andre anmelderePolitiken: Fire hjerterKristeligt Dagblad: Tre stjernerEkko: Fire stjernerBerlingske: Fire stjernerSoundvenue: Fire stjernerHvem var Colette?
Hvad stod hun for?
Det må vi paradoksalt nok mest gætte os til ovenpå filmen, der bærer hendes navn.
Læs også:Anmelder om ny Jussi Adler-filmatisering: Den giver en dårlig smag i mundenTil gengæld ved vi præcis, hvem Willy var.
Han var en sjuft og en spradebasse, der drev sit forlag med mere høj cigarføring end kunstnerisk talent.
Colette skrev 30 romaner efter at have gjort sig fri af Willy, men filmen ’Colette’ insisterer på, at vi skal lære hende at kende gennem hendes sjuft af en mand - hvilket virker sært, når nu Colette var en nøglefigur i en tid, hvor kunsten virkelig flyttede på normer og konventioner i Frankrig.
Keira Knightley spiller hovedrollen Colette, der er gift med Willy, som spilles af Dominic West.
(© Scanbox Entertainment)Ligner et dårligt amerikansk tv-dramaDer er kun én undskyldning for at vende blikket mod Willy i stedet for at smide ham ud til højre og fortælle løs om Colette.
Det koster mange penge at genskabe Paris anno 1900, og stjernen Keira Knightley er dyr at hyre til at spille en forholdsvis ukendt fransk forfatter i en amerikansk film.
De penge skal hentes hjem igen, og så må man fortælle sin historie om en kvinde sådan som det ironisk nok ér på mode for tiden - ved at gå omkring det mandlige bæst, der udnyttede kvinden.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Det er ganske enkelt nemt at forstå dramaet i en kvinde, der skal gøre sig fri af en sjuft af en mand.
Langt nemmere end at hendes forfatterskab gav en ny, dristig identitet til mange kvinder omkring år 1900.
Filmen ligner ofte et dårligt amerikansk tv-drama om en kvinde, der skal realisere sig selv, som man sagde i gamle dage.
Den amerikanske instruktør Wash Westmoreland har fuld knald på billedet af Paris omkring år 1900.
Det strutter af energi og kreativitet, uanset at franskmændene taler engelsk i ’Colette’.
Det tidsbillede måtte filmen om ’Colette’ meget gerne have brugt til mere i stedet for at vade og traske rundt i, hvor stor en nar Willy var.
Det bliver skåret så massivt ud i beton, at ’Colette’, altså filmen, ofte ligner et dårligt amerikansk tv-drama om en kvinde, der skal realisere sig selv, som man sagde i gamle dage.
Det kunne være skønt, hvis jeg en dag kunne byde velkommen til ugens fantastiske kvinde, hvis filmverdenen begyndte at fortælle mere om særlige kvinder og betydeligt mindre om de sjufter, der forsøger at stjæle det fantastiske fra kvinderne.
Du kan se traileren til 'Colette' her:FacebookTwitterKopier linkEmner:Keira Knightley (skuespiller)|Litteratur|Frankrig|Paris




https://www.dr.dk/nyheder/viden/teknologi/test-din-naeste-computer-er-billig-smart-og-overraskende-dum

TeknologiTEST Din næste computer er billig, smart og overraskende dumHjælpsom og total frustrerende.
Googles dansktalende smarthøjtaler, Google Home, er smart, men lider af flere børnesygdomme.
En stor og en lille Google-højtaler, er de to første produkter, der giver danskerne mulighed for at prøve kræfter med en dansktalende smarthøjtaler.
Af Nicolai Franck25.
okt.
2018 kl.
18.
30 | opdateret 31.
okt.
2018 kl.
10.
29Bemærk: artiklen er mere end 30 dage gammelLæs opEt af de mest markante modefænomener indenfor forbrugerteknologi rammer nu Danmark.
Google har som det første firma lanceret en såkaldt smarthøjtaler, der via den indbyggede assistent kan tale og forstå dansk.
Nærmere bestemt er der tale om to forskellige højtalere, Google Home og lillebroren Home Mini.
Begge er ret beset computere uden skærm, som er designet til at bo i dit hjem.
De kan i overvejende grad kun styres med stemmen og er derfor forbundet til skyen - altså Google servere - som de henter information fra.
I USA er smarthøjtalere blevet et regulært hit - godt hjulpet af særdeles lave priser.
Herhjemme kommer Home Mini til at koste 449 kroner.
Det kan Google Home bruges tilGoogle Home er designet til at hjælpe dig med digitale rutineopgaver.
Den indbyggede assistent kan fx fortælle dig vejrudsigten og oprette kalenderaftaler, indkøbslister, påmindelser og svare på alverdens faktaspørgsmål.
Home bliver brugt til at afspille og styre musik, radio og tv.
En af dens vigtigste funktioner er styring af det intelligente hjem.
Fx kontrol af internetforbundne elpærer, kaffemaskiner, videodørklokker og mange andre såkaldte hjemmeautomatiserings-gadgets.
Men inden du farer ud og køber en smarthøjtaler, så følg med her.
Vi har testet de to højtalere, der både er smarte og totalt frustrerende at bruge.
Og så er der jo lige det med privatlivet.
Stemmestyring er fremtiden“Hey Google, spil P1”, siger jeg, og jeg er nu i gang med at høre live-radio fra DR på den Google Home-højtaler, der netop har indtaget en plads på mit køkkenbord.
Det er hurtigt og nemt, og det virker.
Læs også:Hej Danmark: Nu taler Googles digitale assistent dansk“OK Google, tænd lyset i stuen” og mine internetforbundne elpærer tænder.
Det er også nemt, og i hvert fald nemmere end at skulle tænde fem forskellige lamper en af gangen.
Som det allerede nu fremgår, så er stemmestyring en super simpel måde at betjene en computer på… når det virker.
Og her rammer vi direkte ind i kernen af, hvordan det er, at bruge Googles nye smarthøjtaler.
Google Home er lidt som at have en bil, der starter 3 ud af 5 gange.
Den er komfortabel og praktisk, men samtidig er det vildt irriterende, når den ikke virker, og du efter gentagne forsøg må give op.
Læs også:TEST Googles Assistent skuffer: Ikke et hak bedre end Apples SiriFx “OK Google, hvilken klub spiller Ronaldo for” Svar: “Cristiano Ronaldo nuværende hold”.
Nej, det er altså ikke det rigtige svar - og ret beset er det slet ikke et svar.
Eller hvad med “Hey Google, spil Radioavisen” Svar: “OK, her er radioavis med Monrad og Rislund via YouTube”.
Som det allerede nu fremgår, så er stemmestyring en super simpel måde at betjene en computer på… når det virker.
Dette er helt klassiske problemer, som Google Home løber ind i igen og igen.
Når du beder den - og altså dermed den indbyggede assistent - om at gå bare en smule ud over almindelige høflighedsfraser, så kokser det alt for ofte.
Hov, der ser ud til at være et problemDen sætning assistenten på Google Home-højtaleren har gentaget flest gange, på de godt 48 timer vi har testet dens evner på dansk, er: “Hov, der ser ud til at være et problem”.
“OK, Google, hvordan laver man tomatsuppe” Svar: “Hov, der ser ud til at være et problem”Det virker til at være et standardsvar, når assistenten ikke kender svaret på det, man spørger om.
Læs også:Ok, Google: Giv mig 5 gode grunde til, hvorfor jeg skal snakke med digEt andet standardsvar, jeg har hørt mange gange, er:“Jeg er desværre ikke sikker på, hvordan jeg kan hjælpe dig.
Men jeg lærer nye ting hver dag.
”Det er både irriterende og spild af tid, og et klart skridt nedad sammenlignet med, hvad man er vant til, når man søger på Google Classic på en telefon eller pc.
Designet til Googles eget økosystemDet er nemt at pointere fejlene ved Google Home, men ligeledes er der flere eksempler på, at den virker ganske fortrinligt.
Faktaspørgsmål som “Hvornår spiller Danmark mod Wales”, klarer den i en ruf.
I det hele taget excellerer Home, når den er forbundet til Googles eget univers:“Hey Google, tilføj agurker, iceberg, tomater og sukker til indkøbsliste” og din liste i den tilhørende Google Home-app er nu opdateret med fire nye varer.
Ligeledes er det helt simpelt at oprette påmindelser og kalenderaftaler med stemmen, hvis man bruger Googles egne systemer.
Læs også:Professor: Dårlig sprogteknologi kan få os til at droppe danskSærligt smart er det, at Google bruger såkaldt voice match, så det kun er dig, der kan tilføje og afspille dine kalenderaftaler, mens din bedre halvdel kun kan afspille sine.
Google bruger såkaldt voice match, så det kun er dig, der kan tilføje og afspille dine kalenderaftaler, mens din bedre halvdel kun kan afspille sine.
I det hele taget er højtalerne virkelig gode til at lytte.
Jeg kan aktivere både Home og Home Mini på 7-8 meters afstand, uden på nogen måde at hæve stemmen, hvis der er stille i rummet.
Også når højtaleren spiller, kan den høre dig, uden du skal råbe.
Lyden er til gengæld ikke noget at skrive hjem om.
Home Mini kan ikke anbefales til at høre musik på, mens Google Home lyder tilforladelig, men langt fra godt.
Styr TV’et med stemmen - og ChromecastEt andet klart godkendt element er stemmestyringen af udvalgte tjenester, som Spotify, Netflix og Viaplay, som Google har brugt tid på at få til at spille med Home.
Har du en Google Chromecast (en 300-kroners dims der gør det let at streame) sat til dit tv, gør det betjeningen så super enkel, at selv din bedstemor kan styre Netflix uden at røre ved så meget som en enkelt fjernbetjening.
“Hey Google, spil Narcos på Netflix” og tv’et tænder og afspiller det afsnit, du er nået til i serien.
Er lyden lidt for lav, kan du sige “OK Google, skru op”.
Læs også:Smart-højtaler med grineflip skræmmer livet af sine ejereSom det fremgår gør Google Home det altså både muligt for børn og ældre (og alle andre) at betjene fjernsynet nemmere end nogensinde før.
Jeg har stadig ikke fundet ud af, hvorfor Gurli Gris konsekvent spiller med engelsk tale på Netflix, men jeg kan skifte sproget ved at sige “OK Google skift sprog til dansk”.
Træt af at sige Google dagen langSom den vakse læser nok har lagt mærke til, er der to måder at aktivere assistenten i Google Home på: ‘OK Google’ eller ‘Hey Google’.
Det er på en eller anden måde grænseoverskridende, at man skal sige et firmanavn dagen lang, for at betjene sit hjem.
Det er på en eller anden måde grænseoverskridende, at man skal sige et firmanavn dagen lang, for at betjene sit hjem.
Som et tankeeksperiment, kan man jo prøve at skifte Google ud med SuperBrugsen, og forestille sig, hvor langt ude, det i virkeligheden er.
Det er en af de helt store udfordringer med Google Home, også selvom man vænner sig til det.
For det ændrer kulturen i hjemmet, og gør Google til en slags usynlig hundehvalp, der bor med familien.
Google kalder børnene til aftensmadEn anden ting, der kan ændre familiekulturen er kommandoen ‘fortæl alle’.
Har man flere Google Home-enheder, kan man bruge højtalerne som en slags samtaleanlæg.
Siger man “OK, Google, fortæl alle, at der er morgenmad”, starter en lille klokkelyd på alle højtalere i hjemmet, hvorpå Google Assistenten siger “Det er tid til morgenmad, kom og spis”.
Spørgsmålet er bare, om det gør os til bedre mennesker, at vi beder en computer om at kalde på børnene, fremfor, at vi henter dem selv?
Det er et super klassisk eksempel på, hvordan de amerikanske teknologigiganter designer noget, som ved første øjekast er nemt at trække på smilebåndet af.
Men spørgsmålet er bare, om det gør os til bedre mennesker, at vi beder en computer om at kalde på børnene, fremfor at vi henter dem selv?
Kan ikke forstå børnNår nu vi snakker om børn, så har mine fået lov til at prøve at snakke med højttaleren, og jeg skal lige love for, at det har været en frustrerende oplevelse.
Af en eller anden grund har særligt Google Home haft virkelig svært ved at opfatte deres stemmer, mens det går en smule bedre for Home Mini.
De har stået klods op ad højtaleren og sagt OK Google og Hey Google gentagne gange, uden den responderer.
Og når den så endelig efter 7-8-9 forsøg lystrer, så er “Hov, der ser ud til at være et problem”, ikke et svar, der gør frustrationsniveauet lavere, hvis de blot forsøger at få svar på, hvad elektricitet er.
For at være helt ærlig, har de skældt ud på Google Home og latterliggjort assistentens evner, for så at se, at jeg kan aktivere den uden problemer, hvilket næsten har virket som salt i såret.
Også min bedre halvdel har haft svært ved at få højtaleren i tale, men efter at have aktiveret den tidligere nævnte Voice Match-funktion, hvor Google lærer den specifikke stemme at kende, har det hjulpet.
Hvis det skal kunne lade sig gøre med dine børn, skal du oprette en særlig konto til dem, der er tilknytte din Google-konto - det Google kalder Family Link.
Du kan nemlig ikke oprette en normal konto til børn inden de er fyldt 13 år, medmindre du bryder reglerne og lyver om deres alder.
Hvad med privatliv?
Som med stort set al ny teknologi, er der også med Google Home en meget klar bagside af medaljen.
Inde i højtaleren er flere mikrofoner indbygget, som du frivilligt har placeret i dit hjem, som indsamler (endnu flere) oplysninger om, hvad du interesserer dig for, hvad du spiser, hvad du lytter til og hvilke serier du ser.
Det er data, som Google kan bruge til at sælge endnu mere præcise annoncer målrettet dig og din familie, som jo er firmaets altoverskyggende forretningsmodel.
Så den aller første overvejelse, du skal gøre dig, er, om du er interesseret i at indgå den byttehandel.
Jeg forstår argumenterne både for og imod:På den ene side er der ingen forskel på, om du søger på Google med stemmen eller på skrift, og du har allerede mikrofoner i din pc, smartphone, iPad og muligvis i fjernbetjeningen til dit tv.
Læs også:UPS… Google-dims optog al lyd i badeværelset af sig selvPå den anden side, så er det fuldstændig vanvittigt, at begynde at tilføje aflytningsudstyr til sit eget hjem, som sender alle forespørgsler direkte til et af verdens største teknologifirmaer.
På den anden side, så er det fuldstændig vanvittigt, at begynde at tilføje aflytningsudstyr til sit eget hjem, som sender alle forespørgsler direkte til et af verdens største teknologifirmaer.
Google henviser selv til, at man kan ændre indstillinger på sin Google-konto, så fx ens stemmeoptagelser ikke bliver lagret på Googles servere.
Men deaktiverer du tilladelsen til, at dine søgninger må gemmes på skrift (selvom de er foretaget med stemmen), kan du ikke længere styre Spotify eller Netflix, og så begynder pointen ved Google Home så småt at forsvinde.
Med Google Home i hjemmet, har du en enhed, der konstant står og lytter.
Er du utilpas med, at en computer forklædt som højtaler konstant lytter efter, om du har tænkt dig at aktivere den, kan den indbyggede mikrofon deaktiveres manuelt via en knap på bagsiden.
Valget er dit.
Du kan slukke for mikrofonen på højtaleren, hvis du er utilpas med, at den hele tiden står og lytter.
Skal du lukke Google ind i dit hjem?
Nu skal man passe på med at spå om fremtiden, men jeg vover alligevel.
Stemmestyring bliver inden længe en hel normal del af danskernes hverdag, og rigtig mange af os vil inden for de næste par år erhverve en højtaler, et ur eller en anden enhed, der er designet til at blive styret med stemmen.
Fordelene er ret klare… når det virker.
Smarthøjtalere er på mange måder selve indbegrebet af den teknologiske tid, vi lever i.
Endnu en gadget til samlingen, som lover os at gøre de små ting i hverdagen lettere - og som kun giver endnu mere mening, hvis du køber internetforbundne elpærer, overvågningskameraer, kaffemaskiner og andet udstyr med wi-fi i.
Samtidig viser de lyttende højtalere mulighederne med talegenkendelse og stemmestyring, som er den næste generations brugerflade, der i stigende grad vil overtage en del af de mange daglige tryk på mobilskærmen.
Det giver faktisk god mening, når teknologien bliver 30-40 procent bedre.
Læs også:Amazon-højtaler i selvsving optog og sendte privat samtale: Nu kræver politikerne svarMen smarthøjtalere er også indbegrebet af en løsning på et ‘first world problem’ - altså et meget lille problem.
De er p.
t.
tættere på at være overflødige end nødvendige, men det samme kunne man have sagt om en smartphone for ti år siden.
De små lyttende højtalere fungerer samtidig som dataindsamlingsmaskiner, hvilket er grunden til, at særligt Google og Amazon kæmper så hårdt om dette marked.
Nuttede og venlige ser de ud, men man skal ikke tage fejl af, at man betaler med sine private data, for at få lov at være med - i hvert fald hos de to ovennævnte firmaer.
De små lyttende højtalere fungerer samtidig som dataindsamlingsmaskiner, hvilket er grunden til, at særligt Google og Amazon kæmper så hårdt om dette marked.
Tilmed gør højtalerne dig (endnu mere) afhængig af et bestemt økosystem - i det her tilfælde Googles.
Når du søger, foregår det kun via Google.
Skal du finde vej, foregår det via Google Maps.
Skal du udnytte kalender og indkøbliste-funktionerne på Google Home til fulde, så er det Googles services, du er nødt til at benytte.
Ellers skal du i hvert fald ud i en noget mere kompliceret opsætning, og det er det nok de færreste mennesker, der får gjort.
Og har du først givet dig i kast med én Google Home og bliver glad for den, ja så vælger du nok en til, der også understøtter Googles assistent.
Spørgsmålet er så, om du skal du have sådan en Home-dims?
Tja, hvis du bare bliver nødt til at afprøve den nyeste teknologi, eller hvis du er gået bananas i automatisering af dit hjem, så kan det give god mening.
Hvis du vil forsøge at gøre bedstemors liv lidt lettere, kan det også være et forsøg værd.
Men de fleste vil nok have mere gavn af, at vente til assistenten bliver lidt mere kompetent - og eventuelt se, om der skulle komme en højtaler, der kan noget af det samme, uden at du skal give så mange af dine data væk.
Artiklen er opdateret med præcisering af, at man kan oprette en særlig Google-konto til børn under 13 år, hvis kontoen er tilknyttet en voksens konto - det Google kalder Family Link.
FacebookTwitterKopier linkEmner:Cristiano Ronaldo (fodboldspiller)|home|Netflix|Forbrugerelektronik|USA




https://www.dr.dk/nyheder/indland/haerchef-beskyldt-nepotisme-her-er-tre-andre-skandalesager-i-forsvaret

IndlandHærchef beskyldt for nepotisme: Her er tre andre skandalesager i ForsvaretDet er langt fra første gang, at Forsvaret bliver rystet af interne skandaler.
Hans-Christian Mathiesen beskyldes for nepotisme, og der er nu indledt en officiel undersøgelse.
Af Christine Hyldal og Emil Søndergård Ingvorsen25.
okt.
2018 kl.
18.
45Bemærk: artiklen er mere end 30 dage gammelLæs opHærchef og generalmajor Hans-Christian Mathiesen er blevet fritaget for tjeneste efter beskyldninger om nepotisme.
Anklagerne går ifølge netmediet Olfi på, at hærchefen blandt andet skulle have ændret på kriterierne for optagelse på to af Forsvarets mest eftertragtede uddannelser.
Han skulle have fjernet kravet om erfaring fra internationale missioner, så hans kæreste kunne blive optaget uden at have været udsendt.
Ifølge Olfi fortæller kilder, at hærchefen rykkede sin kæreste op på listen til optagelse på Master i Militære Studier i 2014, så hun på trods af manglende kvalifikationer blev optaget blandt de 13 officerer ud af 97 ansøgere fra hæren.
Læs også:Forsvaret undersøger hærchef for nepotismeVærnsfælles Forsvarskommando er blevet bedt af Forsvarsministeriet om at komme med en redegørelse i sagen.
Desuden har auditørkorpset indledt en forundersøgelse.
Sagen kan ifølge ekspert i offentlig forvaltning, Sten Bønsing, risikere at få både strafferetslige og personalemæssige konsekvenser for generalmajoren.
Undersøgelsen mod Hans-Christian Mathiesen er dog langt fra første gang, at Forsvaret er kommet i modvind.
Herunder følger tre andre sager, som rystede Forsvaret.
LækagesagenI april 2007 bragte TV2 en historie om, at det danske jægerkorps skulle til Irak.
Oplysningen var fortrolig, og forsvarschefen havde bedt TV2 om ikke at bringe historien.
Læs også:Vidne: Jacob Winther bag lækPresserådgiver for forsvarsministeren Jacob Winther blev bragt ind i sagen, da dokumentarfilminstruktøren Christoffer Guldbrandsen i januar 2010 hævdede, at det var Jacob Winther, der havde lækket de fortrolige oplysninger til TV 2-journalisten Rasmus Tantholdt.
Sagen første til en sigtelse mod Jacob Winther, som afviste, at han stod bag lækagen.
Sigtelsen blev senere frafaldet.
TV2-journalisten Rasmus Tantholdt fik i en hovedrolle i sagen.
Jægerbog-sagenParallelt med Lækagesagen kom sagen om 'Jægerbogen' til at køre.
Bogen ’Jæger - i krig med eliten’ var skrevet af den tidligere jægersoldat Thomas Rathsack og handlede blandt andet om hans krigsoplevelser i Afghanistan.
Forsvaret vurderede, at han havde overtrådt sin tavshedspligt, og Rathsack blev bortvist fra sit job.
Forsvarskommandoen forsøgte at søge et fogedforbud for at stoppe udgivelsen med den begrundelse, at rigets sikkerhed og forholdet til fremmede magter stod på spil.
Fogedretten afviste dog at nedlægge forbud, fordi bogen allerede var offentliggjort i flere medier.
Læs også:It-chef accepterer straf i jægerbogssagI oktober 2009 kom det frem, at bogens oversættelse til arabisk var sket i Forsvarskommandoen, og to officerer blev anklaget for at for at have løjet om en falsk arabisk oversættelse af bogen.
Sagen kostede forsvarsminister Søren Gade (V) og forsvarschef Tim Sloth Jørgensen jobbet.
Tiltalerne mod Forsvarskommandoens daværende it-chef Jesper Britze og kommunikationschef Lars Sønderskov, der løj om oversættelsen og videregivelsen af Jægerbogen, endte med frifindelse i Københavns Byret, men blev senere i Østre Landsret straffet med 30 dages betinget fængsel og en bøde på 8.
000 kr.
Thomas Rathsacks bog 'Jæger - i krig med eliten' sendte rystelser igennem Forsvarets top.
Operation Green DesertTilbage i 2004 løb Operation Green Desert af stablen - her deltog danske, britiske og irakiske soldater.
Målet var at finde oprørere, våben og sprængstof, som kunne bruges mod de allieredes styrker i landet.
Læs også:Her er anklagerne fra 23 irakere om danske soldaters overgreb og ansvar for tortur36 irakiske mænd blev taget til fange under operationen, der skete i de danske soldaters ansvarsområde.
Efterfølgende blev fangerne overført til irakisk politi, der ifølge beskyldningerne udsatte fangerne for tortur og mishandling, før de blev løsladt uden at være sigtet eller tiltalt.
23 irakere har siden fået tilladelse til at lægge sag an mod den danske stat, heraf fik 18 altså tilkendt erstatning.
Sagen er anket til Højesteret.
FacebookTwitterKopier linkEmner:Hans-Christian Mathiesen (officer)|Rasmus Tantholdt (journalist)|Militær|Østre Landsret|Afghanistan




https://www.dr.dk/sporten/fodbold/superliga/aabs-okore-slipper-karantaene

SuperligaAaB's Okore slipper for karantæne Fodboldens Disciplinærinstans nedsætter Jores Okores strafpoint efter rødt kort fra 34 til 4 point.
Jores Okore fik i weekenden direkte rødt i kampen mod AGF.
25.
okt.
2018 kl.
17.
09Bemærk: artiklen er mere end 30 dage gammelLæs opAaB-spilleren Jores Okore slipper karantæne i de kommende kampe trods udvisningen mod AGF i weekendens superligakamp.
Det meddeler Fodboldens Disciplinærinstans i en pressemeddelelse.
Instansen har valgt at nedsætte hans antal af strafpoint fra 34 til 4 point, efter AaB har protesteret.
Læs også:VIDEO AaB's ti mand kæmper sig til vigtigt point i Aarhus- Fodboldens Disciplinærinstans har nu behandlet AaB’s indsigelse, og på baggrund af dommer Mads-Kristoffer Kristoffersens vurdering af situationen, har disciplinærinstansen besluttet at karantænepointene for udvisningen nedsættes fra 34 til 4 point.
- Det betyder, at forsvarsspilleren ikke har karantæne i AaB’s kommende kampe mod Vendsyssel FF og FC Nordsjælland, idet han i forvejen kun havde optjent 6 karantænepoint, lyder det.
/ritzau/FacebookTwitterKopier link




https://www.dr.dk/nyheder/regionale/nordjylland/ernaeringsekspert-proteinpulvere-og-sportsdrikke-er-penge-ud-af

NordjyllandErnæringsekspert: Proteinpulvere og sportsdrikke er penge ud af vinduetAlmindelig mad er vejen frem til bedre præstationer - også for topatleter, mener ernæringsfysiolog.
Magnus Knudsen spiser og drikker mange sporternæringsprodukter dagligt.
De virker opkvikkende og præstationsfremmende, mener han.
Af Søren K Nielsen25.
okt.
2018 kl.
17.
30Bemærk: artiklen er mere end 30 dage gammelLæs opDrop proteinpulver og sportsdrikke, hvis du er almindelig motionist.
De virker ikke på dig.
Du kan i stedet øge din præstation markant ved i stedet at fokusere på, hvad du spiser af almindelig mad.
Det siger Majke Jørgensen, ernæringsfysiolog i Team Danmark.
Fødevarestyrelsen står bag en ny undersøgelse, som er er lavet af analyseinstituttet YouGov blandt 7.
588 danskere.
Den viser, at omtrent hver sjette mellem 15 og 55 år har taget sportsernæringsprodukter i løbet af den seneste måned.
Jeg vil selvfølgelig hellere spise kylling og æg, men det er nemmere at have det andet medMAGNUS KNUDSEN, CROSSFITTEREt udbredt fænomenTeam Danmark har bidraget med spørgsmål til undersøgelsen for at få fokus på danskernes forbrug af sportsernæringsprodukter.
- Undersøgelsen viser da også, at det er et meget udbredt fænomen, siger Majken Jørgensen.
24-årige pædagogstuderende Magnus Knudsen fra Aalborg træner crossfit 10 til 12 gange om ugen og har gjort det i et halvt år.
Læs også:Ny undersøgelse: Hver tredje bruger af sportsernæring oplever bivirkningerHan spiser dagligt mange koffeinpiller, drikker mange energidrikke og spiser meget proteinpulver.
- Jeg tror, det fremmer præstationerne - og så smager det godt.
Jeg vil selvfølgelig hellere spise kylling og æg, men det er nemmere at have det andet med, siger han.
Magnus Knudsen arbejder også på en døgninstitution ved siden af studierne.
Nogle dage får han derfor ikke søvn nok.
- Så er det en god måde lige at kvikke sig op på, så giver det lidt motivation til at få træningen klaret.
Den almindelige motionist kan måske forbedre sig 15-20 procent ved i stedet at fokusere på, hvad de spiser af almindelig mad, hvor meget og hvornår.
Majken Jørgensen, ernæringsfysiologMen det er overhovedet ikke nødvendigt at indtage sportsprodukter for at øge sin præstation.
Tværtimod, siger Majke Jørgensen fra Team Danmark.
Danskernes forbrug af sportsdrikkeFødevarestyrelsen har bedt DTU Fødevareinstituttet undersøge danskernes forbrug af proteindrikke, proteinbarer og sportsgeler.
Resultaterne viste blandt andet, atTæt på hver tredje mand i alderen 15-34 år, der bruger sportsprodukter, indtager dem dagligt.
Kun 16 procent af de kvindelige brugere i alderen 15-34 år indtager sportsprodukter dagligt.
Kvinderne bruger ofte produkterne for at få et let og hurtigt mellemmåltid, for at få mere energi eller for at regulere vægten.
Mænd mellem 15 og 34 år går derimod efter opbygning af muskler, at få en større effekt af træning eller for at få mere energi.
Hver tredje bruger af sportsprodukter har oplevet bivirkninger - som rystelser i kroppen, uro og søvnbevær.
Det er helt forventeligt, siger Fødevarestyrelsen.
De fleste bivirkninger skyldes indtaget af koffein - bivirkninger, man også får ved at drikke megen kaffe.
Fødevarestyrelsen opfordrer forbrugere til ikke at indtage større mængder af produkterne, end hvad producenterne anviser i mærkningen.
Som for alle andre fødevarer er et overdrevent forbrug af én fødevare ikke sundt.
- Selv hos de atleter, vi ser, som har en enorm høj træningsmængde.
der kan man fint få dækket sit behov for kulhydrater, protein og energi ved helt almindelig mad.
Og det selv om man har træningsmængder på fire til seks timer om dagen.
Effekten er meget lilleSå det er primært, hvis man har nogle enormt lange rejser eller meget travle, lange dage, hvor det af praktiske årsager kan være nødvendig med de her produkter.
Eller under konkurrencer eller maratonløb.
Til hverdag har de reelt ikke en øget effekt sammenlignet med almindelig mad, påpeger Majke Jørgensen.
Hun vil strække sig så langt som til at sige, at produkterne HAR en effekt - men den er så lille, at det ikke er værd at snakke om.
- Det er marginaler.
Det kan måske øge din præstation med en procent på en maratondistance.
Det er klart, at det er her medaljerne afgøres inden for elitesport - men den almindelige motionist kan måske forbedre sig 15-20 procent ved i stedet at fokusere på, hvad de spiser af almindelig mad, hvor meget og hvornår.
Læs også:Ekspert: Almindelig mad opbygger muskler lige så godt som proteinpulverMajke Jørgensen peger på, at sportsprodukterne indeholder mange kalorier, og de er ikke særlig ernæringsrige sammenlignet med almindelige madvarer.
- Så et stort forbrug af sportsernæringsprodukter vil kunne ende med, at du får for mange kalorier og for ringe ernæring sammenlignet med almindelig mad.
FacebookTwitterKopier linkEmner:Team Danmark|Ernæring|Motion|YouGov|Aalborg




https://www.dr.dk/nyheder/penge/macquarie-var-ikke-alene-flere-banker-scorede-schweiziske-udbyttemilliarder-danmark

Afsløring af skatteskandaleSe temaPengeMacquarie var ikke alene: Flere banker scorede schweiziske udbyttemilliarder via DanmarkNordea, SEB, Morgan Stanley og Fortis brugte ligesom Macquarie danske selskaber i skattefidus.
En række internationale storbanker har ligesom Macquarie brugt selskaber i Danmark som afsæt til at kræve refusion for udbytteskat.
(© DR Nyheder)Af Oliver Batchelor25.
okt.
2018 kl.
18.
30Bemærk: artiklen er mere end 30 dage gammelLæs opTDC's nuværende hovedejer, investeringsbanken Macquarie, brugte tilbage i 00'erne et dansk datterselskab til at spekulere mod statskasserne i både Schweiz og Frankrig.
Det kunne DR onsdag afsløre i kølvandet på sidste uges store afsløring af den organiserede tømning af Europas statsskatter, som et netværk af internationale finansfolk står bag.
Læs også:TDC-ejers danske datterselskab brugt til spekulation med udbytteskatI dag kan Børsen efter at have gennemgået regnskaber for datterselskaber under Macquarie, Morgan Stanley og Fortis afsløre, at også disse banker benyttede sig af konstruktionen.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"Dermed kan de tilføjes til listen, der foruden Macquarie tæller de nordiske banker Nordea og SEB, hvis forsøg på at få uretmæssig udbytteskat fra Schweiz var kendt i forvejen.
- Der er meget, der tyder på, at de på samme måde har skabt sig et formelt ejerskab i Danmark, hvorefter de har krævet den her udbytteskat refunderet, siger Søren Friis Hansen, professor i selskabsret ved CBS, til Børsen.
Læs også:VIDEO Sådan snød banker statskasser i EuropaSelskaber udnyttede dobbeltbeskatningsaftaleFidusen med de danske datterselskaber gik ud på, at investorer solgte deres aktier til storbankernes danske selskaber, som dermed kunne kræve at få refunderet den schweiziske udbytteskat.
Læs også:Netværk af finansfolk og storbanker har plyndret Danmark og store dele af Europa for milliarderDermed kunne selskaberne udnytte de dobbeltbeskatningsaftaler, Danmark havde indtil slutningen af 00'erne med Frankrig og Schweiz.
Det var aftaler som blev indgået for at sikre, at investorer i de enkelte lande ikke betalte skat af den samme indkomst to gange.
Dermed kunne bankerne ifølge Børsen kræve mindst 1,5 milliarder kroner fra statskassen i Schweiz.
Læs også:Fakta: Sådan er storbanker involveret i formodet bedrageriTil forskel fra den udbytteskattesag, der har kostet Danmark 12,7 milliarder kroner, blev der kun én gang opkrævet udbytteskat via de danske selskaber.
Samtidig havde bankerne indgået finansielle kontrakter, der sikrede, at de ikke løb nogen kursrisiko i perioden.
ATP-direktør var indblandet som aktiechef i NordeaDe schweiziske myndigheder blev dog i 2007 mistænksomme over for de store refusionskrav.
Kassen blev smækket i og en undersøgelse startet.
Det førte til en retssag, der først fik sin afgørelse ved den schweiziske højesteret i 2015, hvor det blev slået fast, at Nordea og SEB, der havde benyttet deres danske afdelinger, ikke havde krav på refusion.
Læs også:’En ubærlig skandale’: Udbyttesvindel for milliarder bliver fordømt i EUBankerne havde krævet schweizerfranc for 700 millioner kroner i datidens kurs retur.
Dommen slog fast, at de ikke var de reelle ejere af aktierne.
En vurdering som ATP's direktør Christian Hyldahl, der dengang var chef for aktieafdelingen i Nordea, stadig er uenig i.
- Det er simpelthen ikke en rigtig beskrivelse.
Vi købte aktierne og havde aktierne.
Vi var de reelle ejere af aktierne, lød hans kommentar onsdag i DR P1-magasinet 'Følg Pengene'.
Læs også:Pensions-direktør om udbyttehandler: Jeg ville ikke gøre det samme i dagHer fortalte han også, at Nordea tog dommen til efterretning - og at tiderne har skiftet i forhold til de kontroversielle transaktioner med henblik på at få udbetalt udbytteskat.
- I dag tager man mere hensyn til intentionen med loven frem for at holde sig til det trykte bogstav, lød det fra Christian Hyldahl, der understregede, at han ikke vil indgå den slags handler i dag.
Macquarie: Vi sendte pengene tilbage til SchweizSEB oplyser til Børsen, at de ikke har yderligere at tilføje, end hvad de tidligere har udtalt om sagen.
Den svenske storbank oplyser i den forbindelse, at de ikke har gjort krav på udbytteskat ud over i årene 2006-2008.
Læs også:TDC's hovedejer skal stå skoleret: Pensionskasser kræver oprydning efter udbytteskandaleDen schweiziske dom ramte også storbanken Morgan Stanleys danske selskab, der fik et krav om tilbagebetaling af knap 100 millioner kroner.
Det lykkedes dog banken at få overbevist myndighederne om, at en del af kravet på 42 millioner kroner var forældet.
Banken afviser i dag at kommentere sagen.
I Fortis, der i dag er ejet af den hollandske storbank ABN Amro, måtte man efter dommen vinke farvel til et krav på 438 millioner kroner.
ABN Amro har ikke svaret Børsen inden avisens deadline.
Læs også:Tyskland kendte til mulige planer om skattesvindel mod Danmark i tre årMacquarie ønsker ikke at stille op til interview om sagen.
I stedet henviser banken til en redegørelse sendt til samarbejdspartneren i TDC, som DR Nyheder også har modtaget.
- Macquarie Denmark A/S handlede primært med franske og schweiziske aktier.
Da der blev sat spørgsmålstegn ved en række handler i Schweiz, tilbagebetalte Macquarie de tilsvarende afkrævede tilbagebetalinger.
FacebookTwitterKopier linkEmner:Christian Hyldahl (erhvervsleder)|Nordea|Schweiz|SEB|Pengeinstitutter




https://www.dr.dk/nyheder/penge/sygeplejerskers-pensionskasse-i-milliardsats-med-bedrageri-mistaenkt-investeringsbank

Afsløring af skatteskandaleSe temaPengeSygeplejerskers pensionskasse i milliardsats med bedrageri-mistænkt investeringsbankEn af de største danske pensionskasser, PKA, er økonomisk forbundet med Macquarie i TDC-ejerskab og ved endnu en investering.
PKA ejer ikke blot TDC sammen med Macquarie, men også et biomassekraftværk i det nordøstlige England.
Direktør Peter Damgaard jensen siger, at pensionskassen vil gå i kritisk dialog med investeringsbanken.
(© DR Nyheder)Af Jacob Much, Katrine Overgaard og Oliver Batchelor25.
okt.
2018 kl.
18.
11Bemærk: artiklen er mere end 30 dage gammelLæs opPensionskassen PKA – der blandt andet har sygeplejersker som medlemmer - købte i foråret sammen med ATP, PFA og Macquarie det danske teleselskab TDC for 41 milliarder kroner.
Men nu viser det sig, at PKA i 2016 også har investeret 7,5 milliarder kroner sammen med Macquarie i et i biomassekraftværk, Teesside Renewable Energy Plant, i det nord-østlige England.
PKA og Macquarie har delt investeringen ligeligt imellem sig.
Læs også:TDC's hovedejer skal stå skoleret: Pensionskasser kræver oprydning efter udbytteskandaleDertil kommer en enkelt gammel fondsinvestering fra 2006 i Macquarie European Infrastructure II på 25 millioner euro, som udløber til maj næste år.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"PKA’s administrerende direktør, Peter Damgaard Jensen, siger, at PKA tager afstand fra Macquaries forretningsmetoder.
- Vi forholder os til de investeringer på fuldstændig samme måde som med investeringen i TDC.
Vi tager stærkt afstand fra Macquaries adfærd i sagen om udbytteskat, og vi vil gå i kritisk dialog med selskabet for at få svar på, hvordan de har tænkt sig at forholde sig til deres egen fortid, og hvordan de samarbejder med myndighederne i afdækningen af sagen, siger Peter Damgaard Jensen.
Macquarie står centralt i afsløringMacquarie står centralt i den enorme skandale om udbytteskat som DR Nyheder sammen med en række andre medier over hele Europa har afsløret den seneste uge.
Læs også:Netværk af finansfolk og storbanker har plyndret Danmark og store dele af Europa for milliarderI Tyskland undersøger anklagemyndigheden bankens absolutte topledelse for bedrageri i forbindelse med den skattefidus om udbytteskat, hvor finans-bagmænd og internationale banker kan have tappet de europæiske statskasser for 410 millioner kroner.
PKA og milliardinvesteringerPKA er et af Danmarks største pensionsselskaber.
De 300.
000 medlemmer arbejder fortrinsvis som sygeplejersker, SOSU-assistenter på sygehuse og i ældreplejen.
PKA har investeringer for i alt 275 milliarder kroner.
Heraf alene 12,7 milliarder kroner i den store skandalesag om udbytteskat i Danmark.
Peter Damgaard afventer nu sammen med de øvrige partnere i købet af TDC en forklaring fra Macquarie.
Læs også:'Macquaries sengepartnere er vågnet op til en ny virkelighed'Og den skal være god.
Ellers vil PKA ikke samarbejde med Macquarie i fremtiden, siger Peter Damgaard jensen:- Vi ønsker kun at have samarbejder med modparter, som opererer på ordentlig vis, så hvis Macquarie ikke kan redegøre for deres handlinger og få bragt orden i sagen, så kan vi fremover ikke have nye samarbejder med dem.
PKA: Vi kom for sent til skatteaftaleMacquarie har tidligere ejet et andet stykke kritisk infrastruktur i Danmark.
Fra 2003 til 2015 år ejede investeringsbanken Københavns Lufthavne, som banken ifølge et tidligere estimat tjente 12 milliarder kroner på.
Ejerskabet var stærkt omdiskuteret, især fordi den australske investeringsbank år for år sendte et trecifret millionbeløb uden om Danmark og i skattely via skuffeselskaber i Luxembourg.
Læs også:TDC's hovedejer førte an i kup mod europæiske statskasserI forbindelse med købet af TDC sammen med Macquarie har de tre pensionskasser ATP, PFA og PKA betinget sig, at ingen skattebetalinger bliver sendt uden om den danske statskasse.
Men i forbindelse med PKA's ejerskab i Teeside Renewable Energy Plant har pensionskassen ikke været i stand til at stille den samme betingelse.
- Vi har ikke haft mulighed for at lave en tilsvarende aftale, som den vi har i TDC, i Teesside Renewable Energy Plant, da vi kom ind i investeringen efter, at Macquarie allerede var investeret i selskabet, men vi forventer selvfølgelig, at de følger alle engelske skatteregler, og det vil vi også have svar på i den kritiske dialog vi skal have med dem, siger administrerende direktør Peter Damgaard Jensen.
FacebookTwitterKopier linkEmner:Peter Damgaard Jensen (erhvervsleder)|PKA|TDC|Pensionsselskaber|England




https://www.dr.dk/sporten/formel1/magnussens-hold-skifter-navn-fra-naeste-saeson

Formel1Magnussens hold skifter navn fra næste sæsonDen engelske energidrikproducent Rich Energy bliver navnesponsor for Formel 1-holdet Haas.
Kevin Magnussen skal fra næste sæson vænne sig til at sige Rich Energy Haas F1 Team.
25.
okt.
2018 kl.
16.
56Bemærk: artiklen er mere end 30 dage gammelLæs opDen danske Formel 1-stjerne Kevin Magnussen (Haas) skal fra næste sæson vænne sig til et lidt længere navn på sit hold.
På Haas' hjemmeside meddeler holdet, at man har indgået en flerårig sponsoraftale med den britiske energidrikproducent Rich Energy.
Det betyder, at holdet fra næste sæson kommer til at hedde det mindre mundrette navn Rich Energy Haas F1 Team.
Læs også:Efter Magnussen-diskvalifikation: Haas-boss nedsabler brændstofreglerneAftalens varighed er kun anført som "flerårig", og der nævnes ikke noget om sponsoratets størrelse økonomisk.
Rich Energy er Storbritanniens førende producent af energidrik og sælger sine produkter i 30 lande.
Firmaet ønsker dog at brede sig til endnu flere lande, og derfor er Formel 1 som global sportsgren et ideelt sted at markedsføre sig, forklarer Rich Energys administrerende direktør, William Storey.
Selv om Haas ikke oplyser noget om de økonomiske rammer, så ligger det fast, at det koster adskillige millioner at blive navnesponsor for et Formel 1-hold.
Læs også:Kevin Magnussen mister VM-point efter diskvalifikationHaas-chef Günther Steiner lægger da heller ikke skjul på sin begejstring.
- At sikre en navnesponsor som Rich Energy er endnu en milepæl i udviklingen af Haas F1 Team, siger han til hjemmesiden.
Kevin Magnussen og franskmanden Romain Grosjean har siddet i holdets to sæder i denne og den foregående sæson.
Begge kørere vil også være at finde i racerne, når holdet forlænger navnet næste år.
Læs også:Magnussen tvunget til at tage foden af gassenHaas har nydt stor succes i denne sæson, hvor Magnussen har hentet 53 point og er nummer ni i VM-stillingen, mens Grosjean med 31 point er nummer 13.
I VM-stillingen for konstruktører ligger Haas nummer fem med 22 point op til Magnussens tidligere hold Renault, der fører kampen om at være bedst efter de tre suveræne sværvægtere - Mercedes, Ferrari og Red Bull.
/ritzau/FacebookTwitterKopier link




https://www.dr.dk/nyheder/penge/punktum-i-elsam-sag-efter-10-aar-elkunder-maa-vinke-farvel-til-44-milliarder-kroner

PengePunktum i Elsam-sag efter 10 år: Elkunder må vinke farvel til 4,4 milliarder kronerSagen om urimelige priser hos elleverandøren Elsam er endegyldigt slut.
Elsam blev i 2007 overtaget af Dong Energy, der i dag har skiftet navn til Ørsted.
Af Oliver Batchelor25.
okt.
2018 kl.
17.
36Bemærk: artiklen er mere end 30 dage gammelLæs opKunderne i Elsam får ikke Højesteret til at vurdere, om elselskabet har misbrugt sin dominerende markedsposition til at kræve for høje priser.
Konkurrence- og Forbrugerstyrelsen oplyser nu i en pressemeddelelse, at Procesbevillingsnævnet har afslået styrelsens anmodning om at anke Vestre Landsrets dom til Højesteret.
Læs også:Ørsted kan slippe fri af milliard-regning: El-priser var ikke urimeligt høje- Med Procesbevillingsnævnets afgørelse er sagen slut.
(.
.
.
) Vi synes selvsagt, at det er ærgerligt for el-kunderne, at sagen ikke bliver prøvet ved Højesteret, lyder det fra styrelsen.
Med afgørelsen må 1.
106 jyske og fynske virksomhedskunder vinke farvel til 4,4 milliarder kroner, som de mente at have lidt i tab som følge af urimeligt høje elpriser.
Læs også:GRAFIK Få et overblik over vrede elkunders sag mod Ørsted herLandsretten ophævede prisafgørelseTilbage i 2007 afgjorde Konkurrencerådet ellers, at Elsam havde misbrugt sin dominerende stilling i Vestdanmark til at opkræve urimeligt høje priser for engrossalg af el i Vestdanmark fra 2005 til første halvdel af 2006.
Rådets afgørelse blev anket til først Konkurrenceankenævnet og siden Sø- og Handelsretten, der begge var enige med Konkurrencerådet i, at der var tale om misbrug.
Sø- og Handelsrettens dom blev efterfølgende anket til Vestre Landsret, som i maj 2018 ophævede Konkurrencerådets afgørelse, som Konkurrenceankenævnet havde stadfæstet.
Læs også:Elkunder: Meget, meget overraskede over Elsam-domIfølge dommens præmisser havde konkurrencemyndighederne "ikke med den fornødne sikkerhed påvist, at Elsam misbrugte sin dominerende stilling fra 1.
januar 2005 til 30.
juni 2006.
"For en af sagsøgerne, direktør i Energi Danmark, Jørn Holm Vestergaard, var det et chok:- Vi er meget, meget overraskede over landsrettens begrundelse, og det kommer meget bag på os, sagde han i maj til DR.
Tilfredshed i Ørsted efter dyrt slagsmålElsam blev i 2007 overtaget af Dong Energy, der i dag har skiftet navn til Ørsted.
Her har man brugt 23.
000 advokattimer i løbet af det 10 år lange juridiske slagsmål for at få ophævet afgørelserne fra Sø- og Handelsretten.
Det samlede advokatsalær løber op i mere end 75 millioner kroner, har DR P1 Dokumentar tidligere afsløret.
Læs også:Selskaber tjener milliarder på elmonopolHos det nuværende Ørsted er man i dag tilfreds med Procesbevillingsnævnets afgørelse i sagen.
- De har lyttet til vores argumenter og er enige med os i, at konkurrencemyndighedernes afgørelse blev truffet på forkert grundlag, siger finansdirektør i Ørsted Marianne Wiinholt i en selskabsmeddelelse.
FacebookTwitterKopier linkEmner:Elsam|Konkurrence- og Forbrugerstyrelsen|Elsektoren|Prisforhold|Jylland




https://www.dr.dk/nyheder/kultur/film/genial-timing-ny-serie-om-svindlere-fra-hvidovre-er-vanvittigt-underholdende

BingeSe temaFilm og serierGenial timing: Ny serie om svindlere fra Hvidovre er vanvittigt underholdende'Friheden' serverer drama med en god portion humor og minder os om, at villa, volvo og vovse ikke er for alle.
Den nye fiktionsserie 'Friheden' er et friskt pust i det danske serielandskab, mener serieekspert.
(© Viaplay)Af Frederik Dirks Gottlieb25.
okt.
2018 kl.
17.
30Bemærk: artiklen er mere end 30 dage gammelLæs opSvindel er et ord, der er blevet brugt mere end almindeligt meget i de seneste måneder, hvor korrupte bankmænd konkurrerer med Hvidovres Britta Nielsen om at stjæle dagbladenes overskrifter.
Fælles for både Britta og de kyniske banksvindlere er, at vi, på trods af vores afsky for deres frygtelige handlinger, alligevel fascineres af deres mønsterbrydende adfærd.
Specielt er det svært at forstå, hvordan en på overfladen almindelig kvinde som Britta kan gøre noget SÅ ekstremt.
Det får man delvist svaret på i Viaplays nye originalserie ’Friheden’.
Her spiller Danmarks kamæleon nummer ét, Lars Ranthe, og den kriminelt undervurderede Lene Marie Christensen fra ’Arvingerne’ et par, der, i forsøget på at skabe en tryg og snusfornuftig kernefamilie, komplet har mistet sig selv og spændingen i hverdagen.
Vi drømmer alle om det ekstraordinæreElsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Ingen gider at være almindelige længere.
Det er efterhånden blevet et fy-ord, og alligevel er det en ’normal’ tilværelse, vi alle styrer målrettet mod.
Derfor er Britta på sin egen måde fascinerende, og i fiktionens verden har gutterne fra ’Olsen Banden’ og ’Ocean’s 11’ svindlet sig ind i alles hjerter.
Ligesom Britta Nielsen bor Nina og Erik i Hvidovre – nærmere bestemt Friheden –, hvor de har lagt en baggrund som svindlere bag sig for at finde fodfæste som anstændige, voksne mennesker med børn, huslån og 9-til-17-jobs.
Men det er overraskende dyrt at være almindelig, og de økonomiske vanskeligheder hober sig op.
For lige så succesfulde de var som svindlere, lige så visne er de som småborgerlige.
Deres lejlighed er mørk og uinspireret, og hvert 5-7 minut dundrer S-toget forbi deres vindue som en spydig reminder om det spildte, spændende liv, der som den japanske Shinkansen hastigt stikker af fra dem.
Nina og Erik har lagt fortiden som storsvindlere bag sig for at etablere et almindeligt liv.
Men det går ikke så godt med dét projekt.
(© Viaplay)Nina og Erik er desperate og har tabt al den slagkraft, som engang gjorde dem til frygtløse svindlere i sådan en grad, at Kaj ikke engang kan vinde et argument med sælgeren i El-giganten om, hvorvidt en drypbakke er nødvendig eller ej.
På godt og ondt vender deres gamle ven Jacqueline tilbage i deres liv og tilbyder dem på klassisk vis ét sidste job, som kan gøre dem økonomisk uafhængige.
Og hvem drømmer ikke om friheden, der følger med økonomisk uafhængighed?
Endelig en dansk hybrid-serieDet er måske ikke videre originalt at lave en serie om folk, der bryder med hverdagens trummerum.
Men måden hvorpå ’Friheden’ emmer af fortællerglæde og er gennemsyret af uhøjtidelig humor gør serien til unikt dansk tv.
Midt i en jungle af mørke, nordiske krimiserier er ’Friheden’ et friskt pust og viser på overlegen vis, at en serie sagtens kan være sjov og spændende uden at miste relevans.
I USA har man for længst brudt med de traditionelle spændings- og dramaserier blottet for humor og episodisk tilfredsstillelse i serier som ’Breaking Bad’ og ’Six Feet Under’, hvor dramatikken skylles ned med en god portion humor og finurlighed.
’Friheden’ skriver sig ind i netop den hybrid-tradition, og hvorvidt det er en komedie, et drama eller en spændingsserie er egentlig underordnet, da flere sanser sagtens kan stimuleres på én og samme gang.
Midt i en jungle af mørke, nordiske krimiserier er ’Friheden’ et friskt pust og viser på overlegen vis, at en serie sagtens kan være sjov og spændende uden at miste relevans, mener Frederik Dirks Gottlieb.
(© Viaplay)To af Danmarks bedste skuespillereDet er ikke mindst på grund af det sublime cast, at serien så ubesværet kan hoppe mellem flere genrer.
I spidsen står Lene Maria Christensen, der som få andre formår at bringe en hverdagsagtig troværdighed til hendes tv-figurer, og Lars Ranthe, som i øjeblikket gør som meget få før ham har formået, nemlig en tv-treenighed ved at være aktuel på tre forskellige kanaler på én og samme gang; i ’Kriger’ på TV 2, ’Herrens Veje’ på DR1 og nu ’Friheden’ på TV3.
Heldigvis er han en shapeshifter af Guds nåde, og den heftige eksponering fremhæver kun hans evne til at personificere en hvilken som helst figur.
Jeg tror i hvert fald på ham som stresset og utilstrækkelig familiefar, når han med sved på panden vågner på sofaen og ordet ”UNDSKYLD” instinktivt ryger ud af ham.
Sammen er de hamrende troværdige som et velmenende par, der på trods af at kærlighedens flamme synes slukket stadig kan udveksle kærlige blikke, når de formår at skubbe til hinandens grænser.
’Friheden’ er mindre troværdig, når den forsøger at simulere spionserien ’The Americans’, men det gør ikke det store, da spændingen først og fremmest ligger i Nina og Eriks individuelle og indbyrdes udvikling fra statister til hovedroller i deres egne liv.
Udbrændthed er en faktisk diagnose, som folk i værste tilfælde dør af, og selvom jeg næppe kan anbefale folk at følge Nina og Eriks kriminelle levevej, så er ’Friheden’ en underholdende og tænksom huskepille, der minder os om, at villa, volvo og vovse ikke er for alle.
’Friheden’ kan streames på Viaplay og vises hver onsdag kl 20:00 på TV3.
FacebookTwitterKopier linkEmner:DR1|Elgiganten|Hvidovre|Økonomisk kriminalitet|Lene Maria Christensen (skuespiller)




https://www.dr.dk/nyheder/indland/svindelmistaenkt-koerer-sag-mod-staten-vil-ikke-betale-ekstra-hestebil

Millionsvindel i SocialstyrelsenSe temaIndlandSvindelmistænkt kører sag mod staten: Vil ikke betale ekstra for hestebilI maj stævnede Anna Britta Troelsgaard Nielsen Skatteministeriet, efter hun havde tabt sag mod skattevæsenet.
Anna Britta Troelsgaard Nielsen har en verserende sag om efteropkrævning af registreringsafgift for en hestecamper.
Af Louise Dalsgaard, Lisbeth Quass og Emma Toft25.
okt.
2018 kl.
17.
30Bemærk: artiklen er mere end 30 dage gammelLæs opHun er på flugt fra den danske stat, der mistænker hende for at have svindlet for 111 millioner kroner i tilskudsmidler.
Men samtidig kæmper hun lige nu for ikke at skulle betale ekstra skat for en bil, hun har haft i Danmark.
Den svindelmistænkte Anna Britta Troelsgaard Nielsen hev i maj i år Skatteministeriet i retten, fordi hun har tabt en sag ved Landsskatteretten.
Det bekræfter Retten i Glostrup, hvor sagen ligger og venter på at blive behandlet.
To måneder før stævningen var hun i Landsskatteretten blevet pålagt at betale knap 200.
000 kroner i ekstra registreringsafgift til skattevæsenet for en hestecamper.
DR Nyheder er i besiddelse af rettens afgørelse, som Anna Britta Troelsgaard Nielsen har anket.
Anna Britta Troelsgaard Nielsens skatteadvokat bekræfter over for DR Nyheder, at hans klient har stævnet Skatteministeriet.
Han understreger, at sagen intet har at gøre med svindelsagen.
- Jeg har ikke hørt fra min klient siden august måned, og jeg kan ikke kommentere sagen yderligere af hensyn til min tavshedspligt, oplyser advokat Christian Falk Hansen.
Svindelsagen kort•Svindelmistanken mod den kontorfuldmægtige Anna Britta Troelsgaard Nielsen opstod i august, efter der blev fundet uregelmæssigheder i Socialstyrelsens udbetaling af tilskudsmidler til en kommune.
•Kvinden er mistænkt for at have misbrugt sin stilling i tilskudsforvaltningen til at trække 111 millioner kroner ud til sine egne lommer.
•I alt skal hun have lavet 274 uretmæssige overførsler fra 2002 til i år.
•Hun er efterlyst internationalt og varetægtsfængslet in absentia.
Det menes, at hun befinder sig i udlandet.
På vej fra Tyskland med hesteStriden med skattevæsenet handler om, hvorvidt en hestecamper tilhørende den nu svindelmistænkte blev brugt til erhvervsformål, eller om den skulle have været omregistreret til privatkørsel.
Sagen begyndte tilbage i 2015, hvor to personer blev stoppet i hestecamperen, der kørte på gule plader.
De to kendte Anna Britta Troelsgaard Nielsen fra hestemiljøet, og køretøjet stod ifølge retsdokumenterne til daglig parkeret på deres gård.
Da de blev standset af politiet, var de på vej fra Tyskland med en hest, der havde været til dyrlæge, og et føl, de havde købt dernede.
Køretøjet var registreret i en enkeltmandsvirksomhed – et stutteri tilhørende Anna Britta Troelsgaard Nielsen – som var ophørt året inden.
Bilen var dog ikke blevet omregistreret til privat brug i den forbindelse.
Ifølge skattevæsenet havde Anna Britta Troelsgaard Nielsen ingen virksomhed på det tidspunkt, hvor køretøjet blev standset, og de to personer i hestecamperen var ikke ansat af den svindelmistænkte.
Skattevæsenet fastslog, at hestecamperen blev brugt til private formål, og at hun derfor skulle betale ekstra registreringsafgift.
Læs også:Tidligere socialordfører efter svindel i styrelse: Hvis nogen er overraskede, er det hykleriskBMW, Audi, Volkswagen og Range RoverDen afgørelse fandt Anna Britta Troelsgaard Nielsen urimelig.
Derfor indgav hun en klage, og i den forbindelse lød kvindens argumentation, at køretøjet blev brugt til at køre en anden person til stævner og til at bringe heste til dyrlæge, behandlinger og smed.
Formål, der i hendes opfattelse måtte betragtes som erhvervsrelaterede.
Anna Britta Troelsgaard Nielsen har undervejs i sagen påpeget, at hun også ejede en BMW X5, der dækkede hendes eget private kørselsbehov, og en Audi A3, som hun havde stillet til rådighed for den anden person, som derfor heller ikke havde behov for at bruge hestecamperen til privatkørsel.
Derudover påpegede hun ifølge dokumenterne fra Landsskatteretten, at hestecamperen alene blev brugt som supplement til en større, specialindrettet hestetransporter af mærket 'Man', som virksomheden også havde rådet over, og som kunne rumme fire heste.
Senere sendt hun en række supplerende bemærkninger til sagen.
Blandt andet sendte hun dokumentation for, at hun privat ejede en Range Rover Sport, og at der også var en Volkswagen Touran, som var registreret til en blanding af privat og erhvervsmæssig brug.
Skattevæsenet fastholdt imidlertid, at hestecamperen blev brugt privat.
- Efter SKATs opfattelse er det således ikke relevant, hvad bilen ellers tidligere er blevet brugt til, eller hvor mange andre biler klager (.
.
.
) har, lyder det i en udtalelse fra skattevæsenet i november 2017.
Læs også:Ekspert om svindelsag i Socialstyrelsen: Kvindens bank har sovet i timenRetssag planlagt til næste årSagen om den ekstra registreringsafgift skal efter planen for retten i marts 2019.
Anna Britta Troelsgaard Nielsen er dog i øjeblikket efterlyst internationalt og menes at opholde sig i udlandet.
Hun er blevet begæret konkurs af sin tidligere arbejdsgiver, og bagmandspolitiet såvel som kuratoren i konkursboet arbejder på at finde og få beslaglagt værdier, hun kan have købt for det formodede svindeludbytte på 111 millioner kroner.
I den forbindelse er der hidtil blevet beslaglagt en andelslejlighed og et hus i Hvidovre, et ikke offentligt kendt antal biler, en pensionsopsparing, en ødegård i Sverige og et indestående på en dansk bankkonto.
Bagmandspolitiet har også bekræftet, at der er blevet anmodet om at få indefrosset penge på bankkonti i Sydafrika i forbindelse med sagen.
FacebookTwitterKopier linkEmner:Skatter og afgifter|Landsskatteretten|Skatteministeriet|Biler|Tyskland




https://www.dr.dk/nyheder/udland/puk-damsgaard-da-12-aarige-younes-forsvandt-i-yemens-ngo-jungle

UdlandPuk Damsgård: Da 12-årige Younes forsvandt i Yemens NGO-jungleDen rette hjælp er svær at få: Såret dreng fik en bold, men han har brug for en specialist.
© drAf Puk Damsgård - Mellemøst-korrespondent25.
okt.
2018 kl.
17.
00Læs opI landsbyen Dahyan i det nordlige Yemen ligger en 12-årig dreng på en madras på gulvet i et lerklinet hus.
Han kan ikke længere gå.
For over to måneder siden bombede den Saudi-ledede koalition hans skolebus.
40 drenge blev dræbt.
Younes overlevede med alvorlige skader, som han stadig kæmper med.
Mellemøst-korrespondent Puk Damsgårds dagbog fra Yemen skildrer hendes oplevelser på en rejse fra syd til nord gennem det krigshærgede land.
Dagbogen består af øjenvidneberetninger, møder, hverdagssysler, overraskelser og tilfældigheder, der trænger bag om verdens største humanitære krise og beretter om menneskets ukuelige vaner og hang til livet - selv i Mellemøstens fattigste land.
Du kan finde de 10 artikler i serien her.
Denne artikel er en opfølgning på den femte artikel i dagbogen.
På min rejse i Yemen møder jeg ham en måned efter angrebet, hvor han har voldsomme smerter i højre ben efter en kompliceret operation.
Han kan ikke støtte på benet.
Skruer og metal er opereret ind øverst på låret tæt ved hoften på et lille hospital i en isoleret og støvet provins.
Han løfter det lyserøde tæppe, så jeg kan se et væskende, beskidt sår.
I en af mine dagbøger fra Yemen beskriver jeg Younes’ historie om den mest tragiske dag i hans liv.
Det undrer mig, at han ligger hjemme med store smerter i benet, og jeg konsulterer en læge i Yemens hovedstad for at høre, om det er normalt.
Efter at lægen Shifa Ahmed har studeret røntgenbilleder af Younes’ ben, lyder hendes konklusion:- Jeg er bange for, at hans operation ikke er udført rigtigt.
Han har flere skader.
Hvis han stadig ikke kan gå om et par uger, har han brug for at blive tilset af en specialist, siger hun og tilføjer, at “det er ganske almindeligt i Yemen, at der sker fejloperationer”.
Læs også:Puk Damsgårds dagbog fra Yemen: Skoledrengene, der overlevede et luftangrebYounes' far, Ali Al Khatabri, holder sin søn med selskab i stuen, hvor han ligger døgnet rundt.
Mere end to måneder efter operationen lider han stadig af stærke smerter.
 DR)Optræder i pressemeddelelseUgerne går, og den 14.
oktober fortæller Younes over telefonen:- Det er det samme.
Det gør ondt.
Jeg ligger bare.
Mens han kæmper med fysiske smerter i benet, udkommer en pressemeddelelse fra hjælpeorganisationen Red Barnet den 15.
oktober.
Younes optræder som historiens eneste case under dæknavnet “Khaled”, da Red Barnet altid beskytter børnenes identitet.
Pressemeddelelsen handler om organisationens hjælp til børns mentale sundhed i Yemen.
"Jeg føler mine venners smerte og min egen.
Og ellers føler jeg ikke noget," citerer Red Barnet den 12-årige dreng og nævner ham flere gange.
Blandt andet i forbindelse med oplysningen om, at “Save the Children (Red Barnet, red.
) har hjulpet flere end 12.
500 børn som Khaled” og at “specialister på jorden støtter Khaled og andre børn, der blev ramt i busangrebet gennem intensiv psykosocial støtte og ved at dække deres familiers omkostninger til og fra hospitalet.
”Som en note til redaktørerne på de medier, der læser pressemeddelelsen, står der endvidere:“Save the Children (Red Barnet, red) står side om side med børnene i de områder, hvor det er sværest at være barn.
Vi gør, hvad end det kræver, for at sikre, at de overlever, at de får beskyttelse når de er i fare og får muligheden for at lære.
Sammen kæmper vi for børn hver eneste dag.
”Fik kuglepen og boldBåde Younes og hans far bekræfter at have haft besøg i hjemmet af repræsentanter for Red Barnet.
Men Ali al-Khatabri er uforstående over besøget.
- De besøgte os én gang.
Vi troede, de kom for at se på hans ben, men det var ikke derfor, de kom, fortæller Ali al-Khatabri og fortsætter:Hvad er en NGO?
NGO er den engelske forkortelse for "Non-governmental organization".
Betegnelsen bruges som regel om organisationer, der arbejder uafhængigt af regeringer - selvom de kan være finansieret af statsmidler.
De fleste NGO'er fungerer på nonprofitbasis og har for eksempel humanitære, sociale eller politiske formål.
- Jeg er meget bekymret, for han får det ganske enkelt ikke bedre, og jeg har sagt det så mange gange på hospitalet.
Det er længe siden, han blev opereret, og han har stadig smerter, så derfor troede jeg, der endelig kom en specialist, siger Ali al-Khatabri, der ikke kan forstå, at en NGO besøger familien uden at afhjælpe det problem, som han selv opfatter som mest akut.
- Vi har ikke fået nogen hjælp.
De har været her med legetøj.
Men det lindrer ikke smerterne, siger han på trods af, at Red Barnet har ydet støtte og betalt nogle af familiens udgifter til transport og fra hospitalet.
- Det er alt sammen fint nok, men det redder jo ikke drengen.
Og det gør legetøj heller ikke, siger faderen.
“Legetøjet”, som han henviser til, er ifølge Younes en notesbog, en kuglepen og en bold, som han fik af Red Barnet.
Redskaber som organisationen anvender i forbindelse med psykosocial hjælp, der blandt andet skal afhjælpe traumer.
- Jeg har bare brug for en specialist til mit ben.
Men i stedet fik jeg en bold.
Og jeg ligger stadig her og kan ikke gå, fortæller Younes.
Mød Younes i videoen:Red barnet: Vi har ikke ekspertiseRed Barnet kan ikke svare på mine spørgsmål til den konkrete sag.
Organisationen henviser til, at den ikke må videregive personfølsomme oplysninger.
Ingen kan heller svare på, hvorvidt nogen i Red Barnet efter at have besøgt Younes, har efterspurgt hjælp hos andre NGO’er med den rette ekspertise til hans syge ben.
For det står klart, at Red Barnet ikke kan hjælpe med Younes’ specifikke problem, da det ikke er organisationens spidskompetence.
- Red Barnet har ekspertise i at forebygge og behandle kolera, og vi støtter sundhedsklinikker og hospitaler, men vi har ikke ekspertisen i at behandle fysiske traumer eller foretage operationer, siger Sylvia Ghaly, der er advocacy chef for Red Barnet i Yemen.
Hun minder samtidig om, at sundhedssystemet i landet er “nær et kollaps.
”Puk Damsgård tog dette billede af Younes den første dag, hun mødte ham på hospitalet i Saada.
Familien var kørt forgæves til tjek.
Lægen var ikke til stede den dag, fortalte Younes.
 DR)Faren Ali al-Khatabri fortæller, at ingen har opsøgt familien siden Red Barnets besøg, og på hospitalet, der kommer med anbefalinger, har han senest fået at vide, at han skal komme tilbage efter en måned.
Behandlingen og operationen af Younes er foregået i den mindre by Saada på al-Jumhouri hospitalet, der blandt andet er støttet af Læger uden Grænser og Unicef.
Red Barnet støtter finansielt hospitalet med midler til for eksempel udstyr, der gør det muligt at give sårede børn som Younes behandling.
Selvom hospitalet får støtte fra internationale NGO’er, er det et mindre hospital i et isoleret område af Yemen, hvor koalitionen bomber, og hvor adgangen til specialister og læger er stærkt begrænset.
Da jeg besøger hospitalet er ruderne sprængt visse steder og ikke repareret.
En læge siger, at de blev blæst ud i et luftangreb.
Mange steder i området, hvor familien bor, vidner om luftangreb.
Sundhedssystemet i Yemen er også nær et kollaps, og det er svært at opdrive specialister, der kan hjælpe krigsofre.
 DR)Læs også:Puk Damsgårds dagbog fra Yemen: En hospitalsstue i granatæblesæsonenDilemmaer tårner sig opRed Barnets pressemeddelelse bliver publiceret i forlængelse af, at jeg undersøger, hvordan det som krigsoffer er muligt at få hjælp i Yemen.
Jeg gør Unicef opmærksom på Younes’ situation, da jeg har et møde med organisationen, hvor pressemedarbejderen netop taler om de dræbte og sårede drenge fra skolebussen.
Han minder om, at drengene har blå Unicef-skoletasker på ryggen på videoerne, da de sårede fra angrebet ankommer til hospitalet.
11.
september sender jeg en mail, hvori jeg beskriver Younes’ smerter og oplyser faderens mobilnummer.
25.
september efterspørger jeg nyt, hvortil Unicef svarer, at en kollega har forsøgt at finde en mulighed for at hjælpe familien og slutter:“Lad os håbe, det kan lade sig gøre.
Under alle omstændigheder er behovet rundt om i landet langt mere, end vi kan overkomme.
”Selvom alverdens hjælpeorganisationer er til stede i Yemen, er det en jungle at finde hjælp, og dilemmaerne tårner sig op i et land, hvor behovet er enormt og umætteligt og hjælpen begrænset.
Det er ikke almindelig praksis, at hjælpeorganisationer agerer på enkeltsager eller ved personlig henvendelse, der gør opmærksom på et krigsoffers behov.
“Sådan virker systemet ikke, netop fordi det skal være fair,” får jeg at vide fra flere organisationer og medarbejdere i NGO-verdenen, og det er der sikkert gode grunde til.
Alligevel undrer det, at det er muligt at give Younes en blå Unicef skoletaske, men umuligt at få ham til en specialist 4-5 timers kørsel væk i hovedstaden.
Jeg skriver igen 15.
oktober til Unicef og efterspørger et svar på, hvorvidt det er muligt at hjælpe.
Unicef svarer, at organisationen er “overmandet af ubegrænsede behov over hele landet”, men mailen bliver trods alt sendt videre i systemet.
På denne gravplads i landsbyen Dahyan er de fleste af de 40 dræbte børn fra angrebet begravet.
Også flere af Younes' venner.
 DR)"Giver børn en stemme"Samtidig undrer det, at en 12-årig dreng udtaler sig i en pressemeddelelse for en hjælpeorganisation for børn, mens han stadig ikke har fået hjælp til sit ben.
Derfor spørger jeg organisationen:Set udefra kan det virke som om Red Barnet bruger en dreng, der har brug for hjælp til at sætte fokus på det arbejde I gør - uden at hjælpe drengen.
Er det sådan Red Barnet normalt redder børn?
- Red Barnet interviewer ikke bare børn for at belyse vores arbejde.
Vi mener, det er vigtigt at give en platform til børnenes stemmer, så de kan dele deres historier og deres oplevelser med deres egne ord,” lyder svaret fra advocacy chef Sylvia Ghaly.
Hos Red Barnet i Danmark fortæller generalsekretær Jonas Keiding Lindholm, at Red Barnet aldrig laver pressemateriale eller andre kampagner, uden at børn er den helt centrale del af kommunikationen.
Børnene bliver interviewet efter samtykke med familien og efter grundig vejledning af en børnebeskyttelsesmedarbejder.
- Vi er en interesseorganisation, der varetager børnenes interesser.
En af de måder vi kan fremme deres interesser på er at formidle deres situation og give dem en stemme.
I særdeleshed i Yemen går vi ret langt for at sikre at børn i krig og konflikt ikke bliver glemt.
Vi er med til at belyse situationen fra børnenes perspektiv og minde danskerne om, at det er børn med navne og børn med drømme, siger Jonas Keiding Lindholm.
Men I gør det vel for at skabe opmærksomhed om jeres arbejde og tiltrække økonomiske midler?
- Vi har en særlig forpligtelse til at øge danskernes forståelse for børns vilkår rundt om i verden og dermed øge engagementet - også gerne i en grad, så de bidrager økonomisk, siger Jonas Keiding Lindholm.
Borgerkrigen i Yemen•I over tre og et halvt år har der været krig i Yemen mellem houthi-oprørerne og den internationalt anerkendte regering, der er ledet af præsident Abdrabbuh Mansour Hadi.
•Houthi-oprørerne kontrollerer hovedstaden Sanaa og de folkerige provinser i den nordlige og vestlige del af landet.
•En koalition af arabiske lande gik i 2015 ind i krigen på regeringens side.
Koalitionen er ledet af Saudi-Arabien.
USA, Storbritannien og Frankrig støtter denne koalition, blandt andet med våben, logistik og rådgivning.
•Saudi-Arabien ser houthi-oprørerne som en trussel, fordi de er støttet af Iran.
Saudierne har gennemført massive bombekampagner og indført blokader, der har påvirket import af varer og nødhjælp.
Ofte er civile mål blevet ramt, hvad end det har været begravelser, bryllupper, hospitaler eller en busfuld skolebørn.
•Houthierne har sendt missiler ind over Saudi-Arabien.
Saudi-Arabien anklager Iran for at smugle våben til houthierne gennem havnebyen Hodeida langs Yemens vestkyst.
Det afviser Iran.
•Mindst 10.
000 menes at være dræbt i krigen, men tallet kan være langt højere, da ingen har det fulde overblik.
•Yemen har samtidig længe været centrum for terrorgrupper som Al-Qaeda og•Visse steder ved fronten kæmper Al-Qaeda-relaterede grupper på koalitionens side.
FacebookTwitterKopier linkEmner:al-Qaeda|Jonas Keiding Lindholm (organisationsleder)|Red Barnet|Saudi-Arabien|Hospitaler




https://www.dr.dk/nyheder/politik/politikere-er-begyndt-gaa-i-stemme-traeningslejr

PolitikPolitikere er begyndt at gå i stemme-træningslejrDe bruger spindoktorer, taleskrivere og stylister.
Nu er flere politikere også begyndt at gå til stemmetræner.
Af Bjarne Steensbeck25.
okt.
2018 kl.
16.
55Bemærk: artiklen er mere end 30 dage gammelLæs opIntet er åbenbart overladt til tilfældigheder i Folketinget.
Nøjagtig som Olsen Banden har timet og tilrettelagt alt – næsten – forud for et kup, så har politikerne det samme før et folketingsvalg.
Taleskrivere, spindoktorer og stylister.
Og nu kan man tilføje endnu en rådgiver: Stemmetrænere.
En af dem, der gør brug af en stemmetræner, er indenrigs- og økonomiminister Simon Emil Ammitzbøll-Bille fra Liberal Alliance.
I dagens udgave af P1s politiske magasin Slotsholmen fortæller han, hvorfor han forud for sidste folketingsvalg trænede stemmen, mens han lå på gulvet på sit kontor i Folketinget.
Og det er der god grund til, fortæller stemmetræner Lars Klingert i Slotsholmen.
For hvem kan ikke svømme hen til stemmer fra folk som Thomas Vinding og Jørgen Leth?
Indholdet er det vigtigste, men med en god stemme er det ekstra kolorit.
Læs også:Folkene bag politikerne: Her er Christiansborgs ukendte jobsKlingert træner topfolk i erhvervslivet og politikere.
Han har er selv kendt som 'Stemmen' og i Slotsholmen giver han Simon Emil Ammitzbøll-Bille træning i at brænde igennem med en bedre stemme.
For som Lars Klingert siger:- Selv om man skal formidle rendyrket viden, er stemmen stadig noget, som taler til følelsen.
Hvis en matematikprofessor har en god stemme, så går budskabet dybere ind.
Politik er ikke matematik, men budskabet skal sive ind.
Se hvordan man gør i videoen øverst i artiklen.
I kan lytte til denne uges afsnit af 'Slotsholmen' her.
Læs også:VIDEO Hør politikernes oprindelige dialekterFacebookTwitterKopier linkEmner:Jørgen Leth (filminstruktør)|Simon Emil Ammitzbøll (politiker)|Folketinget|København|Liberal Alliance




https://www.dr.dk/nyheder/indland/coop-stiller-borgerforslag-om-gemme-tobak

IndlandCoop stiller borgerforslag om at gemme tobakFolketinget skal tvinges til at tage stilling til fælles tobaksregler med et borgerforslag fra Coop.
Flere dagligvarekæder ønsker fælles regler for tobak.
25.
okt.
2018 kl.
16.
47 | opdateret 01.
nov.
2018 kl.
10.
46Bemærk: artiklen er mere end 30 dage gammelLæs opEt borgerforslag fra Coop skal tvinge Folketinget til at forholde sig til et forslag om fælles tobaksregler, så alle butikker og kiosker fremover skal skjule tobakken.
Borgerforslaget skal have 50.
000 støtter, inden det bliver fremsat.
Salling Group, Coop og De Samvirkende Købmænd har opfordret til, at der laves fælles regler, der gør det lovpligtigt for butikker at skjule tobak.
Men Nærbutikkernes Landsforening er modstandere af forslaget, fordi de frygter butiksdød for små butikker og kiosker landet over.
Læs også:Væk med smøgerne: Dagligvaregiganter kræver strammere regler for tobakssalgSenest 1.
juli 2019 vil Coop skjule tobakken i alle 1100 butikker.
Det er allerede gennemført i Irma, og i løbet af det næste halve år kommer Kvickly, SuperBrugsen, Dagli'Brugsen med.
- Selv om vi med vores plan bidrager med det største antal butikker, så vil der fortsat være synlig tobak i flere tusinde andre butikker, primært kiosker, nærbutikker og tankstationer, siger Peter Høgsted, adm.
direktør for Coop.
- Dermed risikerer vi blot at flytte salget fra en butik til en anden, og så vil det jo ikke have den effekt på folkesundheden, der er målet.
Borgerforslaget er endnu ikke kommet op på borgerforslag.
dk, oplyser Coops informationschef Jens Juul Nielsen.
Det vil ske omkring 26.
november.
Opdateret: Artiklen er opdateret 1.
november med, at man endnu ikke kan skrive under på borgerforslaget.
/ritzau/FacebookTwitterKopier linkEmner:Coop|Irma|Peter Høgsted (erhvervsleder)|Detailhandel|Rygning




https://www.dr.dk/nyheder/regionale/nordjylland/advarsler-i-hoftehoejde-skal-stoppe-spoegelsesbilister

NordjyllandAdvarsler i hoftehøjde skal stoppe spøgelsesbilisterEkstra trafikskilte skal få bilister til at vende om, inden de kører i den forkerte retning.
Af Klaus Videbæk og Frederik Dupont25.
okt.
2018 kl.
16.
30Bemærk: artiklen er mere end 30 dage gammelLæs opDet kan gå grueligt galt, hvis en bilist – en såkaldt spøgelsesbilist – kører imod kørselsretningen på motorvejen.
Det sker rundt regnet 150 gange om året, og hos Vejdirektoratet har man tidligere forsøgt at stoppe bilisterne med både lys i siden af frakørselsramperne og sågar søm, der kunne springe op af vejen.
Nu prøver man i stedet noget ganske simpelt.
Man hænger ekstra stoptavler op, der hænger lavere end de nuværende skilte, der typisk er at finde i et par meters højde.
Læs også:Bilisterne jubler: Dette lille blå skilt kan spare dig en tusse i fartbødeDe nye skilte kommer til at hænge i hoftehøjde, omkring 60 til 80 centimer oppe.
Det er der en særlig grund til.
Forskning fra området viser ifølge afdelingsleder Ivar Sande fra Vejdirektoratet, at påvirkede og demente, som er overrepræsenterede i statistikken over spøgelsesbilister, har tendens til at kigge ned og til siden, når de kører.
- De har et indsnævret synsfelt, og derfor tænker vi, at de vil have nemmere ved at se tavler som dem her, når de er på vej ned ad den forkerte rampe, siger Ivar Sande.
En ulykke er en for megetHer til morgen blev de lavthængende skilte sat op ved Vestbjerg nord for Aalborg, og i den kommende tid vil man gøre det samme ved flere hundrede frakørsler i hele landet.
Udover bilister, der kører ned ad de forkerte ramper, udgøres halvdelen af spøgelsesbilisterne faktisk bilister, der vender om på motorvejen og derved kommer til at køre i retning mod andre.
Læs også:Motorvejsudvidelse virker: Pendlere sparer et døgn om åretDe spøgelsesbilister holder man også øje med, og man vil nu ved interviews med tidligere spøgelsesbilister prøve at finde metoder, der ligeledes kan stoppe dem.
Ud af de 150 tilfælde med spøgelsesbilister hvert år sker der kun en til to ulykker med personskade.
- Hvis vi ved at gøre det her kan undgå ét trafikdrab med en spøgelsesbilist, så er det rigtig godt givet ud, siger Ivar Sande.
FacebookTwitterKopier linkEmner:Vejtrafik|Biltrafik|Færdselsforseelser|Vejdirektoratet|Aalborg




https://www.dr.dk/nyheder/regionale/oestjylland/37-aarig-naegter-sig-skyldig-i-drab-ved-randers-regnskov-det-var

Østjylland37-årig nægter sig skyldig i drab ved Randers Regnskov: Det var lovligt nødværgeAnklager Birgitte Ernst mener dog ikke, at det var nødværge, da der ikke var tegn på slagsmål.
Den dræbte blev fundet tæt på Randers Regnskov af en forbipasserende 22.
december.
Af Heikki Yding og Sarah Friis Elkjær25.
okt.
2018 kl.
16.
25Bemærk: artiklen er mere end 30 dage gammelLæs opDen tiltalte 37-årige mand nægter sig skyldig i drabet på en 30-årig mand ved Randers Regnskov i december sidste år.
Det kom frem i dag i retten, hvor den tiltalte mente, at han havde handlet i lovligt nødværge, da han følte sig truet af den 30-årige mand.
Men ifølge anklager Birgitte Ernst var der ikke noget, der tydede på, at han havde handlet i nødværge, da der ikke var tegn på slagsmål, og manden var faldet præcist, hvor han blev skudt og var død på stedet.
Læs også:To mænd og en kvinde varetægtsfængslet for drab ved Randers RegnskovHan blev skudt på en afstand mellem 25 og 45 centimeter igennem sit højre øje.
Det var en forbipasserende, som fandt den dræbte sent om aftenen 22.
december ved et åbent areal ved regnskoven tæt på en af Randers bys mest trafikerede gader.
Den 37-årige mand fortalte desuden, at han er tidligere Bandidos-rocker og er sigtet for et hjemmerøveri sidste år før drabet.
Den dengang 36-årige, nu 37-årige, mand er tiltalt for drabet, mens en 19-årige mand og en 38-årige kvinde er tiltalt for ulovlig våbenbesiddelse og for at have stjålet den bil, som de brugte til at flygte fra stedet.
Kvinden og den 37-årige mand var dengang kærester, mens den 19-årige var en mand, som de havde mødt før drabet.
Han havde tilsyneladende en gæld, som de to andre ville hjælpe ham ud af.
Læs også:30-årig blev fundet skudt gennem øjet ved Randers Regnskov: I dag begynder retssagenDen 30-årige dræbte var ven med den person, som den 19-årige havde gæld til.
Han havde aldrig før mødt de tre tiltalte i sagen, inden han blev dræbt ved Randers Regnskov.
I sagen skal også den 30-åriges kæreste vidne, ligesom faren til den 19-årige mand også skal vidne.
Han mødte den 37-årige mand og kvinden tidligere på drabsdagen.
FacebookTwitterKopier linkEmner:Randers Regnskov|Kriminalitet|Mord|Bandidos|Randers




https://www.dr.dk/sporten/tennis/wozniacki-faerdig-i-singapore-taber-i-tre-saet-til-svitolina

TennisWozniacki færdig i Singapore: Taber i tre sæt til SvitolinaCaroline Wozniacki tabte 1-2 til Elina Svitolina, og er dermed færdig ved sæsonfinalen i Singapore.
Caroline Wozniacki tabte 1-2 til Elina Svitolina og er ude af sæsonfinalen i Singapore.
25.
okt.
2018 kl.
16.
17Bemærk: artiklen er mere end 30 dage gammelLæs opTennisstjernen Caroline Wozniacki kommer ikke til at forsvare sidste års triumf fra WTA Finals i dette års udgave i Singapore, da hun torsdag tabte 1-2 i sin sidste gruppekamp mod Elina Svitolina fra Ukraine.
Wozniacki vandt første sæt 7-5, mens Svitolina tog andet sæt med de samme cifre efter et drama af en velspillet kamp.
Ukraineren vandt tredje sæt 6-3.
Derimod er Svitolina videre, mens Wozniacki kan holde ferie.
Skulle vinde 2-0Normalt går man til en tenniskamp med målet om "blot" at vinde den, men allerede inden torsdagens møde vidste Wozniacki, at hun var tvunget til at vinde 2-0 i sæt for at avancere fra gruppespillet i Singapore.
Det var kendsgerningen efter Karolina Pliskovas sejr tidligere torsdag over Petra Kvitova, som sendte førstnævnte videre og sidstnævnte ud.
Resultatet var perfekt for Svitolina, som dermed blot skulle vinde et enkelt sæt mod Wozniacki for at avancere, og det skulle hun altså komme til at lukrere på, men først efter to dramatiske sæt.
Læs også:Tennislegende om Wozniacki: ’Hun skal fortsætte med at forbedre sig’Wozniacki formøblede et forspring på 40-0 i Svitolinas første serveparti, men der skulle snart komme flere chancer, og i stedet brød danskeren rent til 2-1, da Svitolina fejlede på en smash.
Spillerne holdt serv i de næste partier, og en godt spillende Wozniacki så også ud til at serve sig foran med 5-3, da hun i det ottende parti førte 40-15.
Men Svitolina løftede niveauet, spillede fire gode bolde i træk og brød til 4-4.
Ukraineren servede sig på 5-4, og så havde Wozniacki ryggen mod muren i næste parti, men hun håndterede presset og udlignede til 5-5.
Læs også:Caroline Wozniacki har haft sit bedste tennis-år i 2018I sættets sidste fase ramte Wozniacki sit ypperste niveau og brød til 6-5 efter et parti, hvor hun blandt andet fik momentum med en smuk stopbold.
Efterfølgende servede hun sættet hjem efter endnu et flot parti.
Dermed stod det klart, at vinderen af andet sæt ville tage semifinalepladsen, og den gjorde begge spillere sig fortjent til spillemæssigt.
Begge angreb og forsvarede sig forbilledligt, og der skulle utroligt meget til at vinde duellerne.
Wozniacki brød til 2-1, Svitolina til 2-2, og den ellers pressede Wozniacki holdt serv til 3-3 med en hård slice, der fik tilskuerne op af stolene.
Læs også:VIDEO Wozniacki inden skæbnekamp: 'Jeg skal finde en bedre rytme'Spillerne fortsatte med at holde serv, og Wozniacki stod for presset, da hun servede ved stillingen 3-4 og 4-5, men ved 5-6 gik den ikke længere.
Efter et maratonparti måtte danskeren overgive sig på den femte sætbold, hvorefter de gav sig i kast med tredje sæt, hvor Elina Svitolina vandt 6-3.
/ritzau/FacebookTwitterKopier link




https://www.dr.dk/nyheder/indland/test-dig-selv-staver-du-bedre-end-en-9-klasses-elev

IndlandTEST DIG SELV Staver du bedre end en 9.
klasses-elev?
De danske skoleelever staver dårligere og dårligere.
Men hvordan står det egentlig til med dine egne staveevner?
To piger i 5.
klasse på Ellebjerg Skolen i København er til eksamen i diktat d.
9.
februar 1956.
I 2018 testes 9.
klasses-eleverne stadig i den svære disciplin retskrivning.
Af Kasper Madsbøll Christensen25.
okt.
2018 kl.
16.
12Bemærk: artiklen er mere end 30 dage gammelLæs opDanske skoleelever er blevet dårligere til at læse og stave.
Siden 2014 er det samlede karaktergennemsnit i retskrivning for 9.
klasse faldet fra 7,2 til 6,7.
Læs også:Dyk i karakterer til danske skoleelever: Bliver dårligere til at læseMen har du egentlig selv styr på nutids-r og kommaer?
Det kan du teste her.
På grund af copyright må vi ikke gengive 9.
klassernes afgangsprøve fra 2018, men vi har set den, og den har inspireret os til spørgsmålene i denne test.
FacebookTwitterKopier linkEmner:Grundskole




https://www.dr.dk/sporten/tennis/bold-bold-wozniacki-taber-i-tre-saet-til-svitolina-er-ude-af-saesonfinale

TennisBOLD FOR BOLD Wozniacki taber i tre sæt til Svitolina - er ude af sæsonfinaleCaroline Wozniacki møder Elina Svitolina i skæbnekamp ved WTA Finals.
25.
okt.
2018 kl.
15.
41Bemærk: artiklen er mere end 30 dage gammelLæs opFacebookTwitterKopier linkEmner:Caroline Wozniacki (tennisspiller)|Tennis




https://www.dr.dk/nyheder/regionale/oestjylland/aabykollegiet-er-100-procent-roegfrit-al-rygning-foregaar-paa-den

ØstjyllandÅbykollegiet er 100 procent røgfrit: Al rygning foregår på den anden side af gadenBeboer og direktør er enige om, at et røgfrit kollegium er vejen frem.
Det eneste tidspunkt, hvor forbuddet bliver sat på prøve, er, når bassen pumper til festlige lejligheder.
(© Per Juulsen)Af Rasmus Bruun Kynde og Sarah Friis Elkjær25.
okt.
2018 kl.
15.
17Bemærk: artiklen er mere end 30 dage gammelLæs opDet nye kollegium, Åbykollegiet, i Aarhus, sætter hårdt ind over for rygning, hvor der bor mange unge mennesker.
Det er nemlig 100 procent røgfrit.
Det glæder 19-årige Rasmus Paulsen, der bor på kollegiet.
- Jeg har ikke andet end positivt at sige om det.
Dagens Danmark går i en retning, hvor man presser på med, at folk skal stoppe med at ryge og i første omgang slet ikke begynde, så det er et initiativ i den rigtige retning, mener han.
Kollegiekontoret i Aarhus administrerer og vedligeholder bygningen, og de oplever også stort set kun positive tilbagemeldinger på det røgfrie kollegium, fortæller direktør Per Juulsen.
- Beboerne har jo også vist fra indflytningen, at det var røgfrit, så de har selv søgt det, siger han.
Læs også:Næsten hver tredje ung ryger vil dø af rygningUdover at kollegiets 202 lejligheder er røgfrie, så er det også forbudt at ryge fra lejlighedernes altaner og på det flisebelagte udeområde, hvor der er opstillet borde og bænke samt en grill til fri afbenyttelse.
Al rygning foregår på den anden side af gaden og uden for kollegiets grund.
- Hvis det skal have fuld virkning, skal vi have udearealerne med.
Røg breder sig, så den frihed til at genere omgivelserne med røg, har man ikke på kollegiet, siger Per Juulsen.
Læs også:Pause uden røg: Gymnasium siger stop for smøger - og sætter gang i bordfodboldDet er nemlig den vej, som samfundet nu engang går.
- Det er almindeligt udbredt, at flere og flere steder bliver røgfrie, så det er ikke fordi, at vi har opfundet den dybe tallerken.
Der kommer flere kollegier som os.
Det er der ingen tvivl om.
Forhåbentlig allerede vores næste byggeri.
Indtil videre har beboerne overholdt forbud mod rygning på kollegiets grund, og det røgfrie kollegium er forblevet røgfrit - næsten i hvert fald.
- Det bliver overholdt mere end 99 procent.
Vi har oplevet nogle enkelte episoder med beboere, der har røget, men det er undtagelser, når det sker, og der vil være lidt håndtering ind imellem.
Det eneste tidspunkt, hvor forbuddet bliver sat på prøve, er, når bassen pumper til festlige lejligheder.
- Mine kammerater skal lige vænne sig til, at man skal uden for grunden for at tænde en cigaret.
Men det har ikke været det store problem, de skal bare lige have det at vide, siger 19-årige Rasmus Paulsen.
FacebookTwitterKopier linkEmner:Rygning|Aarhus




https://www.dr.dk/nyheder/indland/bogen-faar-baghjul-af-youtube-det-kan-ses-i-elevernes-karakterbog

IndlandBogen får baghjul af Youtube: Det kan ses i elevernes karakterbogDer er sammenhæng mellem elevers mindre lyst til bøger i fritiden og deres læsefærdigheder.
Børn vil hellere se videoer på YouTube end læse bøger, og derfor får de ikke trænet deres læsefærdigheder nok.
(arkivfoto) Af Maja Lærke Maach25.
okt.
2018 kl.
16.
07Bemærk: artiklen er mere end 30 dage gammelLæs opHvornår har dit barn sidst læst en bog i stedet for at være på Youtube eller Snapchat?
Svaret fra mange forældre vil være, at det er længe siden.
For børn i dag læser ikke mange bøger i deres fritid.
Der er en klar sammenhæng, mellem hvor meget man læser, og hvor godt man læser.
Stine Reinholdt Hansen, Ph.
d.
og forsker i børns læsevanerOg det gør dem dårligere til at læse, siger ph.
d.
og ekspert i børns læsevaner Stine Reinholdt Hansen, der har stået i spidsen for flere undersøgelser af børns evner og lyst til at åbne en bog, når de ikke er i skole.
- Børn læser mindre i fritiden, end de har gjort tidligere.
Jo mere, man læser, jo bedre bliver man.
Der er en klar sammenhæng, mellem hvor meget man læser, og hvor godt man læser.
Læs også:Dyk i karakterer til danske skoleelever: Bliver dårligere til at læseNye karakterdata fra Undervisningsministeriet viser, at de danske afgangselever er blevet dårligere til både at læse og stave.
Deres samlede karaktersnit i læsning er faldet næsten en hel karakter fra 2016 til 2018.
Fra et samlet karaktersnit på 6,8 i 2016, røg det i 2017 ned på 6,5.
Sidste skoleår landede det så på blot 6,0.
Det læser børneneBeskeder på sociale medier og tekst på websider er den type digitale tekster, børn læser mest.
Både drenge og piger bruger mest tid på at læse undertekster på TV.
Bogen prioriteres i højere grad som kilde til viden end som underholdning af børnene.
Børn prioriterer først og fremmest film, venner og deres mor som inspirationskilder til læsning.
Historier og romaner er det, der bruges næstmest tid på hos alle.
Piger bruger mere tid end drenge.
Humor og fantasy den type genrer, flest børn foretrækker.
Desuden foretrækker de fleste børn seriebøger.
Drenge læser oftere tegneserier end piger, hvorimod piger læser digte lidt oftere end drenge.
Kilde: ’Overblik over børns læsning 2017: En kvantitativ undersøgelse af børns læse og medievaner i fritiden’.
Bygger på svar fra 8.
721 3.
–7.
klasses elever fordelt på 110 forskellige grundskoler i hele landet.
Både privatskoler, friskoler og folkeskoler har deltaget.
Bogen er lig med skoleI en spørgeskemaundersøgelse fra sidste år blandt 8.
000 skoleelever om deres læsevaner konkluderede forskere, at YouTube og streamingtjenester oftest bliver brugt, når børnene skal hygge sig, hvorimod bogen bliver taget frem, når de skal lære noget eller finde ny viden.
Der findes mange muligheder, som børnene slet ikke er bevidste om i dag, fordi de ikke møder kvalificerede litteraturformidlere.
Stine Reinholdt Hansen, Ph.
d.
og forskerOg det er netop problemet, at bøgerne ikke længere opfattes som underholdning og noget, som eleverne ikke kun skal tvinges til tage frem af deres lærer.
- Mange børn forbinder det med at læse bøger med skole.
Når de har fri, er det ikke bogen, de griber efter, siger Stine Reinholdt Hansen.
Læs 20 minutter om dagenEleverne vil klare sig langt bedre fagligt, hvis de læser flere bøger, for i dag læser de fleste skolebørn kun kortere tekster på nettet, og det giver dem ikke de rigtige færdigheder til at læse langt og sammenhængende.
- Hvis du ikke læser sammenhængende, så tænker du heller ikke sammenhængende, forklarer Stine Reinholdt Hansen.
- Hvis du ikke læser særlig meget, får du sværere ved at holde koncentrationen og fordybe dig.
Læsning er noget, der skal holdes ved lige, siger hun.
Selv nogle få minutters daglig læsning vil gavne elevernes faglighed.
- Det betyder faktisk noget, om man læser de her 20 minutter om dagen.
De børn, der gør det, får en læsekultur, de ellers ikke ville have fået.
Læs også:Elever i 4.
klasse er dårligere til at læseMere læsning i fritiden vil derudover også give dem bedre redskaber til at formulere sig og formidle deres egne budskaber skarpere, noget som kan komme dem til gavn på deres videre færd i livet.
Forældrene kan i høj grad være børnenes inspirerende læseheste.
Men også de voksne læser generelt mindre end tidligere, viste Bog- og Litteraturpanelets årsrapport for 2018.
Især børnenes forældre - de erhvervsaktive 30-59-årige læser færre bøger.
Læs også:Antallet af læseheste falder: 'Vi har brug for at læse litteratur og læse i det hele taget'Stine Reinholdt Hansen mener, der skal laves en hel kulturændring, så man opfatter læsning på en helt anden måde og ikke som noget gammeldags og skoleagtigt.
Bøgerne skal i højere grad kan være en del af fritiden ved siden af alt det andet, børn foretager sig, forklarer Stine Reinholdt Hansen.
- Der findes mange muligheder, som børnene slet ikke er bevidste om i dag, fordi de ikke møder kvalificerede litteraturformidlere.
Børnene skal mærke, at de voksne omkring dem synes, det er vigtigt og spændende at læse, så det ikke bare handler om at læse, men at læse noget børnene selv finder interessant, siger hun.
Læsning skal være hyggeligt og socialt•I februar fremlagde Tænketanken Fremtidens Bibliotekter en læsestrategi, som skulle få børn til genfinde læselysten.
Blandt andet at folkebibliotekerne i højere grad skal møde eleverne, hvor de er, lød det.
•Også forældrene har et ansvar for at give deres børn en læsegejst og fungere som læsende rollemodeller.
•- Læselysten kommer ikke af sig selv.
Den behøver ikke at være reserveret til fritiden, men kan også opstå i skolen.
Hvis folkebibliotekerne går ind på den præmis i deres formidling, kan flere børn få øget læselysten, skrev tænketanken.
•Børnene kommer ikke af sig selv.
Bibliotekerne skal derfor være offensive i deres samarbejde med skoler.
•Børn har brug for at møde voksne, der brænder for læsning.
•Forældre er vigtige inspirationskilder•Læsning skal gøres til en social aktivitet, der forbindes med hygge.
FacebookTwitterKopier linkEmner:Litteratur|Uddannelse|Youtube|Biblioteker|Snapchat




https://www.dr.dk/sporten/fodbold/superliga/uefa-sender-millioner-til-fck

SuperligaUefa sender millioner til FCKSidste års deltagelse i Europa League har givet FC København Uefa-penge på bankbogen.
57 millioner kroner helt præcist.
FCKs cheftræner Ståle Solbakken kan glæde sig over, at Uefa sender 57 millioner kroner til FCK som følge af sidste sæsons deltagelse i Europa League.
25.
okt.
2018 kl.
14.
46Bemærk: artiklen er mere end 30 dage gammelLæs opDet er i Champions League, de helt store summer ligger, men der er også gode penge at hente i den mindre europæiske klubturnering, Europa League.
FC Københavns deltagelse i Europa Leagues gruppespil i sidste sæson indbringer således klubben 7.
735.
398 euro i belønning fra Det Europæiske Fodboldforbund (Uefa).
Det oplyser Uefa i en pressemeddelelse.
Beløbet svarer til godt 57 millioner danske kroner.
Heraf er der 2,6 millioner euro i startpenge, mens klubben scorer 1,4 millioner i præstationsbonus.
Læs også:FCK-træner forventer pres i Parken: 'Slavia stiller med vild og uhæmmet offensiv'FCK's andel af den såkaldte Market Pool udgør knap 3,2 millioner euro, og så udløser kvalifikationen til 16.
-delsfinalerne en præmie på 500.
000 euro.
Topscorer i pengepræmier i sidste års Europa League blev Arsenal, der får mere end 37 millioner euro for ulejligheden.
I den økonomisk endnu mere lukrative Champions League er der flest penge til vinderne.
Real Madrid snupper 88 millioner euro (656 millioner danske kroner), mens finaletaberne fra Liverpool får 81 millioner, hvilket rækker til en tredjeplads listen.
Ind imellem de to klubber finder man semifinalisterne fra Roma, der får bankbogen fyldt op med 83 millioner euro.
/ritzau/FacebookTwitterKopier linkEmner:FC København|Europa League|UEFA|Fodbold|England




https://www.dr.dk/nyheder/regionale/sjaelland/haandgranat-detoneret-i-boligkvarter-i-holbaek-angsten-skal-ikke-styre

SjællandHåndgranat detoneret i boligkvarter i Holbæk: 'Angsten skal ikke styre det'Konflikt imellem Bandidos og en gruppe unge er i nat eskaleret.
Det skaber utryghed i nabolaget samt medfører opholdsforbud og udvidet visitationszone.
Politiet er tilstede i centrum af Holbæk, hvor der i nat blev detoneret en håndgranat.
 DR)Af Trine Warrer Juul og Ann Smed Madsen25.
okt.
2018 kl.
16.
05 | opdateret 25.
okt.
2018 kl.
17.
16Bemærk: artiklen er mere end 30 dage gammelLæs opI nat ved 1.
30-tiden lød der et højt brag ved Bandidos’ klubhus i centrum af Holbæk.
Midt- og Vestsjællands Politi har i samarbejde med Rigspolitiets kriminaltekniske afdeling undersøgt gerningsstedet, og den foreløbige konklusion er, at det er en håndgranat, der er detoneret på stedet.
Ifølge politiet er ingen personer kommet til skade, men detoneringen af håndgranaten kunne have fået mere alvorlige konsekvenser.
- Den konflikt, der har kørt den seneste tid, er eskaleret nu, hvor der bliver brugt skydevåben og en håndgranat, siger chefpolitiinspektør Torben Mølgård Jensen fra Midt- og Vestsjællands Politi.
I den anden ende af byen blev en 19-årig mand tirsdag ramt af skud.
Politiet nedsætter senere i dag et opholdsforbud ved Bandidos' tilholdssted i centrum af Holbæk.
 DR)Opholdsforbud ved klubhusUro, utryghed, skyderi og samlingsforbud har fyldt en del i Holbæk i de seneste uger.
Det hele bunder i en række hændelser mellem rockergruppen Bandidos og en gruppe unge i Vangkvarteret.
Den seneste hændelse er den detonerede håndgranat ved Bandidos’ tilholdssted på Østerstræde i den nordvestsjællandske by.
Den har fået politiet til at nedlægge et egentligt opholdsforbud med virkning fra klokken 17 i dag.
- Vi har mulighed for at forbyde folk at komme på adressen, siger Torben Mølgård Jensen, der uddyber:- Vi gør det for de omkringliggendes skyld, men det sender også et signal om, at her kan man ikke møde nogen (rockere, red.
).
Fakta om balladen i HolbækPolitiet oprettede d.
17.
oktober visitationszoner i Holbæks indre by samt i Vangkvarteret.
Visitationszonerne er gældende til og med 31.
oktober.
Kommunen har indført et forsamlingsforbud i tre måneder ved rockergruppen Bandidos’ klubhus.
Hætteklædte og sort tøjPia Buchardt er en af dem, der bor tæt på rockernes klubhus.
Hun har flere gange ringet til politiet, når der har været ballade.
- Jeg tænker over, hvor der er mest sikkert at gå ud.
Altså ikke fordi de ville gøre mig noget, men jeg kan jo blive fanget i noget andet, siger Pia Buchardt, der føler sig utryg, når hun eksempelvis skal lufte sine to hunde:- Men jeg har besluttet mig for, at angsten ikke skal styre det.
Pia Buchardt siger, at dem, der laver ballade ”er alle vegne, de løber jo rundt i byen”.
- Hætteklædte og sort tøj, det er da utrygt, siger Pia Buchardt, der i nat vågnede ved det høje brag fra håndgranaten:- Bum, sagde det.
Det var meget højt, og jeg vågnede klokken 01:26.
Jeg tænkte: ’Hvad var det?
Skal jeg ringe?
Skal jeg ikke ringe?
Hvad skal jeg gøre?
’Pia Buchardt hørte endnu en lyd og gik ud i haven:- Politiet kom ikke med udrykning, de kom listende herned.
Det er bare supergodt, siger hun, der har stor ros til politiet.
Pia Buchardt bor tæt på rockerborgen i centrum af Holbæk.
 DR)Hun synes, de gør en ”kanongod indsats” blandt andet ved at være synlige og ved at være tilstede i byen, så man kan snakke med dem.
Fire gange har Pia Buchardt ringet til politiet, når hun har hørt eller set noget mistænkeligt, som da der var et kanonslag og ”ruderne stod og rystede i mit hus” og der bagefter var folk, der råbte, skreg og brølede:- Det lød rigtig voldsomt, siger Pia Buchardt.
Beboer i Ladegårdsparken: Man bliver rigtig uroligJeanette Simonsen bor i Ladegårdsparken i den vestlige del af byen, hvor en 19-årig mand tirsdag aften blev ramt af skud i skulderen.
- Folk skriver på Facebook, at man skal holde øje og pas nu godt på jeres børn.
Lad nu være med at lade jeres børn gå ud sent om aftenen.
Man bliver rigtig urolig, siger Jeanette Simonsen, der har to børn på fire og seks år.
Jeanette Simonsen bor i Ladegårdsparken, hvor en 19-årig mand tirsdag aften blev skudt.
 DR)Hun er holdt op med at gå ud i byen om aftenen og er bange for, at der kommer til at ske flere episoder.
Derfor efterlyser hun mere politi, der gør andet end at lukke rockerborgen.
Politiet siger selv, at de fortsætter med at være massivt tilstede i Holbæk med både anholdelser og efterforskninger.
I dag har politiet også udvidet visitationszonerne i byen:Visitationszonen dækker nu en central del af Holbæk bymidte og afgrænses af rundkørslen ved Roskildevej og Skagerakvej, ad Skagerakvej frem til Højvang og af Fælleden frem til Holbæk Have.
Kattegatsvej afgrænser herefter zonen frem til Munkholmvej.
Herefter følger zonen Munkholmvej frem til Labæk og herefter ad Labæk frem til Havnevej.
Zonen afgrænses herefter af Havnevej og videre frem til krydset Havnevej, Ahlgade, Valdemar Sejrsvej og Kalundborgvej.
Kalundborgvej afgrænser herefter zonen frem til Stenhusvej og videre ad Stenhusvej frem til rundkørslen ved Skagerakvej.
Zonen afgrænses herefter af Skagerakvej frem mod rundkørslen ved Roskildevej.
Lige nu er seks personer varetægtsfængslet for andre forhold i forbindelse med den verserende konflikt.
Midt- og Vestsjællands Politi vil gerne have henvendelser fra folk, der eventuelt har set eller hørt noget.
Det kan ske på telefon 114.
Læs også:Politiet efter skyderi i Holbæk: Bagmænd skal findes i bandemiljøetArtiklen er opdateret kl.
17.
15 med en grafik, der viser den udvidede visitationszone i Holbæk.
FacebookTwitterKopier linkEmner:Midt- og Vestsjællands Politi|Politi|Bandidos|Holbæk|Torben Mølgård Jensen (politichef)




https://www.dr.dk/nyheder/kultur/film/soester-laver-film-om-mads-holger-jeg-tror-han-ville-vende-sig-i-sin-grav

Film og serierSøster laver film om Mads Holger: Jeg tror, han ville vende sig i sin grav     Pippi Olivia Nørgaard Skov går i ny film tæt på sin kendte bror, der døde for to år siden.
- Jeg har haft mange tanker om, hvordan jeg valgte at portrættere ham.
Har jeg hans dybde, teologiske tankegang, vid og intelligens med?
Det har jeg jo egentlig ikke, fordi det er en lillesøsters portræt af en storebror, siger Pippi Olivia Nørgaard Skov om sin film om Mads Holger.
Af Marie Ravn Nielsen og Per Juul Carlsen25.
okt.
2018 kl.
14.
30Bemærk: artiklen er mere end 30 dage gammelLæs opHvorfor tog Mads Holger sit eget liv?
Det spørgsmål sad mange med, da nyheden om hans død dominerede mediernes forsider for over to år siden.
På overfladen så alt jo så fint ud for den 38-årige debattør, forfatter, radiovært, politiker og libertiner.
Hans liv bød på natklubber, intellektuelle samtaler, konservative dyder og jetset-selskab, men for to år siden blev det tydeligt for alle, at der havde luret noget andet under jakkesættet og de tilhørende cowboystøvler.
I den nye dokumentarfilm ’Mads Holger – til farvel’ søger hans søster, instruktør og producer Pippi Olivia Nørgaard Skov, gennem sin egen sorg efter svar ved hjælp af private optagelser og interviews med dem, der kendte ham.
Holder hånden over sin brorDen personlige film har hun blandt andet lavet for at bearbejde sin egen sorg over tabet af storebroren, siger hun i DR-podcasten ’Filmland’.
- Min film er rettet til min bror for at ære ham – og for at holde hånden lidt over ham i virkeligheden.
Men også til mig selv i en sorgproces.
Så det var egentlig for at passe på mig selv og for at have noget at gribe om i en dyb sorg.
Jeg havde brug for at tage sorgen og bruge den til noget konstruktivt, og det blev der denne her lille film ud af, siger hun.
Hvorfor skulle du holde hånden over din bror?
- Den styrke, han altid har haft brug for at vise, havde jeg brug for at passe på, og samtidig bryde ned og gøre ham til menneske, lægger Pippi Olivia Nørgaard Skov ud og fortsætter:Pippi Olivia Nørgaard Skov har lavet filmen 'Mads Holger - til farvel' både for at bearbejde sin egen sorg og for at inspirere andre ti lat turde være sårbar.
(© Reel Pictures)- Men det har været svært at finde ud af, hvor meget jeg skulle passe på ham, og hvor ærlig jeg skulle være, for jeg tror da, han ville vende sig i sin grav over mange af de områder, jeg har valgt at belyse.
Han ville tænke: ’Nej, nej, nu kommer min lillesøster ind og vil vise følelser igen’.
Det var han jo ikke interesseret i.
- Han ville ikke leve livet normaltMen Mads Holger – med det borgerlige efternavn Madsen – ville have haft godt af at omfavne sin egen sårbarhed og sine følelser, mener Pippi Olivia Nørgaard Skov, der håber, at hendes film kan inspirere andre til at droppe den hårde skal.
- At være sårbar er også en styrke, og det har jeg også haft brug for at vise ham gennem min film.
Hvor ville jeg dog ønske, at han kunne have lagt sig ned og givet op og sagt: ’Okay, jeg starter forfra.
Jeg kan godt være en stærk mand, selvom jeg er sårbar’.
Men sådan gik det ikke.
- Jeg tror ikke, han ville anskues som svag, så derfor ville han hellere træffe det valg, han nu gjorde, siger Pippi Olivia Nørgaard Skov.
- Jeg tror, det blev svært for ham at leve livet normalt – og han ville ikke leve livet normalt.
Jeg tror ikke, han ville gå på kompromis med det, man kalder en normal hverdag, for det kunne han ikke.
Han tog jo et valg om ikke at gå på kompromis.
Iført jakkesæt siden han var 9 årAllerede som ung skilte Mads Holger sig ud, og det gjorde i første omgang søsteren stolt over at gå ved siden af broderen, der iførte sig sin faste uniform af jakkesæt og cowboystøvler som 9-årig.
- Han var meget sort og hvid, og han vidste, hvad han mente, fra han var helt ung.
Jeg ved nærmest stadig ikke i dag, hvilket parti jeg skal stemme på, siger Pippi Olivia Nørgaard Skov og fortsætter:- Det var enormt beundringsværdigt, men det var også hårdt og skrøbeligt.
Så det har helt klart rustet mig at have ham som bror.
Han har jo i virkeligheden givet mig den styrke, som jeg også gerne vil give ham tilbage med min film.
’Mads Holger – til farvel’ har premiere i udvalgte biografer i dag.
FacebookTwitterKopier linkEmner:Mads Holger (studievært)




https://www.dr.dk/nyheder/penge/trods-stoerre-muskler-finanstilsynet-har-lagt-en-bloed-kurs-over-bankledelser

Hvidvask i Danske BankSe temaPengeTrods større muskler: Finanstilsynet har lagt en blød kurs over for bankledelserTilsynet har grebet mindre hårdt ind end i lande som Holland og Storbritannien.
Bankernes vagthund, Finanstilsynet, skrev i et diskussionspapir fra maj sidste år, at tilsynet har været mindre skrap over for bankernes ledelser end i andre europæiske lande som Holland og Storbritannien.
Af Oliver Batchelor25.
okt.
2018 kl.
14.
30Bemærk: artiklen er mere end 30 dage gammelLæs opSelvom Finanstilsynet siden finanskrisen har fået bedre mulighed for at gribe ind over for uhæderlige bankledelser, har tilsynet lagt en blødere linje end kollegerne i andre europæiske lande.
Det skriver Finans.
dk på baggrund af et diskussionspapir, som Finanstilsynet sendte i høring sidste år, og som DR Nyheder også er i besiddelse af.
- Selv om der er taget en række politiske initiativer til at skærpe kravene efter finanskrisen, har Danmark en mindre indgribende måde at håndtere kravene på end mange nabolande, og hvad der følger af internationale vejledninger, skrev Finanstilsynets direktør Jesper Berg efterfølgende i en kommentar.
SÅDAN VURDERER FINANSTILSYNET NYE FINANSBOSSERFinanstilsynet skal følge de såkaldte "Fit and Proper"-regler.
Direktører og chefer skal leve op til følgende krav:Have tilstrækkelig viden, faglig kompetence og erfaring til at kunne udøve sit hverv.
Have et tilstrækkeligt godt omdømme og udvise hæderlighed, integritet og uafhængighed.
Må ikke være konkurs, under rekonstruktion eller gældssanering.
Må ikke være pålagt eller blive pålagt strafansvar for overtrædelse af straffeloven, den finansielle lovgivning eller anden relevant lovgivning, hvis det betyder, at vedkommende ikke kan varetage sit job betryggende.
Have påført virksomheden tab eller risiko for tab.
Skal afsætte tilstrækkelig tid til at varetage sit hverv som direktør eller bestyrelsesmedlem i den pågældende virksomhed.
Kilder: Finanstilsynet, Lov om Finansiel Virksomhed, RitzauFor eksempel har myndighederne i Holland besluttet at sidde med til bords ved bestyrelsesmøder i store banker, mens myndighederne i Storbritannien og andre eurolande interviewer kandidater til topposter i store banker for at vurdere, om de er egnede til opgaven.
Læs også:Finanstilsynet: Vi er blevet vildledt af Danske BankEU's medlemslande er forpligtede til at mindske risikoen for, at finansielle virksomheder kommer i problemer.
Blandt andet ved at sikre, at virksomhederne drives ansvarligt.
Derfor skal landenes finanstilsyn løbende påse, at direktions- og bestyrelsesmedlemmer i banker og pengeinstitutter lever op til krav om egnethed og hæderlighed.
Finanstilsynet ville ikke pege på værktøjerI Danmark skal Finanstilsynet også vurdere, om ledende medlemmer af de store finansielle virksomheder er klædt på at til at bestride deres poster.
Det var de samme regler, der for nylig betød, at Finanstilsynet for nylig sagde nej til at godkende Jacob Aarup-Andersen som ny administrerende direktør i Danske Bank.
Forklaringen gik på, at den 40-årige nuværende chef for bankens Wealth Management-afdeling ikke havde erfaring nok til at bestride posten som øverste chef i Danmarks største bank.
Læs også:Finanstilsynet afviser Danske Banks topkandidat som ny direktørMed den seneste skærpelse af fit & proper-reglerne fra 2010 har Finanstilsynet også fået mulighed for at fjerne uansvarlige direktører og bestyrelsesmedlemmer fra deres poster.
Det fremgår dog ikke af diskussionspapiret fra Finanstilsynet, hvad det helt konkret er for værktøjer, som tilsynet har været tilbageholdende med at bruge over for banker og finansielle virksomheder.
Og over for DR afviser Finanstilsynet at stille op til interview.
Erhvervsminister: Notat vil blive brugtErhvervsminister Rasmus Jarlov (K) har dog allerede været ved tasterne efter offentliggørelsen af Jyllands-Postens artikel, hvor diskussionspapiret beskrives som et notat.
På Facebook skriver Rasmus Jarlov, at notatet er nyt for ham, men at man kan være sikker på, at det vil indgå i arbejdet med at styrke Finanstilsynet.
Ikke mindst efter sagen om Danske Banks mulige brud på hvidvaskreglerne i forbindelse med bankens filial i Estland.
Læs også:Jarlov på samråd: Finanstilsynet har ikke bedt mig om flere ressourcer- Det er åbenlyst, at tilsynet skal styrkes og føres på en anden måde, end det har været gjort i perioden 2007-2015, når vi kan konstatere, at Europas største hvidvasksag ikke er blevet opdaget.
Rasmus Jarlov lægger op til et mere "aktivistisk" finanstilsyn, der i højere grad selv kigger bankerne i kortene frem for at stille sig tilfreds med bankernes svar.
- Det kommer til at starte med, at jeg som bekendt allerede har bedt Finanstilsynet om at svare på, hvilke forslag de selv har til at styrke sig selv.
Derefter inddrager vi alle andre relevante synspunkter og forslag i en grundig evaluering af hele setuppet.
SF vil kalde erhvervsministeren i samrådBlandt erhvervsordførerne fra Folketingets partier synes notatet fra Finanstilsynet heller ikke at være kendt før nu, selvom det er offentligt tilgængeligt.
SF's Lisbeth Bech Poulsen ærgrer sig over, at hun ikke havde kendskab til notatet i forbindelse med de politiske diskussioner om de seneste stramninger af hvidvasklovgivningen.
- Det her er et diskussionsoplæg, som med Finanstilsynets egne ord skal diskutere, om man skal op på et niveau som i andre lande i forhold til den kontrol og de værktøjer, man kan bruge.
Det havde været naturligt at bringe det med i diskussionerne om ny lovgivning, siger hun.
SF kom ikke igennem med sit forslag om, at Finanstilsynet skal have mulighed for at deltage i bestyrelsesmøder i de store finansielle virksomheder.
Læs også:Europæisk bank-vagthund bekræfter: Finanstilsynet er under lup i sagen om Danske BankMen notatet peger ifølge Lisbeth Bech Poulsen på en række værktøjer, som Finanstilsynet skal blive bedre til at bruge - blandt andet omkring godkendelse af bankernes ledelsesmedlemmer og den løbende overvågning af dem.
Derfor vil hun nu kalde erhvervsminister Rasmus Jarlov i samråd.
- Når han én gang har sagt, at han vil have den skrappeste lovgivning i Europa, så skal vi selvfølgelig også have et finanstilsyn, der i hvert fald ikke bruger færre værktøjer, end der er lagt op til i international lovgivning, siger hun.
FacebookTwitterKopier linkEmner:Finanstilsynet|Jacob Aarup-Andersen (erhvervsleder)|Lisbeth Bech Poulsen (politiker)|Pengeinstitutter|Storbritannien




https://www.dr.dk/sporten/fodbold/landsholdet/landsholdet-beholder-placering-paa-fifas-verdensrangliste

LandsholdetLandsholdet beholder placering på Fifa's verdensranglisteDet danske herrelandshold i fodbold ligger fortsat nummer ti på Fifa's verdensrangliste25.
okt.
2018 kl.
13.
44 | opdateret 26.
okt.
2018 kl.
10.
38Bemærk: artiklen er mere end 30 dage gammelLæs opDet danske fodboldlandshold fastholder tiendepladsen på den seneste verdensrangliste, som Det Internationale Fodboldforbund, Fifa, har offentliggjort torsdag.
Dermed er Danmark fortsat foran Tyskland (14), Holland (15), Sverige (17) og Italien (19).
I toppen er Belgien nu alene i front efter at have delt førstepladsen med de franske verdensmestre i september.
I grafikken herunder kan du få et overblik over, hvordan Danmark har rangeret på verdensranglisten i oktober måned de seneste 10 år.
/ritzau/FacebookTwitterKopier linkEmner:FIFA|Fodbold|Belgien|Holland|Italien




https://www.dr.dk/sporten/cykling/tourdefrance/bjergrigt-tour-de-france-i-vente-det-bliver-svaert-fuglsang

Tour de FranceBjergrigt Tour de France i vente: ´Det bliver svært for Fuglsang´Tour de France 2019 byder på 30 bjerge og fem afslutninger opad.
Cykelekspert Dan Frost tror, at Fuglsang får svært ved at nå et topresultat.
Jakob Fuglsang får svært ved at levere et topresultat i næste års Tour de France ifølge cykelekspert Dan Frost.
Af Nikolaj Thorngaard25.
okt.
2018 kl.
14.
41 | opdateret 25.
okt.
2018 kl.
15.
06Bemærk: artiklen er mere end 30 dage gammelLæs opNår Tour de France 2019 ruller over skærmen, så er der masser at glæde sig til, hvis man elsker at se feltet folde sig ud i de store bjerge.
I dag blev sommerens Tour-rute nemlig præsenteret som ”den højeste nogensinde”, og med 30 bjerge, som skal forceres, og fem afslutninger på toppen af et bjerg er der godt med muligheder for klassementsfolkene til at røre på sig.
Læs også:Tour de France-ruten i 2019 byder på 30 bjergeDet bedste bud på en dansk klassementsrytter vil igen i 2019 være Jakob Fuglsang.
I årets Tour de France forsøgte han at køre sig på podiet, men endte som nummer 12.
Går Fuglsang igen efter podiet næste sommer, så tror cykelekspert Dan Frost dog, at danskeren endnu engang bliver skuffet.
- Jeg tror, at det bliver svært for Jakob at havne på podiet på den her Tour, så han burde hellere gå efter etapesejre.
- Jeg tror, at ruten er for hård til ham med alle de bjerge.
Selvom det selvfølgelig er det, han godt kan lide, så tror jeg, at der er andre, der er meget mere skarpe, når det kommer til afslutningerne opad.
Dem er der fem af, siger Dan Frost, der peger på Team Sky som de vanlige favoritter til den samlede sejr.
God mulighed for danske etapesejreDanske etapesejre har ellers ikke hængt på træerne i de sidste mange udgaver af Tour de France, men i årets Tour kom der endelig hul på bylden, da Astana-rytteren Magnus Cort kom først på 15.
etape.
Kigger man på Tour-ruten 2019, så burde en gentagelse af den succes være mere end mulig ifølge Dan Frost.
- Jeg tror, at der bliver rig mulighed for, at etaper kan blive vundet af ryttere som de danske.
Etaper som kan blive afgjort i udbrud, ligesom vi så i 2018, hvor Magnus Cort sejrede fra et udbrud.
Det er sådan nogle etaper, som danskerne skal gå efter.
Læs også:Hammeren er faldet: Top- og bundkarakter til danskerne i Touren- Vi har ryttere som Magnus Cort, Michael Valgren og Søren Kragh Andersen, der alle var med i 2018, og de kan så sandelig godt gå hen og vinde etaper, hvis de er med til næste år,Den 106.
udgave af Tour de France strækker sig over 3460 kilometer og indledes 6.
juli i Belgien.
FacebookTwitterKopier linkEmner:Jakob Fuglsang (cykelrytter)|Magnus Cort (cykelrytter)|Cykelsport|Frankrig|Astana Pro Team




https://www.dr.dk/nyheder/regionale/trekanten/henrik-blev-bidt-af-sin-kat-og-skal-nu-have-fjernet-sin-finger-jeg-skreg

TrekantområdetHenrik blev bidt af sin kat og skal nu have fjernet sin finger: Jeg skreg af smerteHenrik Kriegbaum var yderst uheldig, da han i august blev bidt af sin kat.
Henrik Kriegbaum var inde og ude af sygehuset, måtte opereres fem gange og står nu over for en amputation af fingeren, fordi han blev bidt af sin kat.
Privatfotos.
Collage/Fotor.
Af Steffen Lübbert Terpling, Peter Ebberfeld og Rasmus Dyrberg Hansen25.
okt.
2018 kl.
13.
43Bemærk: artiklen er mere end 30 dage gammelLæs opHenrik Kriegbaum fra Vejle var mere end almindeligt uheldig, da han i august ville flytte lidt på sin kat, der sad i vejen.
Katten blev forskrækket og bed Henrik Kriegbaum i pegefingeren.
- Jeg er så uheldig, at den får fat i en blodåre.
Det sker klokken 22.
00, og jeg vågner klokken 02.
00 om natten næsten skrigende på grund af smerter.
Det føltes som om, at min hånd var ved at eksplodere, og den var vokset til dobbelt størrelse, siger Henrik Kriegbaum.
Efterfølgende fik Henrik Kriegbaum feber, og hævelsen fortsatte.
Han tog derfor til egen læge om morgenen, som hurtigt fik sendt ham videre til Vejle Sygehus.
Henrik Kriegbaum har døjet med smerter siden august, hvor hans kat bed ham.
- Jeg blev opereret fem gange på en måned.
Men det hjalp ikke.
Jeg skal have amputeret min finger, siger Henrik Kriegbaum.
- Fingeren har taget så meget skade, at den er blevet helt stiv.
Leddet er så hårdt medtaget, at jeg ikke kan bevæge fingeren.
Det er infektionen fra kattebiddet, der har gjort det, fortæller han.
Henrik Kriegbaum har været sygemeldt siden kattebiddet, og han forventer først at være tilbage på sit job som gulvlægger til februar.
- Jeg døjer en del med problemer med, hvordan varme og kulde reagerer i kroppen på grund af en påvirkning af mine nerver.
Jeg havde aldrig drømt om, at jeg skulle miste min finger, fordi jeg blev bidt af en kat, siger Henrik Kriegbaum, der har skilt sig af med katten.
Dyrebid behandles hver ugePå Kolding Sygehus står man i næste måned med opgaven om at amputere Henrik Kriegbaums finger.
Her fortæller overlæge Peter Ivan Andersen, at det ikke er så usædvanligt endda, at man skal behandle skader fra folks egne kæledyr.
- Vi ser flere gange om ugen, at vi må starte antibiotikabehandling på patienter med dyrebid.
Her i Danmark har vi mange hunde og katte, og det er især kattebid, der er problemet.
Hundebid giver større og ofte mere overfladiske sår, siger Peter Ivan Andersen, der er overlæge på ortopædkirurgisk afdeling på Kolding Sygehus.
Læs også:Kongepyton hakkede på plastiklåg i Birgittes køkken: Jeg blev meget forskrækketDet er dog som oftest langt mindre alvorlige tilfælde af kattebid, man ser på sygehuset.
- Det er bestemt ikke normalen, det der er sket for Henrik.
Der er måske en til to patienter om året på Kolding Sygehus, hvor der må amputeres noget eller en hel finger, siger Peter Ivan Andersen.
I Vejle er Henrik Kriegbaum ved at vænne sig til, at han i fremtiden kommer til at mangle en pegefinger.
- Jeg er rimelig fortrøstningsfuld.
Jeg tror ikke, at det kommer til at hæmme mig ret meget, siger han.
FacebookTwitterKopier linkEmner:Kolding Sygehus|Hospitaler|Vejle|Kæledyr|Kolding




https://www.dr.dk/nyheder/udland/stor-politiaktion-i-new-york-mistaenkelig-pakke-sendt-til-robert-de-niro

Brevbombesag i USASe temaUdlandStor politiaktion i New York: Mistænkelig pakke sendt til Robert de NiroPakker sendt til både Robert de Niro og tidligere vicepræsident Joe Biden.
Ifølge tv-stationen CNN er en mistænkelig pakke sendt til skuespilleren Robert de Niros firma på Manhattan i New York City.
Af Lasse Berg Sørensen25.
okt.
2018 kl.
14.
08 | opdateret 25.
okt.
2018 kl.
15.
07Bemærk: artiklen er mere end 30 dage gammelLæs opTidligt i morges ankom patruljevogne fra New York Police Department til skuespilleren Robert de Niros firma i TriBeCa-kvarteret på Manhattan.
Ifølge tv-stationen CNN var en mistænkelig pakke sendt til de Niro, der er kendt fra film som Raging Bull, Taxi Driver og Meet the Parents.
Se pakken her.
En lignende pakke er også blevet sendt til den tidligere demokratiske vicepræsident Joe Biden, siger politikilder ifølge flere amerikanske medier.
Denne pakke blev opdaget på et postkontor i staten Delaware, hvor Biden bor og tidligere var senator.
Pakken til Robert de Niro er nu kørt væk af politiets bomberyddere til en afdeling i bydelen Bronx.
New York Police Department bekræfter på Twitter, at der har været en mistænkelig pakke, og at den nu er fjernet.
Det er endnu uvist, hvad der er i pakken.
To unavngivne politikilder siger ifølge CNN, at pakken blev fundet på syvende etage i den bygning, hvor Niros firma TriBeCa Productions holder til.
Bygningen blev evakueret, men er nu åbnet igen.
Ligner andre brevbomberIfølge CNN fortæller politikilderne, at pakken ligner andre pakker med rørbomber, der de seneste dage er sendt til en række fremtrædende demokrater, heriblandt tidligere senator og præsidentkandidat Hillary Clinton og tidligere præsident Barack Obama.
Læs også:Hillary Clinton efter mistænkelige pakker: Jeg er bekymret som amerikanerRobert de Niro modtog stående ovationer under Tony Awards i juni, da han sagde "Fuck Trump" i en takketale.
- Det er ikke længere "ned med Trump", men "fuck Trump", sagde de Niro på scenen i Radio City Music Hall på Manhattan.
Amerikanske forbundspoliti FBI spørger nu efter hjælp på Twitter, for at opklare hvem der er afsender af de mystiske brevbomber.
FacebookTwitterKopier linkEmner:Barack Obama (politiker)|Hillary Clinton (politiker)|CNN|New York|Politi




https://www.dr.dk/nyheder/udland/saudiarabisk-statsanklager-mordet-paa-khashoggi-var-noeje-planlagt

Khashoggi-sagenSe temaUdlandSaudiarabisk statsanklager: Mordet på Khashoggi var nøje planlagtSaudi-Arabien efterforsker sagen sammen med Tyrkiet.
Døren ind til det saudiarabiske konsulat i Istanbul.
Af Lise Karlshøj Ipsen25.
okt.
2018 kl.
14.
15Bemærk: artiklen er mere end 30 dage gammelLæs opEn nøje planlagt forbrydelse.
Sådan siger den saudiarabiske anklager om mordet på den kritiske saudiarabiske journalist, Jamal Khashoggi.
Det skriver det statskontrollerede saudiske nyhedsbureau ifølge nyhedsbureauet AP.
Ifølge den saudiske statsanklager Saud al-Mojeb er efterforskerne kommet til den konklusion efter at have fået indsigt i de tyrkiske myndigheders beviser.
Saudi-Arabiens forklaringer1.
Gik ud i liveFørst afviste Saudi-Arabien anklagerne om, at Jamal Khashoggi var blevet dræbt på konsulatet.
Myndighederne fastholdt, at journalisten havde forladt konsulatet i live, og at de ikke havde noget med hans forsvinden at gøre.
2.
Døde i et slagsmålNatten til den 20.
oktober - altså over to uger efter Khashoggis forsvinden - ændrede den forklaring sig.
Saudi-Arabien erkendte for første gang, at Jamal Khashoggi blev dræbt på konsulatet i Istanbul.
Ifølge en offentlig anklager var det et slagsmål mellem journalisten og folk på konsulatet, der førte til hans død.
3.
Der skete en fejlDen 21.
oktober kom den første officielle udtalelse fra en højtstående, saudisk embedsmand, nemlig udenrigsminister Adel al-Jubeir.
Nu vidste man ikke længere, hvad der virkelig skete med Khashoggi - udover at han blev dræbt af et "saudisk sikkerhedsteam", da han gik ind på konsulatet den 2.
oktober.
Tyrkiet og Saudi-Arabien efterforsker sagen sammen.
Den kritiske saudiarabiske journalist, Jamal Khashoggi, blev den 2.
oktober dræbt på det saudiarabiske konsulat i Istanbul.
Læs også:TIDSLINJE Få overblik over Jamal Khashoggis mystiske forsvindenI over to uger benægtede Saudi-Arabien, at de havde noget med journalistens forsvinden at gøre og kom med flere modstridende forklaringer på, hvad der var sket med ham.
Lørdag indrømmede de saudiske myndigheder så, at Khashoggi var blevet dræbt på konsulatet - men forklaringen lød, at det havde været et uheld.
Søndag kom der dog en ny forklaring, da den saudiske udenrigsminister sagde, at Khashoggi blev dræbt af et 'saudisk sikkerhedsteam', da han gik ind på konsulatet.
Diplomatisk balancegangSagen er hurtigt blevet lidt af en diplomatisk varm kartoffel.
Mange beviser har peget i retning af, at det saudiarabiske kongehus kan have haft forbindelse til mordet.
Blandt andet skrev avisen New York Times i sidste uge, at en af de saudiarabiske agenter, som var set på konsulatet på dagen for drabet, har været fast sikkerhedsvagt for den saudiarabiske kronprins på flere udlandsrejser.
Og det internationale samfund har haft svært ved at finde ud af, hvilket ben det skulle stå på.
Den tyrkiske præsident Erdogan sagde forleden i en tale, at mordet var planlagt, men han undlod af at spekulere i skyldspørgsmålet.
Læs også:Erdogan om Khashoggi-mord: Det var planlagtSamme øvelse har Saudi-Arabiens allierede USA været ude i.
Den amerikanske præsident, Donald Trump, har udtalt, at han nødig vil standse et milliardstort våbensalg til Saudi-Arabien.
Tirsdag åbnede Trump dog op for muligheden for, at den saudiske kronprins, Mohammed bin Salman, kunne have haft en finger med i spillet.
- Det er ham, der kører tingene, så hvis det er nogen, så må det være ham, sagde Donald Trump til Wallstreet Journal.
FacebookTwitterKopier linkEmner:Saudi-Arabien|Tyrkiet




https://www.dr.dk/sporten/fodbold/championsleague/dortmund-traener-delaneys-skade-er-ikke-saa-slem

Champions LeagueDortmund træner: ´Delaneys skade er ikke så slem´Thomas Delaney kom ikke noget alvorligt til i kampen mod Atlético Madrid onsdag aften.
Dortmunds træner Lucien Favre er ikke nervøs for den skade Thomas Delaney pådrog sig mod Atlético Madrid i onsdagens Champions League kamp.
25.
okt.
2018 kl.
13.
30Bemærk: artiklen er mere end 30 dage gammelLæs opMeget tyder på, at Thomas Delaney kan være hurtigt tilbage på banen, selv om han måtte forlade Dortmunds Champions League-kamp mod Atlético Madrid i utide onsdag aften.
Dortmund-træner Lucien Favre fortæller på et pressemøde, at danskeren ikke er kommet noget alvorligt til, og antyder at han kan være i spil til kampen mod Hertha Berlin på lørdag.
- Delaneys skade er ikke så slem.
Vi må se, hvordan han kommer sig i de næste to dage, siger Favre ifølge Dortmunds Twitter-profil.
Læs også:Thomas Delaney udgik med skade i Dortmund-sejrDer var spillet mindre end en halv time af Champions League-kampen, da Delaney lå i græsset, mens han tog sig til foden eller anklen.
I et par minutter forsøgte han at spille videre, men måtte ti minutter før pausen lade sig udskifte med Mahmoud Dahoud.
Trods danskerens uheld slap den tyske klub flot fra den svære opgave mod Atlético.
Kort efter, at Delaney havde forladt banen, bragte Axel Witsel Dortmund foran 1-0.
I kampens sidste 17 minutter scorede tyskerne yderligere tre gange, så kampen endte med en komfortabel 4-0-sejr, der understreger, at holdet har fået en kanonstart på sæsonen.
- Så god en start har vi sjældent fået.
Kompliment til spillere og træner.
Men vi tænker fortsat fra kamp til kamp, og der er ingen grund til at bryde ud i jubelarier, siger sportsdirektør Michael Zorc.
/ritzau/FacebookTwitterKopier linkEmner:Thomas Delaney (fodboldspiller)|Borussia Dortmund|Atlético Madrid|Hertha Berlin|Fodbold




https://www.dr.dk/nyheder/regionale/hovedstadsomraadet/bekymrede-borgere-bakken-boer-ikke-bygge-hoejere

KøbenhavnBekymrede borgere: Bakken bør ikke bygge højereEn ny lokalplan vil give Bakken lov til at bygge højere.
Men det er naboerne til Bakken ikke tilfredse med.
I fremtiden kan Bakkens bygninger og forlystelser blive noget højere, hvis en ny lokalplan bliver godkendt.
Af Kristoffer Poulsen25.
okt.
2018 kl.
13.
38 | opdateret 25.
okt.
2018 kl.
13.
05Bemærk: artiklen er mere end 30 dage gammelLæs opI årevis har der været strid om Bakkens arealer, der er delt mellem Lyngby-Taarbæk og Gentofte Kommune.
Mens selve forlystelseparken ligger i Lyngby-Taarbæk kommune, ligger forlystelseparkens parkeringsplads i Gentofte Kommune.
Nu er en ny strid om forlystelseparken under opsejling.
Lyngby-Taarbæk har nemlig planer om at give Bakken lov til at bygge højere forlystelser og restauranter.
Men det er både politikerne og borgerne i Gentofte kommune bekymrede over, fordi de mener, det får konsekvenser for dem, der bor tæt på forlystelsesparken.
I skovens stille, dybe roNaboerne til Bakken frygter, at det vil give flere besøgende, og derfor mere trafik i området.
Og det vil også give mere støj, mener Flemming Lund, der formand for Klampenborg-Skovshoved Grundejerforening.
- Dem der bor i området, de bor her, fordi de gerne vil have fred og ro, og det vil forslaget til en ny lokalplan modvirke, siger Flemming Lund.
Udover støjgener, er grundejerforeningen også bange for, at de nye, højere forlystelser og bygninger på Bakkens område, vil skabe problemer med lysforurening.
Selvom enkelte måske vil synes, at det er hyggeligt med lidt ekstra belysning fra forlystelserne, er det ikke den gængse opfattelse, mener Flemming Lund.
- Jeg kan ikke forestille mig andet, end at dem der sidder i deres haver eller stuer om aftenen ikke vil synes, at det er noget kønt syn, siger Flemming Lund.
Læs også:Højere forlystelser på vej på Bakken: Skaber strid mellem nabokommunerSamtidig afviser han dog, at mere liv og beskæftigelse ikke er en undskyldning for at bygge Bakken højere, når man ikke samtidig kan bevare den fred og ro, der er i området.
Derfor har grundejerforeningen sendt et høringssvar til Lyngby-Taarbæk Kommune.
- Generelt er det sådan at Lyngby-Taarbæk har lyttet til os, og det er jo helt efter bogen, så det er vi kun tilfredse med, siger han.
Bakken bliver ikke favoriseret over borgereHelt tilfreds er grundejerforeningen dog ikke endnu.
Ifølge Flemming Lund har dialogen med kommunen været fraværende gennem de seneste år.
Derfor håber han også på, at man kan sætte sig omkring et bord og tale om tingene.
- Selvom man måske ikke finder den endelig løsning på alle problemerne, kan man måske bøje sig lidt mere mod hinanden, og finde en mere salomonisk løsning, siger Flemming Lund.
I Lyngby-Taarbæk tager man helt bestemt også Gentofte-borgernes høringssvar og kritik alvorligt, mener Simon Pihl Sørensen, der er socialdemokratisk viceborgmester i Lyngby-Taarbæk.
- Det handler om at veje hensynet til Bakken og hensynet til naboerne, og det har vi allerede gjort i lokalplanen, og nu gør vi det igen, siger Simon Pihl Sørensen.
Han understreger, at Lyngby-Taarbæk Kommune holder Bakken i en stram snor.
- Jeg kan forsikre om, at Bakken meget gerne vil have en meget mere lempeligere lokalplan, men det får de ikke, siger Simon Pihl Sørensen.
Lyngby-Taarbæk og Gentofte har fællesmyndighed over Bakken, og derfor bliver kommunerne nødt til at finde en løsning sammen.
FacebookTwitterKopier linkEmner:Bakken|Lyngby|Lyngby-Taarbæk Kommune|Offentlig forvaltning|Simon Pihl Sørensen (politiker)




https://www.dr.dk/sporten/cykling/tour-de-france-ruten-i-2019-byder-paa-30-bjerge

CyklingTour de France-ruten i 2019 byder på 30 bjergeDet vestlige Frankrig må se langt efter Tour de France-feltet i 2019.
Ruten blev torsdag præsenteret i Paris.
2019-ruten i Touren byder traditionen tro på en sprinterafslutning på Champs-Elysees i Paris.
25.
okt.
2018 kl.
12.
58Bemærk: artiklen er mere end 30 dage gammelLæs opSidevindskørsel i det vestlige Frankrig har givet anledning til adskillige dramatiske etaper i de senere års udgaver af Tour de France, men det bliver der ikke noget af i 2019.
Torsdag præsenterede Tour-arrangøren, ASO, på et pressemøde ruten for næste års Tour de France, og her bliver borgerne i Vestfrankrig snydt for at få et glimt af verdens største cykelløb.
Rytterne starter i Belgien, fortsætter igennem det nordøstlige Frankrig og sætter kursen mod sydvest.
Pau ved foden af Pyrenæerne bliver dog det mest vestlige, feltet når, inden det igen går mod Alperne i øst til den sidste uges bjergstrabadser.
Og som vanligt afsluttes det hele med sprinteretape på Champs-Élysées i Paris.
Det har længe været kendt, at starten ville gå i Belgien for at fejre 50-året for legenden Eddy Merckx' første optræden i den gule trøje, som han bar i 96 dage sammenlagt på sin vej til fem Tour-triumfer.
Læs også:Regeringen vil have Tour de France til Danmark: Sætter 17 millioner afSamtidig markerer næste års Tour de France 100-året for indførelsen af den gule førertrøje i løbet.
Touren indledes med en almindelig etape efterfulgt af en holdtidskørsel i Belgien.
3.
etape starter også i Belgien, men har mål i Frankrig, hvor feltet forbliver på resten af turen.
Ruten blevet præsenteret som "det højeste nogensinde", og med 30 bjerge, som skal forceres, og fem afslutninger på toppen af et bjerg er der godt med muligheder for klassementfolkene til at røre på sig.
Den 106.
udgave af Tour de France strækker sig over 3460 kilometer og indledes 6.
juli.
Touren i 2019 følger ruten på grafikken.
(© Scanpix)/ritzau/FacebookTwitterKopier linkEmner:Eddy Merckx (cykelrytter)|Frankrig|Cykelsport|Belgien|Amaury Sport Organisation




https://www.dr.dk/nyheder/politik/borgmester-efter-fjernet-tibet-flag-ansvarlig-chef-er-vaek

PolitikBorgmester efter fjernet Tibet-flag: Ansvarlig chef er vækKinesisk pres fik sidste år embedsmænd i Københavns Kommune til at bede en borger om at fjerne et Tibet-flag.
- Det er slet ikke noget, en forvaltning skal gå ind og blande sig i, siger Enhedslistens teknik- og miljøborgmester Ninna Hedeager Olsen efter sag om fjernet Tibet-flag.
Af Theis Lange Olsen25.
okt.
2018 kl.
12.
54Bemærk: artiklen er mere end 30 dage gammelLæs opDer er sat et foreløbigt punktum i sagen om en borger, der i november sidste år af en embedsmand fra Københavns Kommune blev bedt om at fjerne et tibetansk flag under et arrangement, hvor den kinesiske ambassadør var til stede.
Det viser sig nemlig, at den ansvarlige centerchef i Københavns Kommunes teknik- og miljøforvaltning ikke længere er ansat, oplyser Enhedslistens teknik- og miljøborgmester Ninna Hedeager Olsen.
Læs også:Forvaltning fjernede Tibet-flag efter kinesisk pres- Så vidt jeg har forstået, er den pågældende centerchef, som var ansvarlig på det tidspunkt, ikke i forvaltningen mere, siger hun.
- Derudover har jeg indskærpet over for forvaltningen, at man aldrig nogensinde må sige til borgere, at de skal nægtes at ytre sig.
Det er slet ikke noget, en forvaltning skal gå ind og blande sig i, siger Ninna Hedeager Olsen.
Og så er sagen afsluttet?
- Efter det jeg har fået at vide, så er det niveauet, der er nødvendigt.
Hvis der dukker andet op, kan jeg mene noget andet, siger borgmesteren.
En 'øjebliks-aktion'Ifølge radio24syv fandt episoden sted under et arrangement på Tåsinge Plads på Østerbro 8.
november 2017.
Her skulle nogle særlige kinesiske træer plantes, og den kinesiske ambassadør i Danmark, Deng Ying, var til stede.
Da arrangementet var gået i gang, retter kineserne henvendelse til embedsmanden fra Københavns Kommune og truer med at forlade stedet.
Årsagen var, at en borger havde sat et lille Tibet-flag på sit halstørklæde.
Hun indvilligede efterfølgende i at fjerne flaget.
Ifølge Henriette Hall-Andersen, der er den nuværende centerchef i Teknik- og Miljøforvaltningen i Københavns Kommune, opstod der en "en øjebliks-aktion skabt på dagen".
- Det kommer ud af det blå.
Der har stået en medarbejder ude på Tåsinge Plads, som har lagt meget energi i en event.
Pludselig opstår det her ud af det blå.
- Medarbejderen har ikke været forberedt på, at det kunne ske og går derfor hen til borgeren og forklarer, hvad der er ved at ske på grund af flaget.
Og der vælger borgeren at tage flaget af.
Det er selvfølgelig en fejlagtig beslutning.
Det er alle enige om, siger hun.
Centerchefen beklager, at forvaltningen ikke har været forberedt på, at der kunne opstå en situation, hvor kineserne ville lægge et pres på forvaltningen.
- Det har været ude af vores synsvinkel, at der kunne være international politik i plantningen af træer.
Det kan man godt klandre os for, siger Henriette Hall-Andersen.
EL: Kabell skulle have handlet anderledesDet var Enhedslistens Morten Kabell, der var teknik- og miljøborgmester, da episoden fandt sted.
Han har oplyst, at han ikke kendte til episoden, før han blev fortalt om den.
Da sagen kom frem i Østerbro Avis for et års tid siden, sagde Morten Kabell, at det fremover ville være dumt ikke at samarbejde med kineserne om udbredelsen af klimavenlige løsninger, og at kineserne kan påvirkes uden protester.
Det får nu partiets retsordfører på Christiansborg, Rosa Lund, til at lange ud efter Morten Kabell.
- Jeg er ikke helt nede i sagen i forhold til, hvad Morten Kabell har gjort eller ikke gjort, men ytringsfriheden er ukrænkelig, så derfor tænker jeg da umiddelbart, at Morten Kabell skulle have handlet anderledes, men det kan jeg ikke sige med store bogstaver.
- Vi skal altid handle sådan, at ytringsfrihed står højere end handelsinteresser med andre lande, siger Rosa Lund.
Morten Kabell oplyser i en mail til DR Nyheder, at han ikke ønsker at kommentere sagen yderligere.
Han er i dag ansat som vicedirektør i konsulentfirmaet Copenhagenize Design Co.
En kommission arbejder i øjeblikket på at granske hele Tibet-sagen, men Rosa Lund lægger ikke umiddelbart op til, at sagen om Københavns Kommune skal tilføjes i kommissoriet.
- Vi har allerede puttet mange ting ind i Tibet-kommissionen, og jeg frygter, at vi kan komme til at fjerne fokus fra bolden, siger hun.
FacebookTwitterKopier linkEmner:Københavns Kommune|Morten Kabell (politiker)|Ninna Hedeager Olsen (politiker)|Tibet|Lokalpolitik




https://www.dr.dk/nyheder/kultur/boeger/stephen-king-saelger-filmrettigheder-til-teenagere-en-dollar

BøgerStephen King sælger filmrettigheder til teenagere for én dollar Filmskoleelever fra Storbritannien har fået lov til at filmatisere en novelle skrevet af gyserforfatteren.
Forfatter Stephen King er kendt for sine mange populære gyserbøger som 'Det onde', 'Carrie' og 'Ondskabens hotel', der alle er blevet filmatiseret.
Af Marie Ravn Nielsen25.
okt.
2018 kl.
12.
25Bemærk: artiklen er mere end 30 dage gammelLæs opMåske har du også haft teenagedrømme om at lave film.
Måske har du endda fantaseret om at filmatisere noget, der er skrevet af en verdenskendt forfatter.
I så fald kan du sikkert sagtens sætte dig ind i, hvor glade en flok teenagere på Blaenau Gwent Film Academy i Wales er i disse dage.
Filmakademiet har fået lov til at købe filmrettighederne til Stephen Kings novelle ’Stationary Bike’ (kondicykel, red.
), som skolens unge nu skal lave en kortfilm om.
Prisen var sølle én dollar, hvilket svarer til godt 6,50 kroner.
Det skriver The Guardian.
Inden for få dage var kontrakten underskrevet og en enkel dollar blev sendt afsted til USA.
Kevin Phillips, Green Valley Film ProductionsStephen Kings 'dollar-babyer'Det er ikke første gang, at King giver unge filminteresserede lov til at låne hans historier.
Faktisk har han oprettet noget, han kalder ’Dollar Babies’, der netop går ud på, at unge og skoler kan købe rettigheder til at filmatisere hans noveller for én dollar.
Medlemmerne af Blaenau Gwent Film Academy besluttede at kontakte den verdenskendte gyserforfatter i jagten efter et godt forlæg til en kortfilm, og allerede inden for et døgn var der svar fra Stephen Kings kontor.
- De var fantastiske.
Inden for få dage var kontrakten underskrevet og en enkel dollar blev sendt afsted til USA, fortæller Kevin Phillips fra Green Valley Film Productions, der skal hjælpe de unge med at lave filmen.
Uhyggelige ture på en kondicykelFor tiden sidder to af de unge, 16-årige Alfie Evans og 14-årige Cerys Cliff, og arbejder på et manuskript ud fra Stephen Kings novelle og om få måneder går filmoptagelserne i gang med en lokal skuespiller i hovedrollen.
’Stationary Bike’ fra 2003 handler om en mand fra New York, der anskaffer sig en kondicykel, som han håber kan hjælpe med at sænke hans høje kolesteroltal.
For at gøre de stillestående cykelture i kælderen mere spændende køber han kort og skrive sin rute ned.
Men efter noget tid føler han, at der er nogen, der forfølger ham.
Blaenau Gwent Film Academy i Wales må ikke tjene penge på deres kortfilm, men holdet håber, ifølge The Guardian, blandt andet at kunne vise den på festivaler.
Læs også:Drop makværkerne: Her er de 6 fedeste Stephen King-filmatiseringerFacebookTwitterKopier linkEmner:Stephen King (forfatter)|Litteratur|The Guardian|Storbritannien|USA




https://www.dr.dk/sporten/tennis/maksimalt-pres-paa-wozniacki-foer-afgoerende-kamp-ved-wta-finals

TennisMaksimalt pres på Wozniacki før afgørende kamp ved WTA FinalsKarolína Plísková slog Petra Kvitova.
Det betyder, at Caroline Wozniacki skal vinde i to sæt senere torsdag.
Karolína Plískovás sejr over Petra Kvitova betyder, at Caroline Wozniacki skal vinde i to sæt i sin sidste puljekamp ved WTA Finals.
25.
okt.
2018 kl.
11.
49Bemærk: artiklen er mere end 30 dage gammelLæs opCaroline Wozniacki skal ikke bare vinde sin kamp mod Elina Svitolina torsdag eftermiddag for at avancere fra gruppespillet i WTA Finals.
Danskeren skal vinde 2-0 i sæt for at nå semifinalerne.
Det blev en realitet, da Karolína Plísková besejrede Petra Kvitova i det rent tjekkiske møde i WTA Finals med cifrene 6-3, 6-4.
Læs også:Wozniacki kæmper sig til vigtig sejr i SingaporePlísková er dermed klar til semifinalen, mens Kvitova er ude efter tre nederlag.
Wozniacki tager den anden plads videre med en sejr i to sæt.
Alle andre udfald sender Elina Svitolina videre i turneringen i Singapore.
Plísková lagde ud som lyn og torden og bragte sig hurtigt foran 4-0 og var ved denne stilling også foran 40-0 i egen serv, inden Kvitova fandt fighterviljen frem.
Kvitova sled sig alligevel til partiet på sin fjerde breakbold og reducerede også til 2-4.
Læs også:Tennislegende om Wozniacki: ’Hun skal fortsætte med at forbedre sig’Men derfra havde Plísková styr på sagerne i egen serv og sikrede sig sættet 6-3.
Dermed mistede Kvitova sin mulighed for at gå videre i turneringen, da hun behøvede en sejr i to sæt, men det fik hende ikke til lægge sig ned.
Derimod bragte hun sig foran 3-0.
Men Plísková kom tilbage.
Hun kunne godt tåle at tabe et sæt og stadig sikre avancementet, og pludselig lignede hun én, der ønskede en hurtig afgørelse.
Hun fik overtaget i kampen og vandt seks af de sidste syv partier.
Klokken 13.
30 dansk tid skal den sidste kamp i gruppen afvikles med Wozniacki og Svitolina som aktørerne.
/ritzau/FacebookTwitterKopier link




https://www.dr.dk/nyheder/udland/50000-nato-soldater-oever-krig-i-norge-skal-vise-militaer-styrke-over-rusland

Udland50.
000 Nato-soldater øver krig i Norge: Skal vise militær styrke over for RuslandOmkring 50.
000 soldater skal de næste to uger sende signal om militær styrke til Rusland, der fordømmer øvelsen.
Omkring 50.
000 soldater fra Natos 29 medlemslande samt Sverige og Finland deltager i øvelsen.
Af Lise Karlshøj Ipsen25.
okt.
2018 kl.
13.
14Bemærk: artiklen er mere end 30 dage gammelLæs opDet er den største Nato-øvelse på norsk territorium siden slutningen på Den Kolde Krig.
De næste to uger vil op mod 10.
000 køretøjer fylde på de norske veje, 65 flådefartøjer - heriblandt et amerikansk hangarskib - vil være at finde i farvandene, og cirka 150 kampfly vil svæve i luftrummet over Sverige og Finland.
Øvelsen, som går under navnet 'Trident Juncture' har deltagelse fra alle 29 Nato-medlemslande samt Sverige og Finland.
Og Danmark har de seneste par uger fungeret som transitland for køretøjer fra blandt andet Tyskland, Frankrig og Holland.
Cirka 1000 danske soldater deltager i øvelsen.
Britiske tropper er blandt deltagerne ved den store militærøvelse, Løftet pegefinger til RuslandNatos generalsekretær, Jens Stoltenberg, sagde i går om øvelsen:- 'Trident Juncture' sender et klart signal om, at vi er klar til at forsvare alle allierede mod enhver trussel.
Og den 'trussel', Nato gerne vil sende et signal til, er uden tvivl Rusland, mener seniorforsker på Center for Militære Studier ved Københavns Universitet, Kristian Søby Kristensen.
- Den her øvelse skal vise Rusland, at Nato er stærk militært, at Nato står sammen og er i stand til at forsvare sig.
- Det skal vise Rusland, at de ikke skal prøve på noget, fordi vi er både i stand til og villige til at forsvare os selv, siger han.
Læs også:Overblik: Sådan foregår Ruslands største militærøvelse siden den kolde krigOgså placeringen af øvelsen sender et signal i sig selv, mener Kristian Søby Kristensen.
- Der er ingen tvivl om, at ved at afholde den her øvelse i Norge fremfor i Portugal – så sender man et signal til Rusland om, at vores militære kapacitet er rettet imod jer.
Nordmændene er nervøseDet er Norge selv, som har meldt sig som værtsland for den omfangsrige øvelse.
- Det er et redskab for Norge i forhold til at sende et signal til Rusland, siger Kristian Søby Kristensen og fortsætter:- Norge grænser op til Rusland, og nordmændene er bekymrede for den russiske militære trussel.
Amerikanerne har blandt andet sendt et F-16 Fighting Falcon-fly afsted til Norge.
(Foto: 1st Lt.
Casey D Rodriguez © Scanpix)USA har genopdaget NordatlantenBlandt de mange flådefartøjer, som i disse dage sejler rundt i norske farvande, er det amerikanske hangarskib USS Harry S.
Truman.
Skibets deltagelse er bare et led i et større amerikansk fokus på Nordatlanten, vurderer Kristian Søby Kristensen.
- USA har genopdaget Nordatlanten som et centralt strategisk område for amerikansk forsvar.
Læs også:Putin advarer: Europa kan komme på sigtekornet, hvis USA opstiller atommissilerOg Nato har i det hele taget skiftet fokus.
Hvor kræfterne de senere år er lagt i operationer ude i verden - så bliver krudtet nu i højere grad brugt på hjemlige breddegrader, mener Kristian Søby Kristensen.
- Nato er ved at lave sig om til at være bedre til at forsvare Natos territorium - altså en traditionel krigsforestilling.
Norsøen, 12.
oktober 2018.
Natos generalsekretær, Jens Stoltenberg, ser på, mens et F-18-fly lander på det amerikanske hangarskib USS Harry S.
Truman.
Russisk fordømmelseMåske ikke så overraskende er Rusland ikke ligefrem begejstret for at have 50.
000 Nato-soldater rendende nær deres grænse.
Officielle kilder i Rusland har fordømt øvelsen, som de opfatter som aggressiv.
Og de ser da heller ikke passivt til, mens Nato øver krig.
- Rusland har valgt at sende to corvetter op langs med Norges kyst samtidig med, at denne her øvelse foregår, for at vise, at de også er til stede, fortæller Kristian Søby Kristensen.
FacebookTwitterKopier linkEmner:Jens Stoltenberg (politiker)|NATO|Norge|Rusland|Militær




https://www.dr.dk/nyheder/regionale/fyn/stort-oplevelsescenter-skal-hive-lystfiskere-til-danmark

FynStort oplevelsescenter skal hive lystfiskere til DanmarkPlanerne for et nyt kyst- og lystfiskercenter lanceres i dag i Assens.
ARKIV.
Fremover skal Danmarks lystfiskercentrum ligge i Assens Kommune.
Her vil der blive bygget et oplevelses- og aktivitetscenter, ligesom der skal laves en digital platform, som skal gøre det lettere for danske og udenlandske lystfiskere at finde de gode steder.
Af Jonatan Grau Møller25.
okt.
2018 kl.
13.
22Bemærk: artiklen er mere end 30 dage gammelLæs opLystfiskeri rimer på Assens.
Eller det kommer det i hvert fald til i fremtiden.
I dag præsenterer ministeren for fiskeri og ligestilling og minister for nordisk samarbejde, Eva Kjær Hansen (V), nemlig planerne for et nyt, stort nationalt kyst- og lystfiskecenter.
Det skal ligge i Assens Kommune på Fyn.
- Assens er et område, hvor der sker rigtig meget i forhold til lystfiskeri.
Der er allerede taget mange initiativer, og der er mange muligheder for fiskeri.
Så nu vil vi lave et oplevelses- og aktivitetscenter, hvor man fortæller om lystfiskeri i Danmark, så er det oplagt at gøre det dér, forklarer ministeren.
Læs også:Se 300 kilo kæmpetun blive hevet i landUdover centeret skal der laves en digital platform, der skal give et overblik over, hvor man kan fiske i Danmark.
- Idéen er, at man meget nemt kan gå ind og finde ud af, hvor man kan tage hen for at fiske – uanset hvor du er.
I dag er det meget omstændigt, siger Eva Kjær Hansen.
I strategien afsættes der otte millioner kroner om året de næste fire år.
Vil gøre noget godt for turismenI Assens Kommune har man i spænding afventet den nationale lystfiskestrategi.
Derfor er borgmester Søren Steen Andersen (V) naturligvis begejstret for, at valget er faldet på netop Assens.
- Jeg er pavestolt over, at vi har fået det her til Assens.
Det er en ære for os at være med som aktiv aktør i at forvalte, udvikle og formidle elementerne fra Assens Kommune, siger borgmesteren.
Han forventer, at det nye center vil give flere muligheder for hoteller og restaurationer i Danmark.
- Lystfiskere og lystfisketurister er noget andet end almindelige turister.
Populært sagt kan man sige, at almindelige turister fylder hoteller helt op i perioder.
Så kan der være helt tomt i de andre måneder.
Men lystfiskeriet ligger sig i de kolde måneder.
Så hvorfor ikke udnytte dem?
, spørger Søren Steen Andersen retorisk.
Læs også:Turister kimer vagtcentral ned: Tror sælerne er ved at dø midt på strandenDen betragtning er Eva Kjær Hansen enig i.
Centeret er ikke kun til glæde for lystfiskere.
- Der er nogle samfundsøkonomiske gevinster.
Vi har nogle runde tal, der viser, at lystfiskeriet i runde tal genererer en omsætning på omkring en milliard, siger hun og fortsætter:- Vi kan se rundt omkring, at når der er flere fisk at fange, så kommer der også flere til området for at fange dem.
De betaler for at overnatte, spise og måske købe noget nyt grej.
På den måde kommer det alle til gode, uanset om man fisker eller ej.
Begejstring i branchenOgså i lystfiskerkredse ser man positivt på den nye strategi, der skal få flere fiskere til Danmark.
- Jeg synes, det er et super godt initiativ, at man laver et videnscenter, hvor man samler alle aktører på ét sted.
Når fisketuristen sidder et sted i udlandet, så bliver det meget nemt at finde det sted, man søger, fremfor at man skal søge i vildskab på Google, siger Nicklas Albrechtsen, der er fiskeguide og ejer af hjemmesiden Seatrout Fyn.
Der er i forvejen omkring 200.
000 lystfiskere i Danmark.
Men Nicklas Albrechtsen frygter ikke, at de danske kyster bliver overbefolket af fiskere fra hele verden.
- Jeg tror ikke, at problemet bliver så stort.
Der er masser af kyst rundt omkring på Fyn og i Danmark.
Men det er naturligt, at de pladser, der bliver hypet i diverse guidebøger, det vil være nogle af dem, man bliver nødt til at stå tidligt op for at få.
Men det kan også være positivt, forklarer han.
Læs også:Hadet fugl kan nu frit æde uddøende fiskStyr på bestandenSpørgsmålet er så, om der overhovedet er fisk nok i de danske farvande.
Derfor håber Theis Krogh, der er ferskvandsbiolog på Københavns Universitet, at man holder et skarpt øje med fiskebestanden og hvilke fisk, der skal fiskes efter.
- Det er vigtigt, at man skal øge oplysningsniveauet, hvis man gerne vil øge fiskeriet.
Man skal vide hvilke fisk, man kan fiske uden at skade bestanden, siger han.
Læs også:Spøgelsesgarn gør livet farligt for fisk og dykkereDet vides endnu ikke, hvor centeret helt præcis skal ligge.
Men Søren Steen Andersen fortæller, at det er en proces, hvor politikere, organisationer og borgere i fællesskab skal finde den bedste løsning.
- Vi har lige sendt en mail ud i dag, om at dem, der bor i området, kan forvente at blive indkaldt til et møde i november, fortæller borgmesteren i Assens Kommune.
FacebookTwitterKopier linkEmner:Assens Kommune|Lystfiskeri|Assens|Fyn|Søren Steen (politiker)




https://www.dr.dk/nyheder/viden/klima/vilde-oede-fuglereder-flyder-med-plastikaffald

KlimaVilde, øde fuglereder flyder med plastikaffald Plasten er især en trussel for fuglenes unger, som kan blive filtret ind i affaldet og dø.
Den brune sule bygger helst sin rede langt væk fra mennesker.
Alligevel er reden ofte fyldt med plastikaffald, viser undersøgelse af 2.
200 reder i flere lande.
(© IMAS)Af Maria Lise Behrendt25.
okt.
2018 kl.
12.
29Bemærk: artiklen er mere end 30 dage gammelLæs opI floder, i drikkevandet, i maven på hvaler, i vores afføring.
Ja selv på bunden af det arktiske hav og i de dybeste dybhavsgrave.
Læs også:Mængden af plastik-affald i Arktis eksplodererKloden flyder med plastik i form af affald og mikroplast, som vi mennesker har spredt.
Desværre (fristes man til at sige) er det ikke os, det går hårdest ud over, når affaldet havner i naturen.
Om undersøgelsenForskere har undersøgt 2.
200 på 18 forskellige lokationer ved bl.
a.
Brasilien, Australien og USA over seks år.
14,4 procent af rederne indeholdt plastikaffald.
Kun på to ud af de 18 lokationer var alle reder fuldstændig plastik-frie.
Og det er på trods af, at den brune sule ofte bygger sin rede langt væk fra mennesker.
Det går nemlig meget hårdt ud over miljøet og dyrelivet.
Som for eksempel havfugle.
Forskere fra Institute for Marine and Antarctic Studies, IMAS, på University of Tasmania har undersøgt reder tilhørende fuglearten brun sule - en havfugl, der lever ved kysterne i tropiske områder.
Næsten 15 procent af 2.
200 reder indeholdt plastikaffald.
Rederne var placeret 18 forskellige steder i bl.
a.
Brasilien, Australien og USA.
Endnu mere slående er det, at der kun på to af de 18 steder fandtes reder helt uden plastik.
- Nogle steder var der ekstremt meget plastik.
For eksempel på øen Cayman Brac (en del af Caymanøerne, red.
), hvor alle rederne indeholdt plastik, fordi der lever mennesker i nærheden, som er dårlige til at håndtere deres affald, siger forsker fra IMAS, Megan L.
Grant.
Læs også:Forskere finder plast, malebøtter og dåseøl i dybhavsgravePlasten er især en trussel for fuglenes unger, som risikerer at blive filtret ind i affaldet og dø, fordi de ikke kan komme fri.
Som regel bygger brune suler reder på øer, hvor der ingen mennesker er.
Ikke desto mindre skyller der masser af vores affald ind med havstrømmene, som fuglene glædeligt bruger.
Fra hav til bord: Plast i menneskeafføringEt flertal i Europa-Parlamentet blev onsdag enige om at forbyde al engangsplastik i form af fx vatpinde, sugerør og bestik fra 2021.
Læs også:Sugerør, vatpinde og bestik af engangsplastik kan snart være fortidIfølge tal fra EU udgør engangsplastik nemlig op mod 70 procent af al den affald, der bliver fundet i havene.
Affald, som havner i maven på fugle, fisk skildpadder og hvaler.
Et eksempel er den grindehval, der i juni strandede i en thailandsk kanal og døde efter at have gylpet fem plastikposer op.
Læs også:Grindehval havde slugt 80 plastikposer - kunne ikke reddesPlasten havner også i vores egne maver.
Blandt andet når fisk spiser mikroplast (mindre end 5 mm), og fisken efterfølgende ender på vores eget middagsbord.
Forskere fra Østrig offentliggjorde for få dage siden resultaterne af et mini-forsøg, hvor der for første gang nogensinde blev fundet mikroplastik i menneskers afføring.
Forskere testede efterladenskaberne fra otte personer.
Alle indeholdt de små plastrester.
Skildpadder såvel som sæler, fisk, fugle, definer og andre dyr bliver ofte fanget i spøgelsesnet.
Spøgelsesnet er en stor dræberMen mens vi må døje med lidt plast i afføringen, må havdyr - og fugle - altså lade livet.
Og mens EU nu forbyder engangsplastik - altså om tre år - er der stadig ingen, der er kommet op med en løsning for at få gjort noget ved de mange spøgelsesnet fra fiskeri, der flyder i havet.
Læs også:Forskere advarer: Spøgelsesnet truer livet i havetFN anslår, at de tabte net udgør 10 procent af den samlede mængde plastikaffald i havnene, og de er en kæmpe trussel for fisk, sæler, delfiner, fugle og andre dyr, der bliver viklet ind i nettene og enten lider druknedøden eller dør af sult.
FacebookTwitterKopier linkEmner:Europa-Parlamentet|Affald|EU|Dyr|Australien




https://www.dr.dk/nyheder/udland/ruslandsekspert-putin-fremstaar-bekymret-over-trumps-uforudsigelighed

UdlandRuslandsekspert: Putin fremstår bekymret over Trumps uforudsigelighedUSA's præsident siger, at han vil droppe en 31 år gammel kernevåbentraktat med Rusland.
Et russisk Iskander-missil affyret under en øvelse i 2017.
Af Andreas Lindqvist25.
okt.
2018 kl.
12.
16Bemærk: artiklen er mere end 30 dage gammelLæs opDet var en tilsyneladende oprigtigt bekymret russisk præsident, som i går udtalte sig til pressen om mulig atomoprustning.
Det vurderer Flemming Splidsboel Hansen, som er seniorforsker og ruslandsekspert ved Dansk Institut for Internationale Studier.
Læs også:Putin advarer: Europa kan komme på sigtekornet, hvis USA opstiller atommissilerPutins bemærkninger faldt efter meddelelsen om, at USA vil træde ud af den såkaldte INF-traktat, som forbyder mellemdistance-missiler, der kan transportere atomsprænghoveder.
Rusland har generelt haft travlt med at reagere på den amerikanske melding og har blandt andet foreslået en genforhandling af INF.
- Jeg så en nervøs Putin, som frygter et nyt kapløb - egentlig ikke så meget for kapløbets skyld, men fordi Rusland ikke kan være med, siger Flemming Splidsboel.
Voldsom Trump overrasker PutinHan understreger, at Rusland ellers ikke virkede som om, det var frygten for oprustning på området, der trykkede hårdest, da Vladimir Putin i en stor tale 1.
marts præsenterede fire nye våbensystemer.
To af dem var langtrækkende atommissiler, som fortsat er tilladt.
En aftale fra 2010 betyder, at Rusland og USA hver især må råde over 1.
550 sprænghoveder til fremføring over lange afstande.
Læs også:Natochef forsvarer USA i kontrovers om nedrustningsaftaleMen INF-traktatens mulige sammenbrud har tilsyneladende rystet den russiske ledelse.
Donald Trump har selv begrundet det med, at Rusland ifølge efterretninger har udviklet et mellemdistance-atommissil de seneste år.
Det har Rusland afvist.
- Rusland er blevet vant til, at man kan være fræk og gå helt til og over stregen, uden at der rigtig sker noget.
Det har man også troet, at man kunne med INF-traktaten, siger Flemming Splidsboel.
- Det virker som om, Trump ikke gider den slags.
Og at han er så impulsiv og voldsom og smider det hele ud af vinduet, tror jeg, overrasker dem helt oprigtigt.
Det gør det vanskeligt og ubehageligt for dem at føre politik, for konsekvenserne er meget anderledes i dag end for nogle år siden, siger Ruslands-eksperten.
Har ikke råd til oprustningProblemet for Rusland er, at landet er en langt mindre økonomi end den amerikanske.
De senere år er det alligevel lykkedes at modernisere militæret - og trods små midler at nå militære resultater.
Det gælder for eksempel den russiske invasion af Georgien i 2008, Ukraine-krisen og de senere års borgerkrig i Syrien, hvor Rusland har kæmpet på landets præsident Assads side.
Men at skulle konkurrere med USA på endnu et område og udvikle moderne mellemdistancemissiler kan blive svært at finansiere.
Læs også:Atombombeoverlevere advarer Trump mod at træde ud af atomtraktat- Det ligger i selvopfattelsen, at hvis de andre gør det, er Rusland også nødt til at følge med.
Men de massive investeringer, som det vil kræve at gå ind i et kapløb af den her type, har Rusland hverken lyst til eller råd til, siger Flemming Splidsboel.
Rusland har haft mellemdistancemissiler før.
Men det er ikke nok at trække de gamle tegninger op af skuffen.
- De skal jo moderniseres, fordi modpartens også bliver mere avancerede.
Samtidig vil man ikke opnå at vise, at man er forrest på teknologien, hvis man trækker 1980'er design frem, siger Ruslands-eksperten.
Atomragnarok i VesteuropaPå gårsdagens pressemøde pegede Putin på, at det særligt er Vesteuropa, som kommer på sigtekornet, hvis USA bryder med INF-traktaten.
Årsagen er, at de missiler, som den forbyder - dem med en rækkevidde mellem 500 og 5.
500 kilometer - skal opstilles hos blandt andet europæiske allierede for at kunne nå Rusland.
Rusland vil slet ikke kunne nå USA med den klasse af missiler, men kan til gengæld slå igen mod europæiske lande, hvorfra de bliver sendt afsted.
Og det vil man gøre hurtigt og effektivt, lover Putin.
Læs også:Eksperter: Uden en nedrustningsaftale er der risiko for nyt våbenkapløb- Han vil fremmane et billede, hvor Europa står på kanten af atomragnarok, lidt ligesom den frygt vi havde i 1980'erne.
En kamp om hvem som kan opstille flest forholdsvis prisbillige mellemdistancemissiler, forklarer Flemming Splidsboel.
- Putins bedste kort er at forsøge at finde europæiske allierede i sagen og påvirke den europæiske offentlighed til at være aktiv.
Måske begynder vi at se nogle atommarcher igen, siger Flemming Splidsboel.
FacebookTwitterKopier linkEmner:Donald Trump (politiker)|Rusland|Vladimir Putin (politiker)|Militærudstyr|Dansk Institut for Internationale Studier




https://www.dr.dk/sporten/haandbold/em-kvinder/klavs-bruun-holder-doeren-aaben-skadet-anfoerer

EM KvinderKlavs Bruun holder døren åben for skadet anførerLandstræneren har udtaget knæskadede Stine Jørgensen til sin EM-bruttotrup, selvom han tvivler på, at hun bliver klar.
Claus Bruun Jørgensen har udtaget sin knæskadede anfører, Stine Jørgensen, til sin EM-bruttotrup.
Af Nikolaj Thorngaard25.
okt.
2018 kl.
11.
29Bemærk: artiklen er mere end 30 dage gammelLæs opHun var ellers meldt definitivt ude af EM med en knæskade.
Alligevel er landsholdets anfører, Stine Jørgensen, del af den 28-mand store bruttotrup som Klavs Bruun Jørgensen i dag har indsendt til Det Europæiske Håndboldforbund (EHF).
- Jeg har før oplevet, at miraklet sker, og at spillere bliver før klar, end man regner med, siger landstræneren.
- Det er en 28-mands trup.
Derfor tænkte jeg, at der er plads til, at hvis Stine på mirakuløs vis bliver klar, så vil jeg gerne have muligheden for at skifte hende ind.
Det er ikke dermed sagt, at jeg går og sætter næsen op efter det.
Læs også:Landstræner om skadet anfører: 'Hun kan ikke erstattes'Ingen oplagte afløsereDet er efterhånden fjorten dage siden, at Stine Jørgensen blev skadet i knæet forbindelse med en Champions League kamp for sin klub Odense.
En skanning afslørede efterfølgende, at der var tale om en meniskskade, hvorfor den danske landsholdsanfører skulle opereres.
Derfor er det fortsat meget tvivlsomt, om hun når at blive klar til EM.
Læs også:Skadet Stine Jørgensen er med i EM-bruttotrup- Lige i Stines tilfælde, der giver det mening at holde pladsen åben.
Kigger man på truppen, så synes jeg ikke, at der er så mange oplagte afløsere for Stine.
Får vi pludselig ti andre skader, så kan jeg selvfølgelig komme på røven, fordi jeg har taget hende ind i truppen, men det tænker jeg ikke sker.
- Den spiller, der eventuelt kunne have været på listen i stedet, ville alligevel ikke have haft betydning for EM uanset hvad, siger han.
Det er blandt de 28 navne i bruttotruppen, at landstræneren skal vælge sin endelige trup på 16 spillere til EM, som for Danmarks vedkommende begynder 30.
november.
Danmark er ved EM i indledende pulje med Serbien, Sverige og Polen.
FacebookTwitterKopier linkEmner:European Handball Federation|Odense|Polen|Serbien|Sverige




https://www.dr.dk/nyheder/regionale/sjaelland/17-borgmestre-er-enige-erhvervshus-paa-sjaelland-slaas-sammen

Sjælland17 borgmestre er enige: Erhvervshus på Sjælland slås sammenDet kommende erhvervshus i Vordingborg skal nu ændres til en filial.
Det nuværende væksthus i Vordingborg erstattes i 2019 af en til filial til regionens nye erhvervshus.
(© Foto: Styrelsen for Dataforsyning og Effektivisering)Af Sten Jørgensen og Julie Würtz25.
okt.
2018 kl.
11.
55Bemærk: artiklen er mere end 30 dage gammelLæs opNu får alle virksomheder endnu bedre muligheder for at få gode råd om eksempelvis eksport og digitalisering.
Fakta om erhvervshuseRegeringen etablerer seks tværkommunale erhvervshuse rundt i landet.
De skal fungere som kompetencecentre med specialiseret viden om virksomhedsdrift og -udvikling.
Erhvervshusene erstatter de eksisterende væksthuse, hvor kompetencerne kommer alle virksomheder til gode.
Kilde: ErhvervsministerietDet sker i 2019, hvor der kommer til at være i alt seks erhvervshuse i Danmark, nemlig i København, Odense, Haderslev, Århus, Aalborg og Sorø.
Ændringen sker ved, at væksthuse i regionerne bliver omdannet til erhvervshuse, og derfra skal regionerne ikke længere tage sig af erhvervsudvikling.
Fremover skal det kun være kommunerne og staten, der står med denne opgave.
Oprindeligt havde regeringen planlagt to erhvervshuse i Region Sjælland, et i Vordingborg og et i Sorø.
Men regeringsønsket om at oprette to erhvervshuse i Region Sjælland faldt langt fra i god jord hos de berørte kommuner.
Her var man bange for, at de opdelte erhvervshuse ville blive for små til at kunne rådgive virksomhederne bredt.
 Signe Heiredal © dr)Efter et ønske og pres fra alle 17 kommuner i regionen er det nu endt med ét samlet erhvervshus, der skal placeres i Sorø.
I stedet bliver huset i Vordingborg omdannet til et satellit-kontor, fortæller den nuværende formand for Væksthus Sjælland og borgmester i Guldborgsund Kommune, John Brædder, fra Guldborgsundlisten.
- Med det nye erhvervshus kan vi investere endnu mere i de udfordringer, som virksomhederne har omkring eksport og digitalisering.
Og tilbuddet kommer ud til en endnu bredere målgruppe, siger han.
Læs også:Selvstændige sjællændere: Tina er sin egen chefVenstres erhvervsordfører, Torsten Schack Pedersen, kan godt forstå beslutningen.
- Når alle borgmestre kommer i fællesskab med det ønske, så ville det være mærkeligt, hvis vi ikke lyttede til det ønske.
Det er et fornuftigt ønske fra de lokale borgmestre.
Det betyder, at man har flest mulige ressourcer til at hjælpe virksomhederne med at vækste og skabe udvikling, siger han.
FacebookTwitterKopier linkEmner:Torsten Schack Pedersen (politiker)|Sjælland|Region Sjælland|Sorø|Erhverv




https://www.dr.dk/nyheder/regionale/bornholm/fns-verdensmaal-saettes-i-centrum-paa-folkemoedet

BornholmFN's verdensmål sættes i centrum på FolkemødetFolkemødet på Bornholm omfavner FN’s 17 verdensmål næste sommer.
Sidste år var der ifølge Bornholms Politi samlet set 113.
000 gæster over fire dage på Folkemødet.
Af Josephine Marcher og Morten Søgård Volff25.
okt.
2018 kl.
10.
15Bemærk: artiklen er mere end 30 dage gammelLæs opNår besøgende, politikere og journalister kører hjem fra Folkemødet i Allinge på Bornholm næste år, er der en god chance for, at de kan opremse FN’s 17 verdensmål.
Foreningen Folkemødet vil have samtlige organisationer på næste års møde til at tage afsæt i de mange verdensmål, som blandt andet indeholder ambitioner om at afskaffe fattigdom, stoppe sult og få mere bæredygtig energi med mere.
Læs også:VIDEO 70 arbejdsløse akademikere tog på 11 timers jobjagt på FolkemødetAfskaf fattigdomStop sultSundhed og trivselKvalitetsuddannelseLigestilling mellem kønneneRent vand og sanitetBæredygtig energiAnstændige jobs og økonomisk vækstIndustri, innovation og infrastrukturMindre ulighedBæredygtige byer og lokalsamfundAnsvarligt forbrug og produktionKlimaindsatsLivet i havetLivet på landFred, retfærdighed og stærke institutionerPartnerskaber for handling- Vi har igennem de sidste par måneder diskuteret rigtig mange forskellige temaer, men vi vendte hele tiden tilbage til verdensmålene, siger Mads Akselbo Holm, der er direktør for Foreningen Folkemødet.
Det betyder, at Foreningen Folkemødet laver en ramme, og inden for den opfordres virksomheder, foreninger, politiske partier mm.
til at tage afsæt i de 17 forskellige mål, når de inviterer gæster til debat, foredrag og andre arrangementer i deres telt eller stadeplads.
Det handler nemlig om at få verdensmålene omsat fra visioner til konkret handling, siger Mads Akselbo Holm der blandt andet peger på målenes bæredygtighedsambition:- Hvis foreningen Folkemødet sammen med alle de andre, der til dagligt arbejder med det felt, kan spille en rolle i at konvertere intentioner med handlinger, så vil vi gerne være med til det, siger direktøren.
Læs også:50 mio.
mennesker døde: Globale epidemier debatteres på FolkemødetMen der skal også være plads til holdninger, som ikke nødvendigvis flugter med de verdensomspændende ambitioner.
For der skal også være plads til at kritisere FN’s visioner:- Der er jo også ok at være imod verdensmålene.
Man må bare gerne tage stilling til dem, siger direktøren.
Foreningen Folkemødet vil også selv arrangere begivenheder, som tager afsæt i de mange mål.
Foreningen vil blandt andet holde en "folkehøring", hvor Folkemødets gæster kan opleve foredrag om, hvordan man skal forstå de mange verdensmål, og hvordan man kan implementere dem i hverdagen.
Læs også:Multikunstner sætter fokus på omstridt forbud: Folkemøde-gæster iklæder sig burkaDesuden vil foreningen også arrangere en ”festaften” på hovedscenen om lørdagen, hvor der inviteres til debat om netop målene.
Folkemødet er en årlig begivenhed, hvor foreninger, interesseorganisationer og politiske partier diskuterer og debattere samfundet.
Folkemødet er blevet afholdt siden 2011 og foregår i fire dage i midten af juni.
FacebookTwitterKopier linkEmner:Forenede Nationer|Bornholm|Allinge-Sandvig




https://www.dr.dk/nyheder/regionale/oestjylland/30-aarig-blev-fundet-skudt-gennem-oejet-ved-randers-regnskov-i-dag

Østjylland30-årig blev fundet skudt gennem øjet ved Randers Regnskov: I dag begynder retssagenTre personer blev varetægtsfængslet i drabssagen fra Randers, men kun én af dem er blevet tiltalt for selve drabet.
Det var tæt på Randers Regnskov, at den 30-årige mand blev fundet 22.
december 2017.
(© dr)Af Heikki Yding og Sarah Friis Elkjær25.
okt.
2018 kl.
09.
57Bemærk: artiklen er mere end 30 dage gammelLæs opI dag begynder retssagen mod de tiltalte i sagen om en 30-årig mand, som blev fundet skudt gennem højre øje og dræbt sidste år ved Randers Regnskov.
Det var en forbipasserende, som fandt den dræbte sent om aftenen 22.
december ved et åbent areal ved regnskoven tæt på en af Randers bys mest trafikerede gader.
En dengang 36-årig, nu 37-årig, mand er tiltalt for drabet, mens en 19-årig mand og en 38-årig kvinde er tiltalt for ulovlig våbenbesiddelse og for at have stjålet den bil, som de brugte til at flygte fra stedet.
Læs også:30-årig mand fundet dræbt ved Randers RegnskovRet hurtigt efter den 30-årige blev fundet, udsendte politiet en efterlysningEftersøgningen gik internationalt og blev også set af tysk politi, som opdagede de tre personer i Flensborg og fulgte efter dem på motorvejen.
Efter godt 100 kilometer blev de stoppet af tungt bevæbnet politi syd for Neumünster.
Den 37-årige mand er ifølge flere aviser kendt for at være tidligere rocker i Aalborg, hvor han også er sigtet for hjemmerøveri sidste år før drabet.
Hverken politiet eller forsvarerne har fortalt noget om, hvorfor manden blev dræbt, men politiet mener ikke, at det har noget med rocker- eller bander at gøre.
Det er kun oplyst, at det kan være et opgør i et kriminelt miljø.
FacebookTwitterKopier linkEmner:Randers Regnskov|Kriminalitet|Mord|Randers|Aalborg




https://www.dr.dk/nyheder/regionale/midtvest/begejstring-paa-borgermoede-ser-frem-til-faa-320-meter-hoejt-taarn-til

Midt- og VestjyllandBegejstring på borgermøde: Ser frem til at få 320 meter højt tårn til naboEn bygning højere end Eiffeltårnet er godt på vej til at skyde i luften ved Brande.
Illustration af Bestseller Village & Tower.
Det er Bestseller-milliardæren Anders Holch Povlsen, der står bag planen om at skabe en hel ny bydel i Brande.
Af Sophie Baltzer og Mona Aaberg25.
okt.
2018 kl.
11.
03Bemærk: artiklen er mere end 30 dage gammelLæs opHotel, butikker, kontorer og ikke mindst et 320 meter højt tårn.
Tøjkoncernen Bestseller er godt på vej til at kunne realisere sit ønske om at bygge sit hovedkvarter på den midt-jyske hede.
Et enigt byråd i Ikast-Brande har sendt projektet i offentlig høring, og på et borgermøde onsdag aften var der positive røster og klapsalver fra de lokale.
- Jeg synes, det har været en rigtig grundig gennemgang af alle de faktorer, som spiller ind i forhold til os som borgere i den her by, sagde Inger Marie Vangs.
Læs også:Byen Brande kan gro 320 meter: Byråd siger ja til Danmarks højeste bygningHun føler sig godt orienteret efter mødet, hvor både kommunen og Bestseller var med.
- Jeg er tryg ved, at de kan starte det, sagde hun.
Borger: Brande vil blomstre opUnder mødet fortalte projektansvarlig hos Bestseller, Anders Krogh Vogdrup, blandt andet om planerne for alt fra rekreative områder til en tiltænkt udsigtsplatform i tårnet.
Han lagde under mødet vægt på, at projektet skal være til gavn for byen og borgerne.
200 borgere klappede af oplægget fra Bestseller, da der var indkaldt til borgermøde.
Bestsellerkoncernen ønskede ikke at stille op til interview efter borgermødet.
Men de cirka 200 fremmødtes mange spørgsmål blev ifølge Ilse Kristensen mødt med stor åbenhed.
- Manden fra Bestseller han var meget dygtig og meget imødekommende med alle sine svar, sagde Ilse Kristensen.
Læs også:Provinsby er klar til at skyde i vejret: Kan få Europas næsthøjeste bygningOg udsigten til at blive nabo til det 320 meter høje højhus skræmmer ikke.
- Jeg tror, byen vil blomstre ved det.
Det er over 20 år siden, butikkerne begyndte at dø, så jeg tror, vi handelsmæssigt får en opblomstring i Brande by.
Så jeg glæder mig til det, sagde Frank Karup.
Fra benovelse til gode fremtidsudsigterBlandt politikerne i Ikast-Brande er der opbakning til, at Bestseller kan få lov til at bygge et nyt hovedkvarter.
- Først og fremmest er vi lidt imponerede, når vi får en henvendelse fra Bestseller, der ønsker at foretage det her byggeri i Ikast-Brande Kommune.
Men efter benovelsen tænker jeg, at enhver aktivitet, der medvirker til arbejdskraftens muligheder og medvirker til at tiltrække aktivitet, det er svært at være negativ over, siger udvalgsformand i Ikast-Brande Kommune, Henrik Engedal (V).
Han mener, at projektet vil gavne hele Midtjylland.
FAKTABestseller ønsker at bygge et 320 meter højt tårn.
Eiffeltårnet er 300 meter.
Foruden det enorme tårn vil Bestseller opføre fire lavere højhuse og en ny bydel på 645.
000 kvadratmeter.
Det svarer til 88 fodboldbaner.
I byggeriet vil der blandt andet være butikker, lejligheder, hotel, kontorer og restauranter.
- Dem, der påvirkes negativt i lokalområdet, bør overveje, om ikke den samlede gevinst for hele regionen vejer tungest.
Man kunne jo også placere det her projekt i Odense eller et andet sted i landet, og så vil Midtjylland ikke få så stor glæde af det, siger Henrik Engedahl.
Hvis byggeriet som planlagt kan gå i gang i slutningen af 2019, kan Bestseller Tower & Village stå færdig i 2023, altså om fem år.
Og udvalgsformanden tror på, det bliver en realitet.
- Mit indtryk er, at der investeres store ressourcer i projektet fra Bestsellers side.
Der er ikke noget, som indikerer andet.
Det kører stille og roligt i den retning, at der kommer til at ske noget.
Det er ikke for sjov, at vi har gang i de her aktiviteter - for at sige det på jysk, siger Henrik Engedahl.
Projektet er i offentlig høring frem til den 14.
november, og kommunen forventer at godkende lokalplanen for området i december.
FacebookTwitterKopier linkEmner:Bestseller|Ikast-Brande Kommune|Brande|Lokalpolitik|Henrik Engedahl (politiker)




https://www.dr.dk/sporten/haandbold/em-kvinder/skadet-stine-joergensen-er-med-i-em-bruttotrup

EM KvinderSkadet Stine Jørgensen er med i EM-bruttotrup Klavs Bruun Jørgensen har taget knæskadet anfører med i EM-bruttotruppen.
12 spillere skal sorteres fra.
Stine Jørgensen er knæskadet, men alligevel har landstræner Klavs Bruun Jørgensen valgt at tage hende med i bruttotruppen til EM i håndbold.
25.
okt.
2018 kl.
10.
34Bemærk: artiklen er mere end 30 dage gammelLæs opAnfører Stine Jørgensen er allerede meldt ude af håndbold-EM, efter at hun har pådraget sig en knæskade i kamp for HC Odense.
Men landstræner Klavs Bruun Jørgensen har tilsyneladende fortsat et lille håb om at få den stærke bagspiller med til Frankrig.
I hvert fald figurerer Stine Jørgensens navn i den bruttotrup på 28 spillere, som landstræneren har indsendt til Det Europæiske Håndboldforbund (EHF).
Det er blandt de 28 navne, landstræneren skal vælge sin endelige trup på 16 spillere til turneringen, som for Danmarks vedkommende begynder 30.
november.
Læs også:Landstræner om skadet anfører: 'Hun kan ikke erstattes'Her er spillerne i bruttotruppen:Målvogtere: Sandra Toft, Althea Reinhardt, Mathilde Juncker, Rikke Poulsen.
Stregspillere: Kathrine Heindahl, Stine Bodholt, Sarah Iversen, Rikke Iversen.
Fløjspillere: Trine Østergaard, Simone Böhme, Mathilde Hylleberg, Fie Woller, Lærke Nolsøe, Freja Cohrt.
Bagspillere: Stine Jørgensen, Anne Mette Hansen, Kristina Jørgensen, Line Haugsted, Mie Højlund, Melanie Bak, Nadia Offendal, Lotte Grigel, Annette Jensen, Mette Tranborg, Line Jørgensen, Louise Burgaard, Anne Cecilie la Cour, Celine Lundbye.
Danmark er ved EM i indledende pulje med Serbien, Sverige og Polen.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Lotte Grigel (håndboldspiller)|European Handball Federation|Håndbold|Frankrig




https://www.dr.dk/nyheder/udland/putin-advarer-europa-kan-komme-paa-sigtekornet-hvis-usa-opstiller-atommissiler

UdlandPutin advarer: Europa kan komme på sigtekornet, hvis USA opstiller atommissilerPræsident Trump vil udtræde af atomtraktat, som forbyder mellemdistance-raketter.
Den russiske præsident Vladimir Putin frygter for et nyt atomvåben-kapløb.
Af Andreas Lindqvist25.
okt.
2018 kl.
09.
48Bemærk: artiklen er mere end 30 dage gammelLæs opDen amerikanske præsident, Donald Trump, bringer Europa i fare for at komme i atomkrigs-krydsild, hvis han trækker USA ud af atomtraktaten INF.
Sådan lød det i går fra den russiske præsident, Vladimir Putin, da han talte til pressen i forbindelse med et møde med den italienske premierminister, Guiseppe Conte.
USA og Sovjetunionen aftalte at destruere og standse med at udvikle nye mellemdistanceraketter i 1987.
Men i sidste uge sagde Trump, at han vil træde ud af traktaten.
Læs også:Natochef forsvarer USA i kontrovers om nedrustningsaftale- Hvis USA trækker sig ud af traktaten, er det store spørgsmål, hvad de vil gøre med de her nye missiler.
Hvis de opstilles i Europa, vil vi være tvunget til at svare igen, sagde Vladimir Putin ifølge nyhedsbureauet AP.
- De europæiske lande, som går med til det, hvis det kommer så langt, må forstå, at de sætter deres egne territorier under risiko for et muligt gengældelsesangreb, sagde den russiske præsident.
Putin vil snakke om detUSA har i flere år hævdet, at Rusland de seneste ti år har udviklet en ny mellemdistanceraket, som man i Nato kalder SSC-8.
Det er denne, som Trump har givet som årsag til at træde ud af INF-traktaten.
Men samtidig er det umiddelbart også USA, som militærstrategisk har mest ud af, at traktaten ophæves.
Imens Rusland kun ville kunne ramme Alaska med de forbudte missiler med en rækkevidde mellem 500 og 5.
500 kilometer, vil USA kunne ramme ind i hjertet af Rusland, hvis eksempelvis europæiske allierede er klar til at opstille dem.
Læs også:Eksperter: Uden en nedrustningsaftale er der risiko for nyt våbenkapløbSamtidig er USA langt den største økonomi, og har derfor sandsynligvis bedst råd til et nyt våbenkapløb.
Putin kom ikke ind på sit eget missilprogram under pressemødet, men sagde, at han er klar til at gå i dialog med USA - helst allerede 11.
november, hvor han mødes med Trump i Paris.
- Jeg forstår ikke, hvorfor det er nødvendigt at sætte Europa så meget i fare.
Jeg kan ikke se grunden.
Men jeg vil understrege, at det ikke er vores valg.
Vi ønsker det ikke.
Men vi er i stand til at svare igen om nødvendigt.
Og svaret vil være hurtigt og effektivt, sagde Vladimir Putin.
Endnu en traktat udløber snartUd over INF-traktaten er også nedrustningsaftalen New START i kraft.
Den blev indgået i 2010.
Her blev daværende præsident Obama og hans russiske modpart enige om at reducere antallet af nukleare sprænghoveder, som parterne må råde over, til 1.
550 hver.
Efter den amerikanske udmelding om INF-traktaten har eksperter udtalt bekymring om, hvorvidt at Trump også vil afvise at forny New START, når den udløber i 2021.
Læs også:Atombombeoverlevere advarer Trump mod at træde ud af atomtraktatDet bekymrer tilsyneladende også Putin.
- Hvis alle disse traktater annulleres, vil der ikke længere være begrænsninger tilbage, når det gælder oprustning.
Så vil situationen i min opfattelse blive virkelig farligt, for der vil ikke være andet tilbage end et våbenkapløb, sagde Putin til pressen.
Da INF-traktaten trådte i kraft, blev 1850 sovjetiske missiler og 850 amerikanske destrueret.
FacebookTwitterKopier linkEmner:Donald Trump (politiker)|Rusland|USA|Vladimir Putin (politiker)|Militærudstyr




https://www.dr.dk/nyheder/indland/ny-undersoegelse-hver-tredje-bruger-af-sportsernaering-oplever-bivirkninger

IndlandNy undersøgelse: Hver tredje bruger af sportsernæring oplever bivirkningerMaveproblemer, hovedpine og uro er blandt bivirkningerne.
Det går fint for Fitness World, der i et nyt regnskab cementerer 1.
pladsen som Danmarks største fitnesskæde.
Af Christine Hyldal25.
okt.
2018 kl.
09.
41 | opdateret 25.
okt.
2018 kl.
11.
56Bemærk: artiklen er mere end 30 dage gammelLæs opUro i kroppen.
Problemer med maven.
Søvnbesvær og hjertebanken.
Det er nogle af de bivirkninger, som brugere af sportsernæringsprodukter oplever.
Faktisk oplever hver tredje af brugerne, at de på deres egen krop har oplevet bivirkninger efter at have indtaget pulver, barer, færdige drikke eller andet, konkluderer en ny undersøgelse, som DTU Fødevareinstituttet står bag.
BivirkningerUro i kroppenMave-tarmproblemerSøvnbesværHovedpineHjertebanken/uregelmæssige hjerteslagRystenSvimmelhedKvalme (opkast)HudproblemerUønsket vægtstigningSvedtureFøleforstyrrelserTræthedBrystsmerterÅndenødUønsket vægttab/manglende appetitUndersøgelsen er lavet af analyseinstituttet YouGov blandt 7.
588 danskere.
Den viser, at omtrent er hver sjette mellem 15 og 55 år har taget sportsernæringsprodukter i løbet af den seneste måned.
- Det er første gang, vi undersøger, hvor mange der bruger sportsernæringsprodukter, og hvor meget de bruger, siger Heddie Majborn, der er seniorrådgiver i DTU Fødevareinstituttet og som har været med til at lave rapporten.
- Antallet af bivirkninger er opsigtsvækkende.
Folk har rapporteret, hvordan de har oplevet bivirkninger på deres egen krop, og de 15-34-årige har svaret, at de har oplevet mindst én bivirkning på et eller andet tidspunkt.
19 procent har oplevet to forskellige slags bivirkninger.
Og det synes vi er mange, siger Heddie Majborn.
Salget stigerTraditionelt har sportsernæringsprodukter været målrettet elitesportsudøvere med henblik på at hjælpe med at forbedre fysisk udholdenhed, øge muskelvækst og kropsmasse.
Men ifølge rapporten bliver pulver, barer, færdige drikke og tabletter i dag brugt af et bredere publikum end elitesportsfolk.
Salget af sportsernæringsprodukter er steget med 12 procent fra 169 millioner i 2011 til 190 millioner i 2016, fremgår det.
Det øgede forbrug og bivirkninger bekymrer forfatterne.
Hvis man læser beskrivelsen på produktet og overholder den, så bør der ikke være bivirkninger.
Anette Flensborg- Det overrasker os, at så mange har oplevet bivirkninger, og det er bekymrende med tanke på den stigende popularitet af sportsernæringsprodukter, siger Heddie Mejborn.
- Proteinprodukter bliver brugt mest.
Derefter følger sportsdrikke.
Det er også de produkter, som folk oplever flest bivirkninger ved, siger hun.
Indtager for megetHos Fødevarestyrelsen opfordrer man forbrugerne til at være opmærksomme på ikke at indtage ukritiske mængder af pulver, barer og andet sportsernæring.
- Det er primært koffein, der giver bivirkninger.
Det er almindeligt kendt, at et højt indhold af koffein giver uro i kroppen, maveproblemer og søvnbesvær, siger sektionsleder Anette Flensborg.
Ifølge Fødevarestyrelsen er der ikke noget i vejen med produkterne - problemerne med bivirkninger sker udelukkende, fordi folk indtager for meget af dem.
- Hvis man læser beskrivelsen på produktet og overholder den, så bør der ikke være bivirkninger, siger Anette Flensborg.
Artiklen er opdateret klokken 11.
51 med kommentar fra Fødevarestyrelsen.
Fakta•60 procent af brugerne svarer, at de bruger proteinprodukter som barer, ’ready to drink’-proteindrikke og proteinpulver.
•28 procent svarer, at de bruger sportsdrikke/elektrolytdrikke.
•21 procent bruger koffein og ’pre-workout’-produkter.
•18 procent bruger kulhydratbarer og –geler.
•16 procent bruger kulhydrat- og proteinprodukter.
•15 procent bruger aminosyreprodukter.
•11 procent bruger kreatin.
•2 procent bruger andre produkter.
•42 procent angiver, at de har indtaget mere end et sportsernæringsprodukt på én dag.
•22 procent af dem, der bruger sportsernæringsprodukter, er daglige brugere ifølge rapporten.
FacebookTwitterKopier linkEmner:DTU Fødevareinstituttet|YouGov|Caféer og barer|Sundhed og velvære




https://www.dr.dk/nyheder/regionale/syd/24-aar-gammel-sag-foraeldre-tiltalt-seksuelt-misbrug-af-egne-boern

Syd- og Sønderjylland24 år gammel sag: Forældre tiltalt for seksuelt misbrug af egne børnPolitiet rejser tiltale i sag om et forældrepar, der er tiltalt for seksuelt misbrug af deres børn for 24 år siden.
Politiet går nu ind i gammel sag om et forældrepar, der har misbrugt parrets fire børn og stedbørn fra 1987 til 1994.
Af Louise Mandrup (interview)25.
okt.
2018 kl.
09.
38 | opdateret 25.
okt.
2018 kl.
14.
47Bemærk: artiklen er mere end 30 dage gammelLæs opSyd- og Sønderjyllands Politi er nu klar med et anklageskrift mod et forældrepar fra Vejen, der er er tiltalt for omfattende seksuelt misbrug af - og grov vold mod parrets i alt fire børn og stedbørn.
Det skriver Syd- og Sønderjyllands Politi i en pressemeddelelse.
Overgrebene på de fire børn er i følge anklageskriftet foregået i Vejen-området fra 1987 til 1994.
I følge senioranklager ved Syd- og Sønderjyllands Politi, Rikke Brændgaard-Nielsen, er sagen meget alvorlig:- Vi betragter sagen som særdeles grov – det vil min procedure og min strafpåstand også komme til at afspejle, når sagen kommer for retten.
Jeg har ikke i min tid som anklager oplevet noget tilsvarende.
Læs også:Sager om voldelige og seksuelle overgreb på børn er stigendeAnklagemyndigheden har tiltalt en 63-årig mand og en 59-årig kvinde i sagen.
De kommer begge fra Vejen.
Kvinden er biologisk mor til alle fire børn, mens manden er biologisk far til to af dem.
Flere personer har misbrugt børneneAnklageskriftet indeholder i alt 17 forhold begået i perioden 1987 – 1994.
DR Syd har fået aktindsigt i anklageskriftet, hvor det i flere af forholdene fremgår, at flere uidentificerede personer deltog i og eller var tilskuer til det seksuelle misbrug.
Men i følge senioranklageren er der ikke flere sigtede personer i sagen.
- Det er ikke lykkedes politiet at få identificeret yderligere personer som angiveligt skulle have været til stede under nogle af de her overgreb, siger hun.
Rikke Brændgaard-Nielsen kan ikke fortælle om efterforskningen af de uidentificerede personer fortsætter.
Læs også:Sager om seksuelt misbrug kan ikke længere forældesDet fremgår også, at alle børn var under fem år, da overgrebene begyndte i 1987.
Senioranklageren fortæller, at det er ændringer i forældelsesfristen, der har fået politiet til at rejse tiltale i sagen:- Straffelovens regler om forældelsesfrister vedrørende sager om seksuelt misbrugte børn er blevet ændret flere gange siden 2000.
Det er en kombination af de her lovændringer, der har gjort det muligt for Anklagemyndigheden at rejse tiltale i den her sag, siger Rikke Brændgaard-Nielsen.
Parret er tiltalt for blandt andet at udsætte sine børn for vold af særlig rå, brutal eller farlig karakter og mishandling.
Læs også:Lærer tiltalt for vold mod børn: Tog kvælertag og slog eleverDerudover er forældrene tiltalt for voldtægt, medvirken til voldtægt og misbrug af børn under 12 år.
Parret er begge tiltalt for 13 forhold, mens den 63-årige mand alene er tiltalt for fire forhold.
Blandt andet har han truet børnene til tavshed.
Skal for retten i martsForældrene blev anholdt i november sidste år og har siddet varetægtsfængslet siden, efter en af de nu voksne børn tre måneder tidligere havde henvendt sig til politiet.
Sagen bliver behandlet ved Retten i Esbjerg den 4.
, 6.
, 7.
, 25.
, 27.
og 28.
marts samt den 2.
, 4.
og 5.
april 2019.
Vejen Kommune ønsker ikke at udtale sig i sagen, før den kommer for retten.
Artiklen er opdateret med detaljer fra anklageskriftet og citater fra senioranklager Rikke Brændgaard-Nielsen.
Læs også:Tasja fik stjålet sin erstatning efter seksuelt misbrug: Justitsministeren lover lovændringFacebookTwitterKopier linkEmner:Syd- og Sønderjyllands Politi|Anklagemyndigheden|Kriminalitet|Vejen|Jylland




https://www.dr.dk/nyheder/regionale/fyn/15-nye-kystprojekter-kan-vaere-paa-vej-mens-de-foerste-ti-stadig-sejler

Fyn15 nye kystprojekter kan være på vej, mens de første ti stadig sejlerDer skal evalueres, før man kan tage stilling til, om 15 nye kystprojekter skal have lov til at blive til virkelighed.
I kølvandet på ti store kystprojekter, der i 2015 fik lov til at blive bygget på de danske kyster, ligger 15 ligeså store projekter.
Af Jonatan Grau Møller og Mads Thyrsted Laursen25.
okt.
2018 kl.
10.
12Bemærk: artiklen er mere end 30 dage gammelLæs opChampagnepropperne poppede og jubelbrølene var høje, da regeringen i oktober 2015 gav ti projekter en dispensation, der gav dem lov til at opføre byggerier inden for den såkaldte strandbeskyttelseslinje.
Det vil sige mindre end 300 meter fra strandkanten.
Tre år efter har samtlige projekter fortsat svært ved at få vind i sejlene.
To har lidt druknedøden, mens de otte andre kæmper med enten finansiering eller plangodkendelser for at holde sig oven vande.
Læs også:Regeringens ti prestigeprojekter stødt på grundI kølvandet på de ti projekter var 15 andre sat i søen og klar til at lægge fra land.
- Der var mange af de projekter, der blev fravalgt i første omgang, men som er fornuftige, forstandige og særdeles realiserbare, siger Hans Kristian Skibby, der er erhvervsordfører hos Dansk Folkeparti.
Men når de ti første projekter ikke umiddelbart har været en succes, så mener Nina Larsen Saarnak, der er leder for lokale sager ved Danmarks Naturfredningsforening, at det ville være at gå imod strømmen at give sig i kast med de 15 nye projekter.
- Jeg håber, at politikerne kigger på, hvordan det er gået med de første ti projekter.
Der synes jeg ikke, det tyder på, at det er den vej, vi skal fortsætte ned ad.
Der er ikke investorer til det, det ser ikke ud til, at det går særligt godt, og erhvervet peger i deres udviklingsplaner heller ikke på, at det er den vej, vi skal gå, siger hun og fortsætter:- Det er vi rigtig glade for i Danmarks Naturfredningsforening.
Vi vil gerne ned ad den vej, der fører til, at vi ikke skal bygge på kysterne.
Projekter skal evalueresDen betragtning er Anne-Mette Hjalager, der er professor i turisme ved Syddansk Universitet, enig i.
Hun mener, at projekterne har ramt forbi, hvad turisterne rent faktisk efterspørger.
Indtil man har fået styr på det, håber hun ikke, at man sætter gang i flere projekter.
- Jeg håber, at man ser det her godt efter i sømmene.
Det blev lanceret som et forsøgsprojekt, og jeg har ikke set nogen, der har evalueret ordentligt og grundigt på de her projekter.
Jeg synes, man skal se den evaluering, før man giver 'go' til nye projekter, forklarer hun.
Læs også:Kystprojekter går på grund: Det er ikke interessant for erhvervslivetIfølge Venstres erhvervsordfører, Torsten Schack Pedersen, skal der evalueres på projekterne, når forsøgsordningen udløber i oktober 2020.
Men står det til ham, så han gerne, at der blev igangsat flere projekter langs de danske kyster.
- Der står i aftalen, at der skal etableres mellem nul og 15 yderligere projekter.
Nullet var i hvert fald ikke med vores gode vilje, men det var så langt, vi kunne nå hinanden politisk.
Men det tager vi stilling til, når vi kan gøre første forsøgsrunde op, siger han.
Læs også:Politikere om kuldsejlede kystprojekter: Det er ærgerligtFacebookTwitterKopier linkEmner:Anne-Mette Hjalager (professor)|Danmarks Naturfredningsforening|Syddansk Universitet|Turisme|Naturbeskyttelse




https://www.dr.dk/nyheder/indland/14-aarig-tilbageholdt-efter-drab-paa-mand-i-kolding

Indland14-årig tilbageholdt efter drab på mand i KoldingDrengen er nu overdraget til de sociale myndigheder.
Politiet var massivt til stede på gerningsstedet i aftes og natten til i dag.
(Foto: Alarm112midtjylland.
dk © Scanpix)Af Emil Søndergård Ingvorsen25.
okt.
2018 kl.
09.
34 | opdateret 25.
okt.
2018 kl.
09.
46Bemærk: artiklen er mere end 30 dage gammelLæs opEn 14-årig dreng er blevet tilbageholdt af politiet efter et drab på en 35-årig mand på Snerlevej i Kolding i aftes.
Det skriver Sydøstjyllands Politi i en pressemeddelelse.
Drengen overdrages nu til de sociale myndigheder i Kolding Kommune, da han er under 15 år.
Politiet vil for nuværende ikke fortælle, hvad relationen er mellem den 14-årige dreng og den dræbte, men bekræfter, at de to kendte hinanden i forvejen.
- Af hensyn til efterforskningen er der ikke flere oplysninger, der kan komme ud nu, siger vicepolitiinspektør Frede Nissen.
Anholdelsen fandt sted klokken 23.
10 i aftes, og politiet havde ifølge vagtchef Jørn Lindhardt en bestemt person i kikkerten.
Om den person er identisk med den 14-årige er endnu uvist.
Politiet har endnu ikke ikke oplyst, hvordan den 35-årige er dræbt, eller hvad der kunne være et muligt motiv bag drabet.
FacebookTwitterKopier linkEmner:Kolding|Sydøstjyllands Politi|Jylland|Politi




https://www.dr.dk/musik/festival/vanvittig-trio-skal-vaelte-northside-her-er-hovednavnene-til-naeste-aar

FestivalVanvittig trio skal vælte Northside: Her er hovednavnene til næste årMajor Lazer, Bon Iver og The Streets bliver hovednavne på til festivalen Northside i Aarhus til sommer.
Major Lazer er kendt for at skabe en kæmpe fest sammen med publikum.
Her er det Diplo i en stor plastikbold ovenpå publikum til Leeds Festival i England sidste år.
 Getty images)Af Malene Koops Grønborg25.
okt.
2018 kl.
10.
00Bemærk: artiklen er mere end 30 dage gammelLæs opDer er lagt op til en af de helt store festaftener, når Major Lazer kommer på Northside 2019.
Trioen, der består af hitmageren Diplo samt de to djs Jillionaire og Walshy Fire nærmest væltede Bøgeskoven på Smukfest i 2017, hvor man endda blev nødt til at stoppe koncerten kortvarigt, fordi publikum lavede mosh pits og crowd surfing blandt publikum.
Læs også:Vild nattefest på Smukfest: Koncert afbrudt på grund af sikkerhedsrisikoMajor Lazer spillede også på Roskilde Festival i 2014 og på Tinderbox i 2015.
Major Lazer feat.
Dj Snake & Mø - Lean OnDanske Mø har flere gange gæsteoptrådt med Major Lazer - her på Tinderbox i 2015.
Bon Iver er en gammel drømMen det er ikke det eneste trumfkort, Northside har på programmet for 2019.
Major Lazer får nemlig følgeskab af både selveste Bon Iver samt The Streets.
Ifølge talsmand for Northside, John Fogde, har Bon Iver har siden festivalens begyndelse været et af de mest ønskede navne både for publikum og arrangører, og det er derfor intet mindre end fantastisk, at det endelig er lykkes at få netop det navn på programmet.
Bon Iver - CalgaryBon Iver - Calgary- Han er en fænomenal kunstner, der er i konstant udvikling, siger han.
Mens Bon Iver længe har været en drøm, så har The Streets været på programmet før.
De spille nemlig på Northsides andet år i 2011, og festivalen glæder sig til at få det, de kalder en af Englands bedste rappere tilbage til Aarhus.
Bon Iver har været i Danmark før - blandt andet spillede han på Haven Festival sidste år.
På billedet ses han på Roskilde Festival i 2012.
 Ritzau Scanpix)Program er et af de allerbedsteUdover de tre internationale hovednavne er de store danske hitmagere The Minds of 99 også programmet, hvilket nærmest har været et folkekrav fra Northside-gæsterne, lyder det fra festivalen.
Derudover er også danske Lydmor og amerikanske Cautious Clay føjet til programmet.
- Med denne start er vi kommet rigtig godt i gang med programlægningen til Northside.
Det er seks meget forskellige navne, og flere af dem har ligget højt på ønskesedlen hos gæsterne i senere år, siger talsmand John Fogde.
The Streets: Dry Your EyesThe Streets: Dry Your Eyes- Der er stadig lang vej, men som det ser ud lige nu, har vi en klar forventning om, at næste års program kommer til at kunne konkurrere med de allerbedste i vores historie, siger han.
Tiende udgave af Northside vil ligesom i år blive afviklet fra torsdag til lørdag, hvilket giver mulighed for at afslutte festivalen med et brag lørdag nat.
Northside 2019 holdes i Ådalen i Aarhus i dagene 6.
-8.
juni 2019.
Billetterne sættes til salg den 1.
november.
FacebookTwitterKopier linkEmner:Diplo (musiker)|NorthSide Festival|Aarhus|Pop og rock|Roskilde Festival




https://www.dr.dk/sporten/fodbold/championsleague/thomas-delaney-udgik-med-skade-i-dortmund-sejr

Champions LeagueThomas Delaney udgik med skade i Dortmund-sejrThomas Delaney måtte trække sig før pausen, og Jacob Bruun Larsen fik en time i Borussia Dortmunds 4-0-sejr over Atlético Madrid i Champions League.
Thomas Delaney udgik med en skade, da Dortmund vandt 4-0 over Atlético Madrid i Champions League.
25.
okt.
2018 kl.
07.
57Bemærk: artiklen er mere end 30 dage gammelLæs opBorussia Dortmund har fået en fremragende start på gruppespillet i Champions League med tre sejre i træk.
Onsdag vandt den tyske storklub med danskerne Thomas Delaney og Jacob Bruun Larsen i startopstillingen med 4-0 på eget græs over Atlético Madrid i gruppe A.
For Delaneys vedkommende sluttede kampen dog allerede ti minutter før pausen, da han måtte lade sig udskifte med en skade.
U21-landsholdsspilleren Jacob Bruun Larsen var med i den første time på venstrekanten, og danskeren fik atter givet prøver på sine offensive kvaliteter, så længe kræfterne holdt.
Bruun Larsens afløser Raphaël Guerreiro cementerede ti minutter efter sin indskiftning Dortmund-sejren, da han sparkede en tværpasning i mål og øgede til 2-0.
I slutfasen slog de tyske værter til to gange, og det endte med en ydmygelse af de spanske gæster.
Først gjorde Jadon Sancho det til 3-0, inden Raphaël Guerreiro med sit andet mål bankede værterne på 4-0.
Dortmund bedst fra startFør pausen havde Axel Witsel gjort det til 1-0 med en afslutning fra kanten af straffesparksfeltet.
Bolden ramte en modspiller på vej mod mål, hvilket gjorde det umuligt for Atlético-keeper Jan Oblak at stille noget op.
Dortmund dominerede de første 45 minutter, mens de spanske gæster var komplet ufarlige.
Det ændrede sig dog efter pausen, hvor Atlético flere gange var tæt på at udligne.
Saúl Ñíguez havde et godt skud på overliggeren i begyndelsen af anden halvleg, og Angel Correa havde også et forsøg, der blev reddet ud på stolpen af Dortmunds keeper.
Mens Dortmund er på sikker kurs mod forårets ottendedelsfinaler med tre sejre i tre kampe, så har Atlético også gode muligheder for at spille sig videre.
Spanierne har seks point og indtager en sikker andenplads i gruppe A foran AS Monaco og Club Brugge med hver et point.
Monaco hentede onsdag 1-1 i Belgien.
/ritzau/FacebookTwitterKopier linkEmner:Thomas Delaney (fodboldspiller)|Atlético Madrid|Borussia Dortmund|Fodbold|Belgien




https://www.dr.dk/sporten/haandbold/herrelandsholdet/nikolaj-markussen-efter-comeback-jeg-greb-chancen

HerrelandsholdetNikolaj Markussen efter comeback: ´Jeg greb chancen´Den høje bagspiller leverede en stærk præstation mod Ukraine i sin første landskamp i 17 måneder.
Nikolaj Markussen leverede en stærk præstation mod Ukraine.
Af Nikolaj Thorngaard25.
okt.
2018 kl.
09.
52Bemærk: artiklen er mere end 30 dage gammelLæs opFem mål på fem forsøg.
Nikolaj Markussen kunne næppe have ønsket sig et bedre landsholdscomeback end det, han fik i går, da Danmark vandt over Ukraine i holdets første kvalifikationskamp frem mod EM i 2020.
- Jeg synes, at jeg greb chancen.
- Det gik, som jeg havde håbet på.
Jeg fik lidt sammenhængende minutter, og jeg leverede det jeg skulle, siger Nikolaj Markussen.
Læs også:Danmark knuser Ukraine på vejen mod EMTillid fra landstrænerenKampen i går var tometermandens første for Danmark i næsten 17 måneder.
Diverse småskader har holdt bagspilleren ude af rødt og hvidt, længere end han lyster, men i gårsdagens kamp var der altså ikke meget rust at spore.
Selv tillægger Markussen tilliden fra landstræneren som en stor del af årsagen til det fine comeback.
- Allerede fra første træningssamling virkede det som om, at Nikolaj gerne ville mig og gerne ville bruge mig i nogle situationer.
Både i overtal, men også i det normale spil seks mod seks.
Så det er kun rart.
Læs også:Tometermanden Markussen skal jagte sin VM-chanceDet er dog ikke kun Nikolaj Markussen selv, der er glad for sit landsholdscomeback.
Også Landstræneren er udpræget tilfreds med, at den høje bomber er tilbage for Danmarks bedste håndboldherrer.
- Han greb chancen.
Han fortsatte det gode spil, som han har leveret for Bjerringbro-Silkeborg i en længere periode.
Desuden er det fint, at når Mikkel Hansen ikke lige har en af sine bedste landskampe, så kan Nikolaj komme ind og tage over, siger Nikolaj Jacobsen.
Kræver mere at komme til VMMarkussens flotte landsholdscomeback har unægtelig sat gang i spekulationerne omkring, hvorvidt han kan nå at spille sig med i landstrænerens trup til VM på hjemmebane i januar.
Det vil bagspilleren dog ikke drømme om endnu.
- Det sender dig ikke til VM at spille en god landskamp.
Det kræver sku lidt mere.
Forhåbentlig kan jeg levere godt til træning og så en god kamp i weekenden, og så handler det om at levere godt i BSV indtil da.
Nikolaj Markussen har endnu en mulighed for at imponere landstræneren, når Danmark på lørdag møder Færøerne i Skjern.
FacebookTwitterKopier linkEmner:Bjerringbro-Silkeborg Elitehåndbold|Håndbold|Ukraine|Bjerringbro|Silkeborg




https://www.dr.dk/nyheder/politik/v-k-og-df-har-ikke-udleveret-dokumenter-til-deres-egen-uvildige-krigsundersoegelse

PolitikV, K og DF har ikke udleveret dokumenter til deres egen uvildige krigsundersøgelsePartier bag aftalen om en undersøgelse af Danmarks militære engagement har ikke udleveret deres egne dokumenter.
En skam, lyder det.
Undersøgelsen skal kigge på baggrunden for den danske krigsdeltagelse på Balkan, i Irak og Afghanistan.
 Af Andreas Nygaard Just, Bjarne Steensbeck og Morten Kaus25.
okt.
2018 kl.
09.
02Bemærk: artiklen er mere end 30 dage gammelLæs opDe to forskere, der står bag den uvildige undersøgelse af det danske militære engagement på Balkan, i Afghanistan og ikke mindst i Irak, ærgrer sig.
For hvor de har fået adgang til tusindvis af klassificerede dokumenter fra blandt andre Forsvarsministeriet, Statsministeriet og Forsvarets Efterretningstjeneste, har hverken Venstre, Konservative eller Dansk Folkeparti udleveret partiernes egne dokumenter omkring beslutningsprocessen op til afstemningen om den danske deltagelse i krigene.
Det bekræfter Rasmus Mariager, lektor på Københavns Universitet og forskningsleder for den uvildige undersøgelse af krigene, som netop de tre borgerlige partier var med til at nedsætte for over to år siden, til Slotsholmen på P1.
Læs også:Alternativet angribes af røde partier efter aftale om krigsredegørelse- Jeg synes, det er en skam, at de ikke gør det, siger forskningslederen, der står for undersøgelsen sammen med Anders Wivel, professor i statskundskab på Københavns Universitet.
Det var netop de tre partier, Venstre, Konservative og Dansk Folkeparti, som med et snævert flertal i Folketinget i 2003 sendte Danmark i krig i Irak.
Det er en skam, at de ikke gør det.
Rasmus Mariager, lektor og forskningsleder, KURasmus Mariager understreger, at de to forskere har fået alt det materiale, de skal bruge, for at lave en grundig undersøgelse af de spørgsmål, de er sat til at besvare.
Når de vil have partiernes interne dokumenter, er det et ekstra hjørne, de gerne selv vil undersøge.
Var der enighed i partierne eller ej?
Rasmus Mariager og Anders Wivel har konkret bedt om at få udleveret partiernes mødeprotokoller fra eksempelvis perioden op til beslutningen om den danske deltagelse i Irak-krigen, der siden har været en af de mest omdiskuterede politiske beslutninger både herhjemme og i udlandet.
Mødeprotokoller kan være referater fra gruppemøderne i partierne.
De dokumenter har de fået fra Enhedslisten, SF og Socialdemokratiet, mens Dansk Folkeparti, Venstre og Konservative altså har sagt nej.
Radikale Venstre sagde ja, men deres dokumenter er aldrig blevet udleveret til de to forskere.
Partiets sekretariat oplyser, at de gerne vil udlevere dokumenterne, men de har hverken kunnet finde dem i Rigsarkivet eller internt.
Ifølge Rasmus Mariager vil netop de interne dokumenter potentielt være med til at kunne skabe klarhed over, om man argumenterede på samme måde på de indre linjer som overfor offentligheden for at deltage i krigen i Irak.
Læs også:Røde partier kræver ny Irakkommission efter britisk kritik- Vi går glip af de interne overvejelser og diskussioner i de enkelte folketingsgrupper og deres drøftelser.
Det vil sige: I hvilket omfang har der været splittelser, hvad har argumentet været for det på de indre linjer, i hvilket omfang har der været behov for partidisciplin og sådan noget.
Var man enige eller var man uenige?
Det får vi ikke belyst.
Ifølge Rasmus Mariager er det paradoksalt, at netop de tre partier, der for over to år siden sammen med Liberal Alliance og Alternativet besluttede at få en uvildig undersøgelse af den danske krigsdeltagelse, ikke selv vil medvirke til at gøre den så åben som muligt.
Var man enige eller var man uenige?
Det får vi ikke belyst.
Rasmus Mariager, lektor og forskningsleder, KU- De har jo netop argumenteret for, at der skulle være så åben og fri en adgang til tingene som muligt, og derfor havde jeg både ønsket og troet, at de ville stille deres eget materiale til rådighed.
Men det vil de ikke, siger han.
Men overordnet set er Rasmus Mariager meget tilfreds med det materiale, man har fået stillet til rådighed – det tæller tusindvis af dokumenter fra diverse ministerier og går helt tilbage til den danske krigsdeltagelse på Balkan i 1998.
- Vi kan jo virkelig belyse og besvare de her spørgsmål.
Men så vil vi jo bare gerne som en ekstra ting undersøge, hvordan det så egentlig gik med de enkelte politiske partier.
- Var det noget, de var enige om indadtil i de enkelte folketingsgrupper, eller var de uenige om det?
Hvad var argumenterne både over for offentligheden, men også hvad argumenterne var bag lukkede døre?
I hvilket omfang gjorde partidisciplin sig gældende?
I hvilke omfang var der egentlig enighed.
Og det kan vi jo så ikke komme helt i bund med, hvad angår Venstre, Konservative og Dansk Folkeparti, siger Rasmus Mariager til Slotsholmen på P1.
Kritik fra røde partierHos Enhedslisten, Socialdemokratiet og SF er man overbeviste om, at den manglende udlevering af dokumenterne er et udtryk for, at man i virkeligheden slet ikke vil til bunds i undersøgelsen af den danske krigsindsats.
- Det tegner et billede af nogle partier, som kæmper imod undersøgelsen, fordi de er bange for resultatet af den – altså om undersøgelsen vil føre til kritik af dem, siger Nick Hækkerup, udenrigsordfører for Socialdemokratiet.
Læs også:Danske soldater glæder sig til vished om krigsdeltagelseHolger K.
Nielsen, udenrigsordfører for SF, er enig.
- Jeg synes virkelig, det tyder på, at de her partier ikke har et reelt ønske om at få undersøgt den her sag.
Pelle Dragsted, demokratiordfører for Enhedslisten, finder det underligt, at ministerier er blevet bedt om at udlevere klassificeret materiale, mens partierne ikke selv vil eller kan udlevere deres.
- På den ene side mener man ikke, at det er et problem at udlevere fortroligt materiale, mens man på den anden side ikke vil dele det her, siger Pelle Dragsted.
DF fører ikke referatI Dansk Folkeparti siger næstformand Søren Espersen, at der er en god grund til, at partiet ikke har udleveret dokumenter til de to forskere bag undersøgelsen.
- Det ligger i sagens natur, for vi har ingen gruppeprotokoller.
Vi fører ikke referat af vores gruppemøder, og det har vi ikke gjort i 20 år, og det undrer mig, at de kommer nu og beder os om noget, vi aldrig har haft, siger han.
Læs også:LA vil tvinge Irak-dokumenter fremDet har ikke været muligt at få en kommentar fra Det Konservative Folkeparti.
Venstres gruppeformand, Karen Ellemann, har ikke ønsket at blive interviewet om sagen, men oplyser i et skriftligt svar:Vi har ingen gruppeprotokoller.
Søren Espersen, næstformand, DF- Vi giver kun tilladelse til arkiver, der ligger minimum 25 år tilbage.
Undersøgelsen sendes i trykken inden for de kommende uger og offentliggøres i januar 2019.
FacebookTwitterKopier linkEmner:Holger K.
Nielsen (politiker)|Karen Ellemann (politiker)|Mariager|Venstre|Videnskab




https://www.dr.dk/sporten/fodbold/championsleague/christian-eriksen-skuffet-efter-uafgjort-mod-psv-eindhoven

Champions LeagueChristian Eriksen skuffet efter uafgjort mod PSV EindhovenPå trods af flere gode offensive aktioner fra Christian Eriksen formåede Tottenham ikke at  udnyttede et stort chanceovertag til at tage alle point.
Christian Eriksen sprudlede offensivt, men lavede også en afgørende fejl, da PSV Eindhoven og Tottenham spillede 2-2 i Champions League.
25.
okt.
2018 kl.
07.
50Bemærk: artiklen er mere end 30 dage gammelLæs opTottenham-stjernen Christian Eriksen er godt og grundigt skuffet efter 2-2-kampen ude mod PSV Eindhoven i Champions League.
Danskeren sprudlede selv offensivt, men han lavede også en kostbar fejl i forbindelse med målmand Hugo Lloris udvisning, da Tottenham med ti minutter tilbage førte 2-1.
Kort efter udvisningen scorede PSV og fik kæmpet sig til uafgjort.
For Christian Eriksen føles resultatet mere som et nederlag.
- Det gør det.
Vi skulle have lukket det - mig selv inklusive.
Vi havde en masse skud og chancer.
Men det er Champions League og fodbold i en nøddeskal, siger danskeren ifølge uefa.
com til BT Sports.
PSV bragte sig i front efter en halv time, men Tottenham kæmpede sig tilbage og kom foran med 2-1.
Eriksen var involveret i opspillet til 1-1-målet fem minutter før pausen, og den stærkt spillende dansker lagde også op til Harry Kanes hovedstødsmål til 2-1 i begyndelsen af anden halvleg.
Eriksen fejl blev afgørendeEn fejlaflevering fra Eriksen ti minutter før tid kom dog til at koste dyrt.
Den betød, at PSV's Hirving Lozano fik en friløber, og Tottenham-målmand Hugo Lloris valgte at tage ulovlige midler i brug for at stoppe ham.
Med en mand i overtal øgede PSV presset, og kort efter udlignede Luuk de Jong til 2-2.
- Det er en skuffelse for os, siger Eriksen.
- Vi skabte så meget, men afsluttede det ikke.
I Champions League er der ikke mange kampe at spille.
Vi smed det væk.
- Vi spillede god fodbold, skabte mange chancer, men hvis man ikke kan lukke det, så vil alle kampe blive svære for os, siger danskeren.
Tottenham får umiddelbart svært ved at kæmpe sig videre fra gruppe B, der toppes af FC Barcelona og Inter med seks point hver.
De to hold mødes senere onsdag aften.
Tottenham og PSV har blot et enkelt point.
- Vi kæmper til det sidste og må se, hvor højt oppe vi kan ende.
Der er fortsat mange point at spille om.
- Vi har brug for noget held, og så skal vi i gang med at vinde nogle kampe, siger Christian Eriksen.
/ritzau/FacebookTwitterKopier linkEmner:Harry Kane (fodboldspiller)|Hugo Lloris (fodboldspiller)|Tottenham Hotspur FC|Fodbold|England




https://www.dr.dk/nyheder/kultur/film/anmelder-begejstret-filmen-som-trump-naegter-se-saadan-har-vi-aldrig-set

Af Filmanmelder og vært på FilmlandPer Juul CarlsenFilm og serierAnmelder begejstret for filmen, som Trump nægter at se: Sådan har vi aldrig set månelandingen før’First Man’ genoplever og gentænker fuldstændig Neil Armstrongs første skridt på månen i 1969, mener anmelder.
(© Universal Studios)25.
okt.
2018 kl.
07.
07Bemærk: artiklen er mere end 30 dage gammelLæs opDet ser så legende let ud på film, når en rumraket slipper sit tag i jordoverfladen, suser opad med en hale af ild og røg efter sig og svæver ud i verdensrummet, let som en fjerbold i slowmotion.
Og astronauterne, helt ærligt, hvor svært kan de ha' det?
De skal bare ligge der ved siden af hinanden, tre og tre, og kigge på nogle målere eller sende beskeder tilbage til Jorden om at alt er ok.
Og når de skal slappe af, kaster de deres vægtløse sko frem og tilbage mellem hinanden.
Sådan har månerejser altid taget sig ud hos den store drømmefabrik i Hollywood.
Som et knips med en finger.
Lige indtil ’First Man’.
Allerede i begyndelsen af filmen mister månehelten over dem alle, Neil Armstrong, sin toårige datter på grund af en hjernesvulst.
First ManInstruktør: Damien ChazelleMedvirkende: Ryan Gosling, Claire Foy, Corey StollPremiere: 25.
oktoberOg så er der alle scenerne, hvor Armstrong skal udplukkes til at være en af de tre, der skal lande på månen som de første mennesker.
Ikke alene er Armstrong i hård konkurrence - flere af hans kolleger dør også i diverse styrt og uheld.
Sjældent har en film givet så klar en fornemmelse af rumrejsers skrøbelighed som ’First Man’.
Men ikke mindst er der beskrivelsen af en rejse ud i rummet når teknikken begynder at drille, når alt ryster og dirrer, når alarmer bipper, glas sprækker og lyden af skurrende og vridende metal er ved at hive trommehinderne ud af hjernen på én.
Et univers, der er en oplevelse i sig selvRon Howards film, ’Apollo 13’, fulgte en af de månerejser, hvor uheldene kom væltende i én lang strøm, og hvor det hele var lige ved at gå rigtig galt.
Det siger andre anmeldere om 'First Man':Politiken: Fem hjerterBerlingske: Tre stjernerKristeligt Dagblad: Fem stjernerJyllands-Posten: Fem stjernerSoundvenue: Fem stjernerEkstra Bladet: Fem stjernerMen sjældent har en film givet så klar en fornemmelse af rumrejsers skrøbelighed som ’First Man’.
At være vidne til Armstrongs genvordigheder med teknikken er som en hård omgang flyturbulens gange 1000.
Læs også:7 stærke festivalfilm fra Venedig, du skal glæde dig til at seBillederne ryster så man bliver rundtosset, men det værste - eller rettere bedste - er lydene, der vælter rundt i hovedet på én, som en gang metallisk diarré.
Lyddesignerne på ’First Man’ har skabt et univers, der næsten er en oplevelse i sig selv, blandt andet ved at skabe lyde af noget, der skurrer og vrider, men som man ikke kan se årsagen til, hvilket skaber en usædvanligt overbevisende fornemmelse af forvirring.
I 'First Man' ses Ryan Gosling i hovedrollen som Neil Armstrong.
Han spiller side om side med blandt andre Claire Foy, der ses i rollen som hustruen Janet Armstrong.
(© Universal Studios)Mænd, der vil på eventyrI det hele taget har instruktøren bag ’First Man’, Damien Chazelle, skabt en månerejsefilm, der tager os alle andre steder hen end der, hvor vi plejer at komme - udover månen, naturligvis.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Neil Armstrongs kone, Janet, har en usædvanlig væsentlig rolle som familieoverhovedet, der skal forsøge at binde det hele sammen, mens farmand fiser op til månen på sit lands vegne, og efterlader sine to sønner i alvorlig risiko for at vokse faderløse op.
Derudover fylder de besværlige og fortumlede forberedelser til månerejsen ikke så lidt i ’First Man’.
Men de har aldrig et skær af ’heltemodige soldater’ over sig.
Der er derimod tale om mænd, der er bundet af et ønske om eventyr, om at nå ud til den forjættede lysende bold deroppe, månen.
I det hele taget har instruktøren bag skabt en månerejsefilm, der tager os alle andre steder hen end der, hvor vi plejer at komme - udover månen, naturligvis.
Klage fra præsident TrumpDamien Chazelles ønske om at fortælle os noget andet end det, vi plejer at få at vide om månelandingen, har fået præsident Trump til offentligt at sige, han ikke vil se filmen, fordi vi ikke ser Armstrong og co.
plante det amerikanske flag på månen.
Det er rigtigt.
Til gengæld ser vi heldigvis utrolig meget, vi ikke har set før.
Som eksempelvis de uforglemmelige scener med en far, der tager afsked med sine sønner inden han tager på månerejse - hvilket på helt overrumplende vis gør Armstrong til den mest drengede, næsten barnlige, i familien.
Det er dejligt overraskende tænkt, skønt 'påhovedetvendt', som så meget andet i ’First Man’, der gentænker og genovervejer et af de mest gennemtærskede øjeblikke i amerikansk historie.
Præcis som samme instruktør gentænkte den klassiske amerikanske musical i ’La La Land’.
FacebookTwitterKopier linkEmner:Damien Chazelle (filminstruktør)|Donald Trump (politiker)|Ron Howard (filminstruktør)




https://www.dr.dk/sporten/badminton/vittinghus-og-gemke-toerner-sammen-i-dansk-badmintonduel

BadmintonVittinghus og Gemke tørner sammen i dansk badmintonduelAnden runde af French Open byder på et rent dansk opgør, hvor Hans-Kristian Vittinghus og Rasmus Gemke står overfor hinanden på banen.
Hans-Kristian Vittinghus møder i anden runde af French Open Rasmus Gemke.
Af Anders Melchior Frigaard25.
okt.
2018 kl.
07.
00Bemærk: artiklen er mere end 30 dage gammelLæs opMed en stor skare af dygtige danske badmintonspillere er kampe med danskere på begge sider af nettet i de store internationale turneringer ikke en sjældenhed, men alligevel er det første gang, at Hans-Kristian Vittinghus og Rasmus Gemke står overfor hinanden, når de torsdag mødes i anden runde af French Open.
Vittinghus erkender, at det bliver mærkeligt at møde en spiller, som han træner med til daglig og vurderer, at spillet kan komme til at lide under deres kendskab til hinanden.
- Det bliver lidt specielt, fordi vi kender hinanden så godt.
Vi træner jo med hinanden hver eneste dag.
Gemke er nok den spiller, som jeg har flest kampe med til landsholdstræningen de sidste tre-fire måneder, så vi kender hinanden ud og ind.
Det er ikke altid, at kvaliteten i spillet bliver super høj, men jeg håber da, at vi kan finde noget af vores bedste spil frem, siger Hans-Kristian Vittinghus.
Læs også:Dansk badmintontalent knækkede endelig koden i FrankrigRasmus Gemke slog i første runde af French Open verdensranglistens nummer fire, Tien Chen Chou, der også var i finalen i den nyligt overståede Denmark Open.
Vittinghus slog i første runde verdensranglistens nummer 33, hollandske Mark Caljouw, og vurderer derfor, at Gemke går ind til opgøret med størst selvtillid.
- Det er Gemke, der har spillet bedst det sidste halve år af os to.
Det viser hans verdensranglisteplacering også, hvor han har overhalet mig, så jeg tænker, at han går ind til kampen med en stor tro på, at han kan slå mig, siger Hans-Kristian Vittinghus.
- Men jeg ved også, at hvis jeg kan spille på mit højeste niveau, så er jeg svær at slå for alle.
Jeg tror, at vi begge kommer til at gå ind til kampen med en tro på, at det kan gå vores vej.
Læs også:Badmintonlandstræner trods choksejre: 'Havde sat næsen op efter mere'Mens 21-årige Gemke går ind til opgøret som en ung spiller på vej fremad i verden, så har 2018 været et noget anderledes år for Vittinghus.
32-årige Vittinghus har efterhånden mange sæsoner i bagagen som seniorspiller, og han fortæller, at 2018 ikke bliver et år, han kommer til at huske for spillet på banen.
- 2018 har ikke været mit bedste år, men jeg kan selvfølgelig nå at lave et par gode resultater i de sidste tre turneringer i år, men ellers begynder jeg så småt at se frem mod et 2019, der gerne skal blive bedre, siger Hans-Kristian Vittinghus.
Vittinghus kan ikke skrive en eneste turneringssejr fra 2018 på CV’et, fordi formen har svigtet.
Han fortæller, at det skyldes flere ting.
Blandt andet blev han i marts far for første gang.
- Jeg skal lære at håndtere en ny situation som far, det har haft større betydning, end jeg lige umiddelbart havde troet.
Jeg synes, at det har været svært at håndtere ude til turneringerne at være væk hjemmefra.
Det er ikke noget, jeg har været vant til før, siger Hans-Kristian Vittinghus.
Læs også:Dansk badmintonhåb vil finde sin egen vej til verdenstoppenMen det skyldes ikke kun, at Vittinghus skal vænne sig til at være væk hjemmefra.
De dårlige resultater har også påvirket ham psykisk, fortæller han.
- De dårlige resultater har sat gang i en ond spiral, siger Hans-Kristian Vittinghus.
- Når resultaterne ikke er kommet, så har jeg slået mig selv hårdere og hårdere i hovedet over, at resultaterne ikke er kommet, og så er det blevet sværere og sværere at få brudt den stime.
Den bedste måde at komme ud af det, det er at vinde nogle kampe.
Men det er nemmere sagt end gjort.
Læs også:Brandvarm dansk badmintonspiller møder verdensmesterenFor at bryde den dårlige stime overvejer Vittinghus at spille flere af de lavere rangerende turneringer i næste sæson.
- Der er en god chance for, at jeg laver lidt om i min turneringskalender.
Ikke nødvendigvis sådan at jeg får færre rejsedage, men jeg kunne godt tænke mig at spille lidt mere i Europa og spille lidt flere Super 300-turneringer, som er niveauet lige under det, jeg har spillet i år, siger Hans-Kristian Vittinghus.
French Open, China Open og Hong Kong Open bliver de sidste turneringer, inden badmintonåret er slut for Vittinghus, og han går på ferie og begynder forberedelsen til 2019-sæsonen.
FacebookTwitterKopier link




https://www.dr.dk/nyheder/indland/dyk-i-karakterer-til-danske-skoleelever-bliver-daarligere-til-laese

IndlandDyk i karakterer til danske skoleelever: Bliver dårligere til at læseDanske skoleelevers karakterer i læsning og retskrivning falder, viser de seneste karakterdata fra Undervisningsministeriet.
Det samlede karaktersnit i læsning er faldet næsten en hel karakter fra 2016 til 2018.
Af Kasper Madsbøll Christensen25.
okt.
2018 kl.
07.
15Bemærk: artiklen er mere end 30 dage gammelLæs opDanske skoleelever er blevet dårligere til at læse og stave.
Og det er især læsningen, der volder problemer.
Fra et samlet karaktersnit på 6,8 i 2016, røg det i 2017 ned på 6,5.
Sidste skoleår landede det så på blot 6,0.
Det viser de seneste karakterdata, som bliver offentliggjort af Undervisningsministeriet i dag skriver altinget.
dk.
Undervisningsminister Merete Riisager (LA) kalder udviklingen for 'kritisk':- Læsning er grundstammen i tilegnelsen af færdigheder og kundskaber.
Dykket i karakterne skal huske os politikere på, at hvis vi bliver for optaget af nye projekter og på at rejse politiske monumenter over os selv, så går det væsentligste nogle gange tabt, siger hun til altinget.
dk.
Læs også:Elever får dårligere karakterer, men skolerne bliver belønnet med 8 millioner kronerDanske Skoleelever: Ikke acceptabeltHos Danske Skoleelever mener man, at ansvaret ligger hos politikerne, der ikke har gjort nok, siden folkeskolereformen blev vedtaget i 2013:Det er overhovedet ikke acceptabelt i forhold til, hvad vi er blevet lovet.
Sarah Gruszow Bærentzen, formand, Danske Skoleelever- Det er overhovedet ikke acceptabelt i forhold til, hvad vi er blevet lovet.
Det nemme argument at smide nu ville være at konkludere, at reformen var en kæmpe stor fejl, og at den lange skoledag har ført det her med sig, lyder det fra Danske Skoleelevers formand, Sarah Gruszow Bærentzen til Altinget.
- Men samtidig er det indlysende, at man blev enig om en stor reform, som man ikke havde vilje til at implementere og finansiere ordentligt, tilføjer hun.
Formanden for Danmarks Lærerforening, Anders Bondo Christensen, opfordrer til, at man bruger den viden, man allerede har, til at løse skolernes udfordringer.
- Jeg håber, at man fremover vil bruge vores viden mere seriøst i stedet for at lave lovgivning, som man håber, tror og beder til vil skabe resultater, siger han til Altinget.
Læs også:61 skoler får millionbonus for at hæve karaktererFacebookTwitterKopier linkEmner:Anders Bondo Christensen (fagforeningsleder)|Danske Skoleelever|Liberal Alliance|Merete Riisager (politiker)|Grundskole




https://www.dr.dk/nyheder/politik/forvaltning-fjernede-tibet-flag-efter-kinesisk-pres

Tibet-sagenSe temaPolitikForvaltning fjernede Tibet-flag efter kinesisk presTeknik- og Miljøforvaltningen i Københavns Kommune beklager forløbet omkring et arrangement i 2017.
Kinesisk delegation truede med at forlade et arrangement, fordi en borger havde et lille tibetansk flag på sit halstørklæde.
ARKIVFOTO 25.
okt.
2018 kl.
07.
12Bemærk: artiklen er mere end 30 dage gammelLæs opEmbedsmænd i Københavns Kommune bad tilbage i 2017 en borger om at fjerne et Tibet-flag efter kinesisk pres.
Bagefter glædede forvaltningen sig over, at episoden ikke blev omtalt i et indslag på TV2 Lorry.
Det viser mails fra Teknik- og Miljøforvaltningen, som Radio24syv har fået aktindsigt i.
Politikere i Borgerrepræsentation kalder sagen for "skræmmende" og "fuldstændig uacceptabel.
"Læs også:Politiet ændrede regler midt i Tibetsagen: Alle lydfiler skal slettes automatiskEpisoden fandt sted under et arrangement på Tåsinge Plads på Østerbro 8.
november 2017.
Her skulle nogle særlige kinesiske træer plantes.
Til stede var den kinesiske ambassadør i Danmark, Deng Ying.
Borger fjernede flagDa arrangementet var i gang, lagde den kinesiske delegation ifølge Radio24syv pres på forvaltningens embedsmænd og truede med at forlade arrangementet.
Årsagen var, at en borger havde hægtet et lille Tibet-flag på sit halstørklæde.
Embedsmændene fra forvaltningen bad derefter borgeren om at fjerne Tibet-flaget.
Og det gjorde hun.
Enhedslistens teknik- og miljøborgmester, Ninna Hedeager Olsen, beklager forløbet.
- Det var en forkert praksis, og det er ikke forvaltningens ansvar at føre udenrigspolitik på den måde her, siger hun til Radio24syv.
/ritzau/FacebookTwitterKopier linkEmner:Ninna Hedeager Olsen (politiker)|Radio24syv|Tibet|Københavns Kommune|Offentlig forvaltning




https://www.dr.dk/nyheder/indland/kritik-af-nyt-naevn-minder-om-et-retssystem-voksne-brugt-mod-boern

IndlandKritik af nyt nævn: Minder om et retssystem for voksne - brugt mod børnForslaget er en del af en ny ungepakke, som skal bekæmpe ungdomskriminalitet.
Justitsminister Søren Pape Poulsen (K) og børne- og socialminister Mai Mercado (K) præsenterede lovpakken i oktober sidste år.
Af Thea Deleuran Müller og Nickolaj Sander25.
okt.
2018 kl.
06.
02 | opdateret 15.
nov.
2018 kl.
13.
16Bemærk: artiklen er mere end 30 dage gammelLæs opI morgen fremlægger regeringen en ny omfattende lovpakke, som skal få antallet af ungdomskriminelle ned, men allerede inden forslaget har nået folketingssalen, er kritikken væltet ind.
Mens justitsminister Søren Pape Poulsen (K) mener, at forslaget vil sikre, at børn i højere grad end i dag mærker, at kriminalitet har konsekvenser, går kritikken på, at det har karakter af et strafferetligt system.
Forslag om Ungdomskriminalitets-nævnUngdomskriminalitetsnævnet oprettes i alle politikredse.
Nævnene skal træffe afgørelse i sager, hvor børn og unge mellem 10 og 17 år er mistænkt eller dømt for alvorlig kriminalitet.
Nævnet skal kunne handle hurtigt og have mandat til at idømme barnet eller den unge en straksreaktion af opdragende karakter - eksempelvis at vaske brandbiler.
Derudover skal nævnet også kunne fastlægge et længerevarende 'forbedringsforløb' på op til to år - og i særlige tilfælde kan forløbene sættes til fire år.
Ifølge forslaget bliver forløbet skræddersyet til den enkelte, og det kan blandt andet indebære et ophold på en sikret institution.
Regeringen foreslår også en ny Ungekriminalforsorg, som skal sikre, at barnet eller den unge følger nævnets beslutninger.
Kilde: RegeringenIsær forslaget om oprettelsen af et ungdomskriminalitetsnævn får kritikkerne op af stolene.
- Det ligner, man er ved at indføre et strafferetligt system, hvilket vil sige en nedsættelse af den kriminelle lavalder ad bagdøren, og det er sådan set vores hovedbekymring, lyder det fra Børnerådets formand, Per Larsen, der også er tidligere chefpolitiinspektør.
Justitia: Husk retsbeskyttelsen af barnet og den ungeDe ungdomskriminalitetsnævn, som regeringen foreslår at oprette, skal træffe afgørelser i sager omhandlende børn og unge fra 10 til 17 år, der begår alvorlig kriminalitet.
Læs også:Regeringen vil gribe ind mod kriminelle børn med bilvask, rengøring og parkarbejdeJustitsministeriet har selv vurderet, at der ikke er tale om en strafferetlig proces i forhold til menneskerettighedskonventionen.
På nogle punkter har Justitsministeriet ret, lyder det fra den juridiske tænketank Justitia, men der er alligevel flere elementer af lovforslaget, som minder om en strafferetlig proces - uden den nødvendige beskyttelse af barnet og den unge, lyder det.
- Efter min vurdering bør der derfor også sørges for en ordentlig retsbeskyttelse af børnene og de unge.
En beskyttelse, der lever op til de krav i menneskerettighedskonventionen om retten til en retfærdig rettergang, siger vicedirektør Birgitte Arent Eiriksson.
Vicedirektøren peger på, at der i forslaget ikke er lagt op til adgang til en advokat i alle sager, og at der ikke er en 'uskyldsformodning' - at man er uskyldig, til det modsatte er bevist - for børn, der endnu ikke er dømt for noget, da de er under den kriminelle lavalder.
Politiet får større indflydelseTvangsanbringelsessager for børn under 15 år afgøres i dag af en dommer, to børnesagkyndige fra kommunen og to lægmænd.
Det nye nævn skal - foruden en dommer - bestå af politiet og én kommunalt ansat.
Og det er især den nye sammensætning af nævnet, som møder modstand fra Børnerådet.
- Der er ubalance i det nævn med en dommer, en politi-repræsentant og en enkelt repræsentant for kommunen.
Det har karakter af en domstol og dermed et strafferetligt system, lyder det fra formand Per Larsen.
Læs også:DF står alene med krav om kriminel lavalder på 12 år: Regeringen leverer ikke som lovetLigesom Børnerådet hæfter Birgitte Arent Eiriksson fra Justitia sig ved, om afgørelserne i nævnet kan anses for at være uafhængig og upartisk, når politiet har så stor en rolle i sagerne.
- Det er dem, der henviser sagerne, når der er tale om de mindreårige, yder sekretariatsbistand, og de medvirker også i selve afgørelsen.
Derfor må der stilles et meget stort spørgsmålstegn ved, om de her sager kan antages at komme fra en uafhængig instans, siger hun.
Minister: Vigtigt at få politiet mere på banenDet er en bred skare af organisationer, kommuner og fagfolk som for eksempel Kommunernes Landsforening og Advokatrådet, der alle har indsendt høringssvar med bekymringer.
Justitsminister Søren Pape Poulsen (K) lytter til kritikken, men holder fast i, at han mener, at det grundlæggende er en god pakke, regeringen har lavet.
For hvis børn og unge skal mærke, at kriminalitet har konsekvenser, skal politiet have en større rolle, end de har i dag, siger han.
- Hvis der er en 11 eller 12-årig, der laver meget grov kriminalitet, så skal vi da have gjort noget ved det.
Der er det vigtigt, at det er politiet, der bringer det her ind.
Søren Pape Poulsen er bevidst om, at ungdomskriminaliteten falder år efter år, men ministeren retter især fokus mod en lille hård kerne på 740 kriminelle børn og unge mellem 10 og 17 år.
Læs også:Pape løber fra løfte om at sænke kriminel lavalder: Jeg er blevet klogereIfølge Justitsministeriet er det én procent af en ungdomsårgang, der står for 44 procent af alle årgangens overtrædelser af straffeloven.
- Vi politikere er også sat her på jorden for at lave noget om, og jeg kunne godt tænke mig at spørge alle de mennesker: Synes I virkelig, det er fremragende i dag?
Når unge mennesker har forhold efter forhold, og der sker ikke en hujende dyt, understreger justitsministeren.
Et bredt politisk flertal bestående af regeringen, Socialdemokratiet og Dansk Folkeparti står bag udspillet.
Artiklen er opdateret, da det ikke tydeligt fremgik, at udvalgene med en dommer, to børnesagkyndige fra kommunen og to lægmænd kun træffer afgørelser i sager om tvangsanbringelse og andre tvangsmæssige indgreb.
Fejlen er rettet.
FacebookTwitterKopier linkEmner:Det Konservative Folkeparti|Per Larsen (politichef)|Søren Pape Poulsen (politiker)|Kriminalitet|Viborg




https://www.dr.dk/nyheder/penge/danske-selskaber-brugt-til-udbytteangreb-pa-schweiz

PengeDanske selskaber brugt til udbytteangreb på SchweizStore internationale banker brugte Danmark til at forsøge at angribe statskassen i Schweiz med refusionskrav.
En aftale om dobbeltbeskatning mellem Danmark og Schweiz er grunden til, at bankerne hver oprettede et datterselskab i Danmark.
25.
okt.
2018 kl.
05.
37Bemærk: artiklen er mere end 30 dage gammelLæs opEn række storbanker oprettede danske datterselskaber, så de kunne få mest muligt udbetalt i refusion i udbytteskat i Schweiz.
Manøvren var et forsøg på at tilrane sig flest mulige penge fra statskassen i Schweiz uden at have krav på det.
Det skriver Børsen.
DR, Politiken og en række europæiske medier har kunnet bringe historier om svindel med udbytteskat i forskellige europæiske lande for et trecifret milliardbeløb.
I den optælling mangler Schweiz ifølge Børsen.
Men også her er der blevet hentet milliarder af kroner i uberettiget udbytteskat, skriver avisen.
På listen af syndere står nordiske Nordea og SEB samt den i dag opsplittede belgiske bank Fortis, TDC-ejerne Macquarie og den internationale storbank Morgan Stanley.
Læs også:Fakta: Sådan er storbanker involveret i formodet bedrageriGrunden til, at bankerne hver oprettede et datterselskab i Danmark, er en aftale om dobbeltbeskatning mellem Danmark og Schweiz.
Aftalen sikrede, at bankerne ingen andre steder i verden kunne hente en lige så høj refusion.
Historien om forsøget på at svindle Schweiz, har dog en anden slutningen end i mange andre europæiske lande.
I 2007 blev myndighederne i Schweiz så mistænksomme over for de store refusionskrav, at de lukkede for refusionerne.
Det førte til en retssag, der blev afgjort i 2015 ved den schweiziske højesteret.
Refusionskravene blev afvist.
Og for nogle banker endte det med krav om tilbagebetaling, skriver Børsen.
/ritzau/FacebookTwitterKopier linkEmner:Schweiz|Pengeinstitutter|Skatter og afgifter|Morgan Stanley|Nordea




https://www.dr.dk/nyheder/viden/teknologi/norsk-virksomhed-udvikler-hundedyr-teknologi-til-genkendelse-af-lakse

TeknologiNorsk virksomhed udvikler hundedyr teknologi til genkendelse af lakse-ansigterNordmænd træner kunstig intelligens til at kende forskel på 200.
000 laks, så de opdrættede fisk kan scannes for sygdom og lus.
Når det norske system er udviklet om nogle år, vil danske forbrugere også kunne bruge det.
Så kan du stå ved køledisken i supermarkedet og scanne en QR-kode for at læse om hele laksens historie fra opdræt i Norge over slagteri til butik.
(© Biosort)Af Kim Rathcke Jensen25.
okt.
2018 kl.
06.
31Bemærk: artiklen er mere end 30 dage gammelLæs opHvis du står ved et akvarie, hvor der svømmer 10-20 guldfisk rundt, vil du nok have lidt svært ved at kende forskel på deres ansigter.
Men så skulle du prøve at stå ved en laksefarm, hvor der plasker 200.
000 fisk rundt i vandet.
Og jo, laksene har et ansigt, og det er muligt at kende forskel på dem.
Det ved en norsk virksomhed, som er ved at udvikle et system, hvor de blandt andet bruger pletterne omkring øjne, mund og gæller til at se forskel på laksene og identificere hver enkelt af dem.
- Pletterne er helt unikke for hver fisk, og de er som et fingeraftryk på mennesker, siger Harald Takle, der er teknologisk udviklingsdirektør hos Cermaq, der står bag systemet.
Scanner hver fisk en gang om ugenTeknologien er stort set den samme, der bruges til ansigtgenkendelse af mennesker, og som du måske kender fra for eksempel login til mobiltelefoner eller fra Facebook og Google.
Læs også:Radiovært bygger kunstig intelligens: Den genkender allerede mine vennerCermaqs nye system hedder iFarm, og skal i første omgang bruges til opdræt af laks.
Det foregår i store bure på havet, hvor der er plads til 150.
000-200.
000 laks.
Alle fiskene skal med jævne mellemrum op til overfladen for at fylde deres svømmeblære.
Cermaq er så ved at udvikle et system, hvor hver enkelt fisk mindst en gang om ugen skal igennem en række kamerasensorer.
Her bliver fisken først identificeret.
Og så bliver den skannet for sit generelle helbred og sår eller sygdomstegn som for eksempel lakselus, der er et stort problem ved opdræt af laks.
Vi følger laksen hele vejen fra opdræt til slagteri og ud i butikken.
Så du kan stå i supermarkedet i Danmark og scanne en QR-kode og få hele laksens historieHarald Takle, teknologisk udviklingsdirektør, CermaqHvis fisken har det fint, så svømmer den videre op mod overfladen.
Hvis den er syg, så bliver den sorteret fra og kommer ind i et andet aflukke, hvor den kommer i behandling.
Det lyder måske enkelt.
Men det er det ikke.
Gav problemer for amerikansk politiDer er mange af de samme problemer, når man skal lave ansigtsgenkendelse til laks som til mennesker.
For eksempel har Amazon også udviklet ansigtsgenkendelse til mennesker, men det er mildt sagt problematisk.
Under en test af systemet, som Amazon vil sælge til politi og ordensmagt, blev 28 medlemmer af den amerikanske kongres identificeret til at være forbrydere.
Det var især sorte kongresmedlemmer, der blev udpeget.
Læs også:Tommy Ahlers har en plan: Kunstig intelligens skal have danske værdierProblemet er, at det især er hvide mennesker, der udvikler teknologien, som de også tester på andre hvide mennesker.
Og ansigtsgenkendelse - uanset om ansigtet så sidder på Homo sapiens eller Salmo salar - kræver rigtig meget information.
Skal genkende 4.
000 laks i timen(© Biosort)Der skal opbygges data fra millioner af individer for at få en god præcision, siger Harald Takle.
- Genkendelsen skal jo være unik og gå enormt hurtigt.
Når laksene skal op for at trække luft, passerer der 4.
000 fisk i timen gennem scanneren.
Det er cirka en laks i sekundet.
Så det skal gå stærkt, og der skal være en høj grad af præcision, så der er en meget lille fejlmargin, og så man ikke sender fisk til fejlbehandling, siger Harald Takle.
Derfor er det også kostbart at udvikle iFarm.
Harald Takle vurderer, at prisen bliver i omegnen af 530 millioner danske kroner.
Og det tager tid.
Cermaq er igang med at søge om tilladelser hos de norske myndigheder, og efter planen skal de første tests begynde i foråret 2019.
Takle forventer, at systemet er færdigt om 6-7 år, når teknologien er udviklet, og algoritmerne har trænet længe nok.
Lakselus giver stressede laksEt typisk problem ved opdræt af laks er lakselus, bakterier og virussygdomme.
Ifølge forskning.
no blev der i 2016 brugt 212 kilo antibiotika mod forskellige sygdomme til fiskeopdræt i Norge, hvilket er det laveste tal siden 1970erne.
Lakselus har udviklet resistens mod en række af de mest bruge lægemidler.
En af de nye metoder, som skal komme af med parasitterne, er mekanisk aflusning, der har en række problemer som stressede fisk, skader på øjne, skind og iturevne gæller.
I alt opdrættes der cirka 300 millioner fisk i norske hav- og dambrug.
Cirka hver femte dør af helbredsproblemer.
Stå ved køledisk og få laksens historieIfølge Harald Takle giver iFarm en langt mere bæredygtig produktion og bedre forhold for laksene.
- For eksempel skal vi teste forskellige slags design med placering af kamera, belysning, fodringssystemer og så videre.
Vi skal finde den naturlige adfærd for laksen, så den trives med at gå gennem sensoren, siger Harald Takle.
Og når iFarm om nogle år er udviklet, vil de danske forbrugere også kunne bruge det.
- Vi følger laksen hele vejen fra opdræt til slagteri og ud i butikken.
Så du kan stå i supermarkedet i Danmark og scanne en QR-kode og få hele laksens historie.
Om den har haft et godt liv og eventuelle sygdomme.
Som forbruger kan vi få større indsigt i dyrevelfærden, og det tror vi på, er fremtiden, siger Harald Takle.
FacebookTwitterKopier linkEmner:Fisk|Amazon.
com|Teknologi|Facebook|Norge




https://www.dr.dk/nyheder/regionale/hovedstadsomraadet/hoejere-forlystelser-paa-vej-paa-bakken-skaber-strid-mellem

KøbenhavnHøjere forlystelser på vej på Bakken: Skaber strid mellem nabokommunerLyngby-Taarbæk og Gentofte deler Bakkens arealer mellem sig.
Det har i årevis skabt strid.
Nu er en ny på vej.
Både forlystelser og restauranter skal have tilladelse til at blive en halv etage højere, mener Lyngby-Taarbæk Kommune.
Af Mads Gluud og Marcus Mathiasen Bank25.
okt.
2018 kl.
06.
01 | opdateret 25.
okt.
2018 kl.
12.
22Bemærk: artiklen er mere end 30 dage gammelLæs opSkal Bakken kunne bygge en halv etage højere forlystelser og restauranter?
Ja, mener de i Lyngby-Taarbæk.
Nej, lyder svaret i Gentofte.
De to kommuner er kommet i en ny strid om den populære forlystelsespark Bakken, som ligger på grænsen mellem de to kommuner.
I 2017 skabte det splid, da Lyngby-Taarbæk gav Bakken lov til at holde 15 dage ekstra åbent.
Læs også:Brand i restaurant - alle gæster evakueret fra Bakken ved KøbenhavnNu vil kommunen igen lempe på reglerne for Bakken og tillade højere byggerier.
- Bakken skal kunne overleve.
De har i dag meget restriktive muligheder, og nu åbner vi lidt mere op, siger Simon Pihl Sørensen socialdemokratisk viceborgmester i Lyngby-Taarbæk Kommune og fortsætter:- Det giver Bakken mulighed for at konkurrere og skabe arbejdspladser i vores lokalområde, siger han.
Men den holdning deler man ikke i Gentofte.
- Forlystelserne vil være synlige om dagen og om aftenen med lys på.
Og støjgenerne er ikke belyst.
Så det er både det visuelle og det støjmæssige, som kan være til gene, siger Karen Riis Kjølby, der er konservativ formand for Teknik- og Miljøudvalget i Gentofte Kommune.
Gentofte Kommune vil derfor sende et høringsvar til Lyngby, hvor de giver udtryk for bekymringen.
- Vi skulle have drøftet hvilke problemer det her giver for borgerne i Gentofte Kommune.
Det har vi slet ikke haft mulighed for, siger hun.
Bakken: Nye regler giver roDe nye regler er til gengæld et nødvendigt skridt, hvis man spørger Bakken selv.
Bakken skal nemlig fortsat kunne udvikle sig, for at være konkurrencedygtig, mener Nils-Erik Winther, direktør for Bakken.
- Vi har ikke nogle planer pt.
men nu får vi nogle rammer, så hvis og når vi skal have nye forlystelser, så gør det det nemmere, siger Nils-Erik Winther.
Han fastslår samtidig at Bakkens arealer - blandt andet parkeringspladsen som ligger i Gentofte Kommune - skal optimeres, så generne bliver mindst mulige for beboerne i området.
- Jeg håber at Gentofte vil være med til at optimere parkeringspladsen, så vi hurtigere får bilerne ind på pladsen, siger han.
Høringsfristen for de nye regler i Lyngby-Taarbæk Kommune udløber d.
31.
oktober.
FacebookTwitterKopier linkEmner:Bakken|Lyngby-Taarbæk Kommune|Lyngby|Forlystelser|Simon Pihl Sørensen (politiker)




https://www.dr.dk/nyheder/udland/flere-amerikanske-politikere-har-modtaget-roerbomber-med-posten

Brevbombesag i USASe temaUdlandFlere amerikanske politikere har modtaget rørbomber med postenI løbet af natten er det kommet frem at yderligere to topdemokrater var mål for sprængladninger.
Af Andreas Lindqvist og Robin Patrick Stampe Seierby (Video)25.
okt.
2018 kl.
07.
08Bemærk: artiklen er mere end 30 dage gammelLæs opI går blev det klart at tidligere præsident Barack Obama, tidligere udenrigsminister og præsidentkandidat Hillary Clinton og tv-stationen CNN har været mål for simple sprængladninger sendt med posten.
Læs også:Formodede brevbomber sendt til Clinton, Obama og CNNI løbet af natten er det kommet frem, at de ikke var alene.
Således har det amerikanske forbundspoliti FBI nu offentliggjort, at i alt syv pakker med bombeanordninger er fundet, alle fra samme afsender.
Den ene rapporterede DR Nyheder om allerede først på ugen - det var en sprængladning, som blev fundet hos milliardær og progressiv filantrop George Soros mandag.
Læs også:Brevbombe fundet hos milliardær i amerikansk rigmandsbyEndnu en blev afsendt til Eric Holder, tidligere justitsminister under præsident Barack Obama, skriver FBI i en pressemeddelelse.
Samme afsendermærkatTidligt i morges var FBI ude med endnu en tilføjelse.
På Twitter skrev sikkerhedstjenesten, at endnu to bomber var identificeret, begge med det demokratiske medlem af Repræsentanternes Hus Maxine Waters som mål.
BBC skriver at FBI er på jagt efter endnu en pakke, som politiet mistænker er sendt til tidligere vicepræsident Joe Biden.
Både Maxine Waters og Eric Holder er sorte amerikanere, som er blevet gjort til hadeobjekter af højrefløjen i USA.
FBI skriver, at alle pakkerne har samme påståede afsender, Debbie Wasserman Shultz, bosiddende i Florida.
Og alle blev stoppet, før de nåede deres modtager.
Deborah Wasserman Schultz er også demokratisk politiker, som tidligere har siddet i Repræsentanternes Hus.
Pakkerne havde alle samme påståede og i øvrigt forkert stavede afsender.
Den rigtige Debbie Wasserman Schultz er demokrat fra Florida.
Endnu ubekræftede oplysninger hos blandt andet BBC går på, at indholdet skal være relativt simple sprængladninger i form af en art rørbomber med fyrværkerikrudt og en timer.
- Det er muligt, at yderligere pakker er blevet sendt til andre modtagere.
FBI anbefaler offentligheden at forblive opmærksom og ikke at røre, flytte eller håndtere mistænkelige eller ukendte pakker, skriver FBI i sin pressemeddelelse.
En lang række sporIfølge DR's USA-korrespondent Steffen Kretz står FBI ikke på bar bund i sagen - tværtimod.
- FBI har en lang række spor, som de følger.
Det har de, fordi bomberne ikke eksploderede.
Derfor kan man prøve at finde ud af, hvor de enkelte dele fra bomberne er fremstillet og købt og på den måde efterforske, hvor gerningsmanden eller -mændene er, siger han.
Derudover har man konvolutterne med mulige DNA-spor og fingeraftryk.
Og dertil teksten på kuverterne, som blandt andet indeholder, stavefejl, der måske går igen i andre skriverier, for eksempel på sociale medier.
Læs også:Formodede brevbomber sendt til Clinton, Obama og CNN- FBI er ret optimistisk, også fordi man tidligere har haft lignende situationer, deriblandt den såkaldte UNA-bombemand, som det lykkedes at finde.
I dag er de tekniske muligheder for at finde spor langt bedre, så man er overbevist om at man nok skal finde frem til gerningsmanden, siger Steffen Kretz.
Clinton angriber Trumps splittelseDen amerikanske præsident Donald Trump har fordømt angrebene, og opfordret USA til at stå sammen mod angreb på demokratiet.
Men selv har han løbende angrebet de selv samme, som modtog bomberne, deriblandt CNN.
Og i en tale i går aftes sagde han, at medierne havde et ansvar for splittelsen i USA.
Sagen har fået Hillary Clinton til at advare om en foruroligende udvikling i USA, og anbefaler at satse på politikere, der værner om demokratiet.
Læs også:Hillary Clinton efter mistænkelige pakker: Jeg er bekymret som amerikaner- Det er en meget præcis besked til Donald Trump.
De personer, som har været mål for attentatforsøgene, er alle personer, som præsidenten er gået specifikt efter på en meget personlig måde, siger Steffen Kretz.
- Han har i den grad kastet benzin på et bål, som i forvejen var i gang.
Han har gjort politik til en stammekrig, hvor loyaliteten til stammen ofte står over hensynet til nationens interesser, siger korrespondenten.
Steffen Kretz vurderer, at rørbombeangrebene vil gå hen og blive et af midtvejsvalgets, der er først i november, varme emner.
FacebookTwitterKopier linkEmner:Barack Obama (politiker)|Donald Trump (politiker)|USA|Repræsentanternes Hus|Kriminalitet




