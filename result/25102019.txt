https://www.dr.dk/sporten/fodbold/superliga/fcm-vinder-i-esbjerg-efter-anden-comeback-sejr-i-traek

SuperligaFCM vinder i Esbjerg efter anden comeback-sejr i trækLigesom mod Randers kom Midtjylland kom bagud mod Esbjerg, men to hurtige mål sikrede en 2-1-sejr.
25.
okt.
2019 kl.
21.
11Læs opFC Midtjylland vendte fredag aften et truende nederlag til sejr, da holdet slog Esbjerg 2-1 på udebane i 3F Superligaen.
Esbjergs angriber Yuri Yakovenko havde bragt hjemmeholdet foran 1-0 efter 56 minutter, men først udlignede kantspilleren Mikael Anderson, og seks minutter senere sikrede forsvarsspilleren Alexander Scholz så FCM sejren.
Esbjerg havde ellers holdt gæsterne fra chancer i store dele af kampen, og særligt midterforsvareren Rodolph Austin kom i vejen for meget.
Esbjerg var tæt på at udligne i slutminutterne, da angriberen Adrian Petre brændte en friløber, men hjemmeholdets spillere måtte se sæsonens niende liganederlag i øjnene.
Efter nederlaget ligger Esbjerg næstsidst i Superligaen med ni point, mens FCM ligger øverst med 35 point.
En skuffet Adrian Petre måtte sit forsøg i slutminutterne gå langt forbi mål.
 FCM's Jesper Hansen trøster Esbjerg-angriberen.
1 / 2En skuffet Adrian Petre måtte sit forsøg i slutminutterne gå langt forbi mål.
1 / 2FCM's Jesper Hansen trøster Esbjerg-angriberen.
2 / 2Stort overtag til FCM fra startGæsterne var i kontrol i kampens indledning, men Esbjerg var farligst og havde flere gode muligheder.
Kantspilleren Mathias Kristensen var tæt på to gange.
Først var han ved at score et spektakulært mål, da han fra omtrent 40 meter forsøgte at løfte bolden over FCM-keeper Jesper Hansen, som vippede skuddet på stolpen.
Ti minutter senere skød Mathias Kristensen bolden snert forbi stolpen.
Stærk jamaicanerEn af forklaringerne på, at FCM trods boldovertaget ikke blev farlig, var Esbjergs midterforsvarer Rodolph Austin.
Han vandt stort set alle sine dueller, og han stoppede flere lovende angreb fra FCM med sine glidende tacklinger.
Ti minutter efter pausen udnyttede Esbjerg så endelig en af holdets gode muligheder, da Yuri Yakovenko sparkede bolden i mål.
Alexander Scholz blev matchvinder for FC Midtjylland.
Men med næsten 20 minutter tilbage udlignede FCM-kantspilleren Mikael Anderson, da han kom først på Awer Mabils indlæg og sendte bolden i mål.
Seks minutter senere prikkede Alexander Scholz sejrsmålet ind efter et hjørnespark.
Esbjerg var tæt på en sen udligning, da Adrian Petre fik en friløber, som han skød et pænt stykke forbi mål.
/ritzau/FacebookTwitterKopier linkEmner:Adrian Petre (fodboldspiller)|Esbjerg|FC Midtjylland|Fodbold|Jylland




https://www.dr.dk/nyheder/indland/eu-maatte-hive-oplysninger-ud-af-danmark-i-sag-om-dan-bunkering

Sagen om Dan-BunkeringSe temaIndlandEU måtte hive oplysninger ud af Danmark i sag om Dan-BunkeringFørst efter rykker fra Kommissionen fortalte Danmark om muligt sanktionsbrud.
Danmark tog på intet tidspunkt initiativ til at give EU besked i sagen om Dan-Bunkering.
Af Astrid Fischer, Mathias Friis, Morten Frandsen og Line Gertsen25.
okt.
2019 kl.
22.
15Læs opNår et EU-land får mistanke om brud på EU’s sanktioner, så skal det orientere EU.
Men nye oplysninger, som DR har fået, viser at Danmark på intet tidspunkt tog initiativ til at give EU besked i sagen om Dan-Bunkering.
Derimod var det EU-Kommissionen, der selv måtte kontakte Danmark for at få oplysninger, som Danmark havde haft i næsten tre år.
Det gjorde Kommissionen efter DR gennem seks uger havde bragt afsløringer om Dan-Bunkering og den derigennem var blevet opmærksom på sagen.
Læs også:Sag om Dan-Bunkering får konsekvenser: Regeringen vil oprette sanktionsenhed i EUDen fynske virksomhed er mistænkt for at have leveret jetbrændstof til brug i Syrien i strid med EU’s sanktioner.
Det fik Danmark efterretninger om fra USA i oktober 2016, men selvom Dan-Bunkering kort efter blev anmeldt til Bagmandspolitiet, fortalte Danmark ikke EU om sagen.
Henviser til pressedækningDR har tidligere fortalt, at danske myndigheder først gav EU besked om sagen den 11.
juni 2019.
Og nye dokumenter fra EU, som DR har fået aktindsigt i, viser nu, at det skete efter en klar opfordring fra EU-Kommissionen.
I en mail til Udenrigsministeriet den 11.
juni skrev EU:- Kommissionen er for nylig blevet opmærksom på en mulig overtrædelse af sanktionerne mod Syrien fra den dansk-baserede virksomhed, Dan-Bunkerings side.
I mailen henviser Kommissionen til DR’s dækning af sagen og medsender links til artikler og dokumentation, som DR har bragt frem.
DR har blandt andet afsløret, at Dan-Bunkering i 2016 og 2017 var involveret i mindst seks leverancer af i alt 30.
000 ton jetbrændstof til brug i Syrien.
Det viser amerikanske retsdokumenter, centrale kilder og fortrolige myndighedsoplysninger.
Og EU vil gerne vide, hvad de danske myndigheder har foretaget sig.
- Vi vil være taknemmelige, hvis I vil dele alle relevante opdateringer i sagen med Kommissionen, slutter mailen fra EU til Udenrigsministeriet.
Du kan læse mailen fra EU-Kommissionen her.
DR har fået aktindsigt i mailen efter fire måneders tovtrækkeri med EU.
EU-kommissionens generalsekretariat traf i går afgørelse i DR's klage i sagen og udleverede mailen.
- Skulle have orienteretHenrik Larsen, der er professor i statskundskab ved Københavns Universitet, mener, at de nye oplysninger er uheldige for Danmark.
- Det er ikke nogen god oplysning for Danmark, for det kunne se ud, som om Danmark ikke har orienteret, som vi skulle.
Det er ikke noget godt udgangspunkt, siger han.
Også lektor ved Forsvarsakademiet, Peter Viggo Jakobsen, har tidligere kritiseret, at Danmark ikke længe forinden orienterede EU.
- Vi undlod at informere, vi misligholdt vores oplysningspligt, og dermed har vi holdt EU i uvidenhed om denne her alvorlige sag, lyder vurderingen fra lektoren.
EU-Kommissionens henvendelse til Udenrigsministeriet i 11.
juni i år blev straks besvaret.
Efter fire timer bekræftede Udenrigsministeriet over for EU, at der eksisterede en sag, og at man havde sendt Kommissionens forespørgsel om den videre til Erhvervsstyrelsen, der ville svare hurtigst muligt.
Erhvervsstyrelsen er den myndighed, som i Danmark holder øje med EU’s Syrien-sanktioner.
Ingen kommentarerHverken Udenrigsministeriet eller Erhvervsstyrelsen ønsker i dag at kommentere de nye oplysninger om, at EU selv måtte tage fat i Danmark for at få oplysninger om Dan-Bunkering-sagen.
Men DR spurgte torsdag udenrigsminister Jeppe Kofod om hans kommentar til, at Danmark ikke fortalte EU om sagen på et tidligere tidspunkt.
Det skete, samtidig med han annoncerede, at regeringen på baggrund af sagen om Dan-Bunkering nu vil arbejde for, at der bliver oprettet en særlig enhed i EU, som skal overvåge sanktioner.
Danmark fik jo ikke orienteret EU Kommissionen før i juni i år, og vi har jo fået at vide at der var mulige sanktionsbrud for omkring tre år siden.
Er det godt nok?
- Nej.
Der er ingen tvivl om, at danske myndigheder skal koordinere og informere bedre.
Den nye regering har sat et arbejde i gang for at få undersøgt, hvad der er sket i den konkrete sag, og ikke mindst og allervigtigst, hvordan de danske myndigheder kan samarbejde og informere bedre.
For det er der uden tvivl behov for, fastslog han.
Dan-Bunkering blev i sidste måned sigtet af Bagmandspolitiet for at have leveret jetbrændstof til brug i Syrien.
Virksomheden er ikke tiltalt eller dømt og afviser at have brudt EU’s sanktioner.
FacebookTwitterKopier linkEmner:Dan-Bunkering|EU|Syrien|EU-forhold|Jeppe Kofod (politiker)




https://www.dr.dk/sporten/haandbold/kvindeligaen/odenses-favoritter-faar-storsejr-mod-tth-holstebro

KvindeligaenOdenses favoritter får storsejr mod TTH HolstebroOdense slog TTH Holstebro med 15 mål hjemme, mens Silkeborg-Voel måtte slide for en smal sejr mod Aalborg.
Odense-profilen Stine Jørgensen i kamp mod Nykøbing F.
Håndbold.
Fredag vandt Odense Håndbold og Stine Jørgensen sikkert i HTH Ligaen.
(Arkivfoto) Af Kasper Heide Lund25.
okt.
2019 kl.
20.
44Læs opHåndboldkvinderne fra Odense Håndbold holdt snor i toppen, da Jan Pytlicks tropper fredag storsejrede i HTH Ligaen.
Kampen på hjemmebane mod TTH Holstebro blev vundet sikkert, og da de 60 minutter var spillet, lød sejren på hele 37-22.
Dermed nåede Odense op på 16 point på tredjepladsen i rækken.
Foran ligger Herning-Ikast med samme pointantal, men for en kamp færre, mens Team Esbjerg også for en kamp færre har 18 point på førstepladsen.
TTH ligger tungt med fire point efter ti kampe og syv nederlag i sæsonen indtil nu.
Bagud 12-19 ved pausen så det vanskeligt ud for gæsterne, der slet ikke kunne følge med i anden halvleg, som blev tabt med otte mål.
Både Kathrine Heindahl, Trine Østergaard Jensen og Stine Jørgensen scorede seks gange for Odense, mens Freja Cohrt blev noteret for fem mål.
Silkeborg-Voel sørgede også for at sætte yderligere to point ind på kontoen, da det hjemme blev til en sejr over EH Aalborg.
Her måtte favoritterne fra Silkeborg dog slide for det, før kampen var vundet smalt med 29-28 efter et tæt opgør, hvor pausestillingen lød på 14-14.
Silkeborg-Voel har dermed 15 point for ti kampe på fjerdepladsen i rækken.
EH Aalborg har syv nederlag i ti kampe og fem point.
/ritzau/FacebookTwitterKopier link




https://www.dr.dk/nyheder/indland/let-til-taarer-og-ondt-i-maven-sergentskolen-faar-strakspaabud-paa-grund-af-mobning

Indland'Let til tårer og ondt i maven': Sergentskolen får strakspåbud på grund af mobningOberstløjtnant på Hærens Sergentskole tager strakspåbuddet fra Arbejdstilsynet meget alvorligt.
(Arkiv) Soldater fra Trænregimentet i Aalborg ses her ved paraden på flagdagen i Aalborg, 5.
september 2019.
Af Malthe Sommerand25.
okt.
2019 kl.
20.
36Læs opDer er tilsyneladende store problemer med mobning på Hærens Sergentskole i Varde, og det har der iøvrigt været i årevis.
Det skriver nichemediet OLFI, som dækker dansk forsvars- og sikkerhedspolitik, der har fået aktindsigt i et strakspåbud fra Arbejdstilsynet og bragt historien til torvs.
DR Nyheder har også fået denne aktindsigt.
Strakspåbuddet er udstedt den 3.
oktober og retter sig mod seks ansatte i skolesektionen samt ledelsen.
Ved to besøg på sergentskolen har repræsentanter for Arbejdstilsynet interviewet ansatte.
Her fortæller de, at de oplever søvnproblemer, har let til tårer, ondt i maven, bliver holdt uden for, ignoreret, bagtalt, manipuleret og meget mere.
Og det i en grad, at det også påvirker privatlivet.
Flere kolleger skulle også have forladt arbejdspladsen som følge af mobning.
Oberstløjtnant: Jeg er dybt berørtDR Nyheder har interviewet skolens øverstbefalende, oberstløjtnant Peter Nielsen.
Han starter med at understrege, at han ikke kan gå i detaljer med sagen, da den er personfølsom.
- Det er en meget træls situation, og vi er alle dybt berørte, siger Peter Nielsen og fortsætter:- Jeg blev dybt chokeret, da jeg hørte det, og særligt da jeg læste de ord, der er blevet brugt til at beskrive denne arbejdsplads.
Jeg har været i forsvaret siden ’82, jeg har været i Afghanistan, men det her kom fuldstændigt bag på mig.
Af aktindsigten kan man læse, at det er de civilt ansatte, der føler sig mobbet af de uniformerede ansatte.
Til dette oplyser de uniformerede ansatte, som tilsynet har talt med:- Der er en hård tone i skolesektionen, men at det er fordi, at det er en millitærarbejdsplads, hvor man må forvente, at sådan noget kan finde sted.
Peter Nielsen, har I en mobbekultur på arbejdspladsen?
- Nej, ikke på vores arbejdsplads.
Men jeg tager de udsagn, som de ansatte har givet til Arbejdstilsynet meget alvorligt.
Det er klart, at der er noget her, vi skal se på.
Noget der skal heles, noget der skal favnes, siger Peter Nielsen og fortsætter:- Derfor gør vi også meget for at forbedre de kommende befalingsmænd, der kommer til os efter fire måneders værnepligt på de regler, normer og oplevelser, de får hos os.
Denne forventningsafstemning er vigtig for os, og vi gør meget ud af det.
Nu siger du, at I forsøger at forberede de unge til mødet med skolen.
Hvordan forsøger I at forberede de ansatte til mødet med de unge?
- Jeg vil gerne understrege, at sagen er isoleret til en lille sektion på seks medarbejdere, der ikke har nogen kontakt med den uddannelse, der gennemføres ved skolen.
Så det er ikke mellem de ansatte og eleverne, men internt blandt ansatte.
- Der er altid to sider af en møntHvad gør I for at håndtere dette strakspåbud og for at sikre, at ingen bliver mobbet?
- Den her sag ligger jo nu for, og det skal vi kommentere.
Vi skal komme med vores bemærkninger den 4.
november.
Men vi har allerede taget initiativer, der skal hjælpe; professionel støtte til de involverede, udarbejdet handleplan og udkast til mobbepolitik, siger Peter Nielsen og fortsætter:- Vi er i tæt kontakt med Forsvarets Center for arbejdsmiljø, som er vores eksperter på området, og onsdag havde vi besøg af dem, hvor vi havde en længere seance med de involverede medarbejdere, der er på arbejde.
Der er nogen, der endnu er så påvirket af sagen, at de ikke er på arbejde, og Peter Nielsen kan ikke kommentere, hvor mange der ikke er på arbejde, eller om man har fritstillet nogen af de ansatte, der ifølge Arbejdstilsynet har været med til at mobbe.
- Jeg har en bekymring, om at det her kan blive farvet og talt op i medierne.
Det, jeg brug for, er en helingsproces, siger Peter Nielsen.
Af en aktindsigt, fremgår det, at der er ansatte hos jer, der ikke kan sove om natten, ansatte, der fortæller, at der bliver plantet historier om dem, og ansatte, der siger, at de er frosset ude og nu spiser frokost alene.
Hvordan kan det blive talt op?
- Jeg er dybt, dybt ked af, at der er nogen, der har den her oplevelse.
Men der er altid to sider af en mønt, og der vil være nogen, der har en anden oplevelse af sagen, og det er min opgave at favne dem alle og få lavet en løsning for fremtiden, så dette her undgås, afslutter Peter Nielsen.
FacebookTwitterKopier linkEmner:Arbejdstilsynet|Hærens Sergentskole|Hære|Offentlig forvaltning|Afghanistan




https://www.dr.dk/sporten/fodbold/england/schmeichel-giver-landsmaend-historiske-kloe-leicester-tangerer-rekord

EnglandSchmeichel giver landsmænd historiske klø: Leicester tangerer rekord for største sejrLeicester gik helt amok og slog Southampton hele 9-0 i Premier Leagues største udesejr.
Kasper Schmeichel jubler over den historiske sejr.
Af Kasper Heide Lund25.
okt.
2019 kl.
23.
12Læs opFodboldspillerne fra Southampton blev klædt helt af på eget græs fredag aften, da Leicester kom på besøg i Premier League.
Her spillede gæsterne med musklerne i en sådan grad, at danskermødet i den bedste engelske række var afgjort allerede efter første halvleg, da Leicester var foran 5-0.
Det var blot anden gang i Premier Leagues historie, at et udehold kunne gå til pause foran 5-0.
Det skete også for Manchester City i 2010 ude mod Burnley.
Det hele endte lettere bizart med en 9-0-sejr til Kasper Schmeichel og co.
, som dermed hentede den største udesejr i Premier League nogensinde.
Kasper Schmeichel og James Maddison glæder sig over en sejr, der ryger lige i historiebøgerne.
 Jamie Vardy i midten lukkede kampen med sin scoring til 9-0 på straffe i tillægstiden.
 Southamptons Nathan Redmond var til gengæld knap så glad efter 0-9-nederlaget.
1 / 3Kasper Schmeichel og James Maddison glæder sig over en sejr, der ryger lige i historiebøgerne.
1 / 3Jamie Vardy i midten lukkede kampen med sin scoring til 9-0 på straffe i tillægstiden.
2 / 3Southamptons Nathan Redmond var til gengæld knap så glad efter 0-9-nederlaget.
3 / 3Den hidtidige rekord tilhørte Manchester United, der 6.
februar i 1999 besejrede Nottingham Forest 8-1.
Dengang var det med Peter Schmeichel i målet, men sønnen holdt altså buret rent i fredagens kamp.
Både Pierre-Emile Højbjerg og Jannik Vestergaard var med fra start hos Southampton, men Vestergaard blev flået ud i pausen.
Danskerne kunne i indledningen se holdkammeraten Ryan Bertrand få direkte rødt kort, da han med knopperne forrest stemplede Ayoze Perez efter 12 minutter, men Ayoze Perez svarede igen med et hattrick i kampen.
Pierre Emile Højbjerg (tv.
) og Jannik Vestergaard diskuterer formentlig, hvordan det kunne gå så galt for Southampton.
Inden udvisningen var Southampton allerede bagud 0-1 efter Benjamin Chilwells scoring efter ti minutter, og det blev kun værre og værre.
Youri Tielemans øgede nemt til 2-0 i det 17.
minut, og to minutter senere blev det 3-0 ved Perez.
Spanieren sørgede også for 4-0-føringen med et brag af en afslutning fra en spids vinkel seks minutter før pausen, og så kunne Jamie Vardy elegant øge til 5-0 i halvlegens sidste minut.
Perez scorede sit tredje mål til 6-0 i det 57.
minut, og minuttet efter øgede Vardy så til 7-0, mens hjemmeholdet var helt i opløsning.
I det 85.
minut sørgede James Maddison for 8-0, og så var Leicester på jagt efter den største sejr nogensinde i Premier Leagues historie.
Den tilhørte Manchester United alene inden opgøret.
I 1995 slog United Ipswich 9-0.
Den blev tangeret i tillægstiden, da Vardy på et straffespark bragte Leicester foran 9-0.
Tidligere i denne sæson vandt Manchester City 8-0 hjemme over Watford.
Leicester er tredje hold, der scorer ni mål i en kamp i Premier League.
Det præsterede Tottenham også i 2009, da Wigan blev besejret 9-1.
De tre point sendte Leicester på andenpladsen i rækken med 20 point.
/ritzau/FacebookTwitterKopier linkEmner:England|Jamie Vardy (fodboldspiller)|Jannik Vestergaard (fodboldspiller)|Leicester City FC|Fodbold




https://www.dr.dk/nyheder/viden/kroppen/klogere-end-vi-troede-nyt-fund-viser-neandertalerne-kunne-fremstille-lim

KroppenKlogere end vi troede: Nyt fund viser, at neandertalerne kunne fremstille limEn kompleks proces, der kræver planlægning, vurderer forskere.
Neandertalerne var ikke de her grove og dumme muskelbundter, som vi tidligere troede.
De var faktisk ret opfindsomme - og nye fund viser da også, at de har fremstillet lim til et hav af værktøjer.
(© Allan Henderson / Flickr)Af Jeppe Kyhne Knudsen25.
okt.
2019 kl.
19.
08Læs opDet er snart hver uge, vi hører nyt om neandertalerne.
Og gang på gang finder forskerne ud af, at vi har undervurderet vores meget nære slægtninge.
© Luca LorenzelliHvem var neandertalerne?
Neadertalerne (Homo neanderthalensis) er det nulevende menneskes (Homo sapiens) nærmeste slægtning.
De levede i Europa og Centralasien i mange hundredtusinde år, men forsvandt formentligt for omkring 40.
000 år siden.
Ofte har neandertalere været gengivet som primitive hulemennesker.
Men nyere forskning viser, at neandertalernes sociale liv på mange måder minder om noget, vi kender.
Blandt andet er der fund, der viser, at de tog sig af deres ældre og syge.
I slutningen af den periode, hvor de eksisterede, lavede de også smykker, og nogle fund tyder på, at de begravede de døde.
Anden forskning viser, at mange moderne mennesker faktisk har brudstykker af neandertal-DNA i deres arvemasse.
Kilde: Trine Kellberg NielsenOg sådan en historie er det her også.
En gruppe hollandske forskere har nemlig fundet et ældgammelt flintestensværktøj, der har rester af lim på sig.
Og fremstillingen af lim er kompleks proces, der kræver, at man kan langtidsplanlægge, udtaler en af forskerne bag opdagelsen til BBC.
Det tyder på, vurderer forskerne, at neandertalerne altså var klogere, end vi hidtil har gået og troet.
Boede der, hvor Nordsøen er i dagStenværktøjet blev fundet på stranden “zandmotor” i nærheden af Haag i Holland.
På samme strand er der tidligere fundet fragmenter fra et neandertaler-kranium.
Holland er et af de lande, hvor der er fundet rigtig mange spor efter neandertalerne.
Man har registreret flere hundrede findesteder i landet.
Men netop fundet på stranden her tyder på, at den gruppe af neandertalere, der producerede flintestenshovedet og limen til at sætte det fast på et skafte, højst sandsynligt levede i det område, arkæologerne kalder for Doggerland.
For 50.
000 år siden var det meste af Nordsøen nemlig en sammenhængende landmasse, der forbandt England, Belgien, Holland og Danmark - og det har fået navnet Doggerland efter Dogger Banke, som i dag er et vigtigt område for dansk fiskeri.
Sådan ser den 50.
000 år gamle flintesten med limrester i bunden ud.
(© Rijksmuseum van Oudheden)Det hårde liv på tundraenDoggerland var, mens neandertalerne levede der, en iskold tundra.
De eneste træer, neandertalerne ville støde på her, var dværgbirketræer - og der var langt mellem dem.
Og det er netop træ, der er brug for, hvis man vil fremstille den lim, som forskerne har fundet på neandertaler-værktøjet.
Ved at CT-scanne flintestenen har de fundet frem til, at limresterne stammer fra tjære fremstillet af birketræ.
Det har altså krævet ekstra meget arbejde for dem at fremstille den her lim, vurderer forskerne.
De har beregnet sig frem til, at det kræver omkring 40 kilo birketræ for at lave en portion tjære med den metode, neandertalerne brugte.
Foruden at indsamle træet, skulle de bygge et bål og trække tjæren ud.
En proces der kræver masser tid og energi.
Så det skulle planlægges, vurderer forskerne.
Både til værktøj og våbenDet er ikke første gang, at forskerne finder tjære på neandertaler-udgravninger, men det er første gang, at det er fundet så langt mod nord.
I varmere egne er processen med at lave tjære nemlig slet ikke så krævende.
Her har der været rigeligt med træ, bytte og frugter og bær, så der har været mere tid og overskud til andet et at hvile, jage og spise.
Derfor forventede forskerne egentlig også, at neandertalerne kun ville bruge deres lim til kampvåben til jagt og krig.
Altså de mest prestigefyldte væktøjer.
Men det nye fund var ikke et våben.
Det var derimod et helt almindeligt groft udformet værktøj, som forskerne regner med blev brugt til at skrabe dyreskind rene eller skære plantefibre over.
At neandertalerne brugte lim til hverdagsværktøj tyder på, at den her limproduktion var mere udbredt, end man lige skulle tro.
Doggerland ville have forbundet England, Belgien, Holland, Tyskland og Danmark, havde landområdet været ovenvande i dag.
Man regner dog med, at Doggerland var helt oversvømmet omkring 6500 år f.
kr.
(© Polaris999 / Wikimedia Commons)Mennesker lærte at lave lim førstPå trods af at fundet viser, at neandertalerne kunne lave lim for 50.
000 år siden, så var vi moderne mennesker et par skridt foran.
Ifølge forskerne har man nemlig fundet tegn på, at Homo sapiens har lavet lim så tidligt som for 100.
000 år siden.
Men, understreger forskerne: Det betyder ikke, at neandertalerne ikke også havde opfundet en metode til at lave lim langt tidligere.
Der er bare ingen fund, der viser det endnu, forklarer de til BBC.
FacebookTwitterKopier linkEmner:Videnskab|Historie|Holland|BBC|Belgien




https://www.dr.dk/nyheder/udland/irak-regeringskontor-i-flammer-under-landsdaekkende-protester

UdlandIrak: Regeringskontor i flammer under landsdækkende protesterMindst 23 mennesker har mistet livet under fredagens demonstrationer.
Demonstranter har gået gennem gaderne overalt i Irak i protest.
25.
okt.
2019 kl.
18.
48 | opdateret 25.
okt.
2019 kl.
20.
00Læs opEn ny bølge af demonstrationer i Irak har fredag kostet mindst 23 mennesker livet.
Det oplyser politi- og lægekilder til nyhedsbureauet AFP.
Tusindvis af irakere er samlet flere steder i det sydlige Irak og i hovedstaden Bagdad i protest mod regeringen, den høje arbejdsløshed og den udbredte korruption i landet.
En større gruppe demonstranter har sat ild til provinsstyrets bygning i byen Nasiriya i det sydlige Irak fredag.
Søjler af røg stiger op fra bygningen, hvor omkring 3000 demonstranter er samlet for at kræve regeringens afgang.
En demonstrant kaster en tåregas-granat tilbage mod politiet.
 En demonstrant, der er blevet ramt af tåregas, bliver hjulpet væk.
 Sikkerhedsstyrker har brugt vandkanoner, tåregas og gummikugler mod demonstranterne.
1 / 3En demonstrant kaster en tåregas-granat tilbage mod politiet.
1 / 3En demonstrant, der er blevet ramt af tåregas, bliver hjulpet væk.
2 / 3Sikkerhedsstyrker har brugt vandkanoner, tåregas og gummikugler mod demonstranterne.
3 / 3Bruger tåregas og gummikuglerOgså flere kontorer, der huser nogle af Iraks politiske partier, blev sat i brand andre steder i den sydlige del af landet.
En demonstrant er omkommet i en af brandene, oplyser politikilder til AFP.
Fem andre er dræbt i Nasiriya, hvor politiet skød med skarpt mod demonstranter.
I Bagdad er to demonstranter døde, formentlig efter at være blevet ramt i hovedet af tåregasgranater.
Det oplyser et medlem af den uafhængige Højkommission for Menneskerettigheder.
Sikkerhedsstyrker bruger tåregas, varmt vand og gummikugler for at sprede demonstranterne i Bagdad.
Næsten 1800 mennesker er kommet til skade under de voldsomme demonstrationer.
Det viser en opgørelse foretaget af nyhedsbureauet Reuters på baggrund af oplysninger fra politiet og hospitaler rundt i Irak.
Især unge irakere demonstrerer på gaderne.
 Også ældre irakere er med på gaden.
 Demonstranter og sikkerhedsstyrker har flere gange stødt voldsomt sammen i løbet af i dag.
 Demonstranter bærer en såret mand væk.
 I Bagdad har demonstranter hele dagen fyldt bybilledet.
1 / 5Især unge irakere demonstrerer på gaderne.
1 / 5Også ældre irakere er med på gaden.
2 / 5Demonstranter og sikkerhedsstyrker har flere gange stødt voldsomt sammen i løbet af i dag.
3 / 5Demonstranter bærer en såret mand væk.
4 / 5I Bagdad har demonstranter hele dagen fyldt bybilledet.
5 / 5Premierminister lover reformerDe fleste af de sårede var på gaden i Bagdad, hvor sikkerhedsstyrker ville hindre dem i at nå frem til Den Grønne Zone.
Her ligger flere regeringsbygninger og udenlandske ambassader.
I byen Amara, der også ligger i det sydlige Irak, er seks demonstranter blevet såret.
Det skete, da sikkerhedsvagter åbnede ild mod dem, da de nærmede sig et kontor, der tilhører en lokal shiamilits.
Demonstranterne ville stikke ild til kontoret.
I en tv-tale lover premierminister Adel Abdel-Mahdi at imødekomme demonstranterne ved at foretage en regeringsrokade og gennemføre reformer allerede i næste uge.
- At kræve regeringens afgang uden et alternativ, der er i overensstemmelse med forfatningen, vil kaste landet ud i kaos, siger han.
Fredagens demonstrationer mod regeringen og den udbredte korruption i landet kommer, efter at demonstrationer tidligere på måneden har dræbt mindst 149 civile og otte medlemmer af sikkerhedsstyrkerne.
/ritzau/dpaFacebookTwitterKopier linkEmner:Irak|Bagdad|Demonstrationer|Brande|Ulykker




https://www.dr.dk/nyheder/penge/norsk-pengetank-runder-10000-milliarder-kroner-svarer-til-have-fundet-olie-paa-ny

PengeNorsk pengetank runder 10.
000 milliarder kroner: 'Svarer til at have fundet olie på ny'Oliefondens markedsværdi svarer nu til knap to millioner norske kroner per indbygger.
Lillejuleaften 23.
december er der 50 år siden, Norge offentliggjorde, at der var blevet fundet olie.
Af Oliver Batchelor25.
okt.
2019 kl.
20.
11Læs opFor 23 år siden modtog den norske stats pensionsfond, som i daglig tale kaldes for Oljefondet, to milliarder kroner fra det norske finansministerium.
Siden da er pengetanken vokset og vokset - og kort før middag i dag passerede fondens markedsværdi 10.
000 milliarder norske kroner svarende til knap 7.
500 milliarder danske kroner.
- Afkastene fra investeringerne på globale finansmarkeder har været så høje, at det kan sammenlignes med at have fundet olie en gang til, udtaler Yngve Slyngstad, direktør for Norges Bank Investment Manangement, på centralbankens hjemmeside.
Læs også:Norges stenrige oliefond dropper olie- og gasselskaberDet svarer til, at der i fondens pengetank ligger 1,9 millioner norske kroner for hver af landets 5,3 millioner indbyggere.
Oliepenge har ynglet og yngletInvesteringsafdelingen blev etableret som en selvstændig organisation 1.
januar 1998 for at forvalte en formue, som dengang lå på 113 milliarder norske kroner.
I løbet af det første halve år blev 40 procent af pengene placeret i aktier.
Og siden da har fondens samlede afkast vokset sig større end de samlede midler, der er blevet tilført.
I dag udgøres omkring halvdelen af oliefondens markedsværdi af indtægter fra den norske olieindvinding, mens resten er afkast fra investeringerne.
- Vi er en global organisation med dygtige medarbejdere med 37 forskellige nationaliteter fordelt på vores kontorer i Oslo, London, New York, Singapore og i Shanghai.
Vores vigtigste opgave er at skabe afkast med en acceptabel risiko, lyder det fra Yngve Slyngstad.
Ansvarlig for velfærden i fremtidenMålt i 2020-kroner er fonden større end det, staten har tjent på olien gennem de sidste 50 år, oplyser Norges Bank.
Sammenlagt finansierer Oljefondets pengetank i dag 17 procent af det norske statsbudget.
Det stiller ekstra høje krav til, at midlerne fra Nordsøolien bliver forvaltet med omhu, lyder det fra Yngve Slyngstad.
- Hvordan vi som nation forvalter finansformuen for fremtidige generationer vil få enormt stor betydning for velfærden i Norge, siger Yngve Slyngstad.
FacebookTwitterKopier linkEmner:Økonomi|Norge|London|Oslo|Shanghai




https://www.dr.dk/sporten/fodbold/kvindeligaen/trods-flere-fifa-milliarder-og-udstrakt-haand-fra-dbu-superliga-klubber

KvindeligaenTrods flere Fifa-milliarder og udstrakt hånd fra DBU: Superliga-klubber tøver med kvindefodboldDBU arbejder på et nyt tiltag, der kan gøre det nemmere for Superliga-klubber at etablere kvindehold.
DBU arbejder lige nu på en såkaldt 'fast track'-model, som vil gøre det muligt for Superliga-klubber at starte et kvindehold direkte i kvindernes bedste eller næstbedste række.
Af Martin Leer Scharnberg25.
okt.
2019 kl.
17.
08Læs opKvindefodbold har raketfart på for tiden.
Den globale interesse har været voksende de seneste år, og fremgangen kan blandt andet ses i seertallene fra dette års VM-slutrunde i Frankrig.
I gennemsnit havde hver VM-kamp 17,3 millioner seere verden over, hvilket er mere end en fordobling i forhold til VM i 2013 i Canada, hvor 8,4 millioner seere i gennemsnit så med.
Og nu skal en ny økonomisk bevilling fra Det Internationale Fodboldforbund, Fifa, sætte endnu mere skub i fremgangen.
Onsdag bekendtgjorde Fifa, at de i de næste fire år vil investere en milliard dollar i kvindefodbold.
Det svarer til over 6,7 milliarder kroner, og det er et dobbelt så meget, som der ellers lå i Fifas oprindelige planer for de kommende år.
Fifas præsident, Gianni Infantino, offentliggjorde onsdag, at Fifa vil fordoble deres investering i kvindefodbold i løbet af de næste fire år.
Chef for kvindefodbold i FC Nordsjælland Christian Taylor kalder nyheden fantastisk.
- Det glæder mig rigtig meget, at det her kommer helt oppefra.
At den øverste instans går forrest er et fantastisk signal.
- Det kan forstærke den udvikling, kvindefodbold er inde i.
Det kan betyde flere præmiepenge i Champions League.
Og det kan betyde, at kvinderne måske også kan få en anden europæisk klubturnering, ligesom herrerne har Europa League.
Mulig håndsrækning fra DBUUd over de ekstra Fifa-milliarder, som bliver investeret i kvindefodbold de næste fire år, har Dansk Boldspil-Union også et nyt tiltag under udarbejdelse, som kan gøre det mere attraktivt for de danske Superliga-klubber at starte professionelle kvindehold.
DBU arbejder lige nu på en såkaldt 'fast track'-model, som vil gøre det muligt for Superliga-klubber at starte et kvindehold direkte i kvindernes bedste eller næstbedste række, fortæller ligachef i DBU Elite Nicolai Kaas Nordstrøm.
Da FC Nordsjælland, som i mange år har haft et hold i herrernes Superliga, lancerede deres professionelle kvindehold i 2017, startede de i sjællandsserien og måtte rykke op fire gange for at nå op i Kvindeligaen.
Men med en 'fast track'model vil andre interesserede herrerklubber få et tidsbegrænset vindue, hvor de kan starte direkte på øverste eller næstøverste niveau, hvis de er villige til at investere.
En 'fast track'-model er blevet indført med succes i andre kvindeligaer i Europa.
- I England har man gjort det med stor succes.
Og vi kigger nu på muligheden for at lave en dansk model af det.
I forbindelse med at Det Engelske Fodboldforbund, FA, åbnede op for 'fast tracking', så herrernes Premier League-klubber kunne starte kvindehold direkte i den bedste engelske række, etablede Manchester United et kvindehold i 2018.
De fører lige nu kvindernes Premier League.
Herreklubberne kan booste kvindefodboldenLige nu er FC Nordsjælland den eneste Superligaklub, der driver både herre- og damehold.
Brøndby har også hold i kvindernes bedste række, mens AaB har et hold i kvindernes 1.
division.
Men modsat FC Nordsjælland har de to klubber adskilt herrerne og kvinderne, så de ikke direkte har noget med hinanden at gøre.
Stillingen i Gjensidige Kvindeligaen 2019/201.
Fortuna Hjørring (23 point)2.
FC Nordsjælland (23 point)3.
Brøndby (22 point)4.
FC Thy - ThistedQ (14 point)5.
KoldingQ (14 point)6.
VSK Aarhus (12 point)7.
Odense Q (10 point)8.
BSF (2 point)I Nordjylland har AaB en selskabskonstruktion, som gør, at deres herre- og damehold er adskilt ved at være placeret i hvert deres selskab.
Og Brøndbys kvinder bliver modsat herreholdet, som drives af den professionelle afdeling, drevet af amatørafdelingen.
I både det nordjyske og på den københavnske vestegn er eneste reelle fællesnævner for kvinderne og herrerne altså, at de har det samme klublogo på trøjen.
Ifølge vil Nicolai Kaas Nordstrøm, der er ligachef i DBU Elite, vil det være meget gavnligt for udviklingen i dansk kvindefodbold, hvis flere Superliga-klubber valgte at satse på kvindefodbold på eliteniveau.
- Det ville uden tvivl være godt, for de har et professionelt setup og faciliteter, som vil være enormt attraktivt.
Og jeg er sikker på, at der er flere potentielle partnere og sponsorere, der ville finde det interessant, hvis superligaklubberne kommer mere ind over.
- Vi har virkelig kunne mærke et boost på alle mulige måder, fordi vi har med FC Nordsjælland har fået en superligaklub i kvindeligaen.
Superligaens storklubber tøverOm DBU's 'fast track'-model bliver en realitet er endnu uvist.
Men hvis det ender med at blive til virkelighed, vil vinduet højst sandsynligt åbne til foråret og strække sig over én til tre sæsoner, fortæller DBU's ligachef, Nicolai Kaas Nordstrøm.
Til trods for både Fifas og DBU's satsninger på kvindefodbold tøver nogle af de største Superliga-klubber dog, når de af DR Sporten bliver præsenteret for ideen om 'fast tracking' til kvindeligaen.
Søren Højlund Carlsen, kommunikationschef i AGF, fortæller, at en 'fast track'-model ikke vil rokke ved den aarhusianske klubs ambitioner om et kvindehold.
- AGF har ikke nogen aktuelle planer om at starte et kvindehold.
Der er allerede et ganske udmærket kraftcenter for kvindefodbold i byen i forvejen.
Og der er fire aarhusianske hold i de to øverste kvinderækker.
Dem har vi et godt samarbejde med.
Så ideen om DBU's 'fast track'-system er ikke aktuelt for os.
Sportschef Svend Graversen fortæller, Kommunikationschef i FC København Jes Mortensen fortæller, at FCK følger udviklingen i kvindefodbold, men på trods af en potentiel 'fast track'-model, har klubben stadig ingen konkrete planer om et kvindehold.
I FC Midtjylland er meldingen den samme fra klubbens sportschef, Svend Graversen.
- Vi er selvfølgelig opmærksomme på kvindefodbolds positive udvikling, men vi har ingen planer om et kvindehold lige nu og her, og det er ikke noget, vi beskæftiger os med.
Vi har rigeligt at gøre med vores eksisterende setup.
- Jeg vil ikke afvise et 'fast track'-system på forhånd, men jeg kan heller ikke sige, at det kommer til at betyde, at vi vil gå ind i kvindefodbold.
På et tidspunkt er vi nødt til at forholde os til, om det er noget, vi vil.
Men om det bliver om et, to eller ti år er umuligt at sige.
Burde være fristende for Superliga-klubberDe ekstra penge fra Fifa kan være med til at gøre kvindefodbold mere attraktivt for partnere og sponsorere.
Derfor burde det også være med til at gøre det yderligere interessant for danske herreklubber at gå ind i kvindefodbold, mener chef for kvindefodbold i FC Nordsjælland Christian Taylor.
FC Nordsjælland har haft stor succes, siden de etablerede deres professionelle kvindefodboldhold i 2017.
I dag ligger de på en delt førsteplads i kvindernes bedste række og har dermed Champions League i næste sæson inden for rækkevidde.
Superliga-klubben FC Nordsjælland etablerede et elitehold for kvinder i 2017.
Christian Taylor håber, at flere herreklubber på Superliga-niveau vil følge trop og også etablere elitehold i kvindefodbold.
- Når jeg præsenterer vores kvindeholds-case for vores kolleger i Superligaen, er deres første og største bekymring, om det er dårlig forretning.
Men det er det altså ikke.
Tv-pengene, tilskuertallene og sponsoraterne er alle voksende.
- Det burde være fristende for alle Superliga-klubber.
Selvfølgelig fordi det er sportsligt interessant, men også i forhold til det kommercielle og CSR (virksomhedens sociale ansvar, red.
).
FacebookTwitterKopier linkEmner:DBU|FC Nordsjælland|Fodbold|Brøndby|Jylland




https://www.dr.dk/nyheder/udland/prins-charles-til-rigmaend-red-planeten-med-jeres-penge

UdlandPrins Charles til rigmænd: Red planeten med jeres pengeDen britiske tronfølger opfordrer rigmænd til at bruge deres penge i kampen mod klimaforandringerne.
Den britiske tronfølger, prins Charles, vil have finansfolk til at redde miljøet og bekæmpe klimaforandringer.
(Arkivfoto) 25.
okt.
2019 kl.
16.
39 | opdateret 28.
okt.
2019 kl.
11.
02Læs opDen britiske tronfølger, prins Charles, opfordrer finansmænd til at investere deres tusindvis af milliarder i projekter, som beskytter miljøet.
Det skriver nyhedsbureauet Reuters.
Til avisen The Evening Standard siger prins Charles, at bæredygtige, men profitable investeringer er nøglen til at bekæmpe klimaforandringer og bevare biodiversitet.
Ifølge avisen advarer prinsen om, at kampen er mere kritisk nu end nogensinde før.
Han mener, at globale kapitalmarkeder skal spille en stor rolle i at vende udviklingen og begrænse skaderne på verdenshavene, atmosfæren og vores jord.
Prinsen opfordrer investorer til at være mere åbne og kigge efter mulige lukrative investeringsmuligheder på det voksende marked for bæredygtige løsninger.
- Pengene er i det mindste ved at begynde at blive tilgængelige.
For der er billioner af pund derude, særligt i den private sektor, som nu potentielt kan bruges til at drive udviklingen.
- Nøglen er den private sektor, som bliver nødt til at føre an, og så kan man lave et partnerskab med den offentlige sektor, siger han til The Evening Standard.
En billion på engelsk svarer til en milliard på dansk.
Prinsens indblanding kommer, en måned efter at han sammen med World Economic Forum etablerede rådet Sustainable Markets Council.
Her bringes virksomheder, regeringer og store finansielle institutioner sammen for at "transformere vores markedsmekanismer til at arbejde for, ikke imod, bæredygtighed".
/ritzau/Rettelse: Tidligere fremgik det i artiklen ved en fejl, at en billion svarer til tusind milliarder.
Det er rettet til, at en billion svarer til en milliard.
FacebookTwitterKopier linkEmner:Miljø og natur|Storbritannien|Royalt|World Economic Forum|Prins Charles (kongelig)




https://www.dr.dk/nyheder/indland/kvinder-og-boern-fanget-i-syrien-kommer-ikke-til-faa-hjaelp-det-er-taet-paa-en

IndlandKvinder og børn fanget i Syrien kommer ikke til at få hjælp: 'Det er tæt på en dødsdom'Udenrigsministeriet afviser at hjælpe tilfangetagne kvinder og børn i et brev til familierne.
Omkring 30 børn af danske IS-tilhængere befinder sig i de kurdisk kontrollerede lejre al-Hol og al-Roj.
Her sidder en kvinde med sine børn i al-Hol-lejren.
Af Sally Frydenlund Larsen25.
okt.
2019 kl.
16.
01Læs opUdenrigsministeriet har i disse dage sendt breve ud til en gruppe pårørende, der har anmodet om hjælp til at få deres børn og børnebørn hjem fra Syrien.
I brevet afviser ministeriet at hjælpe, og det kan i værste fald være en dødsdom for de kvinder og børn, der sidder fanget.
Og i bedste fald er det en straf, der er fuldstændig ude af proportioner med den forbrydelse, kvinderne har begået - at rejse til Syrien for at tilslutte sig Islamisk Stat.
Sådan lyder det fra advokat Knud Foldschack, der repræsenterer familien til en kvinde, der sidder fanget i lejren Al-Roj med to små børn.
Kender du til sagen?
Har du modtaget brevet, eller kender du nærmere til brevets indhold?
Så vil vi gerne i kontakt med dig.
Skriv en mail til sall@dr.
dk, så kontakter vi dig hurtigst muligt.
- Den situation, som børnene og de danske kvinder - som har begået den tåbelighed at rejse til Syrien og som selvfølgelig skal straffes - befinder sig i, er tæt på en dødsdom.
Med de vilkår, som de her mennesker har og de skader, de her mennesker pådrager sig ved at være i lejrene i flere år, er det tæt på en meget markant dødsrisiko, siger han og slår fast:- Jeg er helt enig i, at de her kvinder har begået en tåbelig handling, men tåbelige handlinger skal jo ikke mødes med tåbelige handlinger fra ansvarlige politikeres side.
Læs også:Ministerium afviser at hjælpe danske fanger i Syrien'Må selv tage ansvar'Det har længe været regeringens linje, at man ikke vil hjælpe de IS-sympatisører, som sidder fanget i flygtningelejre hjem.
Og nu har Udenrigsministeriet skrevet det sort på hvidt i et brev til de pårørerende, der har bedt om hjælp.
- Fremmedkrigerne må selv tage ansvar for deres handlinger og for at have rejst ud med børn eller fået børn i konfliktzonen, står der ifølge Weekendavisen i brevet.
I juni hentede de danske myndigheder en 13-årig dreng ud af flygtningelejren Al-Hol, som var blevet skudt i ryggen under kampene i IS-højborgen Baghouz.
Men ifølge brevet skal der være tale om, at et barn "befinder sig i en alvorlig helbredssituation, som ikke kan behandles lokalt.
"Advokat Knud Foldschack forstår ikke, hvorfor regeringen ikke vil hjælpe de omkring 30 danske børn, der angiveligt befinder sig i lejre i Syrien.
Udenrigsministeriet vil ikke oplyse, hvor mange breve de har sendt ud til pårørende, men det anslås, at der befinder sig omkring 30 børn i lejre i Syrien.
Knud Foldschack mener, at den danske regering burde hjælpe både kvinder og børn hjem, og understreger, at man ikke bør straffe børn for deres forældres handlinger.
- Vi har et helt klart princip i retssikkerhed, som er, at man kan selvfølgelig ikke lader børn lide under, hvad deres forældre tåbeligt har gjort.
Men selv om mødrene ikke er uden skyld, er det heller ikke en mulighed at hente børnene hjem uden deres mødre, mener advokaten.
- At adskille børn og mødre fra hinanden i den her situation er også en middelalderlig politik.
Ekspert: Har hjulpet terrormistænktUdenrigsministeriet har tidligere hjulpet danske statsborgere, som sad fængslet i udlandet - også terrormistænkte.
Det fortæller Peter Vedel Kessing, der er seniorforsker på Institut for Menneskerettigheder.
- Der var en dansk statsborger på Guantanamo i USA for en del år siden, og der var Udenrigsministeriet aktive og besøgte pågældende og bistod med at få ham hjem til Danmark.
Men det er ikke sådan, at der er en fast praksis for, at man altid gør det.
Det er altså en vurdering fra sag til sag og en politisk beslutning, om Udenrigsministeriet rykker ud - også når det gælder børn, fortæller Peter Vedel Kessing.
Situationen i de syriske flygtningelejre er spidset til efter den tyrkiske militæroffensiv.
I andre lande som Frankrig og Tyskland er sagen blevet ført til domstolene.
- For et halvt år siden sagde en tysk domstol, at Tyskland var forpligtet til at bistå tyske fremmedkrigere i udlandet, men det var så fordi, det fremgår af den tyske grundlov, at man har den pligt, siger Peter Vedel Kessing.
Advokat Knud Foldschack håber alligevel, at udenrigsminister Jeppe Kofod skifter mening.
- Jeg tror ikke på, at politikerne i 2019 kan blive ved med at beholde den her holdning, som jo efter min mening er middelalderagtig i forhold til, at man skal lade børn på to, tre, fire år lide i de her lejre, siger han.
FacebookTwitterKopier linkEmner:Islamisk Stat|Udenrigsministeriet|Syrien|Terrorisme|Jeppe Kofod (politiker)




https://www.dr.dk/nyheder/kultur/tusindvis-stroemmer-til-dansk-spil-hitter-stort-paa-verdens-stoerste-spilmesse

KulturTusindvis strømmer til: Dansk spil hitter stort på verdens største spilmesse- Det er immervæk imponerende, når man konkurrerer mod 1.
200 andre spil, mener ekspert.
Der er god grund til at smile for Asger Harding Granerud (tv.
) og Daniel Skjold Pedersen, der har udviklet brætspillet 'Deep Blue'.
Det får i hvert fald masser af opmærksomhed på brætspilsmessen Spiel.
Af Kasper Madsbøll Christensen25.
okt.
2019 kl.
18.
31Læs opDet kan godt være, du synes, det er vildt at være sammen med over 100.
000 andre, når du er på Roskilde Festival.
Men i Tyskland har de en 'festival', der er dobbelt så stor – her er scenetelte og musik blot skiftet ud med messehaller og brætspil.
Masser af brætspil.
Messen Spiel løber i disse dage af stablen i Essen i Tyskland, og den tiltrækker omkring 200.
000 gæster.
I løbet af messens fire dage bliver der præsenteret 1.
200 nye spil fra 50 lande.
Om SpielBrætspilsmesse i Essen, Tyskland, der har kørt i 37 år.
Den bliver afholdt i seks store messehaller og fordeler sig over 86.
000 kvadratmeter.
Finder i år sted 24.
-27.
oktober med et forventet besøgstal på omkring 200.
000.
Kilde: Thomas Vigild, brætspilsekspertÉt af de spil, der bliver præsenteret på årets messe, er det danskudviklede brætspil 'Deep Blue'.
Og det er omgivet af massiv hype, fortæller brætspilsekspert Thomas Vigild, der selv er til stede på messen.
- 'Deep Blue' er et af de helt store spil hernede.
Det er i hvert fald blandt de ti største spil på messen i år, og det er immervæk imponerende, når man konkurrerer mod 1.
200 andre spil.
Der er også rigtig mange, der har købt det efter at have spillet det her, fortæller Thomas Vigild og uddyber:- Bordene ved 'Deep Blue'-standen har været helt proppede.
Folk roser spillet for at være nemt at komme i gang med og meget eventyrligt.
Heftig aktivitet ved 'Deep Blue'-standen på brætspilsmessen.
- Messen er blottet for snobbethed, fortæller brætspilsekspert Thomas Vigild.
'Det er et spil, man får lyst til at pille ved'Thomas Vigild forklarer, at messen fungerer lidt ligesom bogmesen Bogforum, hvor man går rundt og kigger ved en masse forskellige stande, hvor man både kan møde spiludviklerne og prøve at spille spillene.
'Deep Blue' går ud på, at man er i et dykkerfartøj og skal dykke efter skatte i et stort ocean.
Det handler om, hvor og hvor dybt man tør dykke, og man skal hele tiden vurdere ens held.
Dykkerne konkurrerer mod hinanden, spiller et antal ture, og dén, der har flest skatte til sidst, vinder.
Og der har altså været heftig aktivitet ved 'Deep Blue'-standen.
- Det er et spil, man får lyst til at pille ved, fordi det er så lækkert.
Man har lyst til at gå over og røre ved brikkerne.
Skaberne har tænkt over, at det skal virke som en eventyrbog, du bare har lyst til at gå ombord i og leve dig ind i, forklarer Thomas Vigild.
Spillere i fuld gang med 'Deep Blue'.
- Du ser både ægte brætspilsnørder, der slæber pose efter pose med nye spil ud fra messen, men du ser også familier valfarte hertil som en sjov weekendaktivitet, forklarer Thomas Vigild.
- Spillet handler både om held, men også om strategi.
Held-aspektet gør, at børn kan spille mod voksne.
Hvis det kun var baseret på færdigheder, ville de voksne jo vinde det meste af tiden, siger brætspilseksperten, der også står bag brætspilsprisen Guldbrikken.
Udvikler: 'Jeg har en god fornemmelse''Deep Blue' er designet af Asger Harding Granerud og Daniel Skjold Pedersen, der både har lavet spil sammen og hver for sig.
Daniel Skjold Pedersen er også til stede på messen.
Han er glad for den modtagelse, 'Deep Blue' har fået.
Om udviklerne af 'Deep Blue''Deep Blue' er udviklet af Daniel Skjold Pedersen og Asger Harding Granerud.
De har i alt ti-tolv spil på markedet - blandt andet 'Cøpenhagen', der handler om, at man skal bygge husfacader i Nyhavn.
Det vandt prisen Guldbrikken 2019 for 'Årets bedste familiespil'.
Herudover har de udviklet seks-syv nye spil, der snart er i handlen.
- Jeg har kun været forbi 'Deep Blue'-standen en enkelt gang, men der var der proppet med mennesker, der spillede spillet.
- Når man går rundt hernede på messen, går man lidt rundt i en boble, fordi man er omgivet af så mange andre brætspilentusiaster.
Så det er lidt svært at have et overblik, men jeg har en god fornemmelse, siger spiludvikleren.
Han fortæller, at 'Deep Blue' har været seks år undervejs.
Nu har det bestået første prøve på brætspilsmessen og kan også findes på hylderne i diverse danske brætspilsbutikker.
Hvorvidt det bliver en kommerciel succes, må tiden vise, understreger Daniel Skjold Pedersen.
- Men opmærksomheden er i hvert fald et godt springbræt.
Det er både sjovt og mærkeligt at opleve.
Læs også:10 brætspil du (måske) totalt havde glemt, du spillede i 90’erneFacebookTwitterKopier linkEmner:Leg og spil|Tyskland|Bogforum|Roskilde Festival|Roskilde




https://www.dr.dk/nyheder/udland/otte-russiske-soldater-draebt-af-kollega-paa-kaserne

UdlandOtte russiske soldater dræbt af kollega på kaserneEn russisk værnepligtig er anholdt efter drabene.
Det russiske forsvarsministerium, med forsvarsminister Sergei Shoigu i spidsen, oplyser, at manden bag skyderiet er anholdt.
Af Rasmus Christiansen25.
okt.
2019 kl.
15.
01 | opdateret 25.
okt.
2019 kl.
16.
03Læs opEt nervøst sammenbrud fik i dag en russisk værnepligtig til at åbne ild og dræbe otte andre soldater på en russisk kaserne i det østlige Rusland.
Det siger det russiske forsvarsministerium i en pressemeddelse ifølge det russiske nyhedsbureau Interfax.
Manden er tilbageholdt af myndighederne.
To andre soldater, der er hårdt sårede, er sendt til behandling på et militærhospital.
Ifølge myndighederne er de ikke i livsfare.
Led muligvis af mentale helbredsproblemerSkyderiet fandt sted fredag aften lokal tid ved en kaserne nær byen Gorny, cirka 150 kilometer nord fra grænsen til Mongoliet.
Ifølge Forsvarsministeriet skete skyderiet under et vagtskifte.
Årsagen til den værnepligtiges nervøse sammenbrud er endnu uklar.
Ifølge BBC siger myndighederne, at manden "måske havde lidt af mentale helbredsproblemer".
Forsvarsministeriet har nedsat en kommission, der er på vej til kasernen for at undersøge skyderiet.
FacebookTwitterKopier linkEmner:Rusland|Forsvarsministeriet|Kriminalitet|Soldater|Værnepligt




https://www.dr.dk/sporten/badminton/axelsen-booker-semifinale-i-frankrig-antonsen-er-ude

BadmintonAxelsen booker semifinale i Frankrig - Antonsen er udeAnders Antonsen tabte i tre sæt i kvartfinalen i French Open, mens Viktor Axelsen spillede sig i semifinalen.
Viktor Axelsen har nu vundet samtlige 14 sæt mod Ng Ka Long Angus som seniorspiller.
Fredag spillede danskeren sig i semifinalen i French Open.
ARKIV 25.
okt.
2019 kl.
18.
44 | opdateret 25.
okt.
2019 kl.
20.
13Læs opNår badmintonspilleren Ng Ka Long Angus tager en lur, så vælter det næppe ind over ham med søde drømme om Viktor Axelsen.
Fredag stod badmintonspilleren fra Hongkong igen over for danskeren, da de to mødtes i kvartfinalen i French Open.
Syvende gang som seniorspiller blev dog ikke lykkens gang for Ng Ka Long Angus, hvorimod Axelsen fortsatte sin stime af sejre i de to spilleres indbyrdes statistik.
Viktor Axelsen har aldrig tabt et sæt til Ng Ka Long Angus, og danskeren vandt kampen 21-17, 21-16.
Viktor Axelsen var senest i semifinalen i Denmark Open.
Lørdag venter indonesiske Jonatan Christie, der besejrede Anders Antonsen i sin kvartfinale, og dermed gik de to danskere glip af et møde i semifinalen.
Axelsen fik styr på sagerne til sidst i første sæt, hvor han ellers kom lidt sløvt i gang.
19-14 blev til 19-17, men danskeren vandt de to næste bolde og tog første sæt.
Foran 6-2 i andet sæt tydede det ikke på, at Axelsen skulle smide sin fornemme statistik, og han bragte sig foran 10-5.
Det blev lidt tættere, men Axelsens spil var stabilt nok til at vinde sættet og kampen.
Skuffende dag for AntonsenFor anden turnering i træk blev kvartfinalen derimod endestation for Danmarks højest rangerede herresingle i badminton.
Tidligere fredag måtte Anders Antonsen således se sig besejret, da han mødte Jonatan Christie, der vandt kampen i tre sæt med 17-21, 21-19, 21-16.
Senest måtte Anders Antonsen også se sig besejret i kvartfinalen i Denmark Open.
For anden turnering i træk blev kvartfinalen endestation for Anders Antonsen.
I den indbyrdes statistik har Christie nu slået Antonsen to gange, mens danskeren har en enkelt sejr over indoneseren.
Antonsen fik en frygtelig indledning på første sæt og var bagud 0-4, 1-7 og 3-12 og kunne ikke følge med indoneseren.
Danskeren kom dog tilbage og tog sættet, men måtte se sig besejret i de to efterfølgende sæt.
Herredouble også udeDen danske herredouble med Kim Astrup og Anders Skaarup tabte tidligere fredag deres kvartfinale.
Her var Chirag Shetty og Satwiksairaj Rankireddy fra Indien bedst og vandt kampen 21-13, 22-20.
French Open rangerer ligesom sidste uges Denmark Open på næsthøjeste niveau på World Touren som Super 750-turnering.
Den franske turnering har en samlet præmiepulje på lidt over fem millioner kroner.
/ritzau/Artiklen er opdateret med resultaterne af de sene kampe.
FacebookTwitterKopier linkEmner:Viktor Axelsen (badmintonspiller)|Badminton|Frankrig|Hong Kong|Anders Antonsen (badmintonspiller)




https://www.dr.dk/sporten/fodbold/superliga/sygdom-i-familien-holder-aab-traener-ude-paa-ubestemt-tid

SuperligaSygdom i familien holder AaB-træner ude på ubestemt tidJacob Friis' datter er blevet alvorligt syg, og AaB-træneren er derfor ikke med mod Sønderjyske.
Jacob Friis har været cheftræner for AaB siden november 2018.
25.
okt.
2019 kl.
15.
34Læs opJacob Friis, cheftræner for AaB, vil ikke være til stede på sidelinjen, når det nordjyske hold søndag møder Sønderjyske i Superligaen.
Det skriver AaB på sin hjemmeside.
Årsagen er, at er cheftræneren datter er blevet alvorligt syg.
- AaB's cheftræner Jacob Friis' yngste datter på tre år fik i går (torsdag, red.
) konstateret leukæmi, og familien blev øjeblikkeligt overført til Aarhus Universitetshospital, Skejby, for at begynde behandlingen, lyder det på AaB's hjemmeside.
Det er uvist, hvornår cheftræneren vender tilbage, skriver klubben.
Assistenttræner Lasse Stensgaard tager foreløbigt over for Friis sammen med holdets anden assistenttræner Allan K.
Jepsen og U19-ligatræner David Olsen.
Jacob Friis har været cheftræner for AaB siden slutningen af november 2018, hvor han tog over midlertidigt efter fyringen af Morten Wieghorst.
I december meddelte AaB, at Friis' ansættelse blev gjort permanent.
/ritzau/FacebookTwitterKopier link




https://www.dr.dk/nyheder/indland/guide-saadan-kan-du-leje-dig-gennem-livet

IndlandGuide: Sådan kan du leje dig gennem livetDeleøkonomi vinder særligt frem blandt unge, fordi de hellere vil leje end eje, siger forsker.
Elløbehjul, leasede cykler og delebiler bliver måske endnu mere udbredt i en fremtid, hvor vi kommer til at eje mindre og leje mere.
Af Cecilie Rosenkvist Dam25.
okt.
2019 kl.
18.
19Læs opJeg er 25 år gammel, og jeg ejer stort set ingenting af værdi udover min telefon og min computer.
Jeg bor til leje på et værelse, og når jeg cykler på arbejde, er det på en cykel, jeg leaser gennem en abonnementsordning.
Det samme gælder for de film og det musik, jeg streamer.
Og faktisk er det at leje frem for at eje en stigende tendens blandt os mellem 18 og 39 år.
Det er nemlig især os, der gør brug af de mange deleøkonomiske ordninger, der popper frem rundt omkring.
Er du en super-deler?
Gør du brug af en masse af de her deleøkonomiskeordninger?
Så vil vi meget gerne høre fra dig på 1212@dr.
dk.
Jan Damsgaard, der er professor i digitalisering ved CBS, forklarer, at det er særligt attraktivt for os, fordi vi slipper for at gå ud og lave store investeringer.
- Man kan faktisk få adgang til rigtig mange ting, uden at man nødvendigvis behøver at eje dem.
- De unge er i en situation, hvor de først skal til at etablere sig, og derfor har de et valg.
Vi andre har jo allerede købt huset, tilføjer han som en forklaring på, hvorfor det særligt er en trend blandt unge.
Professoren vurder, at vi i fremtiden vil dele forskellige ting mere og mere med hinanden, fordi det taler ind i en bæredygtig tendens.
Her er en guide til dig, der gerne vil være en super-deler, som gerne vil hoppe med på bølgen og leje dig gennem livet.
1Step 1: BoligBør man spare op til en ejendom, eller kan det betale sig at leje?
(ARKIVFOTO) Måske du allerede lejer en bolig.
I hvert fald er andelen af lejere stigende blandt os unge.
Med blot en måneds opsigelse på mit lejede værelse, kan jeg vil flytte et andet sted hen eller tage på en lang rejse, når jeg vil, og det giver mig en anden frihed, end hvis jeg ejede boligen.
Netop friheden er formentlig grunden til, at der er over 200.
000 flere lejere i aldersgruppen 18 til 39-årige i dag end for ni år siden, og den udvikling vil nok fortsætte, vurderer Jan Damsgaard.
- Du er ikke tynget af ejerskabets byrde.
I vil gerne slippe for besværet med en ejerbolig og have, andre leverer den service.
De stigende skatter betyder også, at det fremadrettet snarere kan betale sig at leje frem for at eje.
2Step 2: TransportElløbehjul er blevet en fast del af gadebilledet i mange større danske byer.
Når jeg skal rundt omkring, foregår det oftest på min leasede cykel, som jeg betaler til hver måned.
Det samme gør de andre 10.
000 abonnenter, firmaet har rundet på godt et år i Danmark.
Hvis jeg skal længere, booker jeg et lift i en andens bil, og det vil vi se meget mere af i fremtiden.
Jan Damsgaard forudser, at der specielt i de mindre byer vil komme mange flere delebilsordninger.
- Der er en langt højere grad af tillid blandt folk i landsbyer, så der vil også være mindre bekymring om, om bilen bruges af nogen, der ikke kører pænt.
Deleøkonomien er langt fra et storbyfænomen.
I Vestjylland har Jette og Arne fået skabt en ordning med 30 delebiler i små landsbyer, og på Facebook kan man finde grupper for ens by, hvor man kan låne og leje ting af folk i nærområdet.
3Step 3: Autostole, armbånd og gulvsliberHos tøjmærket Ganni kan du leje tøj på ugebasis.
Hvis jeg skal have sat billeder op på væggene, kan jeg leje en boremaskine, og hvis jeg savner lidt jord under neglene, kan jeg leje en have.
Faktisk kan man både leje smykker, babyudstyr, garageplads og flere andre ting.
Fra næste år vil IKEA leje møbler ud, og hos det danske modemærke Ganni kan man leje et sæt tøj på ugebasis.
I mit klædeskab har jeg masser af tøj, jeg har købt gennem appen Trendsales, som har omkring en million brugere, der sælger og bytter brugt tøj og sko til hinanden.
Og vores klædeskabe kommer til at få en del mere deletøj på bøjlerne fremover.
- Jeg tror, at det kommer til at forsvinde, det der med at købe tøj, som man bruger og smider væk.
Vi kommer til at få tøj af bedre kvalitet, der er beregnet til, at flere kan bruge det over tid.
- Det er mere bekvemt, det er billigere, og det er mere bæredygtigt, tilføjer han.
4Step 4: Fødselsdage og fiskeriHvis du skal holde børnefødselsdag, så kan du faktisk låne et sæt med legetøj, vimpler og lagkagegear på Odense Bibliotek.
Måske kender du det med at blive grebet af en hobby, hvor man er overbevist om, at det vil være vildt fedt at lave smykker eller kaste sig over hækling eller fiskeri.
Normalt går jeg ud at køber en masse udstyr, men desværre ender det ofte i en kasse efter et par måneder.
Flere biblioteker tilbyder nu, at man kan låne sæt med udstyr til at teste eller dyrke en hobby.
Hos Odense Bibliotek kan man låne et kit til fisketuren med stang, net og rygsæk eller et til børnefødselsdagen med flag, lagkagegear og legetøj.
- For 20 år siden var det ofte sådan, at man måtte eje de ting, man ville have adgang til.
I dag er det i langt mindre grad tilfældet.
Man vil have adgang til tingene, men man ønsker ikke nødvendigvis at eje det, siger Jan Damsgaard.
5Kan det overhovedet betale sig at leje sig gennem livet?
Kan det så betale sig for sådan en som mig, der skriver sig ind i en tendens af en ejerløs generation?
Både ja og nej, lyder svaret fra vores professor.
- Man skal ikke bare rodløst gå ud og leje alting.
Man skal overveje, hvor tit man skal bruge tingen, og hvis svaret er ofte, kan det nok bedre betale sig at eje, og hvis det er en gang imellem, kan det nok bedre betale sig at leje.
Men udviklingen med ejerløse unge kommer nok til at fortsætte.
- Den generation, der kommer nu, ønsker i mindre grad at eje.
FacebookTwitterKopier linkEmner:Tøj|Biler|Copenhagen Business School|Facebook|Jylland




https://www.dr.dk/nyheder/udland/skaal-kinesere-storshopper-franske-vinslotte

UdlandSkål!
Kinesere storshopper franske vinslotteAsiatiske investorer bruger millioner på vinslotte i Bordeaux og drømmer om den store høst - af både druer og penge.
Af Stéphanie Surrugue25.
okt.
2019 kl.
18.
00Læs opBORDEAUX: Vinmarkerne strækker sig i en uendelighed gennem landskabet i Bordeaux, hvor vinslotte med århundreders historie ligger overalt på bakketoppe og i landsbyer.
Vi er i det franske hjerteland, men de lokale har fået nye naboer: Stenrige kinesere, som strømmer til Bordeaux for at opkøbe slotte og vinmarker.
Stephen Lu.
En af dem er Cheng-Chang Lu, grundlægger af den kinesiske dagligvaregigant Golden Field.
Milliardæren, der for en nemheds skyld kalder sig Stephen Lu, har købt vinslottet Bel Air.
- Jeg har drømt om Frankrig, siden jeg som barn i Taiwan læste franske tegneserier, siger Stephen Lu, da han inviterer DR Nyheder indenfor på sit gennemrenoverede vinslot, hvis 77 hektar land ligger mellem Saint-Emillion-egnen og Dordogne-floden.
Op til 200 millioner for et vinslotKinesiske investeringer i FrankrigI 2018 steg kinesiske investeringer i Frankrig med 86 procent.
Det til trods for, at Kinas investeringer i Europa er faldet markant de senere år, fra 227 milliarder kroner i 2016 til 130 milliarder kroner sidste år.
Frankrig, Tyskland og Storbritannien er de europæiske lande, der oplever flest kinesiske investeringer.
Men nu forsøger EU at bremse såkaldt strategiske investeringer fra statsejede kinesiske virksomheder – af frygt for, at Kina kan få for stor indflydelse på blandt andet EU’s it-sikkerhed og infrastruktur.
Handelskrigen mellem USA og Kina har dette efterår været med til at gøre Kinas vækst til den laveste i godt 30 år.
Men de kinesiske investeringer i udlandet fortsætter.
Flere end 200 asiatiske investorer har købt vinslotte i Frankrig.
Langt størstedelen er kinesere, men også rigmænd og selskaber fra Hong Kong, Taiwan, Filippinerne og Singapore er rykket ind, fortæller ejendomsrådgiveren Li Lijuan.
Hun arbejder for mægleren Vineyards by Christie's, og fra sit kontor i Bordeaux har Li Lijuan speciale i salg til asiatiske kunder, som lægger alt mellem 35 millioner og 200 millioner kroner for et fransk vinslot:- Bordeaux er berømt i Kina.
Det er et vinnavn, der klinger godt hos de fleste asiater.
Og de seneste 10 års boom i den kinesiske økonomi har fået virkelig mange til at investere her i Bordeaux.
Kineserne rykker til Bordeaux i håbet om en stor høst af både druer og penge, fortæller Li Lijuan, der har boet og arbejdet i det franske vindistrikt i 11 år.
- Det er sjældent bare for fornøjelsens skyld.
Det er jo meget, meget dyrt at købe og drive en vingård, så det er i høj grad gennemtænkte investeringer.
Vi kinesere kan jo godt lide at investere i en industri for at tjene penge.
Vinmarkerne i Bordeaux er blevet attraktivt for asiatiske investorer.
Vinslot med karaokestuePå Château Bel Air drømmer Stephen Lu om at tjene penge - mange penge - på sin nebengesjæft som fransk vinproducent.
Selv tilbringer han kun to uger om året på sit vinslot.
Resten af tiden fordeler han mellem sine kontorer i Beijing, Shanghai og Taiwan, men Stephen Lus hold af franske vineksperter og kinesiske konsulenter i Bordeaux skal sikre, at Château Bel Air kan eksporteres i store mængder til Kina.
Her sælger Stephen Lu vinen i en af sine 5.
000 butikker og på sin virksomhedsapp, der har flere end syv millioner abonnenter.
Meget har unægtelig forandret sig på det gamle slot, hvis historie strækker sig tilbage til 1600-tallet, hvor Frankrigs konge, Ludvig den 13.
, havde sin væbner boende på Château Bel Air.
På sin app og via sin forretning sælger Stephen Lu sin franske vin.
Foto: Lau SvenssonMens de asiatiske investorer i Bordeaux sender det meste vin ud af landet, lægger de masser af penge i Frankrig.
De fleste kinesiske købere ansætter to-tre nye franske medarbejder på deres slotte, da de ønsker at øge vinproduktionen, fortæller ejendomskonsulenten Li Lijuan.
Desuden bruger de overvejende lokal arbejdskraft til renovering af slottene.
Stephen Lu har således istandsat Château Bel Airs stuer for 7,5 millioner kroner med blandt andet seks soveværelser, billiardstue og digitalt mødelokale, mens det nærliggende Château Milord, som DR Nyheder også har besøgt, er istandsat af en investor fra Hong Kong for 35 millioner kroner med blandt andet swimmingpool, karaokestue og en fløj til tjenestefolk og chauffører.
Château Den Gyldne KaninMens borgmesteren i Stephen Lus kommune har budt ham hjerteligt velkommen til Frankrig, så er lokalbefolkningen i Bordeaux kun begrænset begejstret for de nye naboer fra Østen.
Penge eller ej, på gågaden i Frankrigs fjerdestørste by bekymrer man sig for sin kulturarv:- Det er jo kun positivt, at vi har gæster fra hele verden, der besøger Bordeaux.
Men når de køber vores vinslotte, mister vi jo noget af regionens kulturarv til udlandet.
Penge er ikke alt, siger Miriam Poinot, der arbejder for et teleselskab i Bordeaux.
Se flere reaktioner i videoen:Et større ramaskrig lød sidste år, hvor det kinesiske konglomerat Quantum Hi-Tech Group omdøbte sine vinslotte i Bordeaux: Château Larteau blev til Château Lapin Imperial (Den Kejserlige Kanin), Château La Tour Saint-Pierre blev til Château Lapin d’Or (Den Gyldne Kanin), Château Clos Bel-Air blev til Château La Grande Antilope (Den Store Antilope) og så fremdeles.
Historien ramte både franske og internationale medier, og i dag er de kinesiske navneskilte pillet ned fra de franske landeveje.
Således skal man ind på hjemmesiden eller helt hen til postkassen for at finde et diskret vidnesbyrd om Château Den Gyldne Kanin.
Og på Château Bel Air forsøger Stephen Lu at balancere i det komplicerede kulturmøde mellem Frankrig og Kina, mellem vin og gevinst.
Det franske vinslot Château Bel Air er blevet restaureret af den kinesiske ejer.
Foto: Lau Svensson- Det er svært at drive en virksomhed, men det er endnu sværere at lede et vinslot.
Vores ambition er at gøre Château Bel Air stærkere og gøre vinen berømt i Kina og Taiwan, siger han og fortsætter:- Vi kinesere er ekstremt konkurrencemindede, og nogle gange må vi sætte vores tempo lidt ned, for at vores franske forbindelser kan følge med.
Jeg er meget passioneret, og elsker man det, man laver, kan det betyde, at man tjener mange penge.
Og det er det, jeg vil: Lave god vin og tjene gode penge.
Eksempler på de seneste fire års kinesiske investeringer:•Tech-virksomheden Linxens blev i 2019 købt for 2,2 millarder dollar af kinesiske Tsinghua Group.
•Fødevaregiganten St-Hubert blev i 2018 opkøbt af det kinesiske investeringsfirma Fosun for 700 millioner dollar.
•Emballagevirksomheden Axilone blev i 2018 opkøbt af kinesiske CITIC Capital Holding for 580 millioner dollar•Hotelkæden Club Med blev i 2015 opkøbt af Fosun.
•Toulouse Lufthavn 49,99 procent er opkøbt af et kinesisk konsortium bestående af Shandong Hi-Speed og Friedmann Pacific.
•Modemærket Lanvin blev i 2018 købt af kinesiske Fosun.
•Fodboldklubben Sochaux-Montbéliard er købt af Hong Kong-virksomheden Ledus Lightning Tech.
•Landbrugsjord: 3000 hektar opkøbt i Midt- og Sydfrankrig af kinesiske Reward Group.
•Vinslotte: Flere end 165 vinslotte i Frankrig er købt af kinesiske investorer.
•Modemærket Sonia Rykiel er ejet af Hong Kong-virksomheden Li&Fung.
•PSA Renault Citroën: 14 procent af den franske bilgigant er opkøbt af den kinesisk statsejede bilproducent Dongfeng.
•Hotelkæden Louvre Hotels Group blev i 2015 opkøbt af det kinesiske hotel- og servicekonglomerat Jin Jiang.
Kilder: AFP, Rhodium Group, Baxter Mckenzie med flereFacebookTwitterKopier linkEmner:Frankrig|Kina|Vin|Hong Kong|Planteavl




https://www.dr.dk/nyheder/regionale/oestjylland/dele-til-f-35-bliver-bygget-med-meneskehaender-her-er-robotten-som

ØstjyllandDele til F-35 bliver bygget med meneskehænder: Her er robotten, som skal overtage jobbetLige nu tester Terma i Grenaa og Syddansk Universitet en såkaldt flexdraper, som skal bygge letvægtsdele til F-35-kampfly.
Robotten har 120 sugekopper, som kan løfte materialet og presse lagene hårdt sammen.
Af Thomas Schmidt Nørgaard og Sarah Friis Elkjær25.
okt.
2019 kl.
17.
00Læs opMåske har du regnet med, at et hypermoderne F-35-kampfly bliver bygget af lige så moderne robotter?
Men faktisk har menneskehænder en stor del af æren.
På den danske teknologivirksomhed Terma i Grenaa bliver flyenes højmoderne kompositmateriale nemlig minutiøst og meget koncentreret formet af 30 til 40 medarbejdere, men om få år kan det være en saga blot.
Lige før sommerferien lykkedes det nemlig en særlig sugekop-robot at lave en del til F-35 fejlfrit.
Terma tester sammen med Syddansk Universitet, om den såkaldte flexdraper kan gøre det præcist nok og erstatte menneskehænderne.
Den bygger på et antal sugekopper, der kan samle vævstykker op og selv finde ud af, hvordan hver enkelt sugekop skal lægge det ned på støbeformen i den rigtige rækkefølge, så der ikke op står fejl.
Menneskehænder vs.
sugekop-robot:Vejer kun halvdelen af aluminiumKulfibermaterialet er godt, fordi det er utrolig let og stærkt, fortæller Jesper Freltoft, der er afdelingschef på Innovation Lab ved Terma.
- Hvis vi sammenligner med aluminium, som de fleste ældre fly er lavet af, kan vi teoretisk set opnå en vægtbesparelse på noget, der ligner en halvering.
Derfor er kulfiber brugt ved noget, der virkelig skal yde meget som flyvemaskiner og Formel 1-racere, siger han.
Terma får kulfibermaterialet i store ruller, og det er vævet fuldstændig som alt andet stof.
Stykkerne bliver skåret ud, så de svarer til det panel eller den part, der skal blive til en flydel.
- Vi lægger stykkerne op på en støbeform med samme form som flyvemaskinen.
Klædestykkerne er under en millimeter i tykkelse, og et typisk panel er omkring en centimeter, så der er 15 til 20 lag klæde for én part, forklarer Jesper Freltoft.
En svær proces at automatisereLagene skal ligge helt præcist, og der må ikke være luftlommer, folder eller andre fejl, ligesom vævet heller ikke må have fejl.
Lagene skal trykkes så hårdt sammen som muligt.
- Det er relativt lavt styktal, vi producerer i, da der kun bliver lavet omkring 150 F-35-fly om året.
Til hvert fly laver vi 120 forskellige kulfiberpaneler, der er sat sammen af over 10.
000 forskellige udskæringer.
Det gør det svært at automatisere med robotter, siger Jesper Freltoft.
Men hvis flexdraperen lykkes, vil den sænke omkostningerne og derfor gøre Terma mere konkurrencedygtig, sikre nuværende ordrer og vinde nye hjem til det østjyske.
- Medarbejderne er ikke i fare.
Vi er 450 ansatte på fabrikken i Grenaa i dag, og om et par år regner vi med 550 - også selv om vi automatiserer.
Når vi bliver mere konkurrencedygtige, giver det flere arbejdspladser, mener Jesper Freltoft.
I dag er det fire ph.
d.
ere, der opererer robotten, men når den skal ud i industrien, skal den kunne betjenes af almindelige operatører.
Udviklingen af Flexdraper er sket med støtte fra innovationsnetværket Made og Innovationsfonden.
Projektet løber frem til 2021.
FacebookTwitterKopier linkEmner:Terma A/S|Teknologi|Grenaa|Syddansk Universitet|Erhverv




https://www.dr.dk/nyheder/kultur/film/kostede-34-millioner-lave-nu-skuffer-dansk-film-stort-i-biograferne

Film og serierKostede 34 millioner at lave - nu skuffer dansk film stort i biograferneFantasyfilmen 'Valhalla' har ikke levet op til Nordisk Films forventninger.
I rollen som tordenguden Thor ses Roland Møller.
Bag ham ses Dulfi Al-Jabouri i rollen som den mere luskede gud Loke.
Af Marie Ravn Nielsen25.
okt.
2019 kl.
16.
22Læs op"En fæl skuffelse".
"En ufrivillig farce".
"Alt for endimensionel".
Sådan lød risen blandt andet fra dele af det danske anmelderkorps om Fenar Ahmads fantasy-brag 'Valhalla', da filmen havde premiere den 10.
oktober.
Efter to uger i biograferne ser det ud til, at de danske biografgængere også har vendt tommelfingeren ned til genindspilningen af Peter Madsens tegnefilm fra 1986.
'Valhalla' har nemlig 'kun' solgt 44.
364 billetter, viser de nyeste tal fra Det Danske Filminstitut.
Kort om 'Valhalla'Filmen er instrueret af Fenar Ahmad og baseret på Peter Madsens tegneserie 'Valhalla' om de nordiske guder fra 1979 og hans tegnefilm af samme navn fra 1986.
På rollelisten ses blandt andre Roland Møller, Dulfi Al-Jabouri, Jacob Lohmann, Stine Fischer Christensen, Andreas Jessen, Asbjørn Krogh Nissen, Salome R.
Gunnarsdóttir og Laura Jonsdottir.
Cecilia Loffredo og Saxo Moltke-Leth spiller børnene Røskva og Tjalfe, mens musikproducer Reza Forghani spiller Quark, og Sanne Salomonsen spiller jættekongens mor.
De danske anmeldere er noget uenige om filmen og giver alt fra to til fire stjerner.
Et tal, der ærgrer distributionschefen hos Nordisk Film, Frederik Honoré.
- Publikum er ikke kommet i det antal, som jeg havde håbet på.
Jeg synes, det er skuffende.
Det skal der ikke herske nogen tvivl om, siger han.
Antallet af solgte billetter til 'Valhalla' står noget i kontrast til de tre andre danske film, der har haft premiere den seneste måned.
Animationsfilmen 'Mugge & vejfesten', der havde premiere den 26.
september, har således passeret 132.
000 solgte billetter, mens komedien 'Jagtsæson' på bare tre uger har lokket hele 341.
000 danskere ind i biografmørket.
Også børnefilmen 'Gooseboy' har solgt en smule mere end 'Valhalla', nemlig 50.
000 billetter, siden premieren den 3.
oktober.
Se traileren til 'Valhalla' her:Ikke vant til fantasyfilm i DanmarkDistributionschef Frederik Honoré synes, det er synd, at en "modig og ambitiøs" film som 'Valhalla' ikke har leveret det ønskede salg.
- Vi havde naturligvis drømt om et bedre resultat, men det er svært at sige, hvorfor folk i højere grad har valgt at købe billet til nogle andre film i efterårsferien, siger han.
Filmen har haft et budget på 34 millioner kroner - en størrelse, som vi ikke ser så hyppigt herhjemme.
I år har kun 'Skammerens datter II: Slangens gave', der havde et budget på knap 38 millioner, og biografhittet 'Ser du månen, Daniel', der er årets dyreste med sine 41 millioner kroner, overgået 'Valhalla'.
Årets mest sete danske film indtil videre'Ternet Ninja' – 618.
169 (946.
502 i alt)'Ser du månen, Daniel' – 449.
615'Jagtsæson' – 341.
149'Dronningen' – 332.
809'De frivillige' – 214.
720Kilde: DFIFrederik Honoré synes da også, at 'Valhalla' er virkelig flot, og han mener ikke, at forklaringen på det sløve salg kan lægges på anmelderne.
Han tror mere, det skyldes, at fantasy ikke er en genre, vi har tradition for her i Danmark.
- I folks bevidsthed er de store fantasyfilm nok noget, vi primært forventer fra amerikanerne, siger han.
Det er til gengæld ikke første gang, vi ser danske instruktører lege med fantasygenren, påpeger han.
- Vi har da set genren før med Skammerens datter I og II, som solgte henholdsvis 225.
000 og 73.
000, men ingen af dem var jo blockbustere.
Cecilia Loffredo ses her i rollen som pigen Røskva, der følger efter sin bror Tjalfe til de nordiske guder i Asgård.
(© Nordisk Film)Nu håber han bare, at 'Valhalla' får lov til at køre så længe som muligt i biograferne – og særligt i weekenderne.
- Den her type film performer ikke godt på hverdage, og det er der ikke noget mystisk i.
Mit håb er, at vi ender på 70-80.
000 solgte billetter.
Vores succeskriterium er jo at sælge så meget som muligt.
DR.
dk har været i kontakt med filmens instruktør, Fenar Ahmad, der tidligere har hittet med filmen 'Underverden'.
Han ønsker dog ikke at udtale sig til artiklen.
Læs også:Dansk films bad boy mænger sig med verdensstjerner på stribe.
.
.
Men kæmper med sit selvværdFacebookTwitterKopier linkEmner:Det Danske Filminstitut|Nordisk Film|Oplevelsesbranchen|Fenar Ahmad (filminstruktør)|Forlystelser




https://www.dr.dk/nyheder/kultur/gaming/playstation-fjerner-verdens-stoerste-skydespil-i-rusland-censur-mener-ekspert

GamingPlaystation fjerner verdens største skydespil i Rusland - 'Censur' mener ekspertDet nye 'Call of Duty'-spil vil ikke være at finde i Playstation-store i Rusland.
'Call of Duty : Modern Warfare' er netop udkommet i hele verden.
Men i Rusland må Playstation-ejere kigge langt efter spillet i Playstation-store, hvor Sony har valgt ikke at lægge hylde til.
(© Activision)Af Christian Mejdahl25.
okt.
2019 kl.
19.
55Læs opHvert år ser spilfans over hele kloden frem til den nye udvidelse af 'Call of Duty'-universet, der er den bedst sælgende serie af skydespil i spilhistorien.
Med et samlet salg på 288 millioner spil, lægger 'Call of Duty'-universet sig i liga med andre spilserier som 'Grand Theft Auto' og 'FIFA', og i dag udkommer det nyeste skud på stammen i den ultrapopulære spilserie 'Call of Duty' med undertitlen 'Modern Warfare'.
'Call of Duty'-universet'Call of Duty' tog sin begyndelse med første spil i 2003.
Serien har solgt 288 millioner eksemplarer igennem tiden.
Der er tre serier i 'Call of Duty'-universet.
De har undertitlerne 'Modern Warfare', 'Black Ops' og 'WWII'.
Activision står for udgivelsen af spillene, der bliver udviklet af Infinity Ward, Treyarch og Sledgehammer Games.
Men i Rusland må mange gamere kigge forgæves efter spillet, når de logger ind på Playstation-store i håbet om at købe den nye spiludgivelse.
Sony Interactive Entertainment Russia har nemlig valgt at trække spillet fra online-butikken.
Allerede da spillet blev tilgængelig som beta-version tilbage i september, valgte Sonys russiske afdeling at droppe udgivelsen.
I samme ombæring blev alle forudbestillinger annulleret, og pengene tilbagebetalt.
- Sony Interactive Entertainment kan desværre ikke bakke op om 'Modern Warfare'-betaen på Playstation 4 i denne weekend.
Der vil komme yderligere information, når det bliver muligt, lød det fra en talsperson fra Sony dengang.
Men der kom aldrig yderligere information.
Før nu - hvor det altså er endt med, at spillet slet ikke udkommer via Playstation-Store.
- Historien i 'Modern Warfare' er helt og aldeles fiktiv og nøje tilrettelagt, så den tilgodeser alle spillere.
Sony Interactive Entertainment har besluttet sig for ikke at sælge spillet på den russiske Playstation-store.
Vi ser frem til at udgive spillet digitalt til PC og Xbox 25.
oktober, lød meldingen fra den officielle russiske twitterprofil bag 'Call of Duty'-serien.
I det nye 'Call of Duty: Modern Warfare' spiller man blandt andre som oprørslederen Farah Karim fra det fiktive land Urzikstan, der har været invaderet af russiske tropper.
I spillet lærer man, at hendes far blev slået ihjel af russiske soldater, (© Activision)Trækker tråde til gammel konfliktDer foreligger endnu ingen officiel forklaring fra Sonys russiske afdeling.
Men spilekspert Magnus groth-Andersen, der også er chefredaktør på Nordens største spilmedie Gamereactor.
dk, mener, at bandlysningen fra Playstation-store kan hænge sammen med de russiske fjendebilleder, 'Call of Duty'-spil ofte har benyttet sig af.
- Det russiske folk, den russiske stat og det russiske militær er adskillige gange blevet fremtillet som antagonisterne i 'Call of Duty'-serien.
- Det er også tilfældet i det nye spil, og hvis man er lidt ømtålelig i forhold til sin nations omdømme, så kan sådan et spil måske godt skurre i øjne og ører, siger han.
Han fremhæver også en ti år gammel episode fra 2009, hvor 'Call of Duty'-serien blev komplet bandlyst i Rusland i kølvandet på en kontroversiel mission i et af de tidligere spil.
Her skulle man som en amerikansk undercover-agent i en russisk terrorgruppe skyde civile russere i en lufthavn i Moskva for at bevise sin loyalitet.
Det var i missionen 'No russian' fra 'Call of Duty: Modern Warfare 2' fra 2009, at man blev sat til at skyde civile rejsende for at bevise sit værd som russisk terrorist.
(© Activision)Spilekspert: Sony vælger ikke forbrugerens sideDet er ikke ualmindeligt, at film bliver tilpasset på forskellig vis, før de eksempelvis når det kinesiske eller russiske marked.
Inden for spil er det imidlertid ikke lige så normalt, vurderer Magnus Groth-Andersen.
Så at Sonys russiske afdeling nu vælger at trække stikket på 'Call of Duty: Modern Warfare' er et skråplan, han er ked af at se i spilindustrien.
De behager et pres fra den russiske stat for ikke at komme i bad standing.
Det kan man jo så tænke om, hvad man vil.
Magnus Groth-Andersen- Jeg synes absolut ikke, vi skal behandle spil på den måde.
Enhver censur af kreativ tankegang og udfoldelse er i min optik forkert.
Næsten ligegyldigt hvad.
- Selvfølgelig skal spil kunne reflektere nogle af de problematikker, vi har i verden.
Også når det handler om krig.
Vi har i øvrigt et aldersmærkningssystem, som jo gør, at spil kan købes og opleves af dem, vi mener er klar til at reflektere over og se de her fiktive begivenheder for, hvad de er, siger Magnus Groth-Andersen.
Han understreger, at man skal huske på, at spillet ikke er bandlyst af Rusland, men at det er Sony selv, der har valgt ikke at udgive det i deres Playstation-store.
- Sony har truffet en beslutning om, at de ikke vil være på dårlig fod med den russiske stat.
Så det har de valgt at vælge.
De vælger ikke forbrugerens side.
De behager et pres fra den russiske stat for ikke at komme i bad standing.
Det kan man jo så tænke om, hvad man vil.
'Call of Duty: Modern Warfare' kan trods bandlysningen i Playstation-store i Rusland stadig købes i butikker og i øvrigt spilles på Xbox One og på PC.
(© Activision)FacebookTwitterKopier linkEmner:Playstation|Rusland|Sony|Computerspil|Leg og spil




https://www.dr.dk/nyheder/indland/minister-vil-hoere-paa-kritik-fra-fravalgte-radiokanaler

IndlandMinister vil høre på kritik fra fravalgte radiokanalerTaberne i DAB-udbuddet får mulighed for at stille spørgsmål til afgørelsen.
Radio 24Syv lukker efter det stod klart, at man ikke fik licensen til den nye DAB-kanal.
Af Flemming Brandt og Line Jenvall25.
okt.
2019 kl.
15.
13 | opdateret 25.
okt.
2019 kl.
18.
12Læs opDer har lydt skarp kritik i kølvandet på Radio- og TV-nævnets beslutning om at tildele den nye DAB-kanal til radiostationen Loud.
Nu får de fravalgte radiokanaler, Radio 24Syv og DK4 Radio mulighed for at lufte deres kritik og stille spørgsmål til afgørelsen.
Det bekræfter Kulturministeriet overfor TV2.
Fungerende kulturminister Rasmus Prehn har ikke ønsket at kommentere på sagen.
Men ministeriet oplyser, at den seneste tids debat har gjort det klart, at der er mange spørgsmål, som det vil være godt at få svar på.
Ministeren henvenviser til en officiel udmelding fra Kulturministeriet med følgende ordlyd:"Radio- og tv-nævnet har tilkendegivet, at juridiske og administrative spørgsmål, byderne stiller inden tirsdag den 29.
oktober kl.
12.
00, som udgangspunkt forventes besvaret inden fredag den 1.
november kl.
12.
00.
"Det vil altså sige, at de fravalgte kanaler, Radio 24Syv og DK4 Radio har mulighed for at stille spørgsmål, men åbenbart udelukkende, hvis de drejer sig om den juridiske og den administrative del af udbuddet.
Åbner op efter kras kritikSpørgsmålet skal være stillet inden på tirsdag kl.
12, og der kan forventes svar inden næste fredag kl.
12.
Det vides endnu ikke, hvad kritikken eventuelt kan føre til.
Torsdag kritiserede De Radikales medieordfører Jens Rohde beslutningen med disse ord.
- Vi må som minumum kræve, at de beslutninger, der træffes, sker på et lige og fair konkurrencegrundlag.
Og det er åbentlyst ikke sket her, siger Jens Rohde og fortsætter:- Den ene økonomi er blevet vurderet ud fra, om den er landsdækkende, den anden økonomi er blevet vurderet ud fra, at den ikke er landsdækkende.
Mens De Radikale har krævet, at udbudsrunden skulle gå om, har flere andre partier ønsket en redegørelse for processen.
Især det pointsystem, som har været afgørende for, at Loud vandt udbuddet, har vakt undren.
Opdateret med udmelding fra Kulturministeriet og kommentar fra ministerens presserådgiver.
Ny opdatering, da presserådgiveren ikke talte til citat.
FacebookTwitterKopier linkEmner:Jens Rohde (politiker)|Radio- og tv-nævnet|Kulturministeriet|Radikale Venstre|Rasmus Prehn (politiker)




https://www.dr.dk/nyheder/udland/mette-frederiksens-grineflip-gaar-viralt-i-kina

UdlandMette Frederiksens grineflip går viralt i KinaOver 70 millioner har læst en artikel med videoen af grineflippet.
Af Rasmus Christiansen25.
okt.
2019 kl.
16.
31 | opdateret 25.
okt.
2019 kl.
16.
37Læs opDet er måske ikke så mærkeligt, hvis en statsleders grineflip går viralt på sociale medier i vedkommendes eget land.
Det er lidt mere sjældent, hvis det går viralt i et helt andet land.
Men det er ikke desto mindre sket for Statsminister Mette Frederiksen (S).
Statsministerens grineflip i Folketingssalen over en historie om kamelen Ali og elefanten Ramboline er nemlig gået delvist viralt i Kina.
På det kinesiske medie Weibo er en artikel med videoen af grineflippet blevet læst af over 70 millioner mennesker.
Billedet er et screenshot fra det kinesiske medie Weibo, hvor videoen med Mette Frederiksen ligger.
Desuden har den fået cirka 35.
000 likes og 5.
300 kommentarer.
Den danske ambassade i Kina har også skrevet om Mette Frederiksens indtog på de kinesiske sociale medier.
- Det er ikke mindst den afslappede stemning i folketingssalen, som kineserne er vilde med.
Hashtagget #DanishPrimeMinisterBurstIntoLaughter er således blevet delt næsten 50 millioner gange og historien har fået over 5300 positive kommentarer med på vejen.
Klippet er desuden delt bredt af store kinesiske nyhedsmedier som CGTN, Sina News og NetEase, der heller ikke kunne stå for den fnisende statsminister, skriver ambassaden på deres Facebook-side den 23.
oktober.
Fik grineflip under debatVed afslutningen af Folketingets åbningsdebat 3.
oktober skulle Mette Frederiksen holde en afslutningstale.
Her kom hun blandt andet ind på statens køb af cirkuselefanter.
Staten har købt elefanterne fra et cirkus, da de ikke længere er lovlige at have.
Historien om kamelen Ali og elefanten Rambolina blev for dog meget for Mette Frederiksen, som brød sammen af grin, da hun skulle fortælle om købet.
Du kan se klippet øverst i artiklen.
FacebookTwitterKopier linkEmner:Mette Frederiksen (politiker)|Socialdemokraterne|Folketinget|Kina|Dyr




https://www.dr.dk/nyheder/udland/turister-i-ko-bestige-australsk-klippe-sidste-gang

UdlandTurister i kø for at bestige australsk klippe for sidste gangTurister er valfartet til klippeformationen Uluru i Australien, inden klatreforbud træder i kraft.
25.
okt.
2019 kl.
13.
02Læs opDen verdenskendte australske klippeformation Uluru indfører lørdag officielt klatreforbud.
Det har ført til en massiv tilstrømning af turister til nationalparken Uluru-Kata Tjuta, hvori Uluru ligger, over de sidste par uger.
Det skriver den australske tv-station ABC og nyhedsbureauet Reuters.
Uluru, tidligere kendt under navnet Ayers Rock, er hellig for den lokale Anangu-stamme, der i årevis har opfordret til, at man ikke bestiger den 348 meter høje monolit.
Men denne opfordring - der også er fremhævet på store skilte ved indgangen til området omkring klippen - bliver i øjeblikket ignoreret af tusinder af klatreinteresserede.
I billeder og opslag på sociale medier, som ABC bringer, kan man se en lang kø af mennesker, der venter på at kunne bestige den dybrøde klippe.
- Folk fra hele verden kommer forbi og klatrer på den (Uluru, red.
).
De har ingen respekt, siger Rameth Thomas, der er medlem af Anangu-stammen, til BBC.
Han tilføjer, at Uluru er "et meget helligt sted.
Det er vores kirke".
En turist, der ikke vil stå frem med navn, udtaler til BBC, at han ikke kan se problemet.
- Det er svært at se, hvad betydningen er.
Det er en klippe.
Det er meningen, man skal bestige den, konstaterer han.
I 2017 besluttede myndighederne at forbyde klatring på klippen med udgangen af oktober i år på grund af den spirituelle betydning for det oprindelige folk i området.
Samme år besteg kun 16 procent af besøgende turister klippeformationen.
Over 400.
000 turister har besøgt nationalparken over de seneste 12 måneder.
Uluru-Kata Tjuta har været på Unescos liste over verdensarv siden 1987 og anses af mange for at være et nationalt symbol for Australien på lige fod med Jørn Utzons operahus i Sydney.
Uluru er cirka 2,5 kilometer lang, 1,5 kilometer bred og rejser sig 348 meter over den omgivende slette.
/ritzau/FacebookTwitterKopier linkEmner:Australien|Jørn Utzon (arkitekt)|Turisme|BBC|UNESCO




https://www.dr.dk/nyheder/regionale/sjaelland/forsvarsadvokat-bakker-lastbilchauffoerer-op-de-har-ingen-mulighed

SjællandForsvarsadvokat bakker lastbilchauffører op: 'De har ingen mulighed for at gardere sig mod fejl'SF's transportordfører kræver præcisering af reglerne.
Ændringer i færdselsloven gør, at lastbilchauffører risikerer at blive dømt for uagtsomhed, hvis retten finder, at chaufføren eksempelvis burde have mærket, at lastbilen bremsede skævt, mener en forsvarsadvokat.
Lastbilerne på billedet har intet med sagen at gøre.
Af Ann Smed Madsen og Casper Dalsgaard Sander25.
okt.
2019 kl.
14.
44 | opdateret 25.
okt.
2019 kl.
17.
41Læs op- Det er jo chaufførerne, der har forstået situationen.
Sådan siger forsvarsadvokat Jacob Forman om lastbilchaufførers bekymring over en ændring i færdselsloven.
Lovændringen kan give dem en bøde på mellem 5.
000 og 15.
000 kroner for manglende stoplys, sne på taget og nedslidte dæk.
Flere chauffører er så frustrerede, at de er klar til at blokere juletransporten på grund af de nye bødetakster.
Når han kører med traileren, har han det problem, at en skævbremsning er rigtig svær at konstatere.
Jacob Forman, forsvarsadvokatDet fik tirsdag transportminister Benny Engelbrecht (S) til at sige, at chaufføren kun kan straffes for fejl og mangler - herunder sikkerhedskritiske fejl - hvis chaufføren vidste, at fejlene var der.
Men Jacob Forman, der er advokat hos Forman Advokater med speciale i færdselsstraffesager, mener ikke, at ministerens svar bør give ro hos chaufførerne.
- Det er chaufførerne, der har forstået det rigtigt: At de i det store hele ikke har nogen mulighed for at gardere sig mod disse typer af fejl, siger Jacob Forman og forklarer, at fejlene er mest tydelige omkring bremserne.
En stor del af transporten foregår ifølge Jacob Forman ved, at chaufføren hægter en trailer på lastvognen og kører med traileren.
Chaufføren kan ikke bare lægge sig ind under traileren for at se, om bremserne virker, som de skal.
- Når han kører med traileren, har han det problem, at en skævbremsning er rigtig svær at konstatere, siger Jacob Forman.
Han uddyber, at chaufføren dermed ikke kan være sikker på, om der er fejl, fordi han ikke kan kontrollere, om der er en skævbremsning på en af akslerne.
Derfor mener Jacob Forman, at lastbilchaufføren risikerer at blive dømt for uagtsomhed, hvis retten finder, at chaufføren burde have mærket, at lastbilen bremsede skævt.
Den slags fejl kan konstateres på et såkaldt bremserullefelt.
Transportminister Benny Engelbrecht har ikke ønsket at kommentere på advokatens kritik.
Rigspolitiet og Færdselsstyrelsen fortolker fejl og manglerRigspolitiets Nationale Færdselscenter forsøger lige nu sammen med Færdselsstyrelsen at finde ud af, hvad 'alvorlige sikkerhedskritiske fejl og mangler' er.
Rigspolitiet skriver i et svar til DR Sjælland:'Tunge køretøjer vejer mange ton og kan potentielt udgøre en stor fare for andre trafikanter.
Derfor er det også vigtigt, at køretøjerne lever op til lovens krav, og konstaterer vi, at de ikke gør det, sigter vi chaufføren og vognmanden for overtrædelsen.
Rigspolitiets Nationale Færdselscenter er i øvrigt i dialog med Færdselsstyrelsen om fortolkning af alvorlige sikkerhedskritiske fejl og mangler.
'Præcisering af reglerne efterlysesAnne Valentina Berthelsen, der er transportordfører for SF, vil bede transportministeren om en præcisering af reglerne.
- Vi synes, der kunne laves en justering, så det er tydeligt, hvilken type fejl, der udløser bøde til chaufføren, siger hun.
- Chaufførerne har jo ikke skyggen af en chance for at opdage alle mulige sikkerhedsfejl.
Det har de ikke tid til i løbet af en presset hverdag.
Det er arbejdsgivernes ansvar at sørge for, at busser bliver tjekket rutinemæssigt, at biler bliver tjekket og synet til tiden.
Chaufføren er bare chauffør.
Han er jo ikke mekaniker, lyder det fra Anne Valentina Berthelsen.
Hun mener, at chaufførerne i mellemtiden skal blive ved med at råbe op.
Arbejdsgiverorganisationen DI Transport har også udtalt deres bekymring over de skærpede straffe.
I et brev fra DI Transports branchedirektør Michael Svane til transportministeren gør man opmærksom på, at de skærpede bøder vil påvirke chaufførernes lyst til at blive i branchen.
Man efterlyser samtidig en vejledning, som entydigt præciserer, hvilke fejl og mangler, der er sikkerhedskritiske, og som chaufføren og vognmanden burde have været vidende om.
Opdateret med oplysningen om brev fra DI Transport til transportministeren.
FacebookTwitterKopier linkEmner:Anne Valentina Berthelsen (politiker)|Benny Engelbrecht (politiker)|Socialdemokraterne|Trafik|Sjælland




https://www.dr.dk/nyheder/penge/fagforbund-og-arbejdsgivere-i-faelles-brev-til-regeringen-forhoejet-arveafgift-rammer

PengeFagforbund og arbejdsgivere i fælles brev til regeringen: Forhøjet arveafgift rammer for hårdt3F, Dansk Metal og Dansk Industri foreslår blødere kurs.
En "skævert", lyder det fra regeringens støttepartier.
3F-formand Per Christensen sammen med statsminister Mette Frederiksen (S), der var gæstetaler på fagforbundets kongres i Aalborg for en måned siden.
Af Oliver Batchelor25.
okt.
2019 kl.
14.
40Læs opRegeringens tilbagerulning af arveskatten til 15 procent skaber så stor usikkerhed blandt de virksomheder, der i de kommende år står til at blive generationsskiftet, at det i yderste konsekvens kan koste danske arbejdspladser.
Den bekymring deler fagforbundene 3F og Dansk Metal med erhvervsorganisationen Dansk Industri - og derfor har de i fællesskab sendt et brev til regeringen, som dagbladet Børsen og siden hen DR Nyheder har fået aktindsigt i.
ArveafgiftVLAK-regeringen og Dansk Folkeparti gennemførte i 2017 en gradvis nedsættelse af arveafgiften på generationsskifte af familieejede virksomheder fra 15 procent.
Planen var, at arveafgiften skulle lande på fem procent i 2020, men den nye regering vil tilbagerulle loven og bruge den milliard, lempelsen koster, til velfærd og uddannelse af unge.
Indtil det sker, kan familieejede virksomheder i Danmark foretage et generationsskifte med påregnet arveafgift på seks procent.
- Vi er bekymrede for, hvordan afgiftsstigningen på det nuværende regelgrundlag vil stille mange af Danmarks ejerledede og familieejede virksomheder rundt omkring i lokalsamfundene.
- Her er tale om rigtig mange små og mellemstore virksomheder, som de kommende år skal investere massivt i digitalisering og grøn omstilling for fortsat at kunne fastholde og udvikle arbejdspladser, lyder det i brevet.
De to fagforbund, der tilsammen repræsenterer 380.
000 lønmodtagere, ønsker ikke over for DR Nyheder at uddybe henvendelsen, der er sendt til skatteministeren, finansministeren og erhvervsministeren.
Men hos Dansk Industri forklarer direktør Kent Damsgaard, at bekymringen først og fremmest bunder i, at S-regeringen set med erhvervsorganisationens briller har lagt op til at stramme beskatningen betydeligt uden at sikre en fornuftig måde, som værdien af virksomhederne bliver beregnet ud fra.
Læs også:Højere skat på generationsskifte: ’Det er fuldstændig håbløst.
Så må jeg sælge min virksomhed’- Det store problem er, at den nedsættelse af skattesatsen, som den tidligere regering gennemførte, var en kompensationen for, at man i 2015 fjernede den faste beregningsmetode (formueskattekursen, red.
).
Det vil sige, at der efter 2015 ikke har været retssikkerhed om den værdi, som man skal betale skat af.
At 3F, Dansk Metal og Dansk Industri i deres henvendelse nærmest beskriver formueskattekursen som de gode gamle dage, hvor der var lidt mere trygge rammer omkring bo- og gaveafgiften, det synes jeg faktisk er noget af en skævert.
Rune Lund, finansordfører, EnhedslistenDet giver ifølge Kent Damsgaard "kolossale problemer" ude i virksomhederne, som ikke kan planlægge de generationsskifter, der ofte tager op til ti år at gennemføre.
- Det, man gør nu, er, at man på det uklare regelgrundlag hæver skattesatsen til 15 procent, man fjerner kompensationen, og det betyder, at de problemer, der var i forvejen, bliver meget store nu, siger han.
Kent Damsgaard understreger samtidig, at Dansk Industri og de to fagforbund i brevet kvitterer for, at regeringen har indkaldt til en dialog om et retskrav på en fast regel for beregningen af virksomhedernes værdi.
Foreslår længere betalingsfristUdover en mere fast beregningsmetode foreslår Dansk Industri, 3F og Dansk Metal også, at virksomhederne får mulighed for at ansøge om en længere frist til at betale arveskatten.
I dag kan trængte virksomheder få tilladelse til at betale skatten over en 15-årig periode, hvis de vurderes at være i fare for at skulle dreje nøglen om.
Den ordning foreslår brevskriverne at udvide til et retskrav på 30 års henstand.
- Dette kunne yderligere understøttes ved at åbne for, at afbetalingen midlertidigt kan suspenderes i en kort periode, hvis virksomheden ikke udbetaler udbytte, skriver de i brevet.
Hos den politisk-økonomiske tænketank Arbejderbevægelsens Erhvervsråd, der har tilknytning til fagbevægelsen, kalder administrerende direktør Lars Andersen det fornuftigt at forlænge betalingsfristen.
- Hvis det er et problem for nogle virksomheders likviditet, at de skal trække penge ud for hurtigt, så bliver de påvirket mindre, hvis de har flere år til at gøre det.
Det afgørende er jo, at pengene ender med at blive betalt, siger han.
- Det vil ikke have nogle synderlige konsekvenser for samfundsøkonomien.
Det er det samme som, at man kan indefryse ejendomskatter og betale dem senere.
Og så er det jo bare et spørgsmål om, hvornår betalingen falder.
Støttepartier undrer sig over parløbHos to af regeringens tre støttepartier er der dog ikke megen forståelse for 3F og Dansk Metals parløb med Dansk Industri.
Enhedslistens finansordfører, Rune Lund, mener, at der i sin tid var god grund til at droppe det daværende beregningsgrundlag, fordi man lod familiearvinger og milliardærer slippe for billigt i skat.
Jeg har aldrig hørt om virksomheder, der har været tvunget til at dreje nøglen om af den årsag.
Lisbeth Bech Poulsen, finansordfører, SF- At 3F, Dansk Metal og Dansk Industri i deres henvendelse nærmest beskriver formueskattekursen som de gode gamle dage, hvor der var lidt mere trygge rammer omkring bo- og gaveafgiften, det synes jeg faktisk er noget af en skævert.
- Det beregningsgrundlag, som vi har i dag, svarer i meget højere grad til virksomhedens reelle værdi.
Det er et fremskridt, og derfor undrer det mig, at situationen bliver beskrevet som bedre dengang.
Det var den ikke, siger han.
SF's finansordfører, Lisbeth Bech Poulsen, siger, at hun er "forundret" over brevet til regeringen.
- Det er med til at understøtte en myte om, at virksomhederne kommer i problemer, når man sætter skattesatsen tilbage på de 15 procent.
Men jeg har aldrig hørt om virksomheder, der har været tvunget til at dreje nøglen om af den årsag.
Partiet vil dog gerne være med til det forslag, der handler om henstandsordningen.
- Der er ikke særlig mange, der har gjort brug af muligheden for at betale over 15 år, men hvis regeringen vil udvide ordningen til 30 år, så kan vi i SF godt være med til det, siger hun.
FacebookTwitterKopier linkEmner:Dansk Industri|Dansk Metal|Erhverv|Kent Damsgaard (erhvervsleder)|Lisbeth Bech Poulsen (politiker)




https://www.dr.dk/sporten/fodbold/superliga/minut-minut-fcm-vinder-i-esbjerg-efter-nyt-comeback






https://www.dr.dk/sporten/atletik/har-nike-opfundet-en-sko-der-er-saa-god-den-oedelaegger-loebesporten

AtletikHar Nike opfundet en sko, der er så god, at den ødelægger løbesporten?
En Nike-sko slår alle konkurrenter og er blevet omdrejningspunktet for heftig debat.
Flere i løbemiljøet skriger på regelændringer.
Af Emil Halkier og Maria Eriksen Volthers25.
okt.
2019 kl.
11.
45Læs opKan en løbesko blive for god?
Så god, at den simpelthen ødelægger grænserne for fair og lige konkurrence?
Det er det Internationale Atletikforbunds (IAAF) tekniske kommité i samråd med forskere fra University of Queensland og juridiske eksperter ved at finde af.
For amerikanske Nike har gjort det igen - skubbet grænserne - og i nogles øjne tilsyneladende også så langt, at det kræver handling.
Omdrejningspunktet er løbeskoen Vaporfly, der har vist sig at give brugerne af den en sportslig forlomme.
Med sin indbyggede carbonplade og tykke midtersål har den bogstavelig talt katapulteret Nike-løbere mod målstregen.
Alene de seneste 13 måneder har mandlige løbere sat de fem hurtigste maratontider i løbehistorien.
Alle iført Vaporfly.
Og det stopper ikke her.
For det var selvfølgelig i en 'tunet' udgave af Nike-skoen, at kenyanske Eliud Kipchoge satte uofficiel verdensrekord på maranton-distancen, da han som den første nogensinde krøb under to timer.
Ved det stort opslåede rekordforsøg med navnet INEOS 1:59 Challenge blev Eliud Kipchoge den første nogensinde til at løbe et maraton på under to timer.
Kenyanerens tid tæller dog ikke i de officielle statistikker.
 Brigid Kosgei satte ved Chicago Marathon ny verdensrekord hos kvinderne, da hun i tiden 2 timer 14 minutter og 4 sekunder tilbagelagde de 42,2 kilometer.
1 / 2Ved det stort opslåede rekordforsøg med navnet INEOS 1:59 Challenge blev Eliud Kipchoge den første nogensinde til at løbe et maraton på under to timer.
Kenyanerens tid tæller dog ikke i de officielle statistikker.
1 / 2Brigid Kosgei satte ved Chicago Marathon ny verdensrekord hos kvinderne, da hun i tiden 2 timer 14 minutter og 4 sekunder tilbagelagde de 42,2 kilometer.
2 / 2Dagen efter smadrede Brigid Kosgei kvindernes 16 år gamle maratonrekord med 81 sekunder.
Også med Nike-såler under fødderne.
- Det er skoene.
Enhver, der siger andet, er vildledt, skrev The Guardians sportsjournalist Sean Ingle efterfølgende i en klumme.
Det udsagn rejser et stort spørgsmål - for er det skoene?
Hvis ja, er IAAF så nødt til at kigge nærmere på reglerne for maratonløbesko?
- En løbesko må ikke give atleter nogen form for unfair hjælp eller fordel, hedder formuleringen i IAAF's reglement.
Ingen specifikke krav til tykkelsen på hæl og midtersål, som man ellers kender det fra både højde- og længdespring.
Det, skriger flere nu på, skal laves om.
- Vi foreslår en standard for konkurrencesko, hvor man regulerer tykkelsen på skoens midtersål, skrev Geoffrey Burns, ph.
d i biomekanik og tidligere maratonløber, i British Journal of Sports Medicine.
Modstanderne vil rydde op efter den bombe, Nike har detoneret i løbeverdenen.
- Nej, spillefeltet i sportens verden bliver aldrig fuldstændigt plan, men det kan heller ikke forblive åbenlyst skævt, skrev sportsjournalisten Sean Ingle i The Guardian.
Skoen giver en fordelFor et år siden lancerede Nike en ny version af Vaporfly-modellen med navnet '4%', som indikerer, at skoen forbedrer løbeøkonomien med fire procent.
Sagt i ikke-løbetermer betyder det, at evnen til at løbe hurtigere forbedres uden at ændre størrelsen på motoren.
Med skoen fulgte en rapport, som Nike selv finansierede, hvori man blandt andet konkluderede, at Vaporfly 4% ville koste maratondistancens mytiske to timers-grænse livet.
Mange så det som et marketingstunt, men Nike viste sig at få ret.
- Jeg var skeptisk i starten, men så kom den anden, tredje og fjerde rapport.
Jeg var nødt til at ændre min skepsis.
Nu tror jeg, at effekten er rigtig - og stor, sagde Ross Tucker, tidligere NFL-spiller og vært på podcasten Science of Sport.
Skal vi så droppe de tider, der er blevet sat?
Skal de tre, der løb i Vaporfly ved OL i Rio, fratages deres medaljer?
Thijs Nijhuis, maratonløberThe New York Times har analyseret data fra omkring 500.
000 maraton- og halvmaratontider fra 2014 og frem via løbeappen Strava.
Tallene viser, at løbere iført Vaporfly-sko løber tre-fire procent hurtigere end løbere på samme niveau.
Det vil sige, at sætter man to lige dygtige maratonløbere overfor hinanden - den ene i Nike Vaporfly-sko, den anden i sko af en anden type - vil førstnævnte have en reel fordel mod sin konkurrent.
Om forskellen også er så stor på det absolutte topniveau er ikke entydigt, men her vil selv en forbedring på en til to procent i et 42,2 kilometer langt maratonløb spille en signifikant rolle.
Men den er der, forskellen.
Og det har da også fået flere løbere til at være opfindsomme i jagten på marginaler.
Da Koen Naert i 2018 vandt EM-guld i maraton, var belgieren sponsoreret af mærket New Balance.
Billeder fra løbet viste efterfølgende, at Naert havde ombygget sin sko og påmonteret en Vaporfly-sål.
Koen Naerts samarbejde med New Balance er siden ophørt.
En af Danmarks bedste maratonløbere, Thijs Nijhuis, kan sagtens sætte sig i Koen Naerts sted.
Han er ikke sponsoreret af Nike, men sværger selv til Vaporfly-modellen.
- Skoen har vist sig lige nu at være bedre end andre.
Jeg kan godt forstå, at man er frustreret, hvis man som løber er sponsoreret af et andet mærke.
Jeg ville da i hvert fald være træt af, hvis jeg stod på startstregen og vidste, at jeg ikke havde de bedste sko, siger Thijs Nijhuis.
Enten må det forventes at udspringe primært af nogle teknologiske landvindinger, eller også er det doping.
Peter Møller Christensen, sportsfysiolog hos Team DanmarkHan håber ikke, at IAAF vælger at forbyde Nike-skoen.
Det ville føre rigtig mange udfordringer med sig, mener han.
- Skal vi så droppe de tider, der er blevet sat?
Skal de tre, der løb i Vaporfly ved OL i Rio, fratages deres medaljer?
Jeg tror ikke, at man kan begynde at gå bagud og slette tider.
Så skulle man have været ude med riven noget tidligere, siger Thijs Nijhuis.
Den danske maratonløber foreslår i stedet, at man får sat de faste rammer, som flere steder er blevet efterspurgt.
- Vi gider ikke sidde og se løb, hvor det eneste, man snakker om, er, at det var skoenes skyld, de vandt.
Så er det ikke sjovt at se.
Det er trods alt en stor idrætspræstation med en masse træning bag, siger den danske maratonløber.
En minikatapult på fødderneHvad er det, der gør Nikes Vaporfly-sko så god?
Forklaringen skal efter sigende findes i skoens indre.
Vaporfly 4% og den endnu nyere Vaporfly Next% har begge en midtersål på 36 millimeter.
Tykkere end de fleste andre løbesko.
Det øger løberens benlængde og mindsker energiforbruget.
Dertil kommer en carbonplade, som er støbt ind i midtersålens centrum.
Ifølge Nike øger pladen energiafkastet ved hvert skridt og fungerer lidt karikeret som en minikatapult, der i samspil med den tykke sål støder løberen fremad.
Begge er dog et stykke fra den tunede version af skoen med tre carbonplader, Eliud Kipchoge løb de 42,2 kilometer i på 1 time, 59 minutter og 40 sekunder.
Den har fået navnet Alpha Fly og er endnu ikke tilgængelig på markedet.
Nikes carbon-påfund har dog vist sig at være en decideret 'gamechanger', mener sportsfysiolog ved Team Danmark, Peter Møller Christensen.
Hvis man ser på atleter med mange års træningsbaggrund, som har været en del af verdenseliten længe i sportsgrene med beskedne tekniske arbejdskrav, vil markante forbedringer som eksempelvis to-fire minutter på et maraton lidt hårdt sagt have en af to forklaringer, siger sportsfysiologen.
- Enten må det forventes at udspringe primært af nogle teknologiske landvindinger, eller også er det doping.
I dette tilfælde har Nike tydeligvis gjort førstnævnte, og det bringer løbeverdenen frem til en skillevej, mener han.
Den vej mange andre sportsgrene også i tidens løb er nået til.
På cyklen har den innovative armlægning næsten været på højde med rumkapløbet mellem USA og Sovjetunionen, mens det i svømning i 2009 var en fantomdragt, der delte vandene.
- Det op til forbundene at navigere ud fra deres indre kompas og diskutere, om ændringerne er for radikale, siger Peter Møller Christensen.
- Hvis moderne olympisk sport skal være et spejl af det samfund, vi lever i, så er det naturligt, at der er nogle teknologiske fremskridt, men der er selvfølgelig en grænse, siger han.
Og det er det, IAAF skal gøre op med sig selv.
Er grænsen nået?
Lige nu gør Nike ikke noget ulovligt.
Tværtimod.
Alt er indenfor den skive, IAAF selv har hængt op.
Det amerikanske sportsbrand har såmænd 'bare' fundet en kombination af gummi og carbon, der p.
t.
sætter alle konkurrenterne til vægs.
FacebookTwitterKopier linkEmner:International Association af Athletics Federation|Nike|Atletik|Motion|USA




https://www.dr.dk/sporten/oevrig/anne-sofie-og-oliver-droemmer-om-goere-danmark-til-en-surfnation

Øvrig sportAnne Sofie og Oliver drømmer om at gøre Danmark til en surfnationI weekenden afholdes sidste del af dette års danmarksmesterskab i surf.
Foto: Martin SorgenfreiAf Katrine Elkjær og Rikke Smed Iversen25.
okt.
2019 kl.
19.
30Læs opBølgernes højborg og surfernes legeplads.
Havet.
DM i surfDansk Surf & Rafting Forbund er afviklerne bag det officielle danmarksmesterskab i surf.
Det er fordelt på fire weekender, hvor alle uanset niveau kan deltage.
Den bedst placerede dansker samlet set vil efter sidste stop kunne kalde sig dansk mester.
Hver weekend bliver der reserveret to dage, så man kan udvælge den bedste konkurrencedag efter vejrforholdene.
Anne Sofie Borregaard og Oliver Hartkopp rider i allerhøjeste grad på bølgen, for de er forsvarende danmarksmestre i surf og en del af det danske landshold.
I weekenden skal de atter dyste om at beholde tronen, når sidste stop af Surf Tour 2019 løber af stablen.
Det er dog ikke helt gnidningsfrit, for det ruskende og vilde vesterhav er uforudsigeligt.
Er der ingen bølger, er der ligeså ingen konkurrence.
Bølgerne har derfor et fast greb om de to surferes liv, og det kræver en vis omstillingsparathed fra begge.
Derfor rykkede de teltpælene op for at kunne udleve deres passion ved vestkysten.
Anne Sofie flyttede fra Horsens til Hvide Sande, mens Oliver tog turen fra Nordsjælland til Klitmøller.
Udelukkende for at få mere tid på vandet og minimere risiko for at misse de bedste bølger.
Så hvordan forbereder de sig til konkurrencer, når de er underlagt vejrets præmisser?
Og hvordan ser deres fremtidsplaner for surf ud?
Det har vi spurgt dem begge om i videoen, der ligger øverst i artiklen.
Er du mere nysgerrig på Oliver og Anne Sofies passion, så kan du høre torsdagens afsnit af LIGA på P3 her og blive klogere på deres surferliv.
FacebookTwitterKopier linkEmner:Horsens|Hvide Sande|Klitmøller|Sjælland




https://www.dr.dk/sporten/tennis/skadet-tenniskomet-halter-sig-i-semifinalen-i-saesonens-sidste-store-turnering

TennisSkadet tenniskomet halter sig i semifinalen i sæsonens sidste store turneringHolger Rune er klar til semifinalen i juniorernes sæsonfinale trods et nederlag fredag mod verdensetter.
Holger Vitus Nodskov Rune vandt tidligere på året juniorernes French Open .
25.
okt.
2019 kl.
11.
12 | opdateret 25.
okt.
2019 kl.
12.
44Læs opHolger Rune måtte grave dybt, da han fredag bookede en plads i semifinalen i juniorernes sæsonfinale i kinesiske Chengdu.
Den danske tenniskomet vrikkede om og blev skadet midt i første sæt, men kæmpede sig igennem smerterne og gennemførte sin sidste gruppekamp mod tjekkiske Jonas Forejtek.
Det endte ganske vist med et dansk nederlag til tjekken, der er nummer et på juniorernes verdensrangliste, men Rune vandt nok partier til at avancere.
Forejtek vandt i to sæt med cifrene 6-4, 7-6.
Holger Rune tog kampens første parti, men måtte derefter se sin tjekkiske modstander tage de efterfølgende tre.
Danskeren kom på tavlen igen og fik reduceret til 2-3.
Læs også:Sommerhuset er solgt for at Holger Rune kan blive verdens bedste tennisspillerMen Rune havde svært ved at finde rytmen og døjede især med sin førsteserv, hvilket også gav sig til udtryk i danskerens tydelige frustrationer.
Efter et parti mere til hver blev kampen afbrudt.
Under en duel vrikkede danskeren om, og Rune lagde sig på banen, mens han tog sig til sin ene ankel.
Tydelige smerterDen unge tenniskomet blev efterfølgende hjulpet over på sin stol på sidelinjen og var i tydelige smerter, mens turneringslægen besigtigede hans ankel, der blev bundet ind.
Rune gav ikke op.
Skoen kom på igen, og danskeren gav det et skud.
Det var dog tydeligt, at han knap kunne støtte på sit venstre ben og stadig havde ondt.
Første sæt endte da også på tjekkiske hænder, mens Runes halten langsomt fortog sig en smule.
Tennisspilleren Holger Vitus Nødskov Rune blev hyldet af HKH.
Kronprins Frederik i Hellerup Tennis Klub efter sejren i French Open.
Den forsvandt aldrig helt, men i andet sæt viste Rune stor mental styrke, da han på imponerende vis formåede at presse Forejtek.
Danskeren tabte i sit første udlæg, men fik lidt efter brudt tilbage til 1-1.
Herefter lykkedes Rune med at holde sin serv, og da han tog sit femte parti, kom semifinalebilletten i hus, såfremt han gennemførte kampen.
Det gjorde han.
Andet sæt endte i tiebreak, og her var der ikke meget spænding om udfaldet.
Forejtek vandt klart, men det betød altså ikke så meget for Rune, der nu skal spille om en plads i finalen.
/ritzau/FacebookTwitterKopier linkEmner:Tennis|Chengdu




https://www.dr.dk/nyheder/indland/flere-domme-spirituskoersel-saa-er-du-sandsynligvis-single-og-mand

IndlandFlere domme for spirituskørsel?
Så er du sandsynligvis single og mandFolk, der gentagne gange bliver dømt for spirituskørsel, er typisk enlige mænd mellem 30 og 50 år, viser undersøgelse.
Folk, der får flere domme for promillekørsel, er ofte enlige mænd mellem 30 og 50 år med kortere uddannelse og lavere indkomst end den gennemsnitlige befolkning.
Arkivfoto.
Af Jakob Lyders Tarpgaard25.
okt.
2019 kl.
15.
00Læs opHvem er de personer, der igen og igen sætter sig bag rattet og kører med alkohol i blodet?
Spørgsmålet trænger sig på, efter at DR Nyheder har fortalt, at næsten 4.
000 personer siden 2009 er blevet sigtet mindst tre gange for promillekørsel.
Læs også:Tusindvis af bilister bliver ved med at køre spritkørselSpørger man seniorforsker hos DTU Mette Møller, er svaret, at den typiske genganger er en enlig mand mellem 30 og 50 år med en kortere uddannelse og lavere indkomst end folk med ingen eller kun en enkelt dom for spirituskørsel.
Sammen med en kollega satte hun sig nemlig for nogle år siden for at undersøge, om der er bestemte karakteristika ved folk, der får mere end en enkelt dom for spirituskørsel.
- De er også oftere arbejdsløse og oftere på førtidspension end gennemsnittet.
Samtidig er det gennemsnitlige antal ikke-trafikrelaterede forseelser blandt recidivister (gengangere, red.
) højere end blandt personer med ingen eller kun en enkelt dom for spirituskørsel.
To år mellem hver domI undersøgelsen kiggede Mette Møller og hendes kollega, Sonja Haustein, på folk, der fik en spiritusdom i 2008, og som frem til 31.
december 2012 fik mindst en til.
Det er også værd at notere sig, at gengangere med spiritusdomme også har en øget risiko for at blive involveret i trafikulykker.
Mette Møller, DTU TransportResultaterne af den undersøgelse viser, at 17 procent af dem, der fik en dom, vil få en tilsvarende inden for de næste fem år.
I gennemsnit gik der to år mellem hver dom for de personer, der fik mere end en dom i perioden.
- Det er også værd at notere sig, at gengangere med spiritusdomme også har en øget risiko for at blive involveret i trafikulykker med høje promiller, fortæller Mette Møller.
Forskel på mænd og kvinder95 procent af de cirka 4.
200 personer, der fik mindst to domme for spirituskørsel i 2008-2012, er mænd.
Alligevel er det ifølge Mette Møller interessant at se på de kvindelige gengangere, da de på flere områder adskiller sig væsentligt fra mændene.
- I modsætning til mændene er kvinderne oftere gift.
Og de har også oftere børn i husstanden sammenlignet med de mandlige gengangere, fortæller Mette Møller.
Forskellene tyder ifølge forskerne på, at omstændighederne for mænds og kvinders spirituskørsel er forskellige.
I undersøgelsen skriver de, at det er relevant at belyse kønsforskelle yderligere af hensyn til bedst muligt at kunne forebygge gentagen spirituskørsel i fremtiden, så forebyggende indsatser kan målrettes.
Gengangere er marginaliseredeSamlet set tyder undersøgelsens resultater på, at folk med gentagen spirituskørsel befinder sig i en dårligere socioøkonomisk livssituation end folk med ingen eller kun en dom for spirituskørsel.
Men om deres livssituation er en af årsagerne til deres gentagne spiritusdomme eller omvendt, ved Mette Møller ikke.
- Det vil jo være interessant at se, om de sanktioner, myndighederne sætter ind, hjælper mod spirituskørsel, eller om den kan risikere at forstærke en situation, der i forvejen er på vej i en forkert retning, afslutter Mette Møller.
Så mange førere af motoriserede køretøjer er sigtet for promillekørsel siden 2009:•Mindst én gang: 65.
675•Mindst tre gange: 3.
892•Mindst fem gange: 776•Kilde: RigspolitietHvis du har problemer med alkohol eller kender en, der har, kan du gratis og anonymt kontakte Alkolinjen på telefon 80 200 500 eller på alkolinjen.
dkFacebookTwitterKopier linkEmner:Færdselsforseelser|Danmarks Tekniske Universitet|Rigspolitiet




https://www.dr.dk/musik/husker-du-maria-og-bea-fra-x-factor-nu-er-de-klar-med-deres-foerste-single

MusikHusker du Maria og Bea fra X Factor?
Nu er de klar med deres første singleDe fik 'et spark i røven' af at være med i X Factor.
Nu er de tilbage efter deres bratte exit fra talentshowet.
© drAf Ellen Kirstine Jensen25.
okt.
2019 kl.
13.
03Læs opDu husker sikkert Maria og Bea.
De to numserystende, hårdtspyttende, kvindelige rappere, der gjorde danskerne mundlamme i bedste sendetid.
De to sønderjyder blev landskendte, da de i foråret deltog i underholdningsprogrammet 'X Factor' på TV 2.
Duoen måtte trække sig fra konkurrencen før tid, men siden den pludselige exit har Maria og Bea arbejdet benhårdt på at kæmpe sig videre fra prædikatet som "dem fra X Factor" til musikere, der skal tages seriøst.
Nu er de klar med ny musik og udsender fredag deres allerførste single 'Inkasser'.
Hør den dugfriske debutsingle her, mens du læser videre:Maria & Bea - IndkasserVi tog en snak med pigerne om ambitiøse stjernedrømme, kvindelige rappere - og hvordan kombinationen af skuepiller Simon Juul og kæmpehittet 'Gangnam Style' skulle have hjulpet dem til X Factor-sejr.
Hej Maria og Bea!
Hvad er der sket, siden vi så jer sidst?
Maria: - Da vi var færdige med X Factor skulle vi lige have en hvilepause, hvor vi kunne trække vejret og få noget søvn.
Efter vi fik lidt styr på vores liv, så tog vi i studiet hver dag.
Bea: - Jeg flyttede også til København i september, så nu bor vi her begge.
Maria: - Jeg kan cykle til Bea på 20 minutter.
Vi er næsten naboer, så nu kan vi lege sammen hver dag.
© drOm Maria og BeaMaria Meldgaard Mortensen og Bea Sarockaite deltog i år i det populære underholdningsprogram 'X Factor'.
De to nåede til 4.
liveshow, men måtte trække sig lige før det 5.
liveshow, fordi Beas far pludselig gik bort.
De to sønderjyder gjorde sig bemærkede ved at rappe og opføre sceneshows med blandt andet violinoptræden og twerking.
Er siden showet blevet signet af pladeselskabet Sony Music.
De udgiver deres første single 'Indkasser' fredag.
Hvordan har det været at gå fra at være med i X-Factor til at træde ind på den 'rigtige' musikscene?
Bea: - X Factor har været en god træning, fordi vi er blevet vant til interviews og kameraer.
Maria: - Præcis.
Hvis du ikke ved noget om musik og underholdning, så er X Factor fandme et spark i røven.
Du lærer en masse musikalsk, og hvordan du skal være på en livescene.
Det er et rigtigt godt springbræt, men samtidig er det 100 gange federe at være sin egen.
Maria: - Men nu er det seriøst.
Det må ikke bare blive en gimmick.
Vi vil gerne holde det stilet.
Bea: - Ja, vi er i gang med en seriøs karriere, du ved.
Maria: - Vi vil gerne lave noget musik, der er godt.
Nu om dage kan man godt lave musik, der bliver populært, men som ikke lyder godt.
Hvis ikke, at I havde trukket jer fra X Factor, tror I så, at I havde vundet?
Maria: - Selvfølgelig havde vi vundet.
Hvad havde I da planlagt til de kommende liveshows?
Maria: - Vi skulle have sunget 'Født I Dag' af Kesi.
Bea: - Og 'Gangnam Style'.
Maria: - Ja, vi ville have Simon Juul med ind og optræde på 'Gangnam Style'.
Der var mange ideer i spil, men det var en af de mest grineren.
Det var særligt duoens optræden til den såkaldte '5 Chair Challenge', der for alvor fik mange 'X Factor'-seeres øjne op for Maria og Bea.
Har I fået mange tilbud fra folk i musikbranchen siden X Factor?
Maria: - Vi har snakket med nogle hist og her.
Vi kan ikke sige navnene, men jeg tror ærligt, at folk ville være overraskede, hvis de fandt ud af, hvem vi har været i kontakt med.
Der har været nogle, der virkelig popper, der gerne vil lave noget med os.
Man kan ikke stille sig selv i en offerrolle og sige: "Åh nej, hvor er det synd for mig, at hele Danmark snakker fucking lort om mig".
Nu hepper de på mig og følger mig, og nu er de grunden til, at jeg tjener penge.
Maria Meldgaard MortensenDer er jo mange, der aldrig rigtig er kommet videre efter X Factor.
Er i bange for at havne i den kategori?
Bea: - Nej, for vi har vidst fra starten, at vi er nogle stjerner.
Vi har så stærk en intuition, at vi kan se, hvor tingene går hen, og hvad vi skal gøre for at lykkes.
Jeg ved ikke, hvad det er, der styrer os fra oven, men der må være et eller andet.
Vi ved bare, hvordan vi skal gøre tingene.
Maria: - Vi har X Factor.
Det er medfødt.
Vores personlighed var ikke noget, der lige pludselig kom i 2.
liveshow.
Den var der fra dag ét.
Bea: - Du kan sagtens stille op i X Factor og synge en sang, men hvis du ikke har det der stjernepotentiale og det ekstra, der gør, at folk har lyst til at kigge på dig og kan relatere til dig, så bærer det ikke mange steder hen.
Man må sige, at I deler vandende, og I har fået en del kritik.
Har det været svært?
Bea: - Vi blev meget kritiseret i starten, så vi har efterhånden vænnet os til det.
Maria: - Det har faktisk været Guds gave.
Ærligt.
Alt det der hate har hærdet os.
"Hvad kan I sige til mig nu?
" I har allerede svinet mig til fra starten og alligevel endte I med at elske mig.
- Man kan ikke stille sig selv i en offerrolle og sige: 'Åh nej, hvor er det synd for mig, at hele Danmark snakker fucking lort om mig'.
Nu hepper de på mig og følger mig, og nu er de grunden til, at jeg tjener penge.
Bea: - Jo mere ambitiøs man er, jo mere modstand vil man få.
Maria: - Der vil altid være nogen, der er imod dig, når du prøver at gå lidt imod strømmen.
Men det er jo også det, folk godt kan lide.
At man er anderledes.
Og det er jo der, dilemmaet ligger.
De vil heller ikke se på en, der er kedelig.
Dem er de også ligeglade med.
Maria og Bea er begge sønderjyder.
Bea er fra Sønderborg, og Maria er fra Haderslev.
Rap er en ret mandsdomineret genre.
Er det svært at blive taget seriøst som unge kvindelige rappere?
Jeg kan mærke, at det er sværere at få den samme respekt, som mændene har.
Bea SarockaiteMaria: - Det er altid svært når man er pige.
Bea: - Jeg kan mærke, at det er sværere at få den samme respekt, som mændene har.
Maria: - Når du er en pige, så er det andre ting, folk kigger på.
De vil bedømme dig på dit udseende, din væremåde, din udstråling og alt det, du gør.
Du bliver vurderet på en helt anden måde, end når en mand stiller sig op og gør det samme.
Det er facts.
Hvis der er andre piger derude, der ligesom jer har drømmer om at rappe, men er bange for at gå ind i branchen, hvad vil I så sige til dem?
Bea: - Selvom du er en pige, kan man stadig sige, at du skal have store nosser.
Du skal være modig, kunne klare presset og bare gøre din ting.
Hvis man virkelig vil det, så skal det nok komme - man skal bare kæmpe for det.
Maria: - Hvis det virkelig er meant to be, sådan: "Det her er din vej i livet", så skal det nok ske.
Bea (til venstre) blev student i sommer med et 12-tal i huen og kvitterede med en opsang på Instagram til dem, der tror, at hun er ’fatsvag’.
Nu er I ude med jeres første single.
Hvad drømmer I om, at det her skal blive til på længere sigt?
Maria: - Vi vil gerne revolutionere Maria og Bea-brandet.
Når du går fra et program som X Factor til at lave dit eget musik, er du nødt til at arbejde hårdt, så du ikke bare bliver en døgnflue.
- Nu skal vi finde vores egen vej at gå.
Vi skal snakke med folk, der hører vores musik.
Kan de lide det, eller skal vi skrue det lidt i en anden retning?
Det handler meget om musikken, for folk kender jo allerede vores personlighed, og den kan de godt lide.
Bea: - Jeg tror, at vi er en del af en ny retning for rapmusik i Danmark.
Vi skaber vores eget univers og kommer med noget helt andet end de andre.
Jeg ved ikke, om det er at have for høje tanker om os selv, men jeg synes ikke, at jeg har set noget som Maria og Bea før i Danmark.
FacebookTwitterKopier linkEmner:X Factor|København|TV 2 (tv-kanal)|Erhverv




https://www.dr.dk/nyheder/regionale/hovedstadsomraadet/reddere-risikerer-taesk-og-trusler-kniven-ramte-vaeggen-taet

KøbenhavnReddere risikerer tæsk og trusler: Kniven ramte væggen tæt på Nicks ansigtDe kommer for at hjælpe, men ambulancefolk oplever vold og trusler fra patienter eller pårørende.
Nick Liebmann er ambulancebehandler og en af dem, der har oplevet trusler eller vold, når han er blevet kaldt ud for at hjælpe.
Af Jacob Pries25.
okt.
2019 kl.
11.
30Læs op- Hun rækker frem mod noget på køkkenbordet.
Jeg tror, at hun vil tage flere piller.
Nick Liebmann er ambulancebehandler hos Falck og står i en lejlighed hos en kvinde, som har taget en overdosis piller.
Hun er tilsyneladende selvmordstruet, og hendes familie har ringet 1-1-2 for at få hjælp.
Sammen med en kollega skal Nick forsøge at tale kvinden ned, så de kan køre hende til skadestuen.
- Hun er meget irriteret over, at pillerne ikke virker.
Hun siger, at hun vil ud i køkkenet for at hente flere.
Først da hun hugger kniven i væggen tredje gang, indser jeg, at vi skal hurtigt væk.
Nick Liebmann, ambulancebehandler hos FalckNick følger efter kvinden, der nu står i køkkenet.
Men det er ikke medicin, hun rækker ud efter.
I stedet står hun pludselig med en stor køkkenkniv tæt på sit bryst.
Nick når ikke at reagere, før kvinden har hugget kniven i væggen to gange tæt ved hans ansigt.
- Jeg er slet ikke klar på det.
Situationen eskalerer på en måde, vi ikke forventer.
Først da hun hugger kniven i væggen tredje gang, indser jeg, at vi skal hurtigt væk.
Nick og kollegaen trykker på deres nødkald, så politiet bliver alarmeret.
Betjentene ankommer og får pacificeret kvinden, som efterfølgende bliver kørt på hospitalet.
Slag, spark og truslerNicks historie er en del af den statistik, der dækker over tæsk og trusler mod de behandlere, assistenter og paramedicinere, der rykker ud med ambulancer for at hjælpe.
I Hovedstadens Beredskab er der siden den 1.
januar 2018 blevet anmeldt 49 sager om vold, forsøg på vold eller trusler imod de ansatte på ambulancerne.
Dertil kommer sager mod ansatte i Falck, der også står for en del af ambulancekørslen i området.
- Selvfølgelig kører vi altid ud, når folk har brug for hjælp, men der er også grænser for, hvad vi skal finde os i.
Derfor har vi nogle procedurer, vores folk skal følge, siger Martin Betzer, der er kvalitets- og udviklingschef i Falck Ambulance.
Han ser gerne, at der kommer fokus på problemet med overfald mod personalet i ambulancerne.
- Det er et problem, der slet ikke burde eksistere.
I udlandet har kampagner haft en god effekt, når man fortæller, at det her ikke er okay.
Når vi kommer ud for at passe på jer, skal I også passe på os, siger Martin Betzer.
Han forklarer, at man hos Falck har særlige tiltag, som bliver brugt, hvis medarbejdere har været udsat for voldsomme oplevelser, ligesom konflikthåndtering er en del af den uddannelse, personalet på ambulancerne hos modtaget.
Region: Nultolerance mod voldEfter den seneste sag, hvor en ung kvinde overfaldt en redder på Herlev Hospital, har Region Hovedstadens akutberedskab været ude og fortælle, at deres personale alt for tit er udsat for vold eller trusler.
- Vi har en forståelse for, at folk er i en sårbar situation.
Derfor skal vi også kunne rumme, at situationerne kan udvikle sig, men vi tolererer ikke vold mod vores personale, siger overlæge Charlotte Barfod, der er ambulanceansvarlig i akutberedskabet i Region Hovedstaden.
Selvom det ifølge hende ikke kan lade sig gøre at eliminere alle sager, der ender med vold mod redderne, har hun en opfordring:- Man skal tænke på, at vi, der kommer i de gule biler, er her for at hjælpe.
Vi kommer, fordi der er et akut behov for hjælp.
Derfor skal folk passe på os, ligesom vi passer på dem, siger overlæge Charlotte Barfod.
Frustrerende ikke at få lov til at hjælpeFor ambulancebehandler Nick Liebmann har oplevelsen med kvinden og kniven gjort så stort indtryk, at den har påvirket hans arbejde.
- Når vi kører ud til visse patientgrupper, kigger jeg lige rundt i lokalet for at se, om der ligger noget skarpt eller spidst omkring dem, hvis mavefornemmelse siger, at det her kan eskalere, fortæller han.
Han kalder det frustrerende at skulle overtale en patient til at få lov at hjælpe, og derfor håber han også, at folk tænker på, at han og andre ansatte på ambulancerne aldrig kommer for at optrappe situationen eller for at gøre skade.
- Heldigvis vil størstedelen have vores hjælp, men der er en lille gruppe, som lader det gå ud over os fysisk eller verbalt.
Det er en kedelig tendens.
Husk på, at vi kommer ikke for at genere nogen, siger Nick Liebmann.
FacebookTwitterKopier linkEmner:Vold|Region Hovedstaden|Kriminalitet|Herlev Hospital|Herlev




https://www.dr.dk/nyheder/penge/kredsformand-bekymret-fyringsrunde-i-nordea-det-er-alvorligt

Den store skattelækSe temaPengeKredsformand bekymret for fyringsrunde i Nordea: 'Det er alvorligt' Medarbejderstaben har fået hovedrollen i bankens spareplan.
I dag kom det frem, at medarbejderne skal bære den største del af de besparelser, Nordea-ledelsen varslede i forbindelse med sit kvartalsregnskab i går.
Af Oliver Batchelor25.
okt.
2019 kl.
19.
04Læs opDen skandinaviske storbank Nordea skal i de kommende tre år spare seks milliarder kroner - og den største andel af besparelserne skal komme fra de ansatte.
Sådan lyder meldingerne fra bankens ledelse.
Og det vækker stor bekymring hos den faglige formand for 6.
000 ud af de 9.
000 ansatte i bankens danske afdelinger.
- Det er meget alvorligt.
Der er ingen forlydender om, hvor stort et antal det kommer til at dreje sig om, men hvis vi tager størrelsen på de hensættelser, der er til det her, så indikerer det et ikke ubetydeligt antal, siger Dorrit Brandt, formand for Finansforbundet i Nordea Danmark.
Banken har afsat halvanden milliard kroner til fratrædelsesordninger, men uden at melde ud, hvor mange af de i alt 29.
500 medarbejdere, der skal skæres fra i Danmark, Sverige, Norge og Finland.
Læs også:Nordea nedskriver for milliarder og varsler stor sparerundeIfølge Dorrit Brandt har ledelsen lagt op til, at det er en række supportfunktioner i bankens organisation, der skal holde mest for, og dermed ikke de ansatte i de mest kundevendte roller ude i filialerne.
Besparelserne vil dog stadig ramme medarbejdere i den værdikæde, der ligger bag servicen over for kunderne, påpeger hun.
- Det kan komme til at betyde et fald i kundetilfredsheden og et meget stærkt pres på de medarbejdere, der skal blive tilbage og skal levere de gode kundeoplevelser.
Nordea-direktør: Umuligt at undgåUdover hensættelser på 1,5 milliarder kroner til fratrædelsesordninger oplyste banken i forbindelse med sit regnskab i går, at der bliver nedskrevet for 5,5 milliarder kroner på it-systemer og 2,1 milliarder kroner på udlån.
Derudover har banken en udgift på 560 millioner kroner i forbindelse med salget af aktier i den baltiske forretning Luminor.
Regningen lyder samlet på ti milliarder kroner, hvilket sender banken ud af tredje kvartal med et underskud på 3,1 milliarder kroner.
Frank Vang-Jensen kom fra en stilling som landechef i Nordea Danmark, da han blev udnævnt som koncernchef i starten af september.
Lønninger til medarbejderne udgør omkring 70 procent af bankens driftsomkostninger.
Og til DR Nyheder siger den nye koncernchef, Frank Vang-Jensen, at de ansatte ikke er til komme udenom, når der nu skal spares.
- På trods af alt det, vi kommer til at gøre for at reducere omkostningerne, er det stadig sådan, at der i en bank er rigtig mange medarbejdere, og derfor er det desværre umuligt at undgå, at det her påvirker dem, siger han.
Spareplan skuffer forbundsformandHos Finansforbundet, der organiserer omkring 55.
000 ansatte i den danske finanssektor, er formand Kent Petersen skuffet over Nordeas ledelse.
- Det harmonerer slet ikke med det, Nordea ellers har meldt ud om, at de vil være tættere på deres kunder og levere en stærkere service.
Det ville klæde dem at udvikle frem for at afvikle.
- Selvom kunderne ikke kommer så meget i filialerne mere, så har bankerne faktisk tættere kontakt med kunderne end nogensinde før.
Og det er ikke noget, som teknologien kan løse endnu.
De halvanden milliarder kroner, som Nordea har hensat til fratrædelsesordninger, svarer til "flere tusinde" job i banken, vurderer Finansforbundet.
Men det er endnu for tidligt at sige noget om, hvad det ender med, lyder det fra Kent Petersen.
- Hvor mange, der skal afskediges i det enkelte lande, og hvor mange, der skal reduceres med som følge af naturlig afgang, er ligesom mulighederne for andre besparelser noget, der skal skal forhandles på plads inden for den næste måned eller to, siger han.
FacebookTwitterKopier linkEmner:Frank Vang-Jensen (erhvervsleder)|Nordea|Økonomi|Finansforbundet|Finland




https://www.dr.dk/nyheder/indland/eksperter-spritbilister-skal-tilbydes-behandling

IndlandEksperter: Spritbilister skal tilbydes behandlingMyndighederne bør indføre systematisk tilbud om behandling til spritbilister, lyder det.
Alle bilister, der bliver taget for spirituskørsel, bør systematisk blive tilbudt en samtale om behandling for et eventuelt misbrug, mener Rådet for Sikker Trafik og Alkohol & Samfund.
Af Jakob Lyders Tarpgaard25.
okt.
2019 kl.
12.
10Læs opDet giver både store bøder og fængselsstraf, hvis man gentagne gange bliver dømt for spirituskørsel.
Men trods det er der en gruppe bilister, der igen og igen sætter sig alkoholpåvirkede bag rattet.
Og det er fordi, de er syge og kræver behandling og ikke kun straf, lyder det fra flere organisationer, DR Nyheder har talt med.
Jeg mener, at man bør indføre en screening for alkoholproblemer for alle, der bliver taget for spirituskørsel.
Peter Konow, Alkohol & Samfund- Man skylder dem og resten af samfundet at kigge på årsagerne til deres adfærd.
Hvis de har et ukontrollabelt overforbrug eller en afhængighed, så er det jo det, man skal tage fat i, lyder det fra Peter Konow, der er direktør i interesseorganisationen Alkohol & Samfund.
Hans reaktion kommer på tal, der viser, at næsten 4.
000 bilister siden 2009 er blevet sigtet tre eller flere gange for spiritus- og promillekørsel.
Læs også:Tusindvis af bilister bliver ved med at køre spritkørselAlle sigtede bør screenesPsykiater og misbrugsekspert Henrik Rindom siger, at alkoholisme er en sygdom.
- Og det kan forebygges, og det kan behandles.
Der ses biologiske forandringer i hjernen, og ubehandlet kan det vare hele livet, og man kan dø af det, slår han fast.
Det samme mener Peter Konow fra Alkohol & Samfund, som foreslår en systematisk screening.
- Jeg mener, at transportministeren og sundhedsministeren bør tale sammen om at indføre en screening for alkoholproblemer for alle, der bliver taget for spirituskørsel, siger han og forslår, at samtlige, der bliver taget for spirituskørsel, skal påbydes at henvende sig til et behandlingssted til en snak om alkoholvaner og en test om alkoholafhængighed.
Du kan jo ikke straffe folk til at blive raske.
Pernille Ehlers, Rådet for Sikker Trafik- Et andet forslag kunne være, at man automatisk får et opkald fra Alkolinjen, hvor man får undersøgt, om ens drikkemønster peger i retning af en afhængighed, siger han.
Samme holdning har chefkonsulent hos Rådet for Sikker Trafik Pernille Ehlers.
- Det er jo rigtigt vigtigt, at vi tager fat i bilisterne første gang, de kører spritkørsel, og tilbyder hjælp til dem, der har et alkoholproblem, så de ikke kører igen og igen.
Vi har set i Sverige, at folk får tilbud om en samtale, og det har man gode erfaringer med.
Du kan jo ikke straffe folk til at blive raske, siger hun.
De to bliver bakket op af Henrik Rindom.
Han mener, at alle dømte spritbilister bør screenes for, om det var en svipser, om de har et skadeligt forbrug eller en decideret afhængighed.
- Og det er fordi, at alkoholafhængighed kan udvikle sig til en kronisk sygdom, hvor uanset hvad vi gør, kan vi ikke hjælpe personen.
Det ville derfor være fornuftigt at hjælpe personen på et tidspunkt, hvor der stadig er positive behandlingsmuligheder, siger han.
Han fortæller, at der i dag findes en blodprøve, der afslører, hvor meget alkohol en person har indtaget de sidste to-tre uger, hvilket kan indikere, om personen har en afhængighed.
Motiveret ved anholdelseÅrsagen til, at Peter Konow og Pernille Ehlers anbefaler tilbud om en snak med en alkoholrådgiver ved anholdelse, er at alkoholikere i sådanne situationer ofte finder ud af, at de har et problem.
Og samtidig vil de lige i sådan en situation være ekstremt motiverede for at gøre noget ved det, siger Pernille Ehlers.
- Vi fra tidligere undersøgelser, at en anholdelse for mange er en ret gedigen øjenåbner, hvor de er ret motiverede til at modtage hjælp.
Men den hjælp skal så komme ret hurtig, siger hun.
- Og folk er ofte også meget afhængige af deres kørekort.
Deri ligger der også en stor motivation for at ændre alkoholvaner, siger Peter Konow fra Alkohol & Samfund.
Et udsagn som Henrik Rindom er enig i.
Minister: Vil se på forslagetTransportminister Benny Engelbrecht (S) er slet ikke afvisende, da han bliver forelagt forslaget.
- Jeg synes, at der kan være mange gode forslag - også på det perspektiv, så jeg vil tage forslaget op i færdselssikkerhedskommissionen for at give det en overvejelse, om vi skal lægge det oven på, siger han.
Benny Engelbrecht opfordrer alle, der bliver dømt for spirituskørsel, til at få behandling for en eventuel afhængighed.
- Alkoholisme ER jo en sygdom, som folk skal lære at leve med ved at lære ikke at drikke alkohol.
Og derfor er det afgørende, at vi stiller krav til dem - og det gør vi allerede - men jeg er altid indstillet på at lytte til forslag, der kan nedbringe antallet yderligere.
For selvom antallet af trafikuheld med spiritus er faldet, så vil jeg gerne have tallet længere ned.
Helst ned på nul, siger ministeren.
Inkluder alkolåsHvis man bliver dømt for spirituskørsel, er der - på en række betingelser - mulighed for at få sat en alkolås i bilen.
Der skal bilisten blæse i alkolåsen, som vil blokere bilen fra at starte, hvis bilisten har drukket.
På den måde kan bilisten fortsætte med at køre bil, men under nogle strenge vilkår.
En alkolås installeret i bilen kan være blandt løsningerne på, at tusindvis af bilister flere gange bliver taget for spirituskørsel.
Både Pernille Ehlers og Peter Konow er tilhængere af ordningen som et supplement til behandling og straf.
Simpelthen fordi den dømte i mange tilfælde kan fortsætte med at køre bil og dermed ikke risikerer at miste sit job og dermed risikerer, at hele tilværelsen ramler.
Samtidig kan alkolåsen motivere til at nedsætte alkoholforbruget, pointerer Pernille Ehlers.
- Hvis folk skal ud af afhængigheden, hjælper det ikke, hvis de mister kørekort, job og potentielt skal sælge huset, siger Pernille Ehlers, som ønsker, at ordningen bliver udbredt meget mere i Danmark.
- Men ordningen skal være et supplement, siger Peter Konow fra Alkohol & Samfund.
- For den er kun en stopklods med hensyn til at starte en motor.
Den fjerner ikke de bagvedliggende problemer med afhængighed, siger han.
Pårørende har et ansvarEn ting er, hvad myndighederne bør gøre, når en bilist er anholdt, sigtet og dømt for spirituskørsel.
Noget andet er det ansvar, som venner, familie og kolleger har for at stoppe spritbilister, siger Pernille Ehlers.
- Vi har jo alle sammen et ansvar, hvis vi kender nogen, der kører spirituskørsel.
For det er jo vigtigt at stoppe dem, inden de kører ud i trafikken, siger hun.
Og så bør man forsøge sig med den svære snak, hvis man mistænker en bekendt for at have et overforbrug eller en afhængighed af alkohol, siger Peter Konow.
- Man skal huske på, at alkoholafhængighed er sygdom, man kan behandle, siger han.
DR Nyheder har også være i kontakt med sundhedsministeriet, som skriver tilbage, at det er transportministeren, der udtaler sig i denne sag.
Hvis du har problemer med alkohol eller kender en, der har, kan du gratis og anonymt kontakte Alkolinjen på telefon 80 200 500 eller på alkolinjen.
dkFacebookTwitterKopier linkEmner:Benny Engelbrecht (politiker)|Peter Konow (organisationsleder)|Socialdemokraterne|Alkoholforbrug|Sverige




https://www.dr.dk/nyheder/indland/den-korte-radioavis-dor-med-lukningen-af-radio24syv

MedieforhandlingerSe temaIndlandDen Korte Radioavis dør med lukningen af Radio24syvEn af hovedmændene bag det populære satireprogram afviser at fortsætte på et andet medie.
Rasmus Bruun og Frederik Cilius kendt fra 'Den Korte Radioavis' .
25.
okt.
2019 kl.
11.
46Læs opDet populære satireprogram "Den Korte Radioavis" vil ikke fortsætte, når Radio24syv lukker ved udgangen af oktober.
Det siger Rasmus Bruun, der er en af hovedmændene bag programmet, til fagbladet Journalisten.
Rasmus Bruun afslører samtidig, at det var planen, at programmet skulle fortsætte, hvis Radio24syv havde vundet udbuddet om den nye dabkanal.
Udbuddet gik tirsdag i stedet til kanalen Radio Loud.
- Det var planen.
Vi er ret sikre på, at det er det eneste sted, Den Korte Radioavis kan laves.
Med de mennesker og de kræfter, der er om bord, Mikael Bertelsen især, er det det eneste sted, vi kan se en fremtid, siger Rasmus Bruun til Journalisten.
Læs også:Radio24syv lukker efter otte år: 'Hvad sker der nu med Kisser?
'Masser af spekulationerDer har flere steder været spekuleret i fremtidsudsigterne for det populære satireprogram.
Mediet Zetland har tilbudt at overtage programmet, der ud over Rasmus Bruun består af Frederik Cilius, der spiller den altdominerende hovedrolle som karakteren Kirsten Birgit Schiøtz Kretz Hørsholm.
Rasmus Bruun afviser dog, at holdet vil takke ja til tilbuddet.
- At Zetland vil stille lokaler til rådighed er meget sødt.
Men når vi er så mange mennesker involveret, kan det bare ikke lade sig gøre, siger han til Journalisten.
Den Korte Radioavis har i sin levetid fået skarp kritik - ofte af politikere, der har følt, at programmet er gået over stregen.
Ledelsen på den nu snart hedengangne radiostation har flere gange afvist kritikken.
Ifølge Rasmus Bruun er lukningen af Radio24syv en konsekvens af den kritiske linje på Radio24syv - ikke mindst på Den Korte Radioavis.
- Som det ser ud nu i dagens Danmark, er der ikke plads til sådan en journalistisk, satirisk vagthund.
Det er meget ærgerligt, at der skal være så ufatteligt lavt til loftet i det her land, siger han til Journalisten.
/ritzau/FacebookTwitterKopier linkEmner:Journalisten|Radio24syv|Humor|Hørsholm|Mikael Bertelsen (studievært)




https://www.dr.dk/nyheder/kultur/film/28-aarige-ramy-er-den-nye-muslimske-stjerne-nogle-af-de-sjoveste-mennesker-jeg

BingeSe temaFilm og serier28-årige Ramy er den nye muslimske stjerne: 'Nogle af de sjoveste mennesker, jeg kender, er superreligiøse'Komiker laver sjov med religion og ungdom.
Og det fungerer, mener serieeksperter.
På blot tre måneder fik Ramy Yuossef sin egen tv-serie på Hulu og lavede anmelderrost stand-up for HBO.
(© HBO Nordic)Af Kasper Lundberg og Frederik Dirks Gottlieb25.
okt.
2019 kl.
11.
00Læs opRamy Youssef har haft et godt 2019.
Inden for tre måneder har han opnået de to største ting, man kan som amerikansk komiker.
Først havde han premiere på sin egen serie 'Ramy', hvor han instruerer, producerer, skriver manus og spiller hovedrollen.
© (c) DRBingeBinge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Stream Team 2.
0, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Kun godt to måneder senere fik han med 'Feelings' premiere på en af de sjældne HBO standup-specials, der flere steder er blevet hyldet som årets bedste.
Læs også:Du kan helt sikkert ikke lade være med at grine!
Her er de 3 sjoveste shows lige nuGrunden, til at det er gået så hurtigt for ham, er (ud over at han har et kæmpe talent og arbejder non-stop), at han har en klar vinkel i både sin stand-up og sin serie: Det ekstremt komiske potentiale i konfliktfladerne mellem at være religiøs og at være ung i storbyen.
Som når han taler om dobbeltheden i sine fredage i 'Feelings':- Om eftermiddagen er jeg i moskeen og hører min imam prædike, og jeg tænker bare: "Ja!
Det her, det er lige mig".
Men så er jeg til fest senere og ser den smukkeste kvinde, jeg nogensinde har set, og så tænker jeg: "Narj, det her, dét er vist lige mig".
Bøn om fredagen, mand.
.
.
Det er som at få sin bil vasket lige før en kæmpe orkan.
Da vi fanger Ramy Youssef over telefonen på den amerikanske vestkyst, er han på location-jagt til anden sæson af 'Ramy', der er lige ved at gå i produktion.
I showet 'Feelings' fortæller Ramy Youseff blandt andet, at folk bliver forskrækkede over, at han går til fredagsbøn, for:  - Ingen vil have, at jeg skal være SÅ muslimsk, de vil egentlig bare have en fed opskrift på hummus.
(© HBO Nordic)Youssef er fuldt ud bevidst om ansvaret som en af de første muslimer i en amerikansk hovedrolle.
Derfor har han også et slags filter, når han tjekker sine scener igennem for at sikre, at det kun er ham, der kan have skrevet det.
Han spørger sig selv: 'Kunne en ikke-religiøs, kvik, hvid fyr have skrevet det her?
' Hvis svaret er ja, så ryger scenen ud.
Og så har han valgt at ændre på figuren i serien for at gøre ham endnu mere genkendelig for andre unge.
For eksempel er seriens Ramy ikke komiker eller skuespiller.
- Jeg tror, at det er lettere for mange unge at forholde sig til en person, der er i tvivl, end en, der render til open mic-aftener eller auditions.
Jeg har lavet stand-up i 10 år, og jeg har på den måde haft mulighed for at udtrykke mig selv kreativt.
Så vi har givet ham en lidt mere konservativ familie, og figuren Ramy sidder lidt mere fast i livet, end jeg gør, og han har det lidt sværere.
Kan islam være sjovt?
Der er omkring 300.
000 muslimer i Danmark, men eksemplerne på portrætter af helt almindelige muslimer i vores serier kan tælles på endnu færre fingre end i USA.
Dertil kommer, at Danmark er et endnu mere sekulært samfund end USA, hvilket gør, at islam for mange kan virke eksotisk og svært at forbinde med hverdagsproblemer og humor.
Ramy Youssef siger, at det nok hænger sammen med, at der mangler repræsentation af almindelige muslimer i kulturen.
Nogle af de sjoveste mennesker, jeg kender, er superreligiøse.
Ramy YoussefSå hvis man ikke selv kender en masse muslimer, så tænker man mere på religionens regler og dogmer end på menneskene, når man forestiller sig en troende person.
- Der er klart, at hvis en person er helt besat af regler og ikke er optaget af menneskelige relationer overhovedet, så er man typisk ikke særligt sjov.
Men det gælder jo ikke kun religion.
Det kunne jo også være en rasende regnskabschef, der kun tænker på tal og skatter.
- Vi glemmer tit noget centralt: Alle trosretninger har det til fælles, at man skal tilgive hinanden, fordi ingen er perfekte.
Og lige præcis dér - i forskellen på, hvad vi gerne vil være, og hvad vi rent faktisk er - er der faktisk helt utrolig meget humor.
Nogle af de sjoveste mennesker, jeg kender, er superreligiøse, siger han.
Ramy Youssefs debuterede med serien 'Ramy' på streamingtjenesten Hulu i 2019, hvor han selv spiller titelrollen.
(© Screenshot af serie 'Ramy' fra Hulu Original)Der er ikke særlig mange muslimer i danske film og serier, hverken bag eller foran skærmen.
Har du nogle tips til, hvordan vi kan få en stærkere repræsentation?
- Hvis du har noget på hjerte, skal du virkelig prøve at komme over frygten for at sige det.
Især frygten for dit eget bagland - frygten for, at de skal blive flove over dig kan være meget stærk.
Men vi har allesammen mere frihed, end vi føler, og det er virkelig vigtigt for os alle sammen, at vi tager ejerskab over den frihed.
Og det behøver ikke komme ud af vrede, det kan sagtens bare komme ud af tvivl eller selvrefleksion.
- Det er altid spændende, når folk fra miljøer, der ikke er så alment kendte, tager chancer og prøver at fortælle deres historier i form af underholdning, siger komikeren.
Når Ramy skriver om søsteren eller moren, der ses på billedet her, forsøger han at komme helt ind i hovedet på dem.
- Der vil jo altid være lidt et outsider-take, men vi prøver gennem samtaler og konsulenter at sørge for at folk, der bliver portrætteret, føler sig ramt på en god måde, siger han.
Men det kan jo være ekstremt svært, hvis man slet ikke kan se nogen, der ligner én selv i showbusiness?
Har du fået hjælp?
- Altså, jeg har fået hjælp af flere mennesker, end man kan tælle til, men du kan kun få noget ud, hvis du selv insisterer på det og siger til folk, hvad du vil have.
- Jeg fik for eksempel et legat på et tidspunkt, der gjorde, at jeg kunne uddanne mig til skuespiller, men jeg ville aldrig have fået det, hvis ikke jeg selv havde taget en chance og presset mig selv op på en scene til små teaterfestivaler inden.
Folk vil gerne hjælpe dig, men du er nødt til at turde stå ved dit behov for at udtrykke dig.
Hvor kommer din selvtillid fra?
- Jeg er ikke vokset op med mange penge-ressourcer, men helt klart kulturelle ressourcer.
Min onkel fik mig til at høre standup med George Carlin, som jeg blev helt vild med, da jeg var ti.
Min far er filmnørd, og min mor elsker musik, så jeg har altid været omringet af kultur.
Men vi kendte ikke nogen, der arbejdede med det.
Ramy Youssef28 år.
Født i Queens, vokset op i New Jersey som søn af egyptiske forældre.
Instruerer, producerer, skriver manus og spiller hovedrollen i serien ’Ramy’.
Kan også opleves i det anmelderroste standupshow ’Feelings’ på HBO.
'Aladdin er jo ikke engang et menneske'George Carlin er en amerikansk komiker, der var kæmpestor i Youssefs barndom i 90'erne og en skarp kritiker af blandt andet amerikansk krigspolitik.
Så de to komikere har til fælles, at de begge er meget bevidste om vittighedernes kritiske potentiale.
Men på overfladen ligner de ikke ligefrem hinanden.
Carlin er hvid, og han var i pensionsalderen, da Youssef var ti.
Så hvordan ville det have været, hvis han selv havde haft en serie som 'Ramy' dengang?
- Oh man, det ville have været fantastisk.
Da jeg voksede op, havde jeg kun Aladdin, der lignede mig.
Og han er ikke en gang et rigtigt menneske.
Så det er helt vildt vigtigt for mig at vise nogen, der taler arabisk om alt muligt almindeligt.
For da jeg voksede op, hørte man kun arabisk i fjernsynet, hvis der kom en eksplosion lige bagefter.
'Ramy' kan ses på C More fra 1.
november.
FacebookTwitterKopier linkEmner:Humor|USA|Religion|Islam|HBO




https://www.dr.dk/nyheder/indland/dennis-har-kaempet-med-depression-og-bulimi-en-lille-brik-falder-paa-plads-inde-i

Syg i hovedet?
Se temaIndlandDennis har kæmpet med depression og bulimi: 'En lille brik falder på plads inde i mig, hver gang jeg taler om det'I dag er Dennis Lundgaard 30 år, har stiftet familie og har det bedre end nogensinde før.
Fortalt til Thea Deleuran Müller25.
okt.
2019 kl.
10.
02Læs opDet viste sig første gang, da jeg var 17 år gammel.
Der tabte jeg mig næsten 40 kilo på tre måneder, spiste ikke noget, trænede konstant og gik slet ikke i byen.
Jeg trak mig også fra venner og familie, for jeg ville ikke spise sammen med nogen eller foran nogen.
Mad og træning har gennem mit liv været min ventil, for jeg vidste slet ikke, hvad jeg skulle gøre, når jeg havde det dårligt.
Men jeg opnåede alligevel følelsen af at tage kontrollen ved at træne vildt meget og holde op med at spise.
Det gav mig nogle sejre, når jeg tabte mig, eller jeg pludselig kunne løbe længere, men det holdt jo ikke i længden.
Tak for jeres historierDR spurgte, om I havde lyst til at dele jeres historier og erfaringer med psykiske lidelser og sygdomme, og hvordan det måske har været med til at gøre jer stærkere den dag i dag.
Vi har fået mange historier om, hvordan I har kæmpet jer ud af mørket, og det siger vi et stort tak for.
Denne historie er blevet til, fordi Dennis valgte at dele sin historie med os.
Det hjælper ham at høre historier fra andre, der har kæmpet sig igennem psykiske problemer, og derfor har han valgt at dele sin.
Her får du hans historie, fortalt med hans egne ord.
En dag kunne jeg ikke det mere.
Mit hoved og min krop stod af.
Jeg tog det hele på igen på meget kort tid, men havde det stadig ikke godt.
Efter det havde jeg også perioder, hvor jeg kunne tage hjem og spise, til jeg ikke kunne længere.
Og det kunne være alt muligt.
Både slik, havregryn og rugbrødsmadder.
Siden mine teenageår er jeg gang på gang røget ind i depression, selvom jeg siden 8.
klasse har gået til adskillige psykologer og andre alternative behandlere.
Dog uden det hjalp på den lange bane, og i lang tid troede jeg bare, det at have det skidt hørte til det at være teenager og voksen.
Det var først for fem år siden, at der var en psykolog, der italesatte, at jeg måske havde en spiseforstyrrelse.
Indtil da tænkte jeg, at det bare var en del af mig at spise sundt, træne meget og at trøstespise, som jeg kaldte mine overspisninger.
Har jeg bulimi?
I dag har jeg det meget bedre, end jeg nogensinde har haft det før, og især én ting var vendepunktet.
For cirka seks år siden skar min daværende kæreste, nu hustru, tingene ud i pap for mig: Hun kunne ikke se en fremtid med os to sammen og få børn, hvis ikke jeg fik det bedre.
Og det satte ligesom tingene i gang for mig, for jeg havde det helt ad helvede til for at sige det lige ud.
Jeg startede hos endnu en psykolog, som jeg gik hos i et halvt år.
Efter det halve år skulle hun nemlig på barsel.
Til vores sidste aftale sagde hun til mig, at hun havde lavet en henvisning til et center for spiseforstyrrelser.
Det kom helt bag på mig, fordi vi ikke havde talt om det før, og netop fordi hun tog mig på sengen, og jeg ikke kunne se andre muligheder, takkede jeg ja tak til det.
Efter et par samtaler på centeret, fik jeg i 2014 diagnosen bulimi, hvilket kom lidt bag på mig.
Jeg troede, at bulimi gik ud på, at du kastede op, når du havde spist, og det har jeg aldrig gjort.
Men jeg har kompenseret på andre måder, fordi jeg har trænet helt vildt meget.
Hvad er symptomerne på bulimi?
Personer, der lider af spiseforstyrrelsen bulimi, har en forstyrret opfattelse af sin krop og har et kontrolpræget og forstyrret forhold til mad.
De har også et stort fokus på eget udseende og har en frygt for at tage på, men lider samtidig af spiseanfald og har en trang til at spise.
Efter en person har spist store mængder mad vil personer med bulimi forsøgte at komme af med maden, og der kaster nogen op, men personer kan også gøre andre ting for at komme af med maden igen.
Som for eksempel at træne virkelig meget eller tage afføringsmidler - igen i tråd med frygten for at tage på.
Ifølge europæiske undersøgelser lider 0,4 procent af befolkningen af spiseforstyrrelsen bulimi.
Kilde: PsykiatrifondenDen diagnose førte til ugentlige samtaler med en psykolog, og senere gik jeg i gruppeterapi, hvor temaet var krop og psyke.
Set, hørt og forstået, men også aleneJeg følte mig også både set, hørt og forstået i behandlingen, men jeg følte mig også alene i det, fordi jeg var den eneste mand.
Jeg gik i behandling i næsten to år, og de eneste mænd, jeg mødte, var en mandlig psykolog og en mandlig psykiater.
Og hvis jeg kunne have læst eller hørt en anden mands historie, dengang jeg selv stod i en spiseforstyrrelse, tror jeg, at det ville have hjulpet mig vildt meget.
Kvinderne i gruppen talte for eksempel meget om, at deres menstruation ikke kom, fordi de vejede så lidt, og de frygtede ikke at kunne få børn.
De var så bange for, at deres krop aldrig kom tilbage til normalen.
Af årsager, der aldrig er deres egen skyld.
Selvom jeg sagtens kunne forstå deres bekymringer, havde jeg slet ikke den slags tanker, fordi jeg biologiske er skruet anderledes sammen.
De var til gengæld virkelig søde i behandlingen og havde tilknyttet en mandlig psykolog til gruppen for min skyld, og jeg har lært så meget af dem, jeg gik i gruppe med, selvom vi ikke havde samme køn.
Men hvordan siger man lige til kammeraterne, at man har en spiseforstyrrelse, men at de ikke skal pakke øl og chips til fodboldkampen væk for min skyld?
Jeg har heldigvis også mange gode venner og veninder helt tilbage fra børnehaven, som sagtens kunne rumme det hele og mig.
En grundlæggende lyst til at få det bedreHelt tilbage da jeg fik diagnosen og gennemgik den efterfølgende behandling, skete der en helt grundlæggende ting inde i mig: Jeg begyndte at få en tro på, at jeg kunne få det bedre.
For første gang i mange år.
På ny begyndte jeg at se sider af mig selv, som jeg kun kan huske fra mine tidlige teenageår.
Blandt andet en lyst til at lære nye mennesker at kende, at tro på mig selv igen.
Det er ret svært at sætte ord på, hvad det egentlig var, der skete, men helt grundlæggende kunne jeg bare mærke en lyst til at få det bedre.
En lyst, som jeg ikke havde mærket i flere år.
Jeg spiste efter den kostplan, som blev lavet til mig i behandlingen, stoppede med at træne, selvom jeg var panisk angst for, hvad der skulle ske, men jeg gjorde alt, hvad de sagde i behandlingen.
Jeg ville simpelthen have det bedre.
Og den styrke og vilje har jeg taget med mig gennem livet.
Selvom jeg har det langt bedre i dag, er det selvfølgelig stadig svært for mig i perioder.
Jeg ved heller ikke, om jeg nogensinde bliver helt fri for symptomer, men jeg vil og har lyst til at gøre mit bedste for mig og min familie.
Jeg har mærket på egen krop, hvor meget det betyder at høre, at andres historier kan minde om ens egen.
At vi ikke er så forskellige, som vi går og tror.
Dennis, 30 årBedre til at bruge redskaberne med tidenI den tid jeg gik i behandling, er det det største skridt, jeg nogensinde har taget i forhold til at få det bedre, og jeg gik der i omkring 1,5 år.
Hvis jeg kan mærke nu, at tanker om mad og motion tager over, ved jeg, at jeg skal spise godt, motionere ordentligt og passe på mig selv, men det var alligevel svært for mig at stoppe i behandlingen.
Omvendt forstår jeg også godt, at der stod nogen, der skulle have min plads, og som havde det værre end mig.
I dag kan jeg have måneder, hvor jeg har det godt, og det ikke fylder, men så kan jeg rammes i hovedet, som med en hammer, hvor det hele kommer tilbage.
Alligevel har jeg nok styrke nu til at være far, mand og gå på arbejde, men jeg skruer ned for ting i de perioder, hvor jeg har det skidt, for ellers vælter det for mig.
Dennis sammen med sin kone og to børn på 1,5 og fire år (privatfoto).
Selvom det går godt nu, tror jeg stadig på, at jeg kan få det bedre, end jeg har det nu, men jeg kan også acceptere, hvordan jeg har det nu.
Det lyder måske lidt mærkeligt, men det er en stor forskel fra før.
Jeg ved godt, hvad jeg skal gøre for at få det bedre, men jeg ved også nu, at jeg ikke kan det hele på én gang.
Og det handler om at bruge de redskaber, jeg har fået med mig i behandlingen.
For eksempel ved jeg, at jeg skal lægge pauser ind i kalenderen, hvor jeg bare er sammen med familien og slapper af.
Det er også vigtigt at passe på mig selv i forhold til at spise ordentligt, og det er stadig vigtigt for mig at få dyrket motion, men jeg har ændret mine tanker om træning fuldstændig.
Før trænede jeg for at tabe mig og være trænet.
Nu dyrker jeg motion for mit hoveds skyld.
Når jeg spurter afsted på min cykel, minder jeg mig selv om, at det behøver jeg ikke, for det handler om, at jeg skal have det godt – og ikke at drøne afsted for at tabe mig og få det maksimale ud af træningen.
Før løb jeg hver dag, men jeg følte selv, at det tog for meget tid i forhold til min familie.
At jeg skulle løbe og så hjem i bad, selvom jeg vidste, at jeg var nødt til at røre mig for at have det godt.
Nu har jeg købt en elcykel og cykler i stedet de 22 km, jeg har til arbejde.
Det giver meget mere luft til at være til stede med familien, og det tager nærmest lige så lang tid at cykle som at tage bilen.
Desto længere tid der går, desto bedre bliver jeg til at finde en balance, der virker for mig.
Selvom jeg kender mig selv ret godt, så er jeg stadig lidt dårlig til at sige nej til ting, for der er så mange ting, jeg gerne vil.
En god mand og far, selvom jeg har det skidtNår jeg hele tiden nævner min familie, er det, fordi det har været en afgørende faktor for mig på rejsen til at få det bedre.
Dennis' to børn på fire og halvandet år (privatfoto).
I starten var min motivation til at få det bedre at holde på min kæreste.
I dag har hun min kone, og vi har to børn, som jeg elsker over alt på jorden.
Når jeg har perioder i dag, hvor det går knap så godt, prøver jeg at tænke på dem og på at finde den vilje og styrke, som jeg genfandt i behandlingen i psykiatrien.
Nu er jeg også opmærksom på, hvordan jeg sagtens kan være en god mand og en far, selvom jeg har det skidt.
Det lærte jeg også i mit forløb.
At jeg faktisk godt kan opleve en dårlig dag, hvor spiseforstyrrelsen virkelig viser sine tænder, som god.
Det ville ellers have slået mig helt ud tidligere.
Min kone plejede også altid at sige til mig, at hun kender ikke nogen som mig, der kan gå i seng og have det mentalt skidt og vågne op og stadig have det dårligt.
Når jeg siger det, lyder det helt absurd, og det får mig faktisk til at grine, men det er helt rigtigt.
Sådan var det for mig dengang, men sådan vil jeg ikke have det længere.
Tal om det: Vi er ikke så forskellige, som vi går og trorOg hvorfor deler jeg min historie nu?
Det gør jeg af to årsager.
Den første er, at det hjælper mig at fortælle min historie.
Selvom jeg også kan blive sindssyg over følelsen af, at alting skal handle om mig.
Syg i hovedet?
Hvis du ligesom Dennis har haft en psykisk lidelse eller sygdom, skal du vide, at du langt fra er alene.
I løbet af et år har hver femte dansker symptomer på mindst én psykisk lidelse, viser tal fra Psykiatrifonden, og hver 10.
dansker har en psykisk sygdom.
Du kan læse andres fortællinger om enten at have haft eller have en psykisk lidelse og sygdom ved at klikke her.
Men jeg mærker også, at hver gang jeg taler om det, er det som om, der er en lille brik, der falder på plads oppe i knolden på mig.
Et nyt perspektiv åbner sig, og det er vigtigt for mig.
Den anden årsag er, at jeg har mærket på egen krop, hvor meget det betyder at høre, at andres historier kan minde om ens egen.
At vi ikke er så forskellige, som vi går og tror.
Vi kan bruge hinanden til at finde ro og få sat lidt perspektiv på de tanker og følelser, vi render rundt og bøvler med.
I dag benytter jeg hver en lejlighed, jeg har, til at tale om tingene.
Hvis folk viser interesse, så ævler jeg bare løs om det hele og siger, at folk må stoppe mig, hvis det bliver for meget, men det er der aldrig nogen, der har gør eller har gjort.
Og der er altid nogen, der kan relatere til at blive ramt i psyken.
Folk er ofte kommet til mig, hvis de har det svært.
Jeg havde for eksempel en kammerat, der gik ned med stress, og en veninde, der havde det meget svært, efter hun havde født.
Jeg sætter virkelig pris på, at andre vil lytte til mig, for jeg ved, jeg får det bedre af at tale om det, men jeg bliver også glad, når andre bruger mig på den måde.
Skrækscenariet er jo, at folk begynder at tale om mig i krogene, men jeg oplever det helt modsatte.
Mine venner og veninder er faktisk begyndt at tale mere åbent om, hvordan de har det, fordi jeg gør det – også om de ting, der er svære.
Generelt i vennekredsen kan vi tale om ting, der sker i vores psyke, på en anden måde, end vi har gjort det tidligere.
FacebookTwitterKopier linkEmner:Spiseforstyrrelser|Sundhed og velvære|Motion|Sygdomme og lidelser|Psykiske lidelser




https://www.dr.dk/nyheder/udland/personer-er-anholdt-i-sag-om-39-omkomne-i-lastbilcontainer

UdlandFlere personer er anholdt i sag om 39 omkomne i lastbilcontainerChaufføren er fortsat i politiets varetægt.
Politiet har foretaget grundige undersøgelser af lastbilcontaineren, hvor de 39 omkomne blev fundet.
Af Anton Lind og Rasmus Christiansen25.
okt.
2019 kl.
13.
36 | opdateret 25.
okt.
2019 kl.
19.
16Læs opEn kvinde og to mænd er i løbet af i dag anholdt for menneskesmugling og uagtsomt manddrab i sagen om 39 omkomne i en container.
Det oplyser politiet i byen Essex.
De 39 personer blev natten til onsdag fundet døde i en lastbilcontainer i England- 31 mænd og otte kvinder.
Den kinesiske ambassade i London siger fredag på et pressemøde, at politiet stadig er i gang med at identificere ofrene og at samtlige nationaliteter endnu ikke er bekræftet.
- Vi håber, at briterne så hurtigt som muligt får bekræftet ofrenes identitet og hvad der er sket med, så vi kan straffe forbryderne i denne her sag, siger talskvinden for det kinesiske udenrigsministerium, Hua Chunying, ifølge nyhedsbureauet AP.
Chauffør mistænkes for drabOnsdag blev chaufføren af lastbilen, en 25-årig mand, anholdt af politiet.
Han er fortsat i politiets varetægt, sigtet for drab.
Containeren havde kun været kort tid i Storbritannien.
Containeren var ankommet til Purfleet nær London fra den belgiske by Zeebrugge samme nat, da de 39 personer blev fundet døde.
Sagen fra Essex er ifølge The Guardian den værste af sin slags siden år 2000, da 58 kinesere blev fundet i en container i havnebyen Dover.
FacebookTwitterKopier linkEmner:Kriminalitet|Storbritannien|Belgien|The Guardian|Ulykker




https://www.dr.dk/nyheder/regionale/trekanten/fund-af-colibakterier-hos-vandvaerk-beroerte-borgere-skal-koge-vandet

TrekantområdetFund af colibakterier hos vandværk: Berørte borgere skal koge vandetMosvig Vandværk nær Kolding har konstateret colibakterier i vandet.
Borgere ved Kolding skal koge vandet.
Af Rasmus Dyrberg Hansen25.
okt.
2019 kl.
09.
41Læs opDe cirka 650 husstande, der får vand fra Mosvig Vandværk nær Kolding, skal koge deres vandhanevand, før de drikker det.
Der er nemlig blevet fundet colibakterier i vandet.
Det oplyser formanden for Mosvig Vandværk, Ejner Damkjær.
- Vi har også lokaliseret årsagen.
Årsagen var et kraftigt regnvejr, hvor vi havde en lille oversvømmelse ved vores vandværk, og det viste sig, at der kom lidt regnvand ind, siger han.
- Vi forventer, at vi i løbet af weekenden har genoprettet normal tilstand, siger Ejner Damkjær.
Indtil da er anbefalingen til borgerne, at de koger vandet, før de drikker det.
Mosvig Vandværk forsyner Moshuse-området og den sydøstlige del af Bjert Strandvej, Bjert Strand og Binderup Strand samt den østlige del af Binderup Strandvej, Grønninghoved Strand og en ejendom på Overbyvej med vand.
FacebookTwitterKopier linkEmner:Vandselskaber|Kolding




https://www.dr.dk/nyheder/udland/mike-pence-langer-ud-efter-nike-og-nba-i-kritisk-tale-om-kina

UdlandMike Pence langer ud efter Nike og NBA i kritisk tale om KinaStore amerikanske brands gør knæfald for et autoritært regime, mener vicepræsidenten.
Der var demonstration til fordel for aktivisterne i Hongkong, da NBA åbnede sæsonen tirsdag i denne uge.
(Foto: Frederic J.
BROWN © Scanpix)Af Jakob Busk Olsen25.
okt.
2019 kl.
10.
05Læs opMidt under følsomme forhandlinger i handelskrigen mellem Kina og USA har den amerikanske vicepræsident, Mike Pence, rettet et hårdt angreb mod det kinesiske styre.
Under en tale i Washington D.
C.
kritiserede Mike Pence Kinas politik, når det gælder handel og menneskerettigheder.
Samtidig stillede han sig klart på demonstranternes side under de igangværende uroligheder i den kinesiske region Hongkong.
Men Mike Pence brugte dog også store dele af sin taletid til at tordne mod det amerikanske basketballforbund NBA og sportsmærket Nike.
Vicepræsidenten anklagede de to navngivne brands for at gøre knæfald for det "autoritære regime" og for at bringe kritikere til tavshed.
Mike Pences kritik af Kina står i kontrast til præsident Trumps tøvende udtalelser om urolighederne i Hongkong.
Strid om tweetKritikken af NBA bunder i et tweet tidligere på måneden fra direktøren fra basketballholdet Houston Rockets, Daryl Morey.
"Kæmp for frihed.
Støt Hongkong," lød teksten i Moreys tweet, som senere blev slettet.
Basketball er Kinas mest populære sport, og NBA har en kæmpe fanskare i landet.
Tweetet vakte voldsomme reaktioner i Kina, hvor stats-tv boykottede kampe fra ligaen.
Houston Rockets har særligt mange fans i Kina, fordi landets største basketballstjerne nogensinde, Yao Ming, spillede for holdet.
NBA er 'datterselskab' af regimeNBA, som har store indtægter fra det kinesiske marked, har distanceret sig fra Daryl Morey, som også selv har beklaget sit tweet.
Men basketballforbundets handlinger falder ikke i god jord hos Mike Pence:- Ved at stille sig på det kinesiske kommunistpartis side og bringe ytringsfriheden til tavshed, opfører NBA sig som et fuldt ejet datterselskab af det autoritære regime, sagde Pence i sin tale.
Læs også:Apple, South Park og NBA: Her clasher Kina med VestenVicepræsidenten er heller ikke imponeret over sportsmærket Nike, som fjernede merchandise for Houston Rockets fra butikker i Kina på grund af det famøse tweet fra holdets direktør.
- Nike promoverer sig selv som en såkaldt bannerfører for social retfærdighed, men når det gælder Hongkong, foretrækker man at aflevere sin sociale samvittighed ved døren, sagde Pence.
Disrespekt for flagetUSA's præsident, Donald Trump, og hans regering har tidligere været i clinch med både Nike og NBA-spillere i forbindelse med en kampagne, hvor sorte sportsstjerner fra amerikansk fodbold-ligaen NFL knælede under afspilningen af den amerikanske nationalmelodi.
Kampagnen skulle sætte fokus på raceproblemer i USA.
Men Trump anklagede sportsstjernerne for at udvise "disrespekt for flaget" og opfordrede deres klubber til at "smide dem af holdet".
NBA-spillerne knælede ikke under nationalmelodien ved deres kampe, men flere af de største stjerner støttede deres NFL-kollegaer på sociale medier og fordømte Trumps udtalelser.
FacebookTwitterKopier linkEmner:Donald Trump (politiker)|Kina|Mike Pence (politiker)|Houston Rockets|Basketball




https://www.dr.dk/nyheder/indland/you-are-free-go-britta-nielsens-forsvarer-staerkt-utilfreds-med-udleveringaftale

Millionsvindel i SocialstyrelsenSe temaIndland'You are free to go': Britta Nielsens forsvarer stærkt utilfreds med udleveringaftaleNima Nabipour vil have en redegørelse om forløbet, der førte til udlevering fra Sydafrika.
Britta Nielsens forsvarer, Nima Nabipour, forlader byretten for at holde frokost.
Af Louise Dalsgaard25.
okt.
2019 kl.
10.
59 | opdateret 25.
okt.
2019 kl.
14.
57Læs opDet var en stærkt utilfreds forsvarer, der her til formiddag indledte dagens korte retsmøde i sagen mod 65-årige Britta Nielsen.
Den tiltalte var ikke selv til stede på grund af sygdom, men hendes forsvarer, Nima Nabipour, brugte tiden på den udleveringsaftale, der blev lavet, da Britta Nielsen blev anholdt i Sydafrika i november sidste år.
Han har nemlig først fået adgang til aftalens dokumenter i går aftes på grund af en fejl fra anklagemyndighedens side.
Han blev heller ikke dengang inddraget i aftalen.
- Det til trods for, at jeg anmodede dansk politi om at komme i kontakt med min klient, mens hun var anholdt i Sydafrika, men det kunne ikke lade sig gøre, lød det fra forsvareren.
Kort efter retsmødet uddybede han, at han gerne ville have gennemgået aftalen med Britta Nielsen på dansk, og at han ikke er sikker på, at han ville have rådet hende til at skrive under.
- Jeg kender ikke omstændighederne om, hvad hun har fået lovning på.
Jeg var ikke i Sydafrika og ved ikke, hvad hun har fået at vide for at komme hurtigt til Danmark, sagde Nima Nabipour.
Han har nu bedt om en redegørelse fra anklagemyndigheden i sagen.
Derfor er retsmødet i dag afbrudt før tid.
- Jeg mener, at forsvarets manglende involvering er problematisk.
Jeg har ikke haft mulighed for at gennemgå det her bilag med min klient.
Her kan du høre interviewet med Nima Nabipour:'You are free to go'Aftalen om udlevering blev lavet, da Britta Nielsen 5.
november sidste år blev anholdt i Sydafrika.
Det var en frivillig aftale, som Britta Nielsen skrev under på.
Den gjorde, at hun faktisk blev løsladt af en dommer i Sydafrika for derefter frivilligt at rejse hjem til Danmark med to betjente fra dansk politi.
- You are free to go, lød det fra den sydafrikanske dommer, efter hun havde hørt Britta Nielsens erklæring om at ville rejse til Danmark.
DR har en kopi af aftalen.
Her er den del af erklæringen, hvor Britta Nielsen nikker til, at hun kan blive præsenteret for nye anklager i Danmark.
Foto: DRI erklæringen skrev Britta Nielsen under på, at hun var indforstået med, at hun kunne blive præsenteret for yderligere anklager herhjemme.
DR Nyheder fik allerede sidste år en kopi af erklæringen, der fylder adskillige sider.
Det samme gjorde Bagmandspolitiet (SØIK), fortalte anklager Kia Reumert i retten.
- Den 11.
november blev en kopi af aftalen videresendt fra SØIK.
Der skete så en fejl, så det ikke blev lagt som bilag i sagen, sagde hun.
Derfor fik Nima Nabipour ikke adgang til dokumentet.
Straffelovens § 88Britta Nielsen er tiltalt efter straffelovens § 88.
Her lyder det, at:Under særdeles skærpende omstændigheder kan straffen overstige den højeste for nogen af lovovertrædelserne foreskrevne straf med indtil det halve.
Det vil sige, der kan lægges 50 procent oven i straffen.
Er man derfor sigtet for groft bedrageri, hvor strafferammen er 8 års fængsel, kan straffen stige op til 12 års fængsel.
Kia Reumert oplyste, at det aldrig blev opdaget, fordi det ikke tidligere har været nævnt som problematisk fra forsvarets side:- Birtta Nielsen ville gerne hjem.
Hun havde ikke lyst til at være i fængsel i et halvt år til et år i Sydafrika.
Det har forsvaret også tidligere udtalt sig om, sagde hun i retten.
Nima Nabipour er i dag utilfreds med aftalen, fordi Britta Nielsen efterfølgende i Danmark er blevet tiltalt efter straffelovens paragraf 88.
Det betyder, at hun kan få op til 12 års fængsel for groft bedrageri i stedet for strafferammens normale otte år.
Næste retsmøde i sagen er på tirsdag, hvor spørgsmålet skal behandles.
Hør podcast fra retssagens første dag her:Brittas bedrag: Britta Nielsen erkender svindel - retsdag 1 Tiltalt: 65-årige Britta Nielsen er sagens absolutte hovedperson.
Hun er tiltalt for at have bedraget sin arbejdsplads gennem 25 år og for at have stjålet knap 117 millioner kroner.
Anklager: Kia Reumert fra Københavns Politi har haft mange profilerede sager.
Blandt andet tunge sager om hashhandel på Christiania.
Anklager: Lisbeth Louise Jørgensen er også anklager i sagen.
Hun har i mange år arbejdet som anklager hos Bagmandspolitiet (SØIK) med sager om økonomisk kriminalitet.
Forsvarer: Nima Nabipour har været forsvarer for Britta Nielsen, siden hun sidste efterår blev internationalt efterlyst og senere anholdt i Sydafrika.
Han har ikke udtalt sig om sin klients stillingtagen.
Døtrene: Samina Hayat og Jamilla Hayat er begge sigtet for groft hæleri ved at have modtaget store beløb fra deres mor.
De nægter sig begge skyldige og har ikke været anholdt i sagen.
Sønnen: Jimmy Hayat er den ældste af Britta Nielsens børn.
Han er sigtet for at have modtaget et millionudbytte af den formodede svindel.
Han sidder i dag varetægtsfængslet i sagen.
1 / 6Tiltalt: 65-årige Britta Nielsen er sagens absolutte hovedperson.
Hun er tiltalt for at have bedraget sin arbejdsplads gennem 25 år og for at have stjålet knap 117 millioner kroner.
1 / 6Anklager: Kia Reumert fra Københavns Politi har haft mange profilerede sager.
Blandt andet tunge sager om hashhandel på Christiania.
2 / 6Anklager: Lisbeth Louise Jørgensen er også anklager i sagen.
Hun har i mange år arbejdet som anklager hos Bagmandspolitiet (SØIK) med sager om økonomisk kriminalitet.
3 / 6Forsvarer: Nima Nabipour har været forsvarer for Britta Nielsen, siden hun sidste efterår blev internationalt efterlyst og senere anholdt i Sydafrika.
Han har ikke udtalt sig om sin klients stillingtagen.
4 / 6Døtrene: Samina Hayat og Jamilla Hayat er begge sigtet for groft hæleri ved at have modtaget store beløb fra deres mor.
De nægter sig begge skyldige og har ikke været anholdt i sagen.
5 / 6Sønnen: Jimmy Hayat er den ældste af Britta Nielsens børn.
Han er sigtet for at have modtaget et millionudbytte af den formodede svindel.
Han sidder i dag varetægtsfængslet i sagen.
6 / 6FacebookTwitterKopier linkEmner:Sydafrika|Bagmandspolitiet|Anklagemyndigheden|Kriminalitet|Økonomisk kriminalitet




https://www.dr.dk/sporten/haandbold/herrelandsholdet/em-boblerne-faar-kun-faa-minutter-til-vise-sig-frem-de-skal-bruge

HerrelandsholdetEM-boblerne får kun få minutter til at vise sig frem: ’De skal bruge tiden fornuftigt’Landstræner for herrelandsholdet i håndbold, Nikolaj Jacobsen, får ikke det ud af Golden League, han havde håbet på.
Michael Damgaard er en af de spillere, der er på vippen til at komme med til EM i håndbold.
Af Johan Haarløv og Frederik Lindved25.
okt.
2019 kl.
09.
43Læs opSom sæbebobler, der blæser i vinden, handler det for en stribe af håndboldlandsholdets marginalspillere om at udnytte den korte tid, de bliver sendt i ilden i de Golden League-kampe, som spilles hen over weekenden.
Jeg er sindssygt træt af, at Henrik er blevet skadet.
Han har en central rolle i vores forsvar, så når han er ude, udfordrer det os rigtig meget.
Landstræner Nikolaj JacobsenDe skal vise, de kan stå for presset og undgå at briste, inden landstræner Nikolaj Jacobsen sender en ny kandidat til den danske EM-trup på banen.
Spillere som Michael Damgaard, Alexander Lynggaard og Jacob Holm er bare nogle af de spillere, der lige nu er på vippen til at komme med til EM i Sverige til januar, og de skal ikke regne med mange minutter på banen til at overbevise landstræneren om, at de er værd at udtage.
Nikolaj Jacobsen har nemlig ikke i sinde at sende en helt uprøvet bagkæde på banen ad gangen i den danske offensiv, men vil i stedet bruge de resterende to kampe i Golden League til at prøve boblerne af sammen med faste kræfter som Mads Mensah, Morten Olsen og Rasmus Lauge.
- Det nytter ikke noget, at de får mange minutter, hvis ikke Mensah, Olsen eller Lauge er på banen.
Det er dem, der er vant til at sætte spillet op, så det kan ikke blive mange minutter til alle dem, der er i spil til at komme med til EM.
- De minutter, man får, skal man bruge fornuftigt, siger den danske landstræner.
Sindssygt træt af Møllgaard-skadeDanmark tabte torsdag med 27-31 til Frankrig i en kamp, hvor venstre back Henrik Møllgaard blev skadet.
Læs også:Landsholdets forsvarsspecialist til scanning: 'Det ødelægger sindssygt meget, hvis han er ude'Forsvarsspecialisten slog sin fod, og en skanning skal nu vise, om han kan nå at blive klar til kampen om tredjepladsen ved Golden League, hvor Danmark skal møde Norge.
Bliver det til et afbud, vil det være endnu et hårdt slag for det danske forsvar, der er plaget af flere skader.
Specielt på stregpositionen er forsvaret decimeret.
Henrik Toft Hansen er ude med en hjernerystelse, René Toft Hansen er ude med en lyskeskade, og Flensburg-Handewitt-spilleren Simon Hald rev i weekenden sit korsbånd over i nederlaget til Aalborg i Champions League, og han forventes ude i helt op til ti måneder.
Simon Halds kommer ikke med til EM, efter at han rev sit korsbånd over i en Champions League-kamp mod Aalborg.
I deres fravær var Magnus Saugstrup og Alexander Lynggaard udset til vise sig frem ved siden af Møllgaard i forsvaret.
Men et afbud fra Møllgaard vil tvinge Nikolaj Jakobsen til at prøve nogle forsvarskonstellationer af, som ikke har den helt store landsholdserfaring.
- Jeg er sindssygt træt af, at Henrik er blevet skadet.
Han har en central rolle i vores forsvar, så når han er ude, udfordrer det os rigtig meget.
- Det havde været rigtig fint at se de tre stregspillere sammen med Henrik, så hvis han er ude, får vi ikke helt det samme ud af det defensive i den her uge.
Og dem, der kæmper om en plads ved siden af Møllgaard, får heller ikke en fair chance for at vise deres værd, siger Nikolaj Jakobsen.
Danmark møder lørdag Norge i Aalborg kl.
16.
10.
Kampen kan ses på TV 2 eller høres i LIGA på P3.
FacebookTwitterKopier linkEmner:Henrik Møllgaard (håndboldspiller)|Henrik Toft Hansen (håndboldspiller)|Håndbold|Aalborg|TV 2 (tv-kanal)




https://www.dr.dk/nyheder/indland/morten-og-jens-har-koert-spritkoersel-400-gange-saet-promillegraensen-til-00

IndlandMorten og Jens har kørt spritkørsel 400 gange: Sæt promillegrænsen til 0,0Folk skal ikke have muligheden for at regne på, om de kan køre eller ej, lyder det.
Morten Andersen har med egne ord kørt spirituskørsel mindst 300 gange.
Han har været ædru siden september 2011.
Af Jakob Lyders Tarpgaard25.
okt.
2019 kl.
08.
34Læs opMorten Andersen har med egne ord kørt spritkørsel mindst 300 gange.
Til gengæld er han aldrig blevet taget af politiet for det.
Jens mener at have gjort det mindst 100 gange.
Men for ham klappede fælden, da han i 2015 blev sigtet og dømt for at køre bil med en promille på langt over 3,0.
Dermed optræder de ikke i de tal, som viser, at næsten 4.
000 personer siden 2009 er blevet sigtet mindst tre gange for spirituskørsel.
Alligevel har de tilsammen kørt hundredvis af ture med for høj promille og har begge siddet til adskillige AA-møder med andre, der har mistet kørekortet på grund af alkohol.
Læs også:Tusindvis af bilister bliver ved med at køre spritkørselDerfor er de også begge sikre på, at de ved, hvad der skal til, hvis samfundet skal nedsætte antallet af bilister, der igen og igen vælger at køre spritkørsel.
Promillegrænse på 0,0Begge mener grundlæggende, at alkohol har en alt for fremtrædende rolle i det danske samfund.
Folk skal ikke have muligheden for at sidde og tælle genstande og prøve at beregne, om de må køre bil.
Morten Andersen, ædru alkoholiker- Det helt store problem er, at det er så acceptabelt at drikke store mængder alkohol i samfundet.
Vi har simpelthen en decideret alkoholkultur i Danmark, siger Jens, der i 17 år var det, som man populært kalder en "kvartalsdranker".
I hans drukperioder kørte han ofte bil, når han skulle ned til kiosken efter flere øl.
- Når man er påvirket af alkohol, bliver man iskold oppe i hjernen.
Så tænker man "det gør jeg da bare" og sætter sig bag rattet og kører, fortsætter han.
Både han og Morten Andersen mener, at promillegrænsen bør sænkes fra 0,5 til 0,0.
- Fordi så kan folk ikke drikke noget og køre bil.
I dag tropper folk op til en middag klokken 18 og kører hjem ved midnat.
Og så tænker de, at de sagtens kan drikke et par glas rødvin, siger Jens.
Man ender for let med at køre spritkørsel efter en middag, for alkohol fylder alt for meget i Danmark, mener de to ædru alkoholikere.
Morten Andersen er enig.
- Folk skal ikke have muligheden for at sidde og tælle genstande og prøve at beregne, om de må køre bil.
Det har jeg selv forsøgt masser af gange.
Ved 0,0 er der ikke noget at tænker over, siger han.
Alkoholisme er som diarréMorten Andersens liv som alkoholiker varede fra 1992 til 2011, hvor han til sidst ifølge ham selv drak 40-50 genstande om dagen.
I store dele af den periode passede han et arbejde som sælger, mens alkoholen begyndte at fylde mere og mere.
Det svarer til at sige til en person med diarré, at vedkommende ikke må gå på toilettet i to dage.
Det er fysisk umuligt.
Morten Andersen, ædru alkoholikerOg alkoholisme skal ses som en sygdom.
Man kan simpelthen ikke lade være med at drikke, siger han.
- Det svarer til at sige til en person med diarré, at vedkommende ikke må gå på toilettet i to dage.
Det er fysisk umuligt, siger han.
Derfor skal og bør myndighederne tænke et tilbud om behandling ind i systemet, når det drejer sig om spritbilister, mener både han og Jens.
- Der SKAL være et tilbud om behandling.
Behandling er det eneste, der virker, hvis man skal sørge for, at alkoholikere ikke kører igen efter første anholdelse, siger Morten Andersen.
- Man kunne lave en eller anden form for screening for at skille alkoholikerne fra de spritbilister, der ikke har en afhængighed, mener Jens, der kun oplevede straf, da han blev dømt.
- Jeg fik beslaglagt min bil, mistede kørekortet i tre år og blev idømt samfundstjeneste.
Men min sygdom blev der ikke rørt ved, så jeg drak videre, fortæller han.
Fortryder spritkørselI dag er begge mænd ude af deres misbrug og afhængighed.
Morten Andersen har for nylig fejret sin otteårsdag som ædru, mens Jens snart har været ædru i to år.
For begge var det behandling og jævnlige møder hos Anonyme Alkoholikere, der var vejen ud af alkoholismen.
De fortryder, at de så mange gange har sat sig fulde bag rattet.
- Jeg ser tilbage på det med stor afsky.
Tænk hvis jeg havde ramt andre mennesker.
Eller en barnevogn.
Jeg håber blot, at det her kan få andre til at tænke sig om, siger Morten Andersen.
Jens har samme tanker.
- Tænk, hvad jeg kunne have været skyld i.
Godt det ikke skete, afslutter han.
Morten Andersen holder i dag foredrag om sit liv som alkoholiker.
Jens er ikke personens rigtige navn, da flere personer i hans omgangskreds ikke kender hans historie.
DR Nyheder er bekendt med hans rigtige identitet.
Hvis du har problemer med alkohol eller kender en, der har, kan du gratis og anonymt kontakte Alkolinjen på telefon 80 200 500 eller alkolinjen.
dkFacebookTwitterKopier linkEmner:Afhængighedslidelser|Færdselsforseelser|Anonyme Alkoholikere|Alkoholforbrug|Morten Andersen (politiker)




https://www.dr.dk/nyheder/udland/eu-udskyder-afgoerende-brexit-beslutning-til-naeste-uge

BrexitSe temaUdlandEU udskyder afgørende brexit-beslutning til næste ugeEU-lande er klar til at udskyde brexit, men kan endnu ikke sige, hvor lang udskyldelsen kan blive.
Den britiske premierminister, Boris Johnson, havde håbet, at EU-landene i dag ville beslutte, om Storbritannien kan få endnu en brexit-udsættelse.
Af Per Bang Thomsen - Bruxelles25.
okt.
2019 kl.
12.
25 | opdateret 25.
okt.
2019 kl.
12.
55Læs opDet bliver alligevel ikke i dag, at EU-landene kommer til at tage endelig stilling til Storbritanniens ønske om at udsætte brexit endnu engang.
Det står klart, efter at ambassadørerne fra alle medlemslandene på nær Storbritannien her til formiddag mødtes i Bruxelles.
Her var det ellers ventet, at de ville have taget stilling til den anmodning, den britiske premierminister, Boris Johnson, sendte i sidste uge, om at udsætte brexit med tre måneder - fra den 31.
oktober i år til den 31.
januar 2020.
Hvad er der sket i den seneste uge?
I lørdags - den 19.
oktober - stak parlamentet endnu en gang en kæp i hjulet på Boris Johnsons brexit-planer.
Her stemte de ja til et ændringsforslag, der gør, at Johnsons brexit-aftale ikke kan blive endeligt godkendt, før lovgivningen har været igennem parlamentet.
Det betød, at Johnson - mod sin vilje - måtte skrive til EU og bede om en udsættelse af brexit.
Det skyldes, at lørdag den 19.
var sidste frist for at få en brexit-aftale igennem det britiske parlament.
I tirsdags - den 22.
oktober - stemte et flertal i det britiske parlament for første gang ja til en brexit-aftale.
Men umiddelbart efter stemte de nej til regeringens plan for at få brexit gennemført inden den 31.
oktober.
Umiddelbart efter satte EU gang i behandlingen af Johnsons anmodning om at udskyde brexit.
Selv om der er opbakning blandt EU-landene til at give briterne en forlængelse, er der ikke enighed om, hvor lang den udsættelse i givet fald skal være.
Den beslutning vil nu først blive taget i begyndelsen af næste uge på et nyt ambassadørmøde, fortæller DR's EU-korrespondent, Ole Ryborg.
- Senest tirsdag skal der være klarhed om forlængelsen, siger han.
Britisk valg i horrisontenÅrsagen til, at ambassadørerne har udskudt beslutningen, er den politiske strid, der lige nu udspiller sig i det britiske parlament.
Premierminister Boris Johnson meddelte i går, at han ønsker at afholde parlamentsvalg den 12.
december, hvis EU-landene går med til at udskyde brexit.
På den måde vil de britiske politikere ifølge premierministeren have tid til at diskutere den skilsmisseaftale, som han indgik med EU i sidste uge.
Det var nemlig årsagen til, at et flertal tirsdag nedstemte den stramme tidsplan for lovbehandlingen, som Boris Johnson havde sendt til afstemning.
- Hvis de (medlemmerne af parlamentet, red.
) virkelig vil have mere tid til at studere denne fremragende aftale, så kan de få det - men kun hvis de siger ja til at afholde valg den 12.
december, sagde Boris Johnson i går til BBC.
Planen er, at de britiske parlamentarikere skal stemme om et nyvalg nu på mandag.
Det kræver dog to tredjedeles flertal at få udskrevet et valg, og det er endnu uvist, om oppositionspartiet Labour vil gå med til det.
Labour-lederen Jeremy Corbyn vil vente på EU, før han beslutter sig for, om briterne skal til valg den 12.
december.
Labour venter på EUPartiets formand, Jeremy Corbyn, har nemlig udtalt, at han vil have taget et no deal-scenarie – det vil sige, at Storbritannien forlader EU uden en skilsmisseaftale - helt af bordet, før partiet kan bakke op om et eventuelt nyvalg.
Samtidig vil partiet gerne vide, om de andre EU-lande overhovedet vil acceptere endnu en brexit-udsættelse, før det vil tage stilling til nyvalget.
Hvad er et no deal-brexit?
Et no deal-brexit betyder, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EUs indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU og Storbritannien har allerede lavet en række aftaler, der vil gælde også i tilfælde af, at briterne træder ud af EU uden en aftale.
Det gælder for eksempel flytrafik.
Du kan læse meget mere om konsekvenserne af et no deal-brexit her.
- EU svarer i morgen, og så kan vi beslutte os, lød det i går fra Labour-lederen.
Men der kommer ikke noget svar fra EU-ambassadørerne i dag.
De vil i stedet vente på, at de britiske politikere har besluttet sig, før de tager stilling.
- Så kan de vurdere, hvor lang udsættelsen skal være, siger Ole Ryborg.
Det er især den franske præsident, Emmanuel Macron, der har været modstander af en lang forlængelse, da han mener, at det vil mindske presset på de britiske politikere.
- Ingen af de 27 EU-lande ønsker, at Storbritannien skal forlade EU den 31.
oktober uden en aftale.
Men det handler om at lægge pres på de britiske politikere til at komme med en realistisk tidsplan for at kunne få skilsmisseaftalen igennem i det britiske parlament, tilføjer DR's EU-korrespondent.
Forventningen er også, at udskydelsen kan ske skriftligt, så EU's stats- og regeringschefer ikke behøver at blive indkaldt til et ekstraordinært topmøde.
FacebookTwitterKopier linkEmner:Boris Johnson (politiker)|Emmanuel Macron (politiker)|EU|Storbritannien|EU-forhold




https://www.dr.dk/nyheder/indland/britta-nielsen-har-meldt-sig-syg-retsmoede-fortsaetter-uden-hende

IndlandBritta Nielsen har meldt sig syg: Retsmøde fortsætter uden hendeDet var planen, at Britta Nielsen i dag skulle afgive forklaring.
Lisbeth Jørgensen fra SØIK og anklager Kia Reumert (til højre) ankommer til Byretten.
Af Louise Dalsgaard25.
okt.
2019 kl.
09.
29 | opdateret 25.
okt.
2019 kl.
10.
58Læs op65-årige Britta Nielsen har meldt sig syg her til morgen, hvor retsdag nummer to i sagen om millionsvindel skulle været gået i gang klokken 09.
30.
Derfor er retsmødet her til morgen sat på pause.
Det oplyste retsformand Vivi Sønderskov Møller her til morgen.
- Indtil videre er retsmødet udskudt til klokken 10.
30, hvor vi så vil diskutere, om vi kan gå videre med nogle andre ting i dag, sagde hun.
Britta Nielsens advokat, Nima Nabipour, var ikke til stede i retssalen, da retsformanden gav de mange fremmødte tilhørere beskeden.
Sent i går meddelte advokaten ellers, at han mente, at Britta Nielsen ville møde op til dagens retsmøde.
Retten havde netop lukket alle tilhørere og presse ind i retssal 60, da retsformanden 10 minutter inden retsmødets start gav beskeden.
Alle tilhørere blev derefter hurtigt sendt ud på gaden.
Senere på formiddagen blev retsmødet genoptaget uden den 65-årige tiltalte.
Britta Nielsen har drevet et stutteri.
Her ses hun ved en auktion i 2007, hvor hun købte et føl til 175.
000 kroner.
(© Mediehuset Wiegaarden)Læs også:Britta Nielsen erkender en række anklager om millionsvindelKørt væk i ambulanceDen svindeltiltalte Britta Nielsen fik det dårligt og blev svimmel under anden halvdel af første retsdag i sagen mod hende.
Der blev tilkaldt en ambulance via 112, og den kørte væk med Britta Nielsen, dog uden udrykning.
Britta Nielsens forsvarer forklarede i retslokalet, at Britta Nielsen har haft hjerteproblemer.
- Hun har også været indlagt under sin tid i varetægtsfængsel, forklarede Nima Nabipour til retsformanden i går.
Birtta Nielsen kunne selv gå ud af retslokalet, men måtte støtte sig op af en medarbejder fra Kriminalforsorgen.
Nima Nabipour har ikke fortalt noget om Britta Nielsens tilstand, og lige nu ønsker han ikke over for DR at udtale sig.
De tre børns advokater var alle til stede i dag i retten, da beskeden om Britta Nielsens sygemelding kom.
Det samme var de anklagere, som fører sagen.
FacebookTwitterKopier linkEmner:Retsvæsen|Kriminalforsorgen|Sygdomme og lidelser|Økonomisk kriminalitet




https://www.dr.dk/nyheder/indland/ekspert-om-dab-udbud-det-kan-ga-om-med-en-saglig-begrundelse

MedieforhandlingerSe temaIndlandEkspert om dab-udbud: Det kan gå om med en saglig begrundelseFlere partier kritiserer udbudsprocessen omkring den nye dab-kanal og vil have minister til at redegøre.
Radio24syv tabte højst overraskende udbuddet om at drive en ny dab-kanal (Arkivfoto).
25.
okt.
2019 kl.
06.
53Læs opKulturministeriet kan uden større besvær lade udbuddet om den nye dab-kanal gå om.
Det kræver blot en saglig begrundelse.
Det siger lektor Carina Risvig Hamer fra Syddansk Universitet, der er ekspert i udbudsret, til Politiken.
Torsdag krævede den radikale medieordfører, Jens Rohde, i et interview med TV2, at udbuddet om den nye dab-kanal, der tirsdag blev vundet af Radio Loud, skulle gå om.
Og det bør det sagtens kunne, vurderer Carina Risvig Hamer.
- Hvert fjerde udbud går om, så det kan man godt.
Mig bekendt er dab-udbuddet ikke omfattet af EU’s udbudsregler.
- Dermed kan Kulturministeriet lade udbuddet gå om, hvis de har en saglig grund - og der skal sådan set ikke så meget til.
Det kan være nok, at den parlamentariske situation har ændret sig, siger Carina Risvig Hamer.
Den saglige grund skulle ifølge Rohde være, at Radio Loud har valgt en billigere dab-løsning, der kun dækker 82 procent af landet.
Radio24syv, der tabte udbuddet, havde valgt en dyrere løsning, der dog dækker hele landet.
Ikke muligt at klage oper styrelsens afgørelserI går oplyste Slots- og Kulturstyrelsen, at det ikke er muligt at klage over Radio- og tv-nævnets afgørelser.
Det til trods vurderer Carina Risvig Hamer, at problemet med dækningsgraden kan udgøre en saglig begrundelse, hvis der er tale om et såkaldt ’mindstekrav’.
- Et brudt mindstekrav kan betyde, at man kan blive afvist fra at vinde kontrakten.
- I den her sag beror det så på en fortolkning af, hvad ’landsdækkende’ har betydet.
Det kan være et sagligt argument, siger hun til Politiken.
Ifølge avisen er landsdækkende dog defineret som, at radioen anvender den såkaldte dab-blok 1 eller 2, som dækker henholdsvis 82 og 97 procent af landet.
Venstre vil have gode svar fra ministerenDet er ikke kun De Radikale, der er kritisk indstillet over for processen.
Også Venstre undrer sig over, at Radio- og tv-nævnet, der behandlede ansøgningerne, har tillagt økonomi så stor betydning.
Særligt fordi udbudsvinderen ikke er landsdækkende.
- Jeg er ikke der nu, hvor jeg vil sige, at udbuddet skal gå om.
Men det kan være, jeg vil det, hvis ikke vi får gode svar fra ministeren (fungerende kulturminister Rasmus Prehn (S), red.
), siger Britt Bager til Politiken.
Både SF og Enhedslisten vil gerne have en redegørelse fra Radio- og tv-nævnet og Kulturministeriet om deres overvejelser.
/ritzau/FacebookTwitterKopier linkEmner:Britt Bager (politiker)|Jens Rohde (politiker)|Radio- og tv-nævnet|Rasmus Prehn (politiker)|Socialdemokraterne




https://www.dr.dk/nyheder/indland/efter-gensidige-nazi-beskyldninger-nu-laegger-paludan-sag-mod-mimi-jakobsen

IndlandEfter gensidige 'nazi-beskyldninger': Nu lægger Paludan sag an mod Mimi JakobsenPartilederen for Stram Kurs anlægger injuriesag mod den tidligere folketingspolitiker.
Stram Kurs-formanden vil forsøge at få Mimi Jakobsen dømt for injurier.
Af Emil Søndergård Ingvorsen25.
okt.
2019 kl.
12.
30 | opdateret 29.
okt.
2019 kl.
09.
58Læs opUnder valgkampen i maj gik bølgerne højt, da Rasmus Paludan fra Stram Kurs og den tidligere CD-formand Mimi Jakobsen begge var på besøg i Aftenshowet.
Rasmus Paludan kaldte sin medgæst for både "nazist" og "nazisvin", hvilket har fået et retsligt efterspil, da Mimi Jakobsen efter noget betænkningstid valgte at anlægge en injuriesag mod partiformanden.
I sagen - som endnu ikke er berammet ved Københavns Byret - er det dog ikke kun Rasmus Paludan, der risikerer en bødestraf for injurier.
Læs også:Partileder er utilfreds med nye regler for vælger-erklæringerStram Kurs-formanden vil i retssagen nemlig også have afprøvet, om Mimi Jakobsen overtrådte injurielovgivningen, da hun få dage inden besøget i Aftenshowet ifølge Rasmus Paludan kaldte ham for "nazist" på Facebook.
- Fordi parterne nu på Mimi Jakobsens foranledning skal i retten, har min klient valgt også at lade retten prøve, om Mimi Jakobsens ytring "åbenlys nazist" er en krænkelse i strid med straffelovens injurieregler, lyder det i en pressemeddelelse fra advokat Elisabeth Aagaard, der repræsenterer Rasmus Paludan i sagen.
'Åbenlys nazist kan opstille'Med ordene 'åbenlys nazist' henviser advokaten til et Facebook-opslag fra 4.
maj, hvor Mimi Jakobsen dog ikke nævner Rasmus Paludan ved navns nævnelse.
- I aften har jeg tændt lys i vores vinduer, både som minde om det der skete, men også som et lys der skal modvirke det, der sker her i Danmark lige nu, hvor en åbenlys nazist kan opstille og blive valgt til det danske folketing - gør det samme!
, skrev hun.
Rasmus Paludan vil i den kommende retssag nægte sig skyldig i injurier.
Mimi Jakobsen mener ikke, at Rasmus Paludan har noget at komme efter.
Det fortæller hendes advokat, Christian Hornskov, i et skriftligt svar.
- Det handler om grovheden af udtalelserne.
Det Rasmus Paludan kaldte Mimi Jakobsen var simpelthen langt grovere, end det som Mimi Jakobsen skrev.
Rasmus Paludan sagde også, at Mimi Jakobsen var den, der mindede ham mest om Adolf Hitler i hele verden, men den bemærkning har vi ikke stævnet ham for, siger han.
Opdateret 29.
oktober med kommentar fra Mimi Jakobsens advokatFacebookTwitterKopier linkEmner:Adolf Hitler (politiker)|Stram Kurs (parti)|Centrumdemokraterne|Kriminalitet|Rasmus Paludan (advokat)




https://www.dr.dk/nyheder/politik/la-kredsformand-om-profils-exit-om-hun-saa-melder-sig-ind-i-enhedslisten-vil-jeg

PolitikLA-kredsformand om profils exit: 'Om hun så melder sig ind i Enhedslisten, vil jeg stadig holde af hende'Christina Egelund meddelte sin afgang på en sms til sin kredsformand.
Alligevel tog han pænt imod beskeden.
Af Adnan Al-Adhami25.
okt.
2019 kl.
10.
50Læs opHan har delt massevis af flyers ud og hængt plakater op i lygtepælene for at få hende valgt for partiet Liberal Alliance.
Alligevel er der igen sure miner hos Christina Egelunds tidligere kredsformand over, at den tidligere toppolitiker nu har valgt at forlade partiet.
- Om hun så besluttede sig for at melde sig ind i Enhedslisten i morgen, så vil jeg stadig holde af hende, siger Michael Vajhøj, der er kredsformand for Liberal Alliance i Nordjylland.
Christina Egelund skrev en sms til sin tidligere kredsformand, at hun ville melde sig ud af partiet.
Selvom der i dag ingen vrede er at spore hos den nordjyske formand, så var det alligevel en ubehagelige besked, der tikkede ind på telefonen.
- Det var ikke den sms, jeg havde håbet på lørdag aften.
Det er en trist konklusion at drage, også for partiet.
- Der er mange frivillige heroppe, og jeg har også brugt rigtig meget tid på det.
Det tror jeg også, min bedre halvdel vil nikke anerkendende til.
Derfor er det et tab for partiet, siger Michael Valhøj i Det Politiske Talkshow på DR1.
Egelund: Tak for du tog godt imod beskedenDet påvirker Christina Egelund at høre sin gamle partifælle fortælle om de mange mandetimer, der er blevet brugt for at få hende valgt.
- Jeg havde en masse vidunderlige mennesker, som tog fri fra arbejde og brugte deres tid på at hjælpe mig og hænge valgplakater op og pille ned igen.
Det, synes jeg, har været det værste.
Samtidig er hun lettet over, at Michael Valhøj har valgt at tage pænt imod hendes udmeldelse.
- Michael, tusind tak for at du tog så godt imod beskeden, siger Christiana Egelund og understreger, at hun og den tidligere kredsformand stadig er gode venner.
Du kan se hele Det Politiske Talkshow her.
FacebookTwitterKopier linkEmner:Michael Vajhøj (politiker)|Liberal Alliance|DR1|Jylland|Christina Egelund (politiker)




https://www.dr.dk/nyheder/detektor/detektor-hver-tredje-gymnasieelev-skader-sig-selv-skrev-medierne-men-det-aner-vi

DetektorDetektor: Hver tredje gymnasieelev skader sig selv, skrev medierne.
Men det aner vi ikkeEn ufærdig undersøgelse blev til en stor mediehistorie, og det skulle den aldrig have været.
Berlingskes søndagsforside om selvskade blandt gymnasieelever.
Af Sofie Frøkjær og Camilla Stampe25.
okt.
2019 kl.
06.
50Læs opUnge brænder, slår eller skærer i sig selv, fordi de mistrives.
Det skrev Berlingske i en forsideartikel med overskriften "Hver tredje gymnasieelev har skadet sig selv".
Og i artiklen bliver selvskadende adfærd udråbt som "en ny masselidelse blandt ungdommen".
Historien om selvskade blandt unge byggede ifølge Berlingske på en ny undersøgelse, som psykolog og professor i klinisk psykologi ved Aalborg Universitet, Bo Møhl, står bag.
Problemet er bare, at det kun er Bo Møhl selv, der har set undersøgelsen.
Den er nemlig hverken færdig eller akademisk godkendt.
Hvad påstår medierne?
“Selvskadende adfærd har aldrig været så udbredt blandt unge, som det er i dag, viser en ny undersøgelse”.
Sådan skrev Berlingske i sin artikel fra slutningen af september.
Historien blev efterfølgende citeret af Jyllands-Posten, dr.
dk, Politiken, BT, Radio24syv, P1, P3 og flere lokalaviser.
Berlingske skrev, at hver tredje - 34 procent - af de danske gymnasieelever har udøvet selvskade på et tidspunkt i deres liv.
Det fremgår også af Berlingskes historie, at det svarer til en stigning på 58 procent siden 2009.
Tallene stammer fra en “ny undersøgelse”, som psykolog og professor ved Aalborg Universitet, Bo Møhl, har lavet, skriver Berlingske.
Selv om Berlingske skriver, at der er tale om “indledende resultater” fra den nye undersøgelse, bliver der dog ikke taget forbehold for usikkerhed ved de foreløbige resultater.
Historien om de selvskadende gymnasieelever nåede ikke kun bredt rundt til medierne, men endte også på Socialstyrelsens hjemmeside.
Her blev tallet brugt som del af en lancering af en ny kommunal indsats, som skal hjælpe unge med spiseforstyrrelser og selvskade.
Styrelsen skriver, at “hver tredje gymnasieelev har udøvet selvskade”.
Hvad har Detektor fundet ud af?
Da Detektor kontakter professor ved Aalborg Universitet, Bo Møhl, for at få lov til at se undersøgelsen bag Berlingskes historie, kan vi ikke få den udleveret.
Bo Møhl henviser til, at undersøgelsen endnu ikke er “peer-reviewed” - og altså ikke videnskabeligt godkendt - og desuden kun er foreløbig.
Og derfor kan Detektor altså ikke få lov til at se den.
Det kritiserer flere eksperter:- Det er dybt problematisk, at medierne og offentligheden ikke kan få adgang til undersøgelsen, siger Thomas Ploug, som er professor i forskningsetik og viceinstitutleder på Institut for Kommunikation ved Aalborg Universitet.
Det er dybt problematisk, at medierne og offentligheden ikke kan få adgang til undersøgelsenThomas Ploug, professor i forskningsetik- En mulig konsekvens er jo, at en masse mennesker drager forhastede konklusioner.
Her har vi at gøre med et meget bemærkelsesværdigt resultat, som kalder på handling fra en helt masse aktører i samfundet - politikere, kommuner og regioner og så videre.
Men det skal selvfølgelig være beslutninger og interventioner, man laver, når man ved, om det her er konklusioner, der holder, fortsætter Thomas Ploug.
Heine Andersen, som er professor emeritus ved Sociologisk Institut på Københavns Universitet er enig:- Man bør ikke udsende resultater, hvis de ikke er klar til offentliggørelse.
Særligt ikke, hvis de kan få praktiske konsekvenser eller på en eller anden måde er videnskabeligt sensationelle.
En fejl, erkender professorProfessor i klinisk psykologi ved Aalborg Universitet Bo Møhl.
Foto: Aalborg Universitet.
Efter flere dages korrespondance med Detektor erkender professor Bo Møhl, at man godt kan kritisere de foreløbige tal, som Berlingske og andre medier har bragt, for ikke at være repræsentative.
Og han erkender, at man derfor ikke kan konkludere, at hver tredje gymnasieelev skader sig selv.
Detektors vært Camilla Stampe har interviewet ham.
Interviewet han også høres her.
Bo Møhl, hvordan kan det være, at du går ud med resultater fra en undersøgelse, som endnu ikke er færdig, og som heller ikke er blevet videnskabeligt godkendt?
- Det må jeg også retrospektivt sige, er en fejl.
Hvis jeg skal prøve at forklare, hvad der skete, så handler det om, at jeg i et interview om selvskade blandt unge blev spurgt om, hvorvidt selvskade er stigende, og så kunne jeg så svare, at jeg netop havde nogle tal - fordi jeg havde lavet en undersøgelse i 2009 og var i gang med at lave en ny i 2019 med omtrent den samme population - og i dem kunne man se en stigning.
- Og det var det, der fik mig til at sige det, og det er klart, at det skulle jeg da ved eftertanke selvfølgelig ikke have gjort.
Jeg understregede da også, at der var tale om foreløbige resultater, og at jeg ikke havde gennemarbejdet det endnu.
Okay.
Så det var en fejl, da du fortæller dem om nogle tal fra undersøgelsen, som ikke er færdig endnu.
- Det må jeg sige.
Når jeg tænker tilbage, så forsøger jeg at forklare det på den her måde.
Jeg blev - forstå mig ret - forført af situationen og fortalte derfor om den her undersøgelse, der viste en stigning.
Jeg erkender også, at det var en fejlBo Møhl, professor i klinisk psykologi, Aalborg UniversitetEfter Berlingske laver sin forsidehistorie, spreder historien sig til rigtig mange medier.
Så på en eller anden måde er det jo lidt for sent at trække i land nu, er det ikke?
- Jo, det kan man godt sige.
Nu kan jeg jo ikke styre den måde, som medierne bruger de ting, jeg siger, på.
Det er jo ikke mig, der laver overskrifterne.
Men det er dig, der leverer indholdet til artiklen, ikke?
- Det er fuldstændig rigtigt.
Det er fuldstændig rigtigt.
Jeg erkender også, at det var en fejl.
Det skulle jeg jo ikke have gjort.
Men det, jeg kan sige, er, at i dén undersøgelse - altså i dén population, i dén stikprøve, som jeg havde med at gøre - der var sket en stigning.
Men vi kan ikke umiddelbart generalisere og sige, at det gælder hele landet.
Hvordan kan det så være, at du ikke siger til Berlingske, at man ikke kan være sikker på, at det gælder for hver tredje gymnasieelev?
- Jamen, det tror jeg også, at jeg gjorde.
Jeg understregede, at det er det her materiale, vi må se på.
Så dreven er jeg trods alt.
Så du understreger over for Berlingske, at man kan ikke sige, at det her gælder generelt for gymnasieelever.
Men at det kun gælder for dem, du har spurgt?
- Jeg husker ikke mine formuleringer, men jeg er helt sikker på, at jeg har sagt, at det handler om det her materiale.
For jeg var jo godt klar over, at der var nogle problemer med, hvor repræsentativ undersøgelsen er.
Ja, for i Danmark er der jo omkring 150.
000 gymnasieelever, og hvis jeg forstår dig ret, så kan man ikke være sikker på, at en tredjedel af dem har lavet selvskade.
- Nej, det kan man ikke på baggrund af min undersøgelse her.
Og det er jo det, jeg understreger.
Der er tale om en stikprøve, og på baggrund af den kan vi ikke sige noget generelt om hele gruppen af danske gymnasieelever.
Hvad siger Berlingske til kritikken?
Redaktionschef for indland på Berlingske Kasper Krogh.
Foto: berlingske.
dk.
Vi har spurgt indlandsredaktør på Berlingske Kasper Krogh, hvorfor Berlingske bringer en forsidehistorie om en undersøgelse, avisen ikke selv har set.
- Vi fik oplyst nogle tal, og vi spurgte klart ind til, om vi kunne bruge de tal.
Vi har desuden ikke ladet undersøgelsen stå alene, men har prøvet at inddrage alt det tilgængelige forskning og viden, vi kunne finde på området.
Problemet er, at man ikke kan konkludere, at det er hver tredje gymnasielever, der har skadet sig selv.
- Det mener vi, at vi kunne på baggrund af den snak, vi havde med kilden og på baggrund af de tal, vi fik udleveret.
Og desuden på baggrund af det, vi skrev, og også sendte retur til kilden.
Og på baggrund af de andre undersøgelser på området, som bakker op om Bo Møhls undersøgelse.
Professor Bo Møhl siger nu til os, at det var en klar fejl, at han gik ud med de resultater til jer.
Er det ikke også en klar fejl, at I laver en historie, som bygger på nogle foreløbige resultater, som I ikke engang selv har set?
- Vi har da set resultaterne.
Vi har fået tilsendt dem fra forskeren.
I har set en meget lille del af de foreløbige resultater.
Ét tal, ikke?
- En del af hans undersøgelse, ja.
Bo Møhl siger til os, at der ikke er dokumentation for, at hver tredje gymnasieelev har skadet sig selv, fordi hans foreløbige resultater ikke er reræsentative.
- Det undrer mig, at han siger det nu.
Hvis han når frem til, at hans undersøgelse ikke er repræsentativ, som må vi jo forholde os til det.
Vil I rette jeres historie?
- Jeg vil tage en dialog med forskeren om det.
Det lyder som om, han har lavet en selvransagelse, efter at han har talt med jer.
Hør historien og interviewet med professor Bo Møhl og Berlingskes indlandsredaktør, Kasper Krogh, i den nyeste udgave af Detektors podcast:FacebookTwitterKopier linkEmner:Berlingske Media|Bo Møhl (psykolog)|Psykiske lidelser|Aalborg Universitet|København




https://www.dr.dk/nyheder/indland/sygemelding-og-en-sur-forsvarer-her-er-de-vigtigste-ting-fra-svindelsagens-dag-2

Millionsvindel i SocialstyrelsenSe temaIndlandSygemelding og en sur forsvarer: Her er de vigtigste ting fra svindelsagens dag 2Britta Nielsens forsvarer manglede vigtige dokumenter om Sydafrika-udlevering.
Forsvarer Nima Nabipourt ankommer til Københavns Byret i dag.
Af Louise Dalsgaard25.
okt.
2019 kl.
15.
45Læs opDet blev en noget kortere dag end forventet i retssal 60 i Københavns Byret.
Allerede lidt efter klokken 11 afsluttede retsformanden den anden retsdag i sagen mod Britta Nielsen, der er tiltalt for millionsvindel.
Britta Nielsen skulle egentlig have siddet på rettens midterste stol i dag for at afgive forklaring, men hun mødte ikke op på grund af sygdom.
I går blev hun hentet i en ambulance, efter hun blev svimmel ved retsmødet.
Hun har tidligere haft hjerteproblemer.
Dagens overbliver bliver derfor noget kort.
Men I skal ikke snydes for dagens centrale pointer:1Sen sygemelding Først på morgenen troede både presse og forsvarer Nima Nabipour, at Britta Nielsen var i godt nok helbred til at komme til dagens retsmøde.
Men klokken 09.
22 meddelte retsformand Vivi Sønderskov Møller de over 30 fremmødte tilhørere, at Britta Nielsen fortsat var for syg til at møde op i retten.
- Britta Nielsen har meldt sig syg, og retsmødet er derfor udskudt, lød det kort fra retsformanden.
Derfor blev alle lokalets tilhørere sendt ud på gaden.
Senere på formiddagen kom det frem, at forsvarer Nima Nabipour har fået tilsagn om at kunne besøge Britta Nielsen på søndag, og at han først derefter kan sige noget om hendes tilstand.
Tredje retsdag i sagen er på tirsdag, hvor det er planen, at Britta Nielsen også skal give forklaring i sagen.
- Søndag får jeg en afklaring.
Vi regner stærkt med, at hun kan afhøres tirsdag, lød det fra Nima Nabipour.
2Omstridt udlevering fra SydafrikaUanset hvad vil der dog blive afholdt retsmøde på tirsdag.
Her skal den udleveringsaftale, der læses op i tv-klippet ovenfor, blandt andet diskuteres.
Da Britta Nielsen blev anholdt i november sidste år, sagde hun nemlig frivilligt "ja" til at komme hurtigt til Danmark.
Derfor skrev hun under på, at hun var indforstået med, at hun kunne blive anklaget for flere forbrydelser, når hun kom til Danmark.
Men hendes danske advokat var ikke orienteret om indholdet af aftalen og talte aldrig med Britta Nielsen om den.
- Jeg kender ikke omstændighederne om, hvad hun har fået lovning på i Sydafrika, sagde Nima Nabipour.
- Det til trods for, at jeg anmodede dansk politi om at komme i kontakt med min klient, mens hun var anholdt i Sydafrika, men det kunne ikke lade sig gøre, lød det fra forsvareren.
Han ville gerne have gennemgået aftalen med Britta Nielsen på dansk, og han er ikke sikker på, at han ville have rådet hende til at skrive under på den.
Aftalen gjorde, at en dommer den 8.
november faktisk sagde "you are free to go" til Britta Nielsen.
Hun blev løsladt og kunne på fri fod følge med to danske betjente i et fly til Danmark.
Så snart hun landede på dansk grund, blev hun anholdt.
Aftalen gjorde, at hun kom langt hurtigere til Danmark, end hvis en formel udleveringsaftale skulle igennem retssystemet.
Men ved en fejl har Nima Nabipour først i går fået dokumenterne med indholdet af aftalen fra anklagemyndigheden:- Der er skete en fejl, så det dokument ikke blev lagt som bilag i sagen, sagde anklager Kia Reumert i dag.
Hun forklarede, at det først er blevet opdaget nu, fordi forsvareren aldrig før har gjort opmærksom på, at han manglede dokumentet med aftalen - som i øvrigt har været beskrevet i flere medier.
- Det er en aftale, som man ikke har kunnet undgå at blive bekendt med.
Det er blevet live-transmitteret på flere medier.
Anklagemyndigheden skal nu komme med en redegørelse af forløbet om den her udleveringsaftale.
Du kan høre DR's podcast om svindelsagens dag 2 her:Brittas bedrag: For syg til retten - retsdag 23Strafferammen: 8 eller 12 års fængselDagen i dag kom altså mest til at handle om juridiske spørgsmål om bilagering, procedurer og om særlige paragraffer.
En vigtig diskussion, hvis man spørger forsvarer Nima Nabipour.
For ham handler det nemlig om, at han ikke mener, at Britta Nielsen bør være tiltalt efter en særlig paragraf i straffeloven, som gør, at hun kan risikere fængsel i op til 12 år.
Normalt er strafferammen for groft bedrageri, som er det, Britta Nielsen har erkendt, otte år.
- Min klient vil først udtale sig om overførslerne, og hvordan det her er foregået, når det spørgsmål er afklaret, har Nima Nabipour udtalt.
Spørgsmålet om strafferammen er ellers ikke noget, der normalt plejer at fylde så meget, før tiltalte overhovedet har afgivet forklaring eller er kendt skyldig i sagen.
Men det gør det altså i svindelsagen.
Noget som både anklager og retsformanden var forundrede over.
- Jeg kan ikke se, at hun ikke skal kunne blive afhørt til det, selvom der ikke er taget stilling til strafskærpelsesdelen endnu, lød det noget utålmodigt fra Vivi Sønderskov Møller i går.
Hvordan diskussionen om paragrafferne og udleveringsaftalen ender, bliver vi klogere på tirsdag, når tredje retsdag er i kalenderen.
Hør interviewet forsvarer Nima Nabipour her:FacebookTwitterKopier linkEmner:Sydafrika|Anklagemyndigheden|Kriminalitet|Sygdomme og lidelser|Britta Troelsgaard Nielsen (embedsmand)




https://www.dr.dk/nyheder/indland/paa-aula-hedder-lesbiske-foraeldre-mor-og-andet-jeg-bliver-da-lidt-stoedt-paa

IndlandPå Aula hedder lesbiske forældre 'mor' og 'andet': 'Jeg bliver da lidt stødt på manchetterne'Annette Elmue fik sig noget af en overraskelse, da hun loggede på Aula.
(ARKIV) Fotos af det nye forældreintranet Aula, der skal bruges til skole-hjem kontakt på diverse folkeskoler i hele landet.
Af Malthe Sommerand25.
okt.
2019 kl.
07.
38 | opdateret 25.
okt.
2019 kl.
16.
01Læs opAnnette Elmue og hendes kone er forældre til et barn i folkeskolealderen.
I starten af ugen, da skolen skiftede fra Forældre Intra til Aula, var det kun hendes kone, der kunne logge på det nye system for skole-hjem kontakt.
- Jeg troede, at de havde glemt mig, så jeg kontaktede skolesekretæren, der fik mig oprettet i systemet, siger Anette Elmue til DR Nyheder.
Kort om AulaAula skal erstatte folkeskolernes brug af Skoleintra, som blandt andet indeholder Forældreintra og ElevIntra.
Brugere vil kunne tilgå Aula via www.
aula.
dk og via en app til mobil eller tablet.
Ifølge kommunernes it-fællesskab Kombit er Aula udviklet med særligt henblik på brugervenlighed og datasikkerhed.
Kommunerne skal samlet betale 350 millioner kroner for Aula.
Beløbet dækker udvikling, videreudvikling og den daglige drift af løsningen i otte år for skoler, SFO'er og dagtilbud.
It-virksomheden Netcompany står for udvikling og implementering af Aula sammen med Frog og Advice.
Kilder: Aula.
dk, kommunernes it-fællesskab Kombit.
Da Annette Elmue tjekkede platformens kontaktoplysninger til forældregruppen i klassen, stod kontaktoplysningerne til de andre forældre anført med små labels for mor og far.
I systemet er Annettes kone anført som "mor", men Annette Elmue hedder "andet”.
- Jeg er vant til at være far, så "andet" er da okay, men når man laver et nyt system i 2019, så må man da kunne tage hensyn til andre forældrekonstellationer end mor og far, siger hun og fortsætter:- I det gamle ForældreIntra stod vi begge som mor.
Læs også:Aula har været online i et halvt døgn: Her er forældrenes domIkke krænket, men.
.
.
Annette og hendes kone har fået sæd fra en anonym sæddonor og er i juridisk forstand begge forældre for deres fælles barn.
Efter hun havde været ind på Aula første gang, forsøgte Anette Elmue at kontakte skolesekretæren på deres barns skole for at høre, om de begge forældre kunne registreres som mor.
Hun blev fortalt, at skolen ikke har adgang til denne data og ikke kan ændre det, da databasen ikke understøtter, at et barn kan have to mødre.
Annette vil ikke sige, at hun er blevet krænket.
- Men måske lidt stødt på manchetterne, som hun selv formulerer det.
Bliver I ofte mødt af lignende misforståelser, og er det ikke bare sådan det er, når man vælger at leve på en måde som et offentligt system måske lige skal vænne sig til?
- Det er et interessant spørgsmål.
Der er for tiden meget debat om, hvem vi skal tage hensyn til.
På den ene side må man acceptere, at man vælger noget andet end det gængse.
Men i alle tænkelige og utænkelige sammenhæng står jeg som far.
- Vores ældste datter bliver 18 år om lidt, og da hun var yngre, måtte vi være mere indforstået med, at det var sådan.
Men i 2019 mener jeg godt, at man kan have en stille bøn om, at der er sket et eller andet på det her område, afslutter hun.
Læs også:Aula rulles ud på landets skoler: 'Er man vant til Facebook, kan man også bruge Aula'Udvikler vil have problemet løstDR Nyheder har kontaktet selskabet Kombit, der har udviklet Aula og spurgt, om det kan være rigtigt, at et barn i 2019 kun kan stå anført som havende en mor og en far.
- Sådan skal det selvfølgelig ikke være, siger Jakob Volmer projektleder i Kombit, der har stået for anskaffelse af systemet.
Han fortsætter:- Det er et spørgsmål om de systemer, der findes bag Aula, der leverer oplysninger om forældrerelationer til institutionerne.
Der er forskellige leverandører alt efter, hvilken kommune institutionen ligger i, og nogle af systemerne kan godt håndtere, at et barn har to mødre, to fædre eller noget helt tredje.
Aula afspejler altså den begrænsning, som systemet bagved har.
Jakob Volmer lover, at det er noget, udviklerne vil kigge på:- Vi er i dialog med kommunernes leverandører på området, som er opmærksomme på dette.
Og hvis ikke det er noget, de kan ændre på, må vi selvfølgelig se på, hvad vi kan gøre i Aulas eget system.
Da Annette Elmues datter går på en folkeskole i Frederiksberg Kommune, er det selskabet IST, der leverer elevdata til Aula-systemet.
Direktør i IST, Anne Brink Pedersen, fortæller til DR Nyheder, at de leverer data til Aula på samme vis, som de leverede data til Forældre-Intra, og at de derfor ikke har opdaget fejlen.
Hun undskylder og oplyser, at de har opdateret system hertil eftermiddag.
Opdateret 25.
oktober klokken 09.
12: Tidligere fremgik det af denne artikel, at Frederiksberg Kommune får deres elevdata fra selskabet KMD.
Det afviser selskabet nu over for DR Nyheder.
Opdateret klokken 16.
00 med kommentar fra IST.
FacebookTwitterKopier linkEmner:Frederiksberg Kommune|Kombit|Folkeskolen (Danmark)|KMD|IT-branchen




https://www.dr.dk/nyheder/indland/lyttere-vil-have-downloadet-radio24syvs-arkiv-den-kopiering-er-rasende-ulovlig

MedieforhandlingerSe temaIndlandLyttere vil have downloadet Radio24syvs arkiv: ’Den kopiering er rasende ulovlig'Radio24syvs direktør lover, at der kommer en løsning for arkivet i næste uge.
Lyttere af Radio24syv frygter, at de ikke kan genhøre karakterer som Kirsten Birgit Schiøtz Kretz Hørsholm fra Den Korte Radioavis, når Radio24syv lukker næste uge.
Arkivfoto.
Af Malthe Sommerand og Emil Søndergård Ingvorsen25.
okt.
2019 kl.
08.
46Læs opNår Radio24syv lukker og slukker om under en uge, så frygter flere af radioens lyttere for, hvad der skal blive af alt det indhold, som radioen har produceret gennem de otte år, radioen har eksisteret.
Flere steder på sociale medier kan man læse, at folk enten har eller planlægger at downloade hele arkivet for at sikre det for eftertiden.
Og det selvom, at materialet vil være tilgængeligt på Det Kongelige Bibliotek til evig tid.
Læs også:Radio24syv lukker efter otte år: 'Hvad sker der nu med Kisser?
'Radio24syv har endnu ikke meldt ud, hvad der skal ske med arkivet.
Men direktør Jørgen Ramskov lover, at der snart kommer en løsning.
- Vi forhandler og kommer med en løsning i næste uge, siger han.
På hjemmesiden Arkiv24syv.
dk er de allerede et stykke af vejen med planerne for at sikre Radio24syvs arkivScreenshot fra Arkiv24Syv.
- Indtil videre har ingen kunnet give et klart svar på, hvad der skal ske med det otte år lange radioarkiv.
For en sikkerheds skyld henter vi det hele.
Det er en stor opgave, men vi hjælpes ad.
Lån os din forbindelse og brug siden her til at kopiere filerne fra arkivet til vores server, fremgår det af hjemmesiden.
Men det er ikke noget, der falder i god jord hos Jørgen Ramskov.
- Den kopiering er rasende ulovlig, siger han.
Juraen skal klappes afDR Nyheder har forholdt kritikken til Jens Christian Hillerup, der er en af stifterne af Arkiv24syv.
- Vi har ikke lyst til at konkurrere med noget, Radio24syv gør.
Hvis vi i yderste konsekvens skulle videredistribuere, så ville det skulle klappes af med Radio24syv og eventuelt andre rettighedshavere, så jeg er da lidt chokeret over, hvad Jørgen Ramskov siger, sagde han i aftes.
Her til morgen har DR Nyheder igen været i kontakt med Jens Christian Hillerup.
Han skriver i en sms.
- Vi har aldrig haft til hensigt at videredistribuere indholdet uden tilladelse, så er vi da superglade for at høre, at 24syv ligger i forhandlinger om videreførslen af deres podcastarkiv.
Betyder det, at I vil tage hjemmesiden ned?
- Ja, vores projekt kan let vise sig at være unødvendigt.
Det tror jeg vist, at vi allesammen håber, skriver han.
Hvis Radio24syv ikke får en aftale i hus, fortsætter I så jeres hjemmeside og arkiv?
- Ja, men vi kan selvfølgelig ikke tilgængeliggøre Radio24syvs indhold uden at tage hensyn til rettighedshaverne, skriver Jens Christian Hillerup.
600.
000 kroner årligt for arkivetJørgen Ramskov fortæller til fagbladet Journalisten, at man havde budgetteret med, at det koster omkring 600.
000 årligt at holde Radio24syvs arkiv kørende fremadrettet.
Han uddyber:- Det koster penge til servere, data og strøm at distribuere 70-80 millioner programmer hvert år.
Derfor prisen.
- Men de unge laver dybt alvorlig piratkopiering (når de downloader arkivet, red.
).
Folkene bag Radio24syv ønskede ikke at søge om tilladelse til at fortsætte med at sende på deres nuværende FM-frekvens, da et politisk flertal bag udbudet af kanalen stillede krav om placeringen af radioen og 70 procent af de ansatte i Vestdanmark.
VLAK-regeringen og Dansk Folkeparti blev i maj enige om at etablere en radiokanal, der skal ligge på DAB-båndet, og den tilladelse havde Radio24syv lagt billet ind på sammen med DK4 Radio og Loud, der altså har vundet udbuddet.
FacebookTwitterKopier linkEmner:Jørgen Ramskov (journalist)|Journalisten|Radio24syv|Biblioteker|Jylland




https://www.dr.dk/nyheder/udland/formue-pa-699-milliarder-amazon-grundlaegger-er-ikke-laengere-verdens-rigeste

UdlandFormue på 699 milliarder: Amazon-grundlægger er ikke længere verdens rigesteMed en formue på 103,9 milliarder dollar er Amazons grundlægger, Jeff Bezos, kun verdens anden rigeste.
Medstifter af it-virksomheden Microsoft Bill Gates (th.
) har nu overtaget pladsen fra Jeff Bezos (Arkivfoto).
25.
okt.
2019 kl.
06.
05Læs opHandelsgiganten Amazons grundlægger og administrerende direktør, Jeff Bezos, er ikke længere verdens rigeste person.
Torsdag faldt Amazon-aktien med syv procent, og dermed røg Bezos' formue ned på små 103,9 milliarder dollar, svarende til 699 milliarder kroner.
Det skriver erhvervsmagasinet Forbes.
Ny mand på tronen er i stedet den velkendte milliardær Bill Gates.
Medstifteren af it-virksomheden Microsoft har en formue på 105,3 milliarder dollar, svarende til 708,5 milliarder kroner.
Hurtig levering koster for AmazonAmazon-aktien oplevede et drastisk fald torsdag, efter at handelsvirksomheden fremlagde et middelmådigt regnskab for tredje kvartal.
Det skyldes blandt andet, at selskabet har sikret medlemmerne af selskabets loyalitetsklub 'Prime' levering på bare én dag mod to dage tidligere - gratis.
Jeff Bezos fik titlen som verdens rigeste person i 2018.
Den overtog han fra Bill Gates, der indtil da havde toppet listen de foregående 24 år.
Samme år blev Bezos også verdens første til at nå en formue på 100 milliarder dollar, skriver Forbes.
I løbet af 2018 nåede han en formue på 160 milliarder dollar, svarende til 1076 milliarder kroner.
/ritzau/FacebookTwitterKopier linkEmner:Bill Gates (erhvervsleder)|Jeff Bezos (erhvervsleder)|Amazon.
com|Økonomi|IT-branchen




https://www.dr.dk/nyheder/indland/sag-om-dan-bunkering-faar-konsekvenser-regeringen-vil-oprette-sanktionsenhed-i-eu

Sagen om Dan-BunkeringSe temaIndlandSag om Dan-Bunkering får konsekvenser: Regeringen vil oprette sanktionsenhed i EUUdenrigsminister Jeppe Kofod vil styrke håndhævelsen af sanktioner.
Udenrigsminister Jeppe Kofod (S) vil arbejde for at oprette en enhed i EU, der skal sikre, at sanktioner bliver overholdt.
Af Mathias Friis, Line Gertsen, Astrid Fischer og Morten Frandsen25.
okt.
2019 kl.
05.
46Læs opRegeringen vil have oprettet en ny enhed i EU, der skal holde øje med, om sanktioner bliver overholdt.
Enheden skal også sørge for, at der bliver reageret med det samme, når der opstår mistanke om sanktionsbrud.
Sådan lyder det fra udenrigsmister Jeppe Kofod (S), efter DR har afdækket sagen om den fynske virksomhed Dan-Bunkering, der er sigtet for i strid med EU’s sanktioner have leveret jetbrændstof brugt i Syrien.
- Jeg vil tage initiativ til, at den nye Kommission og den nye udenrigskommissær kommer til at etablere en egentlig enhed i EU, der kan følge op på de sanktioner, vi vedtager i fællesskab, siger han til DR.
Konkret foreslår regeringen at etablere en enhed i EU’s udenrigstjeneste, der skal sikre, at oplysninger om mulige sanktionsbrud hurtigt bliver udvekslet mellem medlemslandene, og at de nationale myndigheder straks følger op på sagerne.
'Der skal handles prompte'I sagen om Dan-Bunkering har DR afdækket, at både Danmark og EU modtog oplysninger om, at der skete leverancer af jetbrændstof til Syrien fra EU-lande i strid med EU’s sanktioner.
Men hverken Danmark eller EU fik undersøgt sagen eller delt oplysninger med hinanden.
Læs også:EU’s udenrigschef trækkes ind i sag om jetbrændstof til Syrien- Det vi kan se af Dan-Bunkering-sagen er, at når der er mistanke om sanktionsbrud, så skal der handles prompte.
Det er alvorligt, når der er mistanke om brud på et sanktionsregime, der handler om, der ikke skal leveres brændstof til fly, der bomber i Syrien.
Derfor skal der være troværdighed, når vi i Europa vedtager sanktioner.
De skal det ikke bare vedtages på papiret – det skal også håndhæves, siger Jeppe Kofod.
Er det ikke svært for dig som udenrigsminister at komme ned til EU og sige – ’nu skal jeg fortælle, hvordan I skal gøre i forhold til de her sanktioner’ – når vi ikke har haft styr på vores egen baghave?
- Der er to spor.
Et er danske myndigheder, hvor regeringen har taget initiativ til, at de sikrer sig, at de koordinerer bedre og selvfølgelig informerer – det skal man gøre.
Men det er også vigtigt, at EU-Kommissionen bliver styrket med en særlig enhed i udenrigstjenesten, så vi ikke ender i en situation, som vi har set i den her sag, siger han.
Læs også:Fortrolige oplysninger: Danmark holdt allierede i uvidenhed i sag om krigsbrændstof til SyrienHos oppositionspartiet Venstre bakker man op om regeringens forslag om en ny sanktionsenhed i EU.
- Det er jeg meget positiv over for.
Vi har set, at der desværre er nogen, der ønsker at komme uden om sanktionerne.
Derfor skal vi selvfølgelig fremover have et redskab til at sikre, at det ikke kan lade sig gøre for virksomheder at bryde dem, siger partiets udenrigsordfører Michael Aastrup Jensen.
Ekspert: Sandsynligt det bliver gennemførtProfessor Henrik Larsen fra Institut for Statskundskab ved Københavns Universitet ser regeringens forslag som et nybrud.
- Det er interessant, at Danmark fremsætter et konkret forslag til styrkelse af EU’s udenrigs- og sikkerhedspolitik, som Danmark i mange år har sagt, man ønskede at styrke, men hvor man måske ikke har set nogen konkrete forslag.
Og det viser også noget om regeringens prioriterer i forhold til EU, siger han.
Han vurderer, der er en rimelig chance for, at idéen om en ny sanktionsenhed bliver til virkelighed.
- Man laver et forslag, som passer næsten perfekt med dannelsen af en ny Kommission, hvor der i forvejen bliver lavet en hel del om.
Det styrker det.
Det der taler imod er, at der kan være nogle lande, der er lunke i forhold i til sanktionsoverholdelse.
Men jeg vil samtidig tro, det er et mindretal.
Så sandsynligheden taler nok mest for, at det bliver gennemført, siger Henrik Larsen.
Udenrigsminister Jeppe Kofod oplyser, at arbejdet for at få etableret enheden går i gang, når den nye EU-Kommission og EU’s nye udenrigschef er trukket i arbejdstøjet.
Efter tidsplanen skal den nye Kommission være på plads i slutningen af året.
Virksomhed Dan-Bunkering, som altså er sigtet for at have leveret jetbrændstof brugt i Syrien, afviser brud på EU’s sanktioner.
FacebookTwitterKopier linkEmner:Dan-Bunkering|EU|Jeppe Kofod (politiker)|Syrien|EU-forhold




https://www.dr.dk/nyheder/viden/kroppen/psykisk-syge-i-danmark-doer-op-til-10-aar-tidligt

KroppenPsykisk syge i Danmark dør op til 10 år for tidligtTidlige dødsfald blandt psykisk syge skyldes blandt andet selvmord og usund livsstil.
Forsker understreger, at tallene kun gælder mennesker, der har været indlagt med psykisk sygdom.
Af Emilie Aagaard25.
okt.
2019 kl.
06.
37Læs opTallene taler deres tydelige sprog.
Kvinder, der har været indlagt med psykisk sygdom, lever syv år kortere.
Og mænd lever ti år kortere.
Det viser en stor dansk undersøgelse med data fra over syv millioner mennesker.
Mit håb og ønske med den her undersøgelse er at gøre folk, der arbejder med psykisk syge, opmærksomme på, at de i højere grad også skal hjælpe med det fysiske helbred.
John McGrath, Aarhus UniversitetTallene er skæmmende, men ikke overraskende.
Det vurderer Jakob Christensen, som er klinisk lektor på Institut for Klinisk Medicin på Aarhus Universitet, efter at han har læst den nye undersøgelse.
- Det er en exceptionel flot undersøgelse, der bekræfter det, vi har set tidligere: Det går desværre ofte mennesker med psykisk sygdom rigtig skidt, siger han.
Han minder dog om, at tallene udelukkende gælder for mennesker, der har været indlagt med deres psykiske sygdom.
- Så hvis du for eksempel har haft en depression, men kun har været ved egen læge og psykolog, så er du ikke med i den gruppe.
De her tal gælder så ikke for dig, understreger han.
Men hvorfor mister mennesker, der har været indlagt med alt fra anoreksi og bipolar lidelse til autisme og alzheimer, så mange leveår?
Usund livsstil øger risikoenEn del af forklaringen er, at mange psykiske diagnoser kommer med en større risiko for at begå selvmord.
© ScanpixTi procent havde en psykisk sygdomUndersøgelsen er baseret på registerdata fra 7,4 millioner mennesker, der har boet i Danmark mellem 1995-2015.
Godt 10 procent af dem har været indlagt med en psykisk sygdom.
I undersøgelsen er psykisk sygdom bredt defineret.
Alt fra mental retardering, misbrug og personlighedsforstyrelser til demens er inkluderet.
Tidligere undersøgelser har været kritiseret, fordi der ikke er taget højde for, at psykiske diagnoser har vidt forskellige debutaldre.
Denne gang har man anvendt en metode, som i højere grad tager højde for det.
Undersøgelsen er et samarbejde mellem flere danske og udenlandske universiteter, hvor Niels Bohr Professoratet på Aarhus Universitet har stået i spidsen.
Den er finansieret af Danmarks Grundforskningsfond og er udkommet i det akademiske tidskrift The Lancet.
Men en psykisk diagnose øger også risikoen for at dø af hjerte-kar-sygdomme, diabetes og visse typer kræft.
Altså dør psykisk syge også af de sygdomme, der rammer alle andre, men bare tidligere og oftere.
Professor John McGrath fra Center for Registerforskning på Aarhus Universitet er en af hovedforfatterne bag den nye undersøgelse.
Han forklarer, at det i høj grad skyldes, at mennesker med en psykisk diagnose ofte har en mere usund livsstil.
- Der er en større risiko for, at man ryger eller drikker for meget.
Og så er der også en større risiko for, at man har et højt BMI, hvilket øger risikoen for livsstilssygdomme, forklarer han.
Et forhøjet BMI kan i visse tilfælde skyldes, at visse psykiatriske lægemidler har den bivirkning, at stofskiftet ændres.
Men oftest skyldes det simpelthen, at mennesker med en psykisk diagnose ikke altid har samme overskud til at leve sundt.
Kommer ikke afsted til lægenTidligere undersøgelser har vist, at mennesker med en psykisk diagnose ikke altid er opmærksomme på at søge læge, når de har brug for det.
Ligesom de oftere ikke får taget imod invitationer til screeninger.
- De møder heller ikke så ofte op til for eksempel kontroller hos lægen, fordi de ikke har overskud til det, forklarer Jakob Christensen.
Han peger derfor på, at tallene i den nye rapport bør tages alvorligt af de mennesker i sundhedssystemet, der arbejder med psykisk syge.
Og det er John McGrath helt enig i.
- Mit håb og ønske med den her undersøgelse er at gøre folk, der arbejder med psykisk syge, opmærksomme på, at de i højere grad også skal hjælpe med det fysiske helbred, siger han.
FacebookTwitterKopier linkEmner:Sundhed og velvære|Aarhus Universitet|Psykiske lidelser|Sygdomme og lidelser|Medicin




https://www.dr.dk/nyheder/indland/forbrugerraad-om-menstruationskopper-ingen-regler-hvor-meget-kemi-der-ender-i

IndlandForbrugerråd om menstruationskopper: Ingen regler for hvor meget kemi, der ender i kvinders underlivMan bør regulere området meget mere, mener organisationen.
Grafik: Clara Juliane Münnecke.
Af Mathilde Bugge25.
okt.
2019 kl.
06.
25Læs opBind, tampon eller kop.
Kvinder har flere mulighed for at håndtere den månedlige menstruation.
Og selvom menstruationskoppen vinder indpas hos mange, så er der ingen regler for, hvor meget kemi, der må ende i kvinders underliv.
Ifølge Forbrugerrådet Tænk er det særligt et problem, når det kommer til materialer med såkaldt flygtige forbindelser, der afgiver dampe, som let optages i kroppen.
- Mange af menstruationskopperne afgiver højere værdier af flygtige forbindelser fra silikonen, end hvad der anbefales for sutter eller bageforme, siger Stine Müller, der er testansvarlig i Forbrugerrådet Tænks kemiafdeling.
Hvad er flygtige forbindelserFlygtige forbindelser er en gruppe af mange forskellige typer af stoffer, der let fordamper fra et produkt.
Når stoffer let fordamper, er der større risiko for, at de optages af personen, der er i kontakt med dem.
Kilde: Forbrugerrådet TænkMenstruationskopperne er et produkt, som er i direkte og langvarig kontakt med kvinders slimhinder, som lettere end resten af huden optager stoffer.
Kvinder køber menstruationskopper i troen om, at det er et miljørigtigt og skånsomt valg.
Derfor er det så meget desto vigtigere, at der er ordentligt styr på kemien, så forbrugeren kan stole på produktet, mener organisationen.
Mangler reglerDer bør være nogen, der kigger på det her og siger: Hvad er acceptabelt i forhold til afgivelse?
Stine Müller, testansvarligDen danske produktsikkerhedslovgivning regulerer, at produkter ikke må skade vores sundhed helt overordnet.
Derudover skærper EU-kemikalielovgivningen reglerne for produkter, der er i særlig tæt og langvarig kontakt med kroppen.
Lovgivningen forbyder i dag otte kræftfremkaldende stoffer, og yderligere fire hormonforstyrrende stoffer bliver tilføjet fra 2020.
Men ifølge Stine Müller fra Forbrugerrådet Tænk er de danske og europæiske regler upræcise, for overordnede og dækker kun få typer af kemikalier.
For eksempel er der ingen retningslinjer for indhold af flygtige forbindelser.
Vi vil gerne vide, hvad der er i en menstruationskop.
Stine Müller, testansvarlig- Vi så rigtig gerne, at der var egentlige kemikaliekrav til menstruationskopper, så vi sikrer forbrugerne.
Der bør være nogen, der kigger på det her og siger: Hvad er acceptabelt i forhold til afgivelse?
For det er der ikke på nuværende tidspunkt, siger hun.
Med klare grænseværdier har Miljøstyrelsen også meget bedre pejlemærker for at kontrollere menstruationskopperne, mener Stine Müller.
For meget farligt kemiForbrugerrådet Tænk lavede sidste år en test af kopperne, fordi de så et boom i, hvor mange der bruger dem, og fordi der kom flere forskellige kopper på markedet.
I testen var det kun én ud af syv kopper, der ikke havde problematiske stoffer i sig.
- I testen finder vi afgivelse af flygtige forbindelser fra silikonen.
Men der findes ikke retningslinjer for, hvor mange uønskede stoffer silikonen må afgive for menstruationskopper, forklarer hun.
Et godt rådHusk at koge din menstruationskop inden brug.
Så afgiver koppen mange af de flygtige stoffer, så du undgår at komme i kontakt med dem.
Kilde: Forbrugerrådet TænkHvis der var samme krav til kopperne, som der er til sutter, så var det kun én af dem, der ville bestå Forbrugerrådets kemitest.
Menstruationskoppen er blevet et populært alternativ til tamponer og hygiejnebind.
Ingen grund til panikDer er dog ingen grund til at droppe den populære menstruationskop, lyder det fra Stine Müller.
Vores test viste ikke, at der var en helt masse alvorlige problemerStine Müller, testansvarligFor selvom den indeholder flere flygtige forbindelser, end det anbefales i sutter, så er det dog ikke nok til, at det er farligt.
- Vores test viste ikke, at der var en hel masse alvorlige problemer.
Der er en afgivelse af flygtige forbindelser, men da vi ikke ved præcis, hvilke stoffer der er tale om, er det ikke noget, vi kan vurdere som meget alarmerende, siger hun.
- Men som udgangspunkt bør afgivelse af kemikalier fra et produkt som en menstruationskop være så lav som muligt.
Derfor mener Stine Müller, at resultaterne giver stof til eftertanke.
- Det er også derfor, at vi gerne ser, at der kommer nogle specifikke krav for denne type produkter, siger hun.
Miljøstyrelsen: Vi er ikke bekymredeElisabeth Paludan er funktionsleder i Miljøstyrelsens Kemikalieenhed, som er den myndighed, der er ansvarlig for at kontrollere kemiske stoffer i menstruationskopper og sutter.
Der er ikke noget bekymrende i de undersøgelserElisabeth Paludan, MiljøstyrelsenOverordnet set finder hun ikke Forbrugerrådets test foruroligende, fordi værdierne var så lave.
- Der er ikke noget, der direkte er bekymrende i de undersøgelser, som Forbrugerrådet og den svenske Kemikalieinspektion har lavet, siger hun.
Ligesom Stine Müller forklarer hun, at der i dag findes overordnet lovgivning for produkter, der er i tæt kontakt med huden, men at der ikke er regler om lige præcis menstruationskoppen.
Det er der ifølge Elisabeth Paludan ikke noget odiøst i.
Der er nemlig mange områder, der ikke er reguleret specifikt.
Hun synes også, det giver god mening, at der er skrappere krav til produkter til børn såsom sutter end til menstruationskoppen.
- Man kan nemlig hurtigt få en højere koncentration af uønsket kemi i små børn, fordi deres kroppe er så små, siger hun.
Menstruationskopsbruger: Det er lige så vigtigt som madformeNanna Ellegaard Petersen er 23 år.
Til daglig læser hun til pædagog i København.
For to et halvt år siden gik hun væk fra bind og tamponer og har siden udelukkende brugt menstruationskop – ligesom mange andre danske kvinder.
Hun skiftede både af hensyn til miljøet, pengepungen og sin egen sundhed.
Når hun hører om, at der ikke er nogle retningslinjer for flygtige forbindelser i hygiejneproduktet, bliver hun bekymret, fordi hun troede, hun kunne regne med, at de var helt fri for uønsket kemi.
- Jeg synes, det er mega forkert, at der ikke er regler for menstruationskopper.
Ligesom en sut er det jo noget, man tager op i sig med en tanke om, at det ikke er dårligt for mig.
- Jeg synes helt klart, at der burde være lige så skrappe regler for menstruationskopper, som der er for sutter og muffinforme.
For mig er det lige vigtigt, siger den 23-årige menstruationskopsbrugerFacebookTwitterKopier linkEmner:Forbrugerrådet|Miljøstyrelsen|København|Sundhedsskadelige stoffer|Forbrug




https://www.dr.dk/nyheder/indland/tusindvis-af-bilister-bliver-ved-med-koere-spritkoersel

IndlandTusindvis af bilister bliver ved med at køre spritkørsel Næsten 4.
000 personer er de sidste 10 år taget for spirituskørsel mindst tre gange.
Siden 2009 er næsten 4.
000 personer anholdt og sigtet for spirituskørsel tre gange eller flere.
Af Jakob Lyders Tarpgaard25.
okt.
2019 kl.
07.
33Læs opSelvom det både koster store bøder og en tur i fængsel, vælger en del bilister igen og igen at sætte sig bag rattet med for høj promille eller uden et gyldigt kørekort.
Det viser tal, som DR Nyheder har fået fra Rigspolitiet.
Blandt andet viser tallene, at knap 4.
000 personer siden 2009 er blevet anholdt og sigtet for spirituskørsel mindst tre gange.
Det svarer i gennemsnit til 324 bilister i hver af de 12 politikredse i Danmark.
Tallene dækker over motoriserede køretøjer, hvoraf langt størstedelen drejer sig om biler.
- Jeg er ked af, at nogen ikke forstår alvoren af det og bliver taget igen og igen, siger Christian Berthelsen, der er politiassistent for Rigspolitiets Nationale Færdselscenter.
Samme melding har Pernille Ehlers, der er chefkonsulent hos Rådet for Sikker Trafik.
- Det er et højt tal.
Og det viser, at nogle bilister igen og igen bare vælger at køre med alkohol i blodet eller uden gyldigt kørekort, siger hun.
Christian Berthelsen fra Rigspolitiet er dog glad for, at tallet er lavt set i sammenhæng med, hvor mange bilister der kun er blevet sigtet for promillekørsel en enkelt gang.
Siden 2009 drejer det sig om 53.
501 bilister.
Taget uden kørekort 387 gangeMens knap 4.
000 bilister er sigtet for spirituskørsel mindst tre gange siden 2009, er flere end 5.
700 bilister sigtet for at køre uden gyldigt kørekort mindst fem gange.
De skal selvfølgelig væk.
Vi skal ikke have de bilister på vejene.
Christian Berthelsen, RigspolitietRekorden tilhører en bilist, som i perioden er sigtet 387 gange for den forseelse.
14 bilister er taget mindst 100 gange.
For spirituskørsel er rekorden for en enkelt bilist 36 anholdelser i perioden.
- De skal selvfølgelig væk.
Vi skal ikke have de bilister på vejene, da de jo kan slå andre ihjel, siger Christian Berthelsen.
For Pernille Ehlers fra Rådet for Sikker Trafik lyder det til, at de her bilister simpelthen har givet op.
- De har sandsynligvis fået frakendt kørekortet i så mange år, at de har opgivet at få det igen.
Og hvis de bor et sted med dårlig offentlig trafik, så vælger de at køre alligevel.
Men politiet kender mange af dem.
Det er også derfor, at så mange bliver taget igen og igen.
Og de skal jo også stoppes i trafikken, da de er til fare for alle os andre, siger hun.
350 døde i ulykker med alkoholNår Rigspolitiet og Rådet for Sikker Trafik taler om faren ved at køre promillekørsel eller uden gyldigt kørekort, bliver de bakket op af statistikkerne.
Det er farligt at køre spirituspåvirket, og der sker altså ulykker.
Marianne Foldberg Steffensen, VejdirektoratetTal fra Vejdirektoratet viser, at der på 10 år fra 2009 til 2018 har været 3.
580 personskadeulykker, hvor en eller flere af de involverede bilister har været påvirket af alkohol.
I de ulykker har 350 personer mistet livet, mens 2.
108 personer er kommet slemt til skade.
- Det er farligt at køre spirituspåvirket, og der sker altså ulykker.
Og tallene viser, at spirituskørsel ikke bare sker lørdag aften eller efter en julefrokost, men også torsdag eftermiddag og søndag morgen, siger Marianne Foldberg Steffensen, der er chef for trafiksikkerhed i Vejdirektoratet.
Også bilister uden kørekort optræder ofte i ulykkesstatistikkerne.
På 10 år har der været 2.
800 personskadeulykker med 208 dræbte og næsten 1.
800 svært tilskadekomne.
Vejdirektoratet påpeger dog, at nogle bilister optræder i begge statistikker, da de på ulykkestidspunktet både har været påvirket og kørt uden gyldigt kørekort.
- Evnen til at køre bil ligger jo grundlæggende ikke i kørekortet.
Men hvis man har fået det frakendt, så er det jo sket, fordi man har valgt at køre hasarderet eller har taget nogle chancer.
Og det kombineret med alkohol er en rigtig dårlig kombination i en bil, siger Marianne Foldberg Steffensen.
Transportminister: Det går den rigtige vejI Transportministeriet ser minister Benny Engelbrecht (S) alvorligt på tallene.
- Det er altid alvorligt, når man kører spirituskørsel.
Det skal man lade være med at gøre, så det skal vi have minimeret, siger han.
Han hæfter sig dog ved tal, der viser, at antallet af spiritusulykker er faldet voldsomt de sidste 10 år.
- Så det går den rigtige vej med at nedbringe antallet af uheld med spiritus involveret.
Men vi skal have indrammet de mennesker (gengangere, red) på den bedst tænkelige måde.
Og derfor har vi jo allerede taget en række initiativer.
For eksempel at man kan få alkolås i bilen, eller at man skal tage et obligatorisk kursus på 12 timer for overhovedet at få lov til at generhverve sit kørekort, siger han.
- Men jeg er altid klar på at høre flere forslag, for én spritbilist er én spritbilist for meget, afslutter Benny Engelbrecht.
Så mange førere af motoriserede køretøjer er sigtet for promillekørsel eller kørsel uden gyldig førerret siden 2009:•Promillekørsel mindst én gang: 65.
675•Promillekørsel mindst tre gange: 3.
892•Promillekørsel mindst fem gange: 776•Kørsel uden gyldig førerret mindst én gang: 52.
074•Kørsel uden gyldig førerret mindst tre gange: 12.
356•Kørsel uden gyldig førerret mindst fem gange: 5.
714•Kilde: RigspolitietHvis du har problemer med alkohol eller kender en, der har, kan du gratis og anonymt kontakte Alkolinjen på telefon 80 200 500 eller på alkolinjen.
dkFacebookTwitterKopier linkEmner:Benny Engelbrecht (politiker)|Biltrafik|Færdselsforseelser|Rigspolitiet|Socialdemokraterne




https://www.dr.dk/nyheder/udland/usas-vicepraesident-gar-mod-kina-vi-stotter-demonstranterne-i-hongkong

Protester i HongkongSe temaUdlandUSA's vicepræsident går mod Kina: Vi støtter demonstranterne i HongkongDonald Trump tøver med kritik af Kinas rolle i Hongkong, men hans vicepræsident holder sig ikke tilbage.
USA's vicepræsident, Mike Pence, holdt torsdag aften tale ved en konference arrangeret af den konservative tænketank The Wilson Center.
25.
okt.
2019 kl.
06.
12Læs opUSA's vicepræsident, Mike Pence, siger i en tale torsdag, at USA støtter demonstranterne i Hongkong.
Det skriver nyhedsbureauet Reuters.
- Vi står ved jeres side, vi er inspireret af jer.
Vi opfordrer jer til at fortsætte de ikkevoldelige protester, sagde Pence, der var inviteret til at holde tale ved en konservativ tænketank i Washington D.
C.
Vicepræsidentens støtte til demonstrationerne mod stigende kinesisk kontrol med den delvist uafhængige storby er bemærkelsesværdig, da USA's præsident, Donald Trump, hidtil har tøvet med at udtrykke sin uforbeholdne støtte.
Kalder Kina en 'overvågningsstat'Pence kritiserede i talen Kinas forsøg på at begrænse "demokratiske rettigheder og friheder" i storbyen, der formelt er en del af Kina, men som nyder en høj grad af selvstændighed.
- Hongkong er et levende eksempel på, hvad der kan ske, når Kina omfavner frihed, sagde Pence.
Vicepræsidenten understregede, at USA ikke søger yderligere konfrontation eller 'afkobling' i forholdet til kineserne.
Hans kommentarer var skarpe, og han kaldte det kommunistiske land for en 'overvågningsstat', der for ofte udfører 'stadig mere provokerende' militære manøvrer.
Massive folkelige demonstrationer har præget Hongkong i måneder, og det har ført til voldelige sammenstød mellem demonstranter og politi.
Kommer midt i handelskrigUSA og Kina er i øjeblikket involveret i en handelskrig, hvor begge parter har øget en række toldsatser.
Forhandlingerne mellem de to parter har bølget frem og tilbage, men tidligere på måneden annoncerede Donald Trump, at man nu var nået en ny fase.
Tonen i Pences tale var et brud med de toner, der ellers er kommet fra Det Hvide Hus.
Talen var også ventet med spænding, da et stort anlagt topmøde mellem Trump og Kinas præsident, Xi Jinping, skal afholdes i Chile.
Her forventes det, at de kan blive enige om en delvis handelsaftale mellem de to lande.
De amerikanske aktieindeks S&P 500 reagerede negativt på vicepræsidentens udtalelser torsdag.
/ritzau/FacebookTwitterKopier linkEmner:Donald Trump (politiker)|Kina|Mike Pence (politiker)|USA|Demonstrationer




https://www.dr.dk/nyheder/regionale/midtvest/jette-og-arne-boevlede-med-daarlig-busforbindelse-nu-staar-de-bag-30

Midt- og VestjyllandJette og Arne bøvlede med dårlig busforbindelse: Nu står de bag 30 delebiler i små landsbyerÆgteparret var trætte af, at bussen kun kørte få gange om dagen - så de tog en chance.
I Højmark kører buslinje 562 mod Lem kun fire gange om dagen i hverdagene.
Nu har Jette Meyer og Arne Andersen gjort mobiliteten i byen bedre.
Af Sine Skott og Anna Elisabeth Østergaard Hjortdal25.
okt.
2019 kl.
07.
51Læs opFor seks år siden tog ægteparret Jette Meyer og Arne Andersen fra Højmark en frisk beslutning.
De bor i landsbyen Højmark i Vestjylland.
Den lokale købmand lukkede for et par år siden, og den offentlige transport består af en bus, der aflægger besøg fire gange om dagen, så de fleste af byens knap 300 indbyggere er afhængige af bil for at komme omkring.
Jette Meyer og Arne Andersen var aktive i den lokale sogneforening, som arbejdede på at få en delebil til byen.
Men det viste sig at være besværligt.
Det endte med, at parret købte en bil og satte den på parkeringspladsen ved forsamlingshuset.
- Vi tænkte, at nu prøver vi det her i et år og ser hvad der sker.
I værste fald har vi tabt 10.
000 kroner på en bil, og så er det forsøgt, siger Arne Andersen.
Nabobyen: 'Hvad har det, I har gang i?
'I starten skete der ikke så meget, siger Arne Andersen.
Den hvide Hyundai i10 stod stille foran forsamlingshuset i temmelig lang tid, før den første begyndte at bruge den.
Hvad koster det?
En almindelig personbil koster 0-10 kroner per time.
Derudover skal du betale 2,60 kroner per kilometer - det er inklusiv brændstof.
Kilde: Byensbil.
dk- Jeg tror, vedkommende fortalte om det til naboen over hækken, for i løbet af kort tid kørte den ret meget, forklarer han og fortætter:- Så kontaktede vores naboby Lem os og sagde: 'Hvad er det, I har gang i?
Det skal vi også have nede ved os.
'Sådan kom bil nummer to i gang.
Og i dag seks år senere har de 30 delebiler, og sidste år sagde Arne Andersen sit arbejde op for at hellige sig firmaet Byens Bil.
Lokal ejerskabsfølelseI København, Aarhus, Odense og Roskilde er der over tusind delebiler.
Byens Bil løser transportproblemet i Borris, Lem og Knebel i Ringkøbing-Skjern og Syddjurs kommuner.
Alle byer med mindre end 1.
000 indbyggere.
Der findes mange delebiler i de store byerDen første delebilsklub startede i Odense i 1997.
Siden har fænomenet bredt sig til resten af landet, men de største udbydere af delebiler holder sig stadig til storbyerne.
Drive Now og Green Mobility har tilsammen omkring 1.
000 biler københavnsområdet, mens Letsgo har 200 biler fordelt i København, Aarhus, Odense og Roskilde.
En af delebilerne holder på parkeringspladsen ved selvbyggerkvarteret Friland på Djursland.
De kom dertil for tre år siden, da landsbyen søgte penge til at øge mobiliteten i byen.
Det siger Jens Peter Mølgaard, der har været en af drivkræfterne bag at få bilerne til byen.
- Da vi fik pengene, startede vi med at ringe lidt rundt og snakke med delebilsforeningerne i de større byer.
De sagde alle sammen: 'Det kan I godt glemme.
Det hænger ikke sammen.
Der skal være mindst 10.
000 indbyggere, før der er basis for det', siger han.
I dag står der to biler i Feldballe, og Jens Peter Mølgaard drømmer om at få en tredje.
- Jeg har ikke brug for en bil på daglig basis.
Nogle uger har jeg den i tre-fire omgange.
I andre perioder går der 14 dage, imellem jeg har brug for den, siger Jens Peter Mølgaard fra Feldballe.
Når det trods alt er lykkedes Byens Bil at sætte delebiler op i små byer som Feldballe, tror Arne Andersen og Jette Meyer, at det skyldes, at landsbyerne selv har ejerskabsfornemmelse over bilerne.
Hvis en landsby vil have en delebil, skal den stille med 30.
000 kroner.
Penge, der for eksempel kan komme fra et par lokale håndværkere, der så til gengæld får reklamer folieret på bilen.
Har du løsningen?
Hvis du har et bud på, hvad landsbyer og borgere selv kan gøre for at få bedre transportmuligheder - så send en mail til publicservice@dr.
dk.
P1 Public Service er DR's konstruktive radioprogram, som dykker ned i, hvordan vi kan løse danske udfordringer.
- Vi vil gerne have, at landsbyerne selv kommer til os, for så har de gjort sig nogle tanker om, at de gerne vil have en delebil.
Vi skal have nogle ildsjæle eller foreninger med ind over, som kan være med til at gøre reklame og lave benarbejdet til, at der kommer en bil, siger Jette Meyer.
Storbydrømme: Holstebro, Herning og Varde er i kikkertenMen selvom Byens Bil er født i de små landsbyer, er det ifølge Arne Andersen også nødvendigt at komme til de større byer, hvis forretningen skal hænge sammen.
- Vi må erkende, at selvom vores koncept kører på de små landsbyer, er vi nødt til at komme ind til de lidt større byer.
Så det næste er Holstebro og Herning og så måske ned i Varde, siger han.
Der står allerede fire delebiler i Ringkøbing.
Byens Bil ejes af Arne Andersen, Jette Meyer og Arnes søster Karen Andersen.
Sidste år gav firmaet et overskud på 427.
000 kroner.
FacebookTwitterKopier linkEmner:Biler|Jylland|Herning|Hyundai|Erhverv




https://www.dr.dk/nyheder/kultur/eminem-blev-afhoert-af-secret-service-paa-grund-af-sang-om-ivanka-trump

KulturEminem blev afhørt af Secret Service på grund af sang om Ivanka TrumpDen amerikanske efterretningstjeneste afhørte stjernerapperen i forbindelse med hans seneste album.
(Arkiv) Den amerikanske rapper Eminem er blevet afhørt af Secret Service, fordi de frygtede, at han ville gøre alvor af sine sangtekster og skade præsidentdatteren Ivanka Trump.
Af Malthe Sommerand25.
okt.
2019 kl.
23.
01Læs opDen amerikanske rapper Eminem har på sine seneste albums set sig sur på præsident Donald Trump.
I flere tekster forholder rapperen sig meget kritisk til Trump og hans familie, blandt andet lyder teksten på sangen 'Framed' fra 2017-albummet 'Revival':Læs også:Er Eminem blevet snydt for formue?
Sagsøger Spotify for 250 sange- Donald Duck’s on, there’s a Tonka Truck in the yard / But dog, how the fuck is Ivanka Trump in the trunk of my car?
/ Gotta get to the bottom of it to try to solve it / Must go above and beyond, ’cause it’s incumbent upon me / Plus I feel somewhat responsible for the dumb little blonde / Girl, that motherfuckin’ baton twirler that got dumped in the pond / Second murder with no recollection of it.
Eller på dansk:- Anders And er på, der er en er en legetøjsbil i haven / Men mand, hvordan pokker er Ivanka Trump endt bag i min bil?
Eminem - FramedOg den amerikanske efterretningstjeneste Secret Service har faktisk læst teksten så bogstaveligt, at de valgte at afhøre rapperen af frygt for, at han havde tænkt sig at gøre alvor af sine tekster.
Det viser en aktindsigt, som mediet Buzzfeed har fået her to år efter, at albummet udkom.
Læs også:Mere end bare 'hende fra Eminem-sangen': Husker du Dido?
Nu er hun tilbageAf aktindsigten fremgår det, at Secret Services interesse for at tale med Eminem var baseret på 'truende tekster' fra hans sang 'Framed'.
Secret Service karakteriserer Eminem som 'udvisende upassende opførsel' og bemærkede, at han via sangen 'truer'.
Aktindsigten viser også, at Secret Service har noteret, at det ikke er første gang, at Eminem er kommet med 'truende bemærkninger rettet imod præsidenten og hans familie' og henviser til en freestyle-rap fra 2017 og et interview med Vulture, hvor Eminem blandt andet udtalte, at Trump fik hans blod til at koge.
Det fremgår ligeledes, at Secret Service blev opmærksomme på Eminems tekster, da en medarbejder fra tabloidmediet TMZ kontaktede dem, hvorefter de tog affære.
Secret Service droppede sagen efter afhøringMen Eminem selv har på sangen 'The Ringer' fra det seneste album 'Kamikaze' mere end insinueret, at han blev afhørt af Secret Service:Eminem - The Ringer- These verses are makin' him a wee bit nervous/ And he's too scared to answer me with words/ 'Cause he knows that he will lyrically get murdered / But I know at least he's heard it/ 'Cause Agent Orange just sent the Secret Service/ To meet in person to see if I really think of hurtin' him.
Eller på dansk:- Disse vers gør ham lidt nervøs / Og han er for bange for at svare mig med ord / Fordi han ved, at han lyrisk bliver myrdet / Men jeg ved i det mindste, at han har hørt det / Fordi Agent Orange har lige sendt Secret Service / For at møde (mig, red.
) personligt for at se, om jeg virkelig tænker på at skade ham.
Agent Orange er navnet på den gift, der blev brugt af amerikanerne under Vietnamkrigen, men her henviser det til præsident Trumps orange skær.
Den 16.
januar 2018 blev Eminem bistået af et hold advokater afhørt af Secret Service-agenter.
Sagen mod ham blev droppet få dage efter denne afhøring.
FacebookTwitterKopier linkEmner:Donald Trump (politiker)|Eminem (musiker)|USA|Walt Disney Company|Offentlig forvaltning




