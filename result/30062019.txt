https://www.dr.dk/sporten/oevrig/video-danmark-siger-farvel-til-minsk-anfoert-af-guldvinder

Øvrig sportVIDEO Danmark siger farvel til Minsk anført af guldvinderAnders Antonsen var fanebærer foran en amputeret dansk trup, da afslutningsceremoni lukkede European Games.
30.
juni 2019 kl.
23.
06Bemærk: artiklen er mere end 30 dage gammelLæs opDen anden udgave af European Games er forbi.
Efter ti konkurrencedage i Minsk blev begivenheden lukket ned med en storstilet afslutningsceremoni på Dinamo Stadium.
Her blev det hele skudt i gang med en tilsvarende åbning forrige fredag.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Festfyrværkeriet søndag aften stod ikke tilbage for åbningens ditto.
Denne gang havde de tusinder af unge, frivillige til arrangementet stuvet sig sammen på banen for at modtage hyldest for indsatsen.
Siden var de selv med til at hylde de tilbageværende atleter, der tog endnu runde på stadion.
Badmintonspiller i front igenSom ved åbningen var der igen en badmintonspiller i front for den danske trup som fanebærer.
Ved åbningen havde Line Kjærsfeldt det ærefulde hverv, søndag var det Anders Antonsens tur.
Han gik i forvejen med de øvrige fanebærere.
Han blev udpeget til opgaven søndag eftermiddag, efter han havde vundet guld i herresingle.
Der var nu heller ikke så mange tilbage at vælge mellem.
Kun badmintonspillerne, bokserne samt karatekæmperen Katrine Pedersen er tilbage i den hviderussiske hovedstad.
Danmarks medaljer ved European GamesGuld* Anders Antonsen, badminton (herresingle).
* Mia Blichfeldt, badminton (damesingle).
* Emma Aastrand Jørgensen, kajak (200 meter enerkajak).
Sølv* Anders Skaarup Rasmussen og Kim Astrup, badminton (herredouble).
* Jonathan Groth, bordtennis (herresingle).
Bronze* Line Kjærsfeldt, badminton (damesingle).
* Emma Aastrand Jørgensen, kajak (500 meter enerkajak).
* Maja Jager, Randi Degn og Anne Marie Laursen, bueskydning (damernes holdkonkurrence).
Kilde: European Games.
Resten af rejst hjem eller videre til andre vigtige konkurrencer i et år, der er præget af, at der skal hives billetter hjem til OL i Tokyo næste år.
En sådan billet skaffede bordtennisspilleren Jonathan Groth ved at vinde sølv i singleturneringen onsdag.
Han var den vel nok største danske oplevelse i Minsk med finalepladsen i single samt semifinalepladsen i holdturneringen sammen med Anders Lind og Tobias Rasmussen.
Groth formåede således på en uge at vinde 10 ud af 11 kampe, inden han satte kursen mod Asien for at deltage i en ny turnering.
Også Emma Aastrand vil blive husket for sit European Games i 2019.
Torsdag vandt hun først bronze i 500 meter enerkajak, og kort efter fulgte hun op med en suveræn sejr og guld på 200-meter-distancen.
Det bidrog til en samlet dansk medaljehøst på tre guld-, to sølv- og tre bronzemedaljer.
Om fire år, når det igen er tid at afholde Europas svar på OL, er polske Krakow værtsby.
/ritzau/FacebookTwitterKopier linkEmner:Minsk|Anders Antonsen (badmintonspiller)|Badminton|Krakow




https://www.dr.dk/nyheder/udland/faengslet-sea-watch-kaptajn-far-millioner-i-stotte

UdlandFængslet Sea Watch-kaptajn får millioner i støtteEn tysk kaptajn sejlede 40 migranter til den italienske ø Lampedusa og påsejlede en politibådCarola Rackete, den 31-årige kaptajn på skibet Sea-Watch 3, blev anholdt på den italienske ø Lampedusa lørdag.
30.
juni 2019 kl.
23.
56 | opdateret 01.
juli 2019 kl.
07.
25Bemærk: artiklen er mere end 30 dage gammelLæs opStøttebidrag strømmer ind til den 31-årige tyske kaptajn Carola Rackete, der er anholdt i Italien efter at have sejlet 40 afrikanske migranter i land på den italienske ø Lampedusa.
En indsamling, som to tyske tv-personligheder har startet, har søndag aften foreløbig passeret 655.
000 euro med bidrag fra omkring 24.
000 mennesker.
Det svarer til knap fem millioner danske kroner.
Rackete sidder i husarrest i Italien, efter at hun natten til lørdag påsejlede en italiensk politibåd.
Læs også:Kaptajn på redningsskib for migranter anholdt i ItalienDen 31-årige tysker er kaptajn på skibet Sea-Watch 3, som den tyske organisationen Sea-Watch driver.
Skibet har befundet sig på Middelhavet i mere end to uger med 40 afrikanske migranter om bord, som er samlet op fra en båd på Middelhavet.
Blev forhindret af flådeEfter at have ventet forgæves på at få tilladelse til at sejle til Italien eller et andet EU-land med migranterne, besluttede Carola Rackete, at hun af hensyn til deres sikkerhed blev nødt til at bringe dem i land på Lampedusa.
Men her blev hun forhindret i at passere af italienske flådefartøjer.
I de tidlige morgentimer lørdag sejlede Carola Rackete igennem blokaden og påsejlede en italiensk politibåd, inden hun lagde til kajs.
Racketes italienske advokat, Salvatore Tesoriero, har sagt, at hun "ikke havde til hensigt at skade nogen".
Ingen kom til skade ved påsejlingen af politibåden, men Rackete er nu sigtet for at "modsætte sig et krigsfartøj".
Hun risikerer en fængselsstraf og en bøde for at bryde en ny italiensk lov, der er rettet mod private redningsskibe.
Tysk minister kritiserer- Enhver, der redder liv, er ikke en kriminel, skriver de to tyske tv-personligheder, der har indledt indsamlingen til fordel for Carola Rackete og Sea-Watch.
Også Tysklands præsident, Frank-Walter Steinmeier, er søndag kommet på banen.
Han sætter spørgsmålstegn ved de italienske myndigheders håndtering af situationen.
- Italien ligger i hjertet af EU og er en af stifterne bag EU.
Det er derfor, at vi kan forvente, at et land som Italien håndterer en sådan sag på en anden måde, siger Steinmeier i et interview med tv-stationen ZDF.
/ritzau/FacebookTwitterKopier linkEmner:Frank-Walter Steinmeier (politiker)|Italien|EU|Tyskland|Ulykker




https://www.dr.dk/nyheder/udland/draebt-i-muligt-attentatforsog-mod-minister-i-libanon

UdlandTo dræbt i muligt attentatforsøg mod minister i LibanonMinister betegner skyderi som attentatforsøg.
Krig i nabolandet Syrien har ført til spændt stemning i Libanon.
Libanon huser over en million syriske flygtninge, og det har skabt spænding i landet.
Arkivfoto.
30.
juni 2019 kl.
22.
26Bemærk: artiklen er mere end 30 dage gammelLæs opBevæbnede mænd har søndag åbnet ild mod en bilkortege, hvor Libanons minister med ansvar for flygtninge befandt sig.
Bilkortegen kørte i en landsby i bjergene uden for hovedstaden, Beirut, da den blev beskudt, og to livvagter blev dræbt, siger ministeren, Saleh al-Gharib.
Han betegner det som et attentatforsøg:- Det, der skete, var et væbnet baghold og et tydeligt attentatforsøg, siger han til den libanesiske tv-kanal al-Jadeed.
Søndag var der en spændt stemning i området, fordi tilhængere af et parti, PSP, der er imod den syriske regering, havde spærret vejene for at forhindre udenrigsminister Gebran Bassil i at besøge området.
Det skriver nyhedsbureauet AP.
Libanon er splittetLibanon huser over en million syriske flygtninge, og det er en stor belastning for det lille land, og libaneserne er dybt splittede i spørgsmålet om krigen i nabolandet.
Gharib siger til libanesisk tv, at han var på vej til landsbyen Qabr Shamoun, da bilkortegen blev beskudt.
Ministeren tilhører Libanons drusiske mindretal, der er en forgrening af shia-islam, og er medlem af et parti, der er allieret med den militante libanesiske Hizbollah-bevægelse, og som støtter den syriske regering.
Men også druserne er dybt splittede i synet på krigen i Syrien.
Det Progressive Socialistparti (PSP), der ledes af druser-veteranen Walid Jumblatt, er en skarp kritiker af Syriens præsident, Bashar al-Assad.
Skyderi mod tilfældigeI en udtalelse hævder PSP, at Gharibs livvagter skød "tilfældigt" mod nogle af de mennesker, der havde blokeret vejene for udenrigsminister Bassil.
PSP skriver ifølge nyhedsbureauet AP, at en af partiets støtter blev såret.
Andre åbnede ild mod Gharibs bilkortege og dræbte to af hans livvagter.
For år tilbage var attentater mod libanesiske politikere hyppigt forekommende.
Disse angreb var oftest rettet mod politikere, der var kritisk indstillet over for Assad-styret i Syrien.
Premierminister Saad Hariri, hvis egen far også blev dræbt i et politisk attentat, har talt med ledende medlemmer af de to partier og med landets sikkerhedstjenester i kølvandet på skyderiet i det højspændte bjergområde.
/ritzau/FacebookTwitterKopier linkEmner:Bashar al-Assad (politiker)|Libanon|Syrien|Kriminalitet|Sikringsbranchen




https://www.dr.dk/sporten/golf/foerste-top-10-placering-i-fem-aar-bjoern-slutter-paa-delt-ottendeplads-i-spanien

GolfFørste top-10 placering i fem år: Bjørn slutter på delt ottendeplads i SpanienDen danske golfspiller Thomas Bjørn gik sidste runde i par og endte på en delt ottendeThomas Bjørn sluttede på en delt ottendeplads efter at have gået sidste runde i par.
(Foto: A.
Carrasco Ragel © Scanpix)30.
juni 2019 kl.
18.
54Bemærk: artiklen er mere end 30 dage gammelLæs opGolfstjernen Thomas Bjørn stod for det bedste danske resultat i European Tour-turneringen Andalucía Masters.
Søndag gik 48-årige Bjørn fjerde og sidste runde i par, og dermed sluttede han søndagen, som han startede den: to slag under par samlet.
Det rækker til en ottendeplads, som den erfarne golfdansker dog må dele med belgiske Thomas Detry, malaysiske Gavin Green, tyske Bernd Ritthammer og japanske Tanihara Hideto.
Det er danskerens første top ti placering siden 2014, hvor Thomas Bjørn blev nummer fire i Made in Denmark.
Startede godt for bjørnenDet så godt ud for Bjørn, da han lavede en birdie på første hul, men derefter fulgte blot to birdies og tre bogeys på de resterende huller.
På trods af topplaceringen til Bjørn var sejren på ingen måde inden for rækkevidde.
Turneringens endelige vinder, Christiaan Bezuidenhout, sluttede ni slag under par.
Læs også:Den danske Bjørn blander sig i toppen i Spanien: Springer 49 pladser op ad førertavlenSydafrikanerens føring før søndagens runde var så stor, at han kunne tillade sig at gå sidste runde et slag over par og stadig vinde med fem slag ned til en kvintet af forfølgere.
Det er femte gang, at den spanske turnering bliver afviklet.
Den tidligere US Masters-vinder Sergio García har vundet de seneste tre gange.
Han endte som nummer syv i Andalusien.
Det hidtil bedste danske resultat i Andalucía Masters, der ikke blev spillet fra 2012 til 2016, kom i den første udgave af turneringen tilbage i 2010, hvor Søren Kjeldsen sluttede på en delt andenplads.
Kjeldsen var også med i år, men måtte nøjes med en del 39.
-plads, efter at han gik sidste runde fire slag over par.
/ritzau/FacebookTwitterKopier link




https://www.dr.dk/sporten/cykling/dm-vinder-faar-drengedroem-opfyldt-skal-koere-touren-i-dannebrogstroejen

CyklingDM-vinder får drengedrøm opfyldt: Skal køre Touren i dannebrogstrøjenMed sejren ved landevejs-DM skal Michael Mørkøv for første gang køre i dannebrogstrøjen i Tour de France.
Michael Mørkøv med sin søn Frederik efter sejren i Esbjerg.
Af Kasper Heide Lund og /ritzau/30.
juni 2019 kl.
19.
47Bemærk: artiklen er mere end 30 dage gammelLæs opHan har vundet det danske mesterskab i landevejscykling to gange tidligere, men den sejr, Michael Mørkøv tog i Esbjerg søndag eftermiddag, har en helt speciel betydning.
Den 34-årige veteran er nemlig udtaget til Tour de France for Quick-Step-holdet, og derfor kommer han til at køre med den eftertragtede danske mesterskabstrøje på de franske landeveje i juli.
- Det er en drengedrøm at få lov til at køre Tour de France i dannebrogstrøjen, siger Mørkøv.
Han er sikker på, at ledelsen på det belgiske storhold er begejstret for sejren, selv om den betyder, at der kommer færre af de karakteristiske blåhvide Quick-Step-trøjer i Tour-feltet.
Læs også:Mørkøv genvinder DM i landevejscykling- De har ikke på noget tidspunkt lagt skjul på, at de er stolte over at have nationale mestre, og den opbakning, jeg får fra holdet, er fantastisk.
- Der er ikke nogle sejre, der er for små, og holdet er stolt helt vejen rundt, når der bliver vundet mesterskaber, siger Mørkøv.
Holdkammerat hjalp tilDM-sejren blev vundet på en facon, man næsten kunne have beskrevet på forhånd.
Med den brølstærke holdkammerat Kasper Asgreen som trækdyr blev Mørkøv placeret perfekt efter den lille bakke og det sidste sving op imod opløbet i Esbjerg.
Hør hvad Michael Mørkøv sagde til DR efter sejren:Og derfra var der ikke på noget tidspunkt tvivl om, hvor guldet havnede.
- Jeg har tidligere kørt det opløb på en etape i Danmark Rundt, og jeg vidste, at vi bare skulle igennem svinget som etter og toer.
- Jeg sagde på forhånd, at hvis Kasper kom igennem med mig på hjul, så ville vi vinde.
Det er selvfølgelig nemmere sagt end gjort, men det lykkedes, siger Michael Mørkøv.
Dermed fik han også demonstreret, at han stadig kan være med i spurterne, selv om han stort set aldrig dyrker den disciplin i det daglige, hvor han har en låst rolle som "leadout-man".
Læs også:Amalie Dideriksen genvinder DM i landevejscykling- Der er en masse hurtige folk herhjemme, men ved sådan et DM kører vi 225 kilometer, og det er jeg måske lidt mere vant til end mange af dem, der kører her i Danmark.
- Hvis vi havde kørt et kortere løb, kunne jeg godt have haft svært ved at slå nogle af de hurtige folk som Frederik Rodenberg, der har vist sig at være fantastisk hurtig.
- Men jeg kører med min erfaring, og det var åbenbart nok til at blive danmarksmester, lyder det fra Michael Mørkøv.
/ritzau/FacebookTwitterKopier link




https://www.dr.dk/nyheder/indland/brand-i-kaempe-naturomraade-i-nordjylland-er-under-kontrol

IndlandBrand i kæmpe naturområde i Nordjylland er under kontrolSiden klokken 14 har brandfolk været i gang med slukningsarbejdet.
Branden udviklede en kraftig røg, og brandfolkene havde svært ved at komme til for at slukke ilden.
Af Thea Deleuran Müller30.
juni 2019 kl.
22.
21Bemærk: artiklen er mere end 30 dage gammelLæs opBeredskabet har nu fået styr på en stor naturbrand, der søndag eftermiddag brød ud ved Ålbæk i det nordjyske.
Det oplyser Nordjyllands Beredskab til Ritzau her til aften, hvor det sidste slukningsarbejde nu er i gang.
Nordjyllands Beredskab fik meldingen om branden kort efter klokken 14 her til eftermiddag.
Klokken 17 var ilden afgrænset af brandbælter, men der var ikke kontrol over branden inde i området, sagde beredskabsdirektør Diana Sørensen til DR.
Brandbælterne eller standsningsbælterne laves ved at brandfolk pløjer jorden op, så ilden ikke kan brede sig yderligere.
Det skyldtes blandt andet, at det var et 'svært fremkommeligt terræn', fortalte hun, og branden nåede også at brede sig over mindst en kvadratkilometer.
Lokale hjalp med slukningsarbejdetHelt præcis har branden udspillet sig i en plantage i Råbjerg, fortalte Thomas Dybro til DR tidligere på aften, hvor de kom ud og fandt en kraftig røgudviklig fra branden.
Motorsave blev taget i brug for, at brandfolk kunne komme hen til ilden gennem den tørre skov, hvor branden udfoldede sig.
Vinden og det tørre vejr har ellers arbejdet imod beredskabet i dag, hvor lokale folk også har hjulpet til med at få bugt med ilden, sagde Thomas Dybro:- Det er fuldstændig fantastiske folk, vi har heroppe.
Vi har for eksempel den lokale landmand og campingplads, som kommer og støtter og hjælper.
80 mand havde indsatsleder Thomas Dybro i marken, og en drone hjalp til fra luften.
Ifølge Ritzau vil slukningsarbejdet fortsætte natten igennem, og brandvagter vil efterfølgende holde øje med området.
Ingen personer kom til skade eller blev evakueret ved eftermiddagens brand.
FacebookTwitterKopier linkEmner:Brande|Jylland|Redningsvirksomhed|Ålbæk




https://www.dr.dk/nyheder/udland/politiet-skyder-taregas-mod-forbudt-lgbt-parade-i-istanbul

UdlandPolitiet skyder tåregas mod forbudt LGBT-parade i IstanbulFor femte gang i træk forbyder myndigheder i Istanbul den årlige pride-parade.
Det møder kritik fra Amnesty.
LGBT-aktivister trodser myndighedernes forbud og holder parade i Istanbul søndag.
)30.
juni 2019 kl.
19.
52Bemærk: artiklen er mere end 30 dage gammelLæs opPoliti i den tyrkiske storby Istanbul fyrer tåregas mod LGBT-organisationer og aktivister, der trodser myndighedernes forbud mod at holde pride-parade i den centrale del af byen søndag.
Tusindvis af mennesker er samlet på gågaden Istiklal og den nærliggende Taksim-plads, hvor arrangørerne oprindeligt havde planlagt at holde årets store parade for homo- og biseksuelle samt transpersoner.
Istanbuls guvernør har for femte år i træk besluttet at forbyde paraden, angiveligt fordi den udgør en sikkerhedsrisiko.
Men det er en "copy-paste begrundelse vedrørende offentlig ro og orden, terror, moral og offentlig sundhed", der viser, at den tyrkiske regering ikke er egnet til at lede landet, lyder det ifølge nyhedsbureauet dpa i en meddelelse fra arrangørerne.
"Vi vil ikke være stille"Politiet har tilladt paradedeltagerne at samles i en sidegade i nærheden.
Her kom arrangøren af paraden - Istanbul LGBT+ Pride Week - med en udtalelse, men kampklædt politi fulgte op ved at affyre tåregas mod menneskemængden.
På Taksim-pladsen er der et stort politiopbud, og flere vandkanoner holder klar til at sprede menneskemængden.
Andre gader i nærheden er lukket af politiet.
"Skulder mod skulder imod fascismen" og "vi vil ikke være stille", lyder nogle af slagordene fra deltagerne i paraden.
De får opbakning fra Amnesty International, der afviser myndighedernes grunde til at forbyde priden i Istanbul.
- Det er et åbenlyst forsøg på at udslette fra offentlighedens kollektive tilstedeværelse en gruppe, som - med guvernementets ord - er stemplet som "samfundsmæssigt ubehagelig", lyder det i en udtalelse fra menneskerettighedsgruppen.
Også andre steder i Tyrkiet, heriblandt Izmir og Antalya, er LGBT-parader blevet aflyst af myndighederne i denne måned, oplyser Amnesty.
/ritzau/FacebookTwitterKopier linkEmner:Istanbul|Tyrkiet|Politi|Seksualitet|Amnesty International




https://www.dr.dk/nyheder/udland/mette-frederiksens-eu-ilddaab-bliver-uden-livline-mobilsignal-til-forhandlingslokalet

Kamp om EU-topposterSe temaUdlandMette Frederiksens EU-ilddåb bliver uden 'livline': Mobilsignal til forhandlingslokalet blokeresDanmarks statsminister får ikke meget hjælp i aften, når hun skal være med til at fordele EU-topposter i Bruxelles.
Statsminister Mette Frederiksen (S) kaster sig ind i et magtspil, der har været i gang i lang tid, og hvor der er mange interesser på spil.
Af Per Bang Thomsen - Bruxelles30.
juni 2019 kl.
20.
15Bemærk: artiklen er mere end 30 dage gammelLæs opNår der er EU-topmøde i Bruxelles, plejer de 28 stats- og regeringschefer at kunne kommunikere med deres respektive ambassadører og embedsmænd undervejs.
De har nemlig deres mobiltelefoner med ved forhandlingsbordet, så de løbende kan skrive med medarbejderne og få indspark og gode råd, hvis de skulle få brug for det.
Sådan vælges formanden for EU-KommissionenDet er formelt EU's stats- og regeringschefer, der indstiller en kandidat til posten, hvorefter Europa-Parlamentet så enten godkender eller afviser kandidaten.
Udvælgelsen af formandskandidaten skal dog ske "under hensyntagen" til resultatet af europaparlamentsvalget.
Det er af nogle grupper i parlamentet tolket således, at de nu stiller med en spidskandidat til formandsposten og mener, at stats- og regeringscheferne så skal vælge blandt de kandidater, hvis grupper er størst.
Men langt fra alle er enige i den tolkning.
Men i aften er statsminister Mette Frederiksen (S), der deltager i sit første EU-topmøde, helt på egen hånd under det ekstraordinære topmøde i Bruxelles.
Her skal stats- og regeringscheferne se, om de kan blive enige om, hvem der skal bestride EU’s topposter i de kommende fem år.
Og her har man valgt at blokere for telefonsignalet til forhandlingslokalet.
Man vil nemlig sikre, at der ikke slipper detaljer fra forhandlingerne ud undervejs.
Derfor er det lidt af en ilddåb, Mette Frederiksen får i Bruxelles, siger DR’s EU-korrespondent, Karin Axelsson.
- Det er svært at forestille sig et vanskeligere topmøde at lande i som nybegynder.
De andre ledere har været i gang med at lægge planer og lave rævekager på kryds og tværs i ugevis, mens Mette Frederiksen har forhandlet regering i Danmark.
Det vil være lidt som at dumpe ind midt i en fortrolig samtale som udenforstående, siger Karin Axelsson.
Mette Frederiksen har dog stadigvæk mulighed for at gå ud af lokalet og tale med den danske EU-ambassadør, hvis hun får brug for det.
- Det kan dog også være svært at forlade lokalet midt i en diskussion, så hun må vente på passende pauser.
Men der er også den udfordring, at der er en naturlig grænse for, hvor meget de danske embedsmænd kan hjælpe hende, idet mange af snakkene og aftalerne foregår direkte mellem lederne selv, siger Karin Axelsson.
Statsminister Mette Frederiksen (S) vil kæmpe for, at Margrethe Vestager (R) bliver formand for Europa-Kommissionen.
Lokumsaftale mellem lederneForberedelserne til topmødet har derfor også været helt anderledes, end de plejer at være.
Normalt mødes de forskellige landes ambassadører og nationale repræsentanter løbende forud for et topmøde for at diskutere og koordinere, forklarer Karin Axelsson.
- Alle positioner er kendt på forhånd, og embedsmændene kan derfor briefe statsministeren om de præcise positioner i de forskellige lande og forberede noter og talepapirer, som en travl leder kan læne sig op ad, forklarer hun.
- Men det har jo været helt umuligt i denne proces, hvor der groft sagt er tale om lokumsaftaler mellem lederne eller et spil skak, om man vil, hvor alle kæmper for deres egne konger og dronninger, siger Karin Axelsson.
Mette Frederiksen har meget klart meldt ud, at hun kæmper for, at den radikale Margrethe Vestager får posten som formand for Europa-Kommissionen.
Skulle det mislykkes - og skulle der derimod dukke en chance op for hendes forgænger i Statsministeriet, Lars Løkke Rasmussen (V), som formand for Det Europæiske Råd, vil hun også kæmpe for det.
Mette Frederiksen (S) ankommer til sit første EU-topmøde.
Karakter for topleder-debut- Hvis det ender med, at en dansk politiker kan opnå en af de store poster, så kaster jeg mig ind i den kamp.
Og så er det faktisk ligegyldigt, hvilken partifarve de har, sagde hun inden topmødet.
- Det er ikke det (at Løkke kan blive rådsformand, red.
), ret mange vurderer som det mest sandsynlige udkomme af i aften.
Her ses Mette Frederiksen i snak med den slovenske premierminister, Marjan Sarec, EU's udenrigschef, Federica Mogherini, samt den svenske statsminister, Stefan Löfven, inden topmødet.
Bundlinjen er ifølge Karin Axelsson, at Danmark aldrig nogensinde har været så tæt på at kunne lande en toppost i EU som nu.
Og selvom det langt fra er givet, vil resultatet af nattens diskussioner også spille ind i bedømmelsen af Mette Frederiksens debut på den internationale toplederscene, vurderer korrespondenten.
- Hvis der lander en post til Vestager eller Løkke, vil hun kunne sole sig i roserne af sin evne til at navigere taktisk og klogt blandt EU-lederne.
Men hvis det hele ryger på gulvet, vil hun derimod skulle lægge ryg til beskyldninger om, at det nok skyldes hendes uerfarenhed på EU-scenen.
Også uagtet at Mette Frederiksen er en meget lille brik i det her spil i forhold til den tyske og franske leders gøren og laden.
Topmødet skulle være gået i gang klokken 18.
00, men er blevet udskudt.
Det er uvist, hvornår det går igang.
Men ifølge Preben Aamann, der er talsmand for formanden for Det Europæiske Råd, Donald Tusk, vil det begynde, så snart konsultationerne mellem rådsformanden og stats- og regeringscheferne er færdige.
Der er uvist, hvornår topmødet slutter.
Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
FacebookTwitterKopier linkEmner:Donald Tusk (politiker)|EU|Lars Løkke Rasmussen (politiker)|Bruxelles|Offentlig forvaltning




https://www.dr.dk/sporten/oevrig/offentlige-vejninger-og-spiseforstyrrelser-dif-i-dialog-med-alle-forbund-efter

Spiseforstyrrelser i elitesportSe temaØvrig sportOffentlige vejninger og spiseforstyrrelser: DIF i dialog med alle forbund efter svømmeskandaleSammen med Team Danmark har direktøren i Danmarks Idrætsforbund haft en dialog med alle specialforbund om brugen af vejninger.
Af Kasper Heide Lund og Frederik Lindved30.
juni 2019 kl.
18.
46Bemærk: artiklen er mere end 30 dage gammelLæs opTidligere på dagen kom det frem, at Dansk Cykle Union (DCU) har valgt at stramme deres procedure for vejninger af cykelryttere.
Det kan dog meget vel være blot det første af flere forbund, som ændrer på sine regler for brugen af vejning af deres atleter.
Danmarks Idrætsforbund (DIF) og Team Danmark har nemlig haft alle specialforbundene under DIF inde til en snak om netop brugen af vejninger.
Det fortæller direktør i DIF Morten Mølholm til DR Sporten.
- DIF og Team Danmark har haft alle forbund inde til dialog omkring spiseforstyrrelser og vejninger.
Det er et af resultaterne af det.
Ud over svømning er der en række idrætsgrene, som skal kigge på, hvordan de opfører sig over for atleterne, og hvordan de mest hensigtsmæssigt behandler dem, siger Morten Mølholm.
Læs også:Cykelunion strammer regler for vejninger efter svømmeskandaleDokumentar afslørede problemetDialogen med forbundene kommer efter tidligere og nuværende elitesvømmere og svømmetalenter i DR dokumentaren ”Svømmestjerne – under overfladen” afslørede brugen af offentlige vejninger i det danske svømmemiljø.
De offentlige vejninger har blandt andet ført til spiseforstyrrelser, angst og depressioner hos flere svømmere.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
- Dokumentaren har haft stor betydning.
Det er selvfølgelig mere relevant for nogle idrætsgrene end andre, men en lang række af vores forbund går nu ind og laver beredskaber omkring det og følger nogle af vores råd og retningslinjer, siger direktøren.
Læs også:DIF foreslår whistleblower-ordning for atleterDen ændrede procedure i DCU betyder konkret, at vejningerne fremover vil blive foretaget individuelt og ikke parvist for ryttere på elite- og U23-niveau.
Det glæder Morten Mølholm sig over.
- Det er et godt eksempel på, at cykling har taget det til sig.
Selvom de ikke har oplevet grov træneradfærd i cykling, så kan man aldrig vide, hvad uhensigtsmæssig adfærd kan føre med sig.
Så vi synes, at det er positivt at DCU ændrer sine procedurer.
- Jeg er overbevist om, at alle har en interesse i at få styr på denne problemstilling.
Vi skylder atleterne, at vi skal have nogle hele atleter – vi skal ikke kun have fokus på resultater.
Og man vinder ikke flere medaljer af at få spiseforstyrrelser.
Så sportsligt set er det også rigtig dumt at have en forkert adfærd på dette område, lyder det fra Mølholm.
'Klare retningslinjer som skal følges'Også i Team Danmark er man tilfreds med tiltagene i Dansk Cykle Union.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dk- Jeg synes, det er rart, at forbundene går sammen og tager vejninger meget alvorligt.
Det hører ikke hjemme at køre med offentlige vejninger, siger Lone Hansen, direktør i Team Danmark.
- Vi har helt klare retningslinjer på området.
Selvfølgelig indskærpet, at de også skal overholdes.
Der er meget på spil for rigtig mange atleter, så vi har et stort ansvar for at passe på dem – især de unge af dem.
I de opstrammede vejningsprocedurer hos DCU hedder det også, at der først bliver talt med rytterne om vægt som et vigtigt konkurrenceparameter, når rytterne når op i U19-aldersklassen, fortæller landstræneren.
FacebookTwitterKopier linkEmner:Danmarks Idrætsforbund|Team Danmark|Cykelsport|Spiseforstyrrelser|Lone Hansen (idrætsleder)




https://www.dr.dk/mitliv/mor-til-til-tops-i-tidskraevende-branche-se-heidis-aerlige-cv-med-krumspring-omveje-og-svaere

Ung og karriereforælderSe temaMit LivMor til to til tops i tidskrævende branche: Se Heidis ærlige CV med krumspring, omveje og svære beslutningerLad være med at forhaste noget, lyder en af de overvejelser, Heidi har gjort sig undervejs i karrieren.
Af Trine Hørlyck Bech og Signe Heiredal (grafik)30.
juni 2019 kl.
18.
04Læs opEr det muligt at nå til tops i karrierehierarkiet, selv om du holder længere pauser undervejs i arbejdslivet og laver aftaler om, at overarbejde er no go i en periode?
Ja.
Det var det i hvert fald for 40-årige Heidi J.
Jensen, som netop er blevet udnævnt til partner i revisions- og rådgivningshuset Deloitte.
- Når du tager de stop undervejs, som jeg har gjort, må du acceptere, at du kan blive overhalet.
Jeg har oplevet, at folk, som er startet efter mig, er blevet færdige med nogle ting før mig, og det har jeg haft svært ved at acceptere.
- Men det får mig ikke til at fortryde noget.
Partner er det højeste hierarkiske niveau i virksomheden, og med udpegningen blev Heidi en af endnu få kvinder i Deloittes partnergruppe, hvor kun 10 procent er kvinder.
En af forklaringerne på det kan være, at virksomheden har haft svært ved at holde på særligt kvinderne, når to bliver til tre derhjemme.
Derfor har man iværksat en stribe tiltag, som skal gøre det lettere at forene arbejds- og privatliv.
Heidi har selv skullet få karriereambitioner og rollen som forælder til at hænge sammen.
Med udgangspunkt i sit cv giver hun her et indblik i sin vej op ad karrierestigen.
Men der er en krølle på halen i forhold til de snorlige cv’er, vi ofte scroller igennem på Linkedin.
I stedet for at vedhæfte chefernes varme anbefalinger vedlægger Heidi her omvejene og de – nogle gange svære – beslutninger, hun har truffet for at få arbejds- og familieliv til at hænge sammen.
Jeg var 19 år, da jeg startede ved Deloitte.
De første år arbejdede jeg hele tiden.
Uden fis, det gjorde jeg.
Hver aften indtog jeg aftensmaden på kontoret.
Du kan uddanne dig til revisor på flere måder.
Jeg valgte den vej, hvor du er elev ved et firma og læser HD om aftenen.
Jeg var drevet af, at jeg synes, jobbet var spændende.
Fra dag et fangede det mig at analysere på tal og at arbejde med de mange spændende virksomheder, vi reviderer for.
Men det handlede også om sammenholdet.
På kontoret var vi en stor flok unge, som blev hinandens gode venner.
Vi skabte en hverdag med en fed kombination af fest og farver og hårdt arbejde.
Den kultur passede mig godt.
Fire år efter, jeg begyndte ved Deloitte, tog jeg min første 'karrierebreak.
'Jeg var lige blevet færdig med anden del af HD.
Det naturlige ville være at forsætte på den treårige cand.
merc.
aud.
-uddannelse sideløbende med mit job.
Men jeg skulle lige glæde mig til at læse igen.
Jeg tog tre måneder fri, hvor jeg backpackede i Sydamerika, Asien og Afrika.
Efter et års pause fra skolebænken følte jeg mig motiveret til at starte på cand.
merc.
aud.
Jeg trådte også ud af den daglige arbejdstrommerum efter cand.
merc.
aud.
-uddannelsen.
I halvanden måned så jeg på russiske birketræer og uendelige græsstepper i Mongoliet som passager på den transsibiriske jernbane.
På det tidspunkt oplevede jeg et pres fra min organisation om at blive statsautoriseret revisor.
De ville gerne have flere kvinder til at gå den vej.
For at kunne gå til eksamen som statsautoriseret revisor skal du igennem et toårigt krævende forløb.
Den slags synes jeg ikke, du skal kaste dig ud i for andres skyld, så der tjekkede jeg ind med mig selv:'Er det noget for dig?
Hvad drømmer du om?
Gør du det her for din egen skyld?
Eller fordi andre synes, det er en god ide?
'Det er vigtigt at stille sig selv de spørgsmål.
Især i vores uddannelseskultur, hvor vi let kommer til at følge strømmen, fordi der på forhånd er tegnet en naturlig, direkte vej.
Så fortsætter vi bare ligeud i stedet for at spørge os selv, om det måske var bedre at dreje til højre.
Jeg tror, at en af grundene til, at jeg ikke kørte død i forløbet som statsautoriseret revisor, var, at jeg havde givet mig selv tænkepauserne.
Pauserne gav mig tid til at blive skarp på, hvorfor jeg gerne ville tage uddannelsen.
Jeg vidste, hvad mit mål var, og uddannelsen ville være et middel til at opnå det.
Målet var at få mulighed for at have en mere fremtrædende rolle hos vores kunder og at kunne blive partner en dag.
Vi skal ikke være bange for at bede om tid til at geare ned og overveje vores muligheder en ekstra gang.
Jeg har aldrig oplevet, at jeg for evigt havde forspildt en chance, fordi jeg sagde 'nej tak' i første omgang.
Jeg har altid kunnet komme senere og sige: 'Nu er jeg klar.
'Men måske kommer du selv til at skulle gøre din chef opmærksom på, at nu vil du gerne.
Du skal ikke forvente, at han eller hun husker at prikke dig på skulderen igen.
Jeg tror, at en af de fejl, vi nogle gange begår, er, at vi glemmer at dele vores overvejelser med vores leder.
Så går vi og siger til os selv, at et eller andet sikkert ikke kan lade sig gøre.
Både når det kommer til ting som muligheden for at kunne gå klokken 14 for at hente unger eller ønsket om at avancere til en bestemt stilling.
Vi gør det lettere for os selv, hvis vi tør sige højt, hvad vi godt kunne tænke os.
Ingen andre kan læse vores tanker.
Jeg blev mor for første gang i sommeren 2012.
Det ville være fedt, hvis jeg kunne sige, at jeg er et pragteksemplar på, hvordan du vender tilbage fra barsel og får karriere og familieliv til at gå op i en højere enhed.
Men det er jeg ikke.
Ung og karriereforælderSmå børn og høje ambitioner for karrieren - hvordan kringler man den?
Det sætter dr.
dk fokus på med dette tema, hvor vi taler med småbørnsforældre, der arbejder i brancher, som har ry for at være tidskrævende.
Her fortæller en række yngre forældre om, hvordan de forener karriere og familieliv.
Se hele temaet her.
Jeg havde en meget naiv forestilling om, hvad jeg kunne klare.
Siden 2010 havde jeg været i 'partner track,' dvs.
en af dem man anså for at have potentiale til at blive partner indenfor en overskuelig fremtid.
Efter min barsel startede jeg så på et internt såkaldt HPP-forløb, der skulle hjælpe mig på vej til at blive partner.
Jeg var overbevist om, at jeg kunne fortsætte uhindret fremad.
Men jeg blev klogere.
For når du ikke sover om natten, giver to plus to bare ikke fire dagen efter.
I flere år havde jeg været afdelingsleder og elsket at være med til at udvikle andre, men jeg syntes, det var hårdt at være der for andre, når jeg knap kunne være der for mig selv.
Det var ren overlevelse den første tid.
Jeg har præsteret at stå til kundemøde iført en kjole, der ikke var lynet bagpå og gylp på armen, jeg havde glemt at tørre bort.
Den slags skal man nu ikke tage så tungt.
Jeg har kun mødt forståelse fra kunder, hvad det angår, men for én selv er det selvfølgelig vigtigt at finde den balance mellem karriere og familieliv, som man føler er passende.
Vi fandt først for alvor balancen, da jeg, cirka et år efter vores første datter blev født, blev gravid med nummer to.
Min mand indkaldte mig til 'familiestrategidag' - han kaldte det vist noget mere romantisk - men budskabet var: 'Lad os lige få plantet nogle hjørneflag for, hvad der er vigtigt i vores liv.
'Det var sundt for os at tage den snak.
Da jeg vendte tilbage efter min anden barsel, var jeg mere skarp i mine prioriteringer.
Jeg meldte ud, at hvis jeg skulle være hos Deloitte på den lange bane, havde jeg brug for større fleksibilitet.
Fremover ville jeg komme til at sige nej til nogle opgaver, og det med partner track kunne de stikke et vist sted hen lige nu.
Jeg fortalte, at jeg var glad for at være leder, men at jeg havde brug for en pause fra det.
Det næste stykke tid ville jeg koncentrere mig om mine egne kunder og om at skabe en stabil hverdag for mig selv.
Jeg skar også ned på mine arbejdstimer.
Som revisor hos Deloitte er du den ene halvdel af året ansat med en arbejdsuge på 39,5 timer.
Den anden halvdel hedder arbejdsugen 34,5 timer.
Derudover over står der i vores kontrakter, at der må forventes overarbejde.
Min leder og jeg aftalte, at overarbejdsdelen ikke gjaldt mig i en periode.
Set over et år skulle jeg i gennemsnit arbejde 37 timer om ugen, og jeg måtte gerne gå i 'minustid.
'Jeg tilrettelagde det sådan, at jeg i januar, februar og marts havde helt åndssvagt travlt.
Sådan er det i vores branche, det har noget at gøre med, hvornår virksomhederne aflægger regnskaber.
De tre måneder var min mand den 100 procent derhjemme, og det vidste hans arbejdsplads også.
Resten af året udlignede jeg.
Tog fri om fredagen, hentede klokken 14 og så videre.
På den måde endte jeg set over et år med at have en nogenlunde almindelig fuldtidsarbejdsuge.
Hvis du er i en tidskrævende branche, synes jeg, det er vigtigt at tale med din chef om den form for fleksibilitet.
At være åben omkring hvad du har brug for, for at det spiller derhjemme.
Min leder havde fuldstændig forståelse for mine prioriteringer.
Der var ingen problemer på den front.
Det var sværest for mig selv.
Jeg havde undervist både internt og eksternt og syntes, det var virkelig spændende, ligesom jeg syntes lederrollen var.
Det var vildt svært at skære den slags fra.
Men det var jeg nødt til.
For jeg tror, at det er centralt at gøre sig sit mål klart.
Sige: 'Lige nu er det at skabe en hverdag, der fungerer for familien.
Okay, så skal de beslutninger, jeg træffer, understøtte det.
'Jeg har aldrig oplevet, at der ikke var forståelse for det fra min arbejdsgiver.
Men når du tager de stop undervejs, som jeg har gjort, må du acceptere, at du kan blive overhalet.
Jeg har oplevet, at folk, som er startet efter mig, er blevet færdige med nogle ting før mig, og det har jeg haft svært ved at acceptere.
Men det får mig ikke til at fortryde noget.
Jeg synes, det er vigtigt at minde sig selv om, at vi skal være på arbejdsmarkedet i 100 år.
Okay, måske ikke helt 100, men i hvert fald mange.
Der er ingen grund til at forhaste noget.
Det er vigtigt at huske på, at det er muligt at sige: 'Lige nu holder jeg pause i mit karrieretrack.
Jeg går til siden - måske en anelse tilbage, fordi det er det, der passer ind i mit liv lige nu.
'Og den type beslutning er altså ikke en stopklods for noget som helst.
Måske for at blive partner nu og her, men da ikke for at kunne blive det på et tidspunkt.
Det handler bare om hastighed, om du bliver partner som 35- eller 45-årig gør nok ikke den store forskel, når du en dag ser tilbage på din karriere.
Efter omkring halvandet år uden ledelsesansvar begyndte jeg at savne det meget.
Det fortalte jeg min leder, og han spurgte, om jeg havde lyst til at blive leder for managergruppen indenfor revision i Silkeborg.
Året efter blev jeg så tilbudt stillingen som director og samtidig indlemmet i partnergruppen.
Jeg takkede ja til mulighederne.
Både fordi jeg længtes efter at være med til at udvikle andre, men også fordi jeg savnede at sidde med omkring det bord, hvor retningen for virksomheden bliver udstukket.
Vi aftalte, at de nye opgaver ikke skulle være ad on til de ting, jeg havde i forvejen.
Det var vigtigt for mig, mine børn var stadig ret små.
Noget andet skulle skæres fra, og det var min leder med på.
For halvandet år siden besluttede jeg mig for at starte på et nyt internt forløb, der skulle hjælpe mig til at blive partner.
Jeg kunne se, at organisationen begyndte at indlemme nogle lidt andre profiler i partnergruppen.
Det handlede ikke kun om, hvor mange timer man lagde og om salg.
Mine børn er fem og seks år i dag, så det var afgørende for mig, at forventningen ikke var, at jeg arbejdede 50-60 timer om ugen året rundt.
De seneste par år har jeg haft en aftale om, at jeg set over et år kan forvente at have 100 overarbejdstimer.
Det er meget lidt i vores branche, og det er svært for mig at overholde, da der er mange spændende opgaver, jeg gerne vil kaste mig over.
Men jeg bruger stadig modellen med at knokle igennem januar, februar og marts, og så kører jeg med en mere almindelig arbejdsuge årets resterende ni måneder.
Under partnerforløbet gjorde jeg det klart, at jeg også forventede den form for fleksibilitet fremover.
Det var alle indforståede med.
Generelt er min oplevelse, at holdningen til arbejdstid er blevet mere nuanceret.
Der bliver ikke talt timer i samme grad, men mere set på om du skaber værdi, den tid du er der.
Det synes jeg er vigtigt at huske på.
Vi ville ikke kunne klare os ved Deloitte, hvis alle var nede i tid, men det er vigtigt, at der er mulighed for begge dele.
Mit næste karrieremål er at overtage min chefs job som øverste leder på Deloittes kontor i Silkeborg.
Det er han fuldstændig klar over, og så er vi i øvrigt tilbage ved, hvor vi startede.
Vær ærlig omkring dine ambitioner og prioriteter overfor din leder.
Min erfaring er, at du kommer længst på den måde.
Både i forhold til at få stillet de rammer til rådighed, du har brug for, for at familie- og arbejdsliv hænger sammen, men også for at opnå de karrieremæssige udfordringer du drømmer om.
Og så vil jeg gerne tilføje, at mit karriereforløb bare er én måde at gøre det på.
Der findes mange veje, og du skal vælge det, som passer dig.
FacebookTwitterKopier linkEmner:Deloitte|Erhverv|Ansættelsesforhold|Silkeborg|LinkedIn




https://www.dr.dk/nyheder/penge/koncernchef-forlader-nordea-gaa-paa-pension-som-60-aarig

PengeKoncernchef forlader Nordea for at gå på pension som 60-årigCasper von Koskull fortsætter, indtil der er fundet en afløser.
Casper Von Koskull er den seneste i rækken, der vælger at forlade banken i år.
Arkivfoto.
Af Signe Mai Vilsbøll30.
juni 2019 kl.
16.
46Bemærk: artiklen er mere end 30 dage gammelLæs opDer har været mange ledelsesskift i Nordea det seneste halve år, og nu har den nordiske storbanks koncernchef, Casper von Koskull, også besluttet sig for at sige farvel.
Han vil gå på pension, skriver Nordea i en pressemeddelelse.
Senest ved udgangen af 2020.
- Casper von Koskull fylder 60 i 2020 og har ønsket at gå på pension efter en lang og intens karriere i bankverdenen, lyder det.
Blå bogCasper von Koskull blev født i septemver 1960.
Han er uddannet MSc Economics ved Helsinki School of Economics and Business, og han har også studeret ved amerikanske Harvard Business School.
Karrieren begyndte hos Citibank i Helsinki i 1984.
Derefter arbejdede han i bankens kontorer i London, New York og Frankfurt frem til 1994.
I fire år var han også hos den schweiziske investeringsbank UBS i London, og han har i 12 år været partner og nordisk chef i Goldman Sachs.
Casper von Koskull kom til Nordea i 2010 og blev chef for Nordeas Wholesale Banking.
I 2015 overtog han som koncernchef.
Kilde: Ritzau, Berlingske, Børsen58-årige Casper von Koskull kom til Nordea som chef for Nordeas Wholesale Banking i 2010 og blev koncernchef i 2015.
Inden da havde han haft en længere karriere i andre større banker, blandt andet Citibank, UBS og Goldman Sachs.
Nordea oplyser, at processen med at finde en afløser for Casper Von Koskull er igangsat.
Dog vil banken ifølge Ritzau ikke be- eller afkræfte, om der er bestemte kandidater i kikkerten.
Koncernchef fortsætter arbejdetBestyrelsesformand Torbjörn Magnusson og Casper Von Koskull udtaler i et fælles citat fra pressemeddelelsen, at arbejdet fortsætter fra deres hånd, indtil der er fundet en kandidat, der kan afløse koncernchefen.
- Nordea er gået ind i en spændende fase i sin udvikling af forretningen, og vi ser allerede nogle positive resultater af vores øgede fokus på kunderne og af brugen af de første digitale værktøjer, vi har udviklet på den nye, moderne platform.
- Vi ser frem til sammen at fortsætte det intensive arbejde med at øge vores kundetilfredshed, effektivitet og forretningsmomentum yderligere, indtil den nye koncernchef, der skal udvikle banken for fremtiden, er fundet, og vi kan sikre en god overlevering.
Flere har forladt NordeaDen nordiske storbank har mistet flere ledende skikkelser i 2019.
Efter generalforsamlingen i februar stoppede daværende Björn Wahlroos som bestyrelsesformand i Nordea, og i maj måned besluttede risikochef, Julie Galbo, sig for at sige op.
Årsagen til Julie Galbos beslutning blev ikke beskrevet af Nordea, men fratrædelsen skete midt i en periode, hvor banken blev efterforsket for, om der var gjort nok for at stoppe hvidvask.
Som andre nordiske banker har Nordea været involveret i sager, hvor der er rejst mistanke om hvidvask gennem bankens filialer.
Ved regnskabet for første kvartal i år valgte Nordea i den forbindelse at lægge 709 millioner kroner til side til en forventet bøde.
Nordea er den største bank i Norden.
I 2018 landede banken et overskud på 23 milliarder kroner, men topchef Casper von Koskull var ikke tilfreds.
Regnskabet viste, en tilbagegang på 5 procent på toplinjen, og nettorenteindtægterne faldt med 7 procent.
FacebookTwitterKopier linkEmner:Björn Wahlroos (erhvervsleder)|Casper von Koskull (erhvervsleder)|Nordea|Pengeinstitutter|Erhverv




https://www.dr.dk/sporten/cykling/moerkoev-genvinder-dm-i-landevejscykling

CyklingMørkøv genvinder DM i landevejscyklingEfter 225 kilometer på landevejene i Esbjerg genvandt Michael Mørkøv DM,  da han var hurtigst i en massespurt.
Michael Mørkøv genvinder DM i landevejscykling.
30.
juni 2019 kl.
17.
32Bemærk: artiklen er mere end 30 dage gammelLæs opRutinerede Michael Mørkøv (Quick-Step) var sammen med holdkammeraten Kasper Asgreen suveræn, da DM i landevejscykling blev afgjort søndag.
Her genvandt Mørkøv dannebrogstrøjen, som han kan cykle i til Tour de France, mens Asgreen, der forleden vandt DM i enkeltstart, blev nummer to i linjeløbet, der blev afgjort i en massespurt.
I spurten blandede Niklas Larsen (ColoQuick) sig, og han blev nummer tre efter de to Quick-Step-ryttere.
De 124 ryttere skulle i alt tilbagelægge 225 kilometer på en rute fra Ribe til Esbjerg, hvor en rundstrækning på ti kilometer blev kørt ti gange til sidst.
Et stort udbrud var reduceret til tre ryttere med 60 kilometer til mål, og kort efter blev de hentet.
Nede i feltet var det Quick-Step og Riwal Readynez, der sad fremme og tyndede ud i feltet, mens fire ryttere endte med at komme afsted.
Rasmus Byriel Iversen (Lotto-Soudal), Casper Pedersen (Sunweb), Mikkel Honoré (Quick-Step) og Andreas Stokbro (Riwal-Readynez) dannede en frontgruppe med 40 kilometer til mål.
De havde et forspring på 20 sekunder, mens Frederik Rodenberg Madsen fra Team ColoQuick, der var blandt favoritterne, udgik med sygdom.
De fire blev kørt ind, og med 35 kilometer igen angreb Kasper Asgreen (Quick-Step), og han fik et hul sammen med Lasse Norman Hansen (Corendon-Circus).
De to blev dog hentet, og der blev stukket på skift i feltet, der var reduceret til cirka 60 ryttere.
Jesper Hansen (Cofidis), Jonas Gregaard (Astana), Mikkel Honoré (Quick-Step), Mads Rahbæk (BHS - Almeborg Bornholm) og Andreas Kron (Riwal-Readynez) kom afsted, og de fik følgeskab, og en gruppe på ti ryttere fik et lille forspring på ti sekunder.
Den blev også neutraliseret, og Jesper Hansen fik et lille hul sammen med Mathias Bregnhøj (BHS-Almeborg Bornholm), men cirka 40 ryttere var samlet inden sidste omgang.
Så angreb Asgreen igen, men Mads Wörtz Schmidt (Katusha) og Michael Valgren (Astana) kørte kontra og en gruppe på seks mand blev dannet.
Asgreen kæmpede bagude for at køre sig selv og holdkammeraterne frem, og det lykkedes, inden der blev stukket af flere ryttere, men det hele endte i samlet trop og en massespurt.
/ritzau/FacebookTwitterKopier linkEmner:Astana Pro Team|Jonas Gregaard (cykelrytter)|Kasper Asgreen (cykelrytter)|Cykelsport|Esbjerg




https://www.dr.dk/nyheder/indland/brand-i-plantage-i-nordjylland-har-bredt-sig-over-en-kvadratkilometer

IndlandBrand i plantage i Nordjylland: Har bredt sig over en kvadratkilometerBrandbælter holder ilden i skak ved den nordjyske by Ålbæk.
Branden udvikler kraftig røg over området.
Af Thea Deleuran Müller30.
juni 2019 kl.
17.
52Bemærk: artiklen er mere end 30 dage gammelLæs opEn stor brand hærger et stort plantageområde ved byen Ålbæk i Nordjylland.
Branden breder sig over et område på en kvadratkilometer.
Området ligger mellem Frederikshavn og Skagen.
Brandfolk er allerede på stedet, og der er yderligere hjælp på vej fra omkringliggende byer, oplyser beredskabsdirektør ved Nordjyllands Beredskab, Diana Sørensen.
Meldingen om branden kom klokken 14.
16.
- Branden er under kontrol inden for det afgrænsede område, men inde i området brænder det stadig, og der er ikke fuld kontrol, siger hun.
- Det er et meget svært fremkommeligt terræn, og vi anslår, at området dækker over kvadratkilometer.
Brandbælter omkranser brandenDerfor har en del lokale og Naturstyrelsen hjulpet beredskabet med at komme frem til branden, og lige nu holder brandbælter ilden i skak.
Brandbælterne laves ved, at jorden pløjes op for at sikre, at ilden ikke spredes.
For det er tørt i området, efter det varme vejr har været over Danmark i den seneste tid, oplyser beredskabsdirektøren.
- Brandbælterne holder i øjeblikket, så vi sikrer, at branden holder sig der, hvor den er, men det brænder stadig i området, og vinden er meget kraftigt.
Lige nu er det uvist, hvor lang tid der går, før branden er helt slukket, siger Diana Sørensen, der påpeger, at det også handler om, hvordan vinden udvikler sig hen over eftermiddagen og aftenen.
- Jeg vil tro, at vi vil være på stedet det meste af aftenen og måske også i længere tid for at sikre, at branden er slukket, siger Diana Sørensen.
Årsagen til branden kendes endnu ikke.
FacebookTwitterKopier linkEmner:Brande|Jylland|Ålbæk|Vejret|Naturstyrelsen




https://www.dr.dk/sporten/formel1/magnussen-kollapser-i-oestrig-hollandske-verstappen-er-hurtigst-af-alle

Formel1Magnussen kollapser i Østrig: Hollandske Verstappen er hurtigst af alle Det blev aldrig Kevin Magnussens løb i det østrigste Formel 1-grandprix.
Danskeren ender næstsidst.
Kevin Magnussen ender som nummer 19 i Østrig.
30.
juni 2019 kl.
16.
23Bemærk: artiklen er mere end 30 dage gammelLæs opØstrigs Formel 1-grandprix endte med at blive et kontrastfyldt et af slagsen for Kevin Magnussen.
Den danske Haas-kører var euforisk lørdag efter en fremragende kvalifikation, men endte med at slutte i den helt tunge ende af feltet søndag.
Magnussen blev nummer 19 og får dermed ingen VM-point.
Det gør hans holdkammerat, Romain Grosjean, heller ikke.
Franskmanden sluttede som nummer 16.
Det er danskerens dårligste slutplacering nogensinde i et gennemført løb.
Hans hidtil dårligste var en 18.
-plads i Singapore sidste år.
Nedturen fortsætter altså for Haas, hvis bedste placering i de seneste tre løb er en 14.
-plads til Grosjean i Canada.
Ferraris Charles Leclerc startede forrest og førte det meste af løbet.
Med tre omgange tilbage måtte han dog give fortabt over for Max Verstappen (Red Bull), og så vandt hollænderen til stor glæde for de mange fans, der var mødt op på Red Bull Ring i østrigske Spielberg.
Leclerc blev nummer to, mens Valtteri Bottas (Mercedes) fuldendte top-3.
Det er første gang i 2019, at det ikke var en Mercedes, der vandt.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Red Bull|Østrig|Formel 1




https://www.dr.dk/nyheder/indland/bents-kone-naaede-det-aldrig-ventetider-koster-kraeftpatienter-pladsen-paa-hospice

IndlandBents kone nåede det aldrig: Ventetider koster kræftpatienter pladsen på hospiceLindrende behandling kan gøre en stor forskel i den sidste tid, lyder det.
© drAf Louise Damløv, Nina Koch (foto) og Bardur Thomsen (video)30.
juni 2019 kl.
18.
01Læs opDer er stor forskel på, hvor lang ventetiden på en hospiceplads eller anden palliativ behandling er, afhængig af hvor i landet man bor.
På landsplan måtte 2.
745 af de kræftpatienter, der sidste år modtog palliativ behandling, vente i mere end ti dage, efter lægen havde henvist dem til et hospice eller palliativ behandling på sygehuset eller i hjemmet.
Det svarer til næsten tre ud af ti af de patienter, der sidste år modtog palliativ behandling.
Men i Region Midtjylland er det kun en ud af ti, mens det i Region Hovedstaden er fire ud af ti.
Det viser en ny rapport fra Dansk Palliativ Database, der bygger på patientdata fra sidste år.
I videoen ovenfor kan du høre 83-årige Bent Jensen fortælle om, at hans afdøde kone var blevet henvist til hospice, men aldrig fik en plads.
'Ventetiden kan være alvorlig'Eksperter er ellers enige om, at det er vigtigt at komme hurtigt i behandling, især fordi halvdelen af de henviste patienter er døde inden for 39 dage, efter de er blevet henvist.
- Det er jo ikke ligesom at stå på venteliste til en ny hofte.
Her er det, om man når at få hjælpen, eller man ikke gør, siger Mogens Grønvold, der er professor og overlæge på Bispebjerg Hospital og Københavns Universitet og står bag den nye rapport.
- I den ideelle verden skulle man have adgang til nogen, der kom og hjalp hurtigere end ti dage, tilføjer han og forklarer, at patienterne ofte har mange smerter og andre symptomer, der skal lindres.
Men flere har også både angst, uro og sociale problemer.
Derudover har de pårørende også ofte brug for aflastning og hjælp, forklarer han.
Også hos Dansk Selskab for Palliativ Medicin, der organiserer hospicelæger og andre læger inden for palliativ behandling, er formand Anette Hygum enig.
Vi har ikke har lang tid at gøre godt med, så når patienterne har brug for os, skal vi også kunne rykke hurtigt.
Anette Hygum, formand for hospicelægerne- Det er i den grad utilfredsstillende.
Det er en patientgruppe, der er gået rigtig meget igennem, når de bliver henvist til specialiseret palliativ behandling, siger hun og fortsætter:- Og vi har ikke har lang tid at gøre godt med, så når patienterne har brug for os, skal vi også kunne rykke hurtigt, siger hun.
I nogle tilfælde kan ventetiderne have alvorlige konsekvenser.
Rapporten konkluderer, at 18 procent af de henviste kræftpatienter ikke når at komme i behandling, fordi de enten dør eller bliver for dårlige til det.
- Vi har en kunnen, som ikke kommer de her mennesker til gavn.
De kan jo ikke få hjælpen en anden gang.
PalliationPalliation betyder støtte og lindring.
Selve ordet kommer af det latinske ord – palludum – som betyder kappe.
Den palliative indsats har til formål at fremme livskvaliteten hos patienter og familier, som står over for de problemer, der er forbundet med livstruende sygdom, ved at forebygge og lindre lidelse gennem tidlig diagnosticering og umiddelbar vurdering og behandling af smerter og andre problemer af både fysisk, psykisk, psykosocial og åndelig art.
Kilde: Overlæge Lene Hamm og Sundhedsstyrelsen- Og konsekvenserne kan være, at man ikke får den lindring eller hjælp, der kunne have gavnet en, siger Mogens Grønvold.
Bent Jensens kone fik at vide at der ikke var pladsEn af dem, der sidste år blev henvist, men ikke kom i behandling var 83-årige Bent Jensens kone, Ingrid Jensen.
- Vi fik at vide, at der ikke var plads på hospicet, siger Bent Jensen.
Ingrid Jensen led af kræft i fire år, inden hun døde i en hospitalsseng hjemme hos sig selv i september sidste år.
Og det fylder stadig meget hos både Bent Jensen og hans datter Jonna Jørgensen, at hun ikke fik sit ønske opfyldt.
Bent Jensen og hans datter Jonna Jørgensen kigger i familiens fotoalbum (© dr)- Den sidste tid kunne have været meget bedre, hvis det var professionelt personale, der havde taget hånd om både min mor og min far, siger Jonna Jørgensen.
Da hun ikke fik den mulighed, som hun jo var blevet lovet, så gik alt mere eller mindre i stå for hende.
Jonna Jørgensen, datterI stedet døde Ingrid Jensen i en hospitalsseng derhjemme.
- Hun havde det jo ganske forfærdeligt.
Hun var plaget af meget uro, hun kunne ikke falde til ro, og hun kunne ikke spise.
Hun havde det rigtig skidt, fortæller datteren Jonna Jørgensen.
Og da hendes mor fik besked på, at hun alligevel ikke kunne komme på hospice, tog det hårdt på hende.
- Da hun ikke fik den mulighed, som hun jo var blevet lovet, så gik alt mere eller mindre i stå for hende, siger Jonna Jørgensen.
'Der mangler pladser og ikke mindst læger'Ifølge Mogens Grønvold var Ingrid Jensen langt fra den eneste, der sidste år ikke fik en plads på hospice, fordi der manglede pladser.
- Hvis et hospice har alle sengene fulde, kan de ikke tage flere ind, og hvis kalenderen er fuldt booket hos det palliative team, kan de ikke yde flere besøg, end de gør, siger han.
Men han understreger, at problemet især også skyldes mangel på læger inden for det palliative speciale.
- Der er simpelthen mangel på hænder, siger han og understreger, at den mest effektive løsning vil være at uddanne flere læger inden for palliativ medicin.
- Det andet man kan gøre, som er dyrere, er at øge kapaciteten af de tilbud, der er.
Samme melding kommer fra Dansk Palliativ Selskab, der både efterlyser, at flere læger skal uddannes, men også at der bliver slået flere stillinger op.
- Det kræver, at der er en politisk bevågenhed omkring det.
Der skal sættes penge af til uddannelse af lægerne, og så skal der også oprettes flere stillinger, for vi skal have flere stillinger for at kunne gøre det bedst muligt, siger Anette Hygum.
Danske Regioner: Det er ikke helt godt nokHos Danske Regioner erkender formand for Sundhedsudvalget Karin Friis Bach (RV), at ventetiden er for lang.
- Det er selvfølgelig ikke helt godt nok.
For mig er det vigtigt, at alle patienter i den sidste tid får lov til at få en værdig og omsorgsfuld behandling, siger hun.
Karin Friis Bach understreger, at det blandt andet er mangel på kvalificerede læger, der skaber problemet.
Hun vil derfor tage problemstillingen op i blandt andet Region Hovedstaden, hvor det er fire ud af ti kræftpatienter, der venter i mere end ti dage.
- Jeg vil se på, hvad der helt konkret kan gøres her.
Vi kan se i tallene, at der er nogle bestemte afdelinger, hvor nogle af tallene ikke er så gode.
Her kan vi tage en snak om der er noget her, der kan gøres bedre, siger hun.
Det er klart, at på baggrund af de her tal kan man også se på, om der er mere, der skal gøres.
Karin Friis Bach (RV), Danske RegionerHar I gjort nok hos Danske Regioner?
- Det er klart, at på baggrund af de her tal kan man også se på, om der er mere, der skal gøres.
- Jeg vil fortsætte med at have kontakt til de palliative afdelinger og høre, om vi udnytter ressourcerne bedst muligt.
Og vi arbejder også hele tiden på at skaffe flere ressourcer til sundhedsvæsnet, siger Karin Friis Bach.
'Det betyder meget at få ønsket opfyldt'Det fylder stadig meget for Bent Jensen, at hans kone ikke fik sit ønske om en hospiceplads opfyldt.
(© dr)Hjemme hos Bent Jensen i Odense håber både han selv og datteren, at flere kommer i palliativ behandling, hvis de ønsker det.
- Vi er så rigt et samfund, så man kan ikke tænke andet, end at det er for dårligt, siger Bent Jensen og fortsætter:Når man er kræftsyg og er så syg som min mor var, så betyder det meget, at man får sine sidste ønsker opfyldt.
Jonna Jørgensen, datter- Jeg håber, at faciliteterne bliver stillet til rådighed, så dem der vælger hospice, kan få et ordentlig liv sammen der til sidst.
Hans datter Jonna Jørgensen håber også, at der bliver sat mere fokus på, at ventetiderne er for lange, og at nogle simpelthen slet ikke kommer i behandling.
- Der er mange der helst vil dø hjemme, så man skal selvfølgelig have valgmuligheden.
Men når man gerne vil på hospice, og man bliver henvist, så synes jeg også, at man skal have mulighed for det, siger hun og fortsætter:- Når man er kræftsyg og er så syg som min mor var, så betyder det meget, at man får sine sidste ønsker opfyldt.
FacebookTwitterKopier linkEmner:Sundhedsvæsen|Danske Regioner|Patienter|Bent Jensen (erhvervsleder)|Odense




https://www.dr.dk/sporten/oevrig/bring-flere-ol-billetter-i-spil-dif-haaber-paa-endnu-staerkere-european-games

Øvrig sport'Bring flere OL-billetter i spil': DIF håber på endnu stærkere European GamesI fem idrætsgrene fungerede European Games som direkte kvalifikation til OL.
Det er for lidt, mener Danmarks Idrætsforbund.
Jonathan Groth blev nummer to i singlerækken ved European Games og kvalificerede sig dermed til OL i Tokyo 2020.
Af Johan Haarløv og Frederik Lindved30.
juni 2019 kl.
17.
23Bemærk: artiklen er mere end 30 dage gammelLæs opEuropean Games sluttede med otte danske medaljer, men blot Jonathan Groths sølvmedalje i herrernes singlerække i bordtennis gav samtidig en billet til OL i Tokyo næste sommer.
Danmarks medaljer ved European GamesGuld* Anders Antonsen, badminton (herresingle).
* Mia Blichfeldt, badminton (damesingle).
* Emma Aastrand Jørgensen, kajak (200 meter enerkajak).
Sølv* Anders Skaarup Rasmussen og Kim Astrup, badminton (herredouble).
* Jonathan Groth, bordtennis (herresingle).
Bronze* Line Kjærsfeldt, badminton (damesingle).
* Emma Aastrand Jørgensen, kajak (500 meter enerkajak).
* Maja Jager, Randi Degn og Anne Marie Laursen, bueskydning (damernes holdkonkurrence).
Kilde: European Games.
Men hvis European Games, der promoveres som det europæiske OL, skal tiltrække endnu flere af de europæiske topatleter – som det for eksempel var tilfældet i bordtennisturneringen – skal det europæiske mesterskab fungere som direkte kvalifikation til de Olympiske Lege i flere idrætsgrene.
Det mener Danmarks Idrætsforbund.
- Vi skal have flere idrætter med, hvor der er meget på spil – og med det mener jeg flere OL-kvalifikationer på spil.
European Games vil blive endnu mere relevant og vil kunne tiltrække endnu flere stærke atleter, hvis der kommer flere OL-billetter på spil, siger adm.
direktør i DIF Morten Mølholm.
Læs også:Sprudlende Blichfeldt vinder Danmarks tredje guldmedaljeStærkere besatI fem idrætsgrene fungerede European Games som direkte kvalifikation til OL i Tokyo.
Og det er en fremgang i forhold til første gang, det europæiske mesterskab blev afholdt for fire år siden i Aserbajdsjans hovedstad, Baku.
Ved den lejlighed vandt de danske atleter 12 medaljer mod otte i denne omgang i Minsk.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Det bekymrer dog ikke DIF, at danskerne kan rejse hjem fra den hviderussiske hovedstad med færre medaljer end ved det forgangne European Games.
For det første fordi der er blevet skåret ned i antallet af idrætsgrene fra 20 til 15, og for det andet er feltet af deltagende atleter blevet stærkere end sidst, pointerer Morten Mølholm.
- Det er svært at sammenligne dette års udgave af European Games med konkurrencerne fra for fire år siden.
I år er det stærkere besat, fordi der er flere OL-kvalifikationer på spil, så at vi kan vinde otte medaljer, er rigtig fint, siger DIF's direktør.
Når European Games om fire år igen finder sted, skal det afvikles i den polske by Krakow.
FacebookTwitterKopier linkEmner:Danmarks Idrætsforbund|De Olympiske Lege|Aserbajdsjan|Polen|Morten Mølholm Hansen (idrætsleder)




https://www.dr.dk/nyheder/vejret/varmeste-dag-i-aar-lige-over-32-grader-maalt-i-nordsjaelland

VejretVarmeste dag i år: Lige over 32 grader målt i NordsjællandMens temperaturen slår rekord i det østlige Danmark, har Jylland køligere vejr.
De højeste temperaturer i år er blevet målt i dag i Nakkehoved i Nordsjælland (arkiv-billede).
Af Thea Deleuran Müller30.
juni 2019 kl.
16.
21Bemærk: artiklen er mere end 30 dage gammelLæs opIsen skal i den grad spises hurtigt, hvis det skal nås, inden den smelter.
Særligt hvis du befinder dig i det nordsjællandske, hvor temperaturen i Nakkehoved tæt på byen Gilleleje nåede op på 32,2 grader.
Det er den højeste temperatur målt i år, siger vagtchef ved DMI, Dan Nilsvall, som også siger, at temperaturen ikke kommer til at toppe yderligere:- Vinden er begyndt at tiltage nu, så det gør, at temperaturen ikke stiger mere.
I onsdags målte temperaturen 31,1 grader i Gentofte og København.
Køligere vejr i det vestjyskeDet er dog ikke i hele landet, temperaturen i dag slår rekord for året.
I Vestjylland må de lige nu nøjes med 16-17 grader, og det skyldes, at vinden er begyndt at skifte retning, siger vagtchefen:- Vinden begynder at dreje mod vest, hvilket gør, at vi får køligere vejr.
Det betyder, at vi får luft fra den nordlige halvkugle, siger Dan Nilsvall.
Frem til nu har vi fået varm luft sydfra fra Sahara i det nordlige Afrika.
Det noget kølige vejr kommer derfor til at brede sig over hele landet, og det sætter sit præg på næste uge, hvor vi kan vinke farvel til den varme ørkenluft.
- Vi kommer stort set ikke over 20 grader i den kommende uge, så det bliver næsten ti grader køligere, oplyser vagtchefen.
Hedebølge over EuropaDet er ikke kun i Danmark, temperaturen har været høj i den seneste tid.
Flere steder i Europa har en ualmindelig varm hedebølge varmet kontinentet godt og grundigt op.
I fredags blev den hidtige varmerekord i Frankrig slået, da temperaturen nåede op på 44,3 grader i Carpentras i Sydfrankrig.
Selvom søndagens vejr er varmere, end hvad vi normalt ser for juni måned, skal vi et par grader op for at slå juni-rekorden.
Den 29.
juni 1947 målte temperaturen 35,5 grader i Hillerød.
Den højeste målt temperatur i Danmark nogensinde er 36,4 grader den 10.
august i 1974 i Holstebro.
FacebookTwitterKopier linkEmner:Vejret|Jylland|Sjælland|Danmarks Meteorologiske Institut|Twitter




https://www.dr.dk/nyheder/udland/overrasket-forsker-derfor-gik-trump-med-kim-ind-i-nordkorea

Topmøde mellem Trump og KimSe temaUdland'Overrasket' forsker: Derfor gik Trump med Kim ind i NordkoreaUSA's præsident satser megen personlig prestige i møde med Kim Jong-un, lyder det.
USA's præsident, Donald Trump, og Nordkoreas diktator, Kim Jong-un, mødtes søndag og gik sammen ind i Nordkorea.
Af Theis Lange Olsen30.
juni 2019 kl.
16.
22Bemærk: artiklen er mere end 30 dage gammelLæs opDet er et forsøg på at sparke ny energi ind i et ellers fastlåst forhandlingsforløb om en atomaftale, når Donald Trump på opsigtsvækkende vis spadserer med Kim Jong-un ind i Nordkorea.
Sådan lyder vurderingen fra Camilla Nørup Sørensen, der er lektor ved Institut for Strategi ved Forsvarsakademiet og forsker i sikkerhedspolitiske udviklinger i Østasien, efter søndagens historiske begivenhed.
DET FORHANDLER DE OMDet handler først og fremmest om, at Nordkorea skal forpligte sig til at arbejde hen mod en komplet afvikling af atomvåben på den koreanske halvø.
På et topmøde i Singapore i 2018 indvilgede Kim Jong-un i at samarbejde om det, men aftalen fra topmødet er blevet kritiseret for at være vagt formuleret og uden konkrete mål.
Som "betaling" for en atomafrustning kræver Nordkorea, at de skrappe sanktioner mod landet ophæves.
Sanktionerne blokerer for, at Kim Jong-un kan gennemføre en økonomisk reformproces.
- Det er meget overraskende.
Efter det seneste topmøde i Vietnam i februar fik man det indtryk, at forhandlingerne var gået i stå.
Og efterfølgende har nordkoreanerne ikke været så villige til at indgå i forhandlingerne på lavere niveauer, siger hun.
Oveni er Nordkorea i den seneste tid igen begyndt at røre på sig militært ved at affyre flere missiler og antyde, at landet er i gang med at videreudvikle deres atomvåbenprogram.
Men med dagens håndtryk og spadseretur ind i Nordkorea forsøger Donald Trump at få Kim Jong-uns løfte om, at Nordkorea fortsat ser sig forpligtet til at indgå i de reelle forhandlinger, igang også på lavere niveau, lyder det.
- Problemet har nemlig været, at Kim Jong-un indtil videre ikke har vist interesse for at give sin forhandlingsdelegation et mandat til at forhandle om substansen i en aftale om atomafrustning og ophævelsen af sanktioner.
- Der er brug for at få de her forhandlingsdelegationer til at sidde sammen.
Det er ikke blevet støttet op af nordkoreanerne, så det er det, Donald Trump forsøger nu ved at give en ekstra fjer i hatten ved at træde ind i Nordkorea, siger Camilla Nørup Sørensen.
Noget-for-noget?
Donald Trump er den første siddende amerikanske præsident, der sætter sine fødder i Nordkorea.
Samtidig med, at han gjorde det, stak Donald Trump en invitation til at komme på besøg i Det Hvide Hus i hånden på Kim Jong-un.
Men forhandlingerne ser stadig meget meget svære ud, og det handler først og fremmest om, at det er kompliceret for parterne at blive enige om en rækkefølge, altså, hvem der skal have noget hvornår.
- Skal det være noget-for-noget, hvor begge parter giver lidt gradvis?
Eller skal Nordkorea, som Donald Trump til tider har lagt op til, opgive hele deres atomvåbenprogram, og så først derefter vil der blive slækket på sanktionerne?
Det vil nordkoreanerne ikke være med til.
Og det var det, der gjorde, at processen ikke rigtig skred frem ved topmødet i Vietnam, siger Camilla Nørup Sørensen.
Donald Trump og Kim Jong-un går ind i den demilitariserede zone igen efter at have besøgt Nordkorea for en kort stund.
- Nordkoreanerne mente ellers dengang, de havde lagt lidt på bordet ved at tilbyde at lukke et af deres atomanlæg til gengæld for, at USA allerede skulle begynde at slække på sanktionerne.
Men amerikanerne mente ikke, det var nok.
Så blev det låst fast, siger lektoren.
Derfor er det altså helt afgørende, at toplederne nu træder til side og lader diplomaterne få noget manøvrerum, lyder det.
Credit til TrumpFlere internationale analytikere kritiserer søndagens møde mellem Donald Trump og Kim Jong-un og kalder det "reality TV" uden reelt indhold.
Ifølge Camilla Nørup Sørensen er virkeligheden da også, at knasterne i forhandlingerne består.
Alligevel mener hun, at Donald Trump fortjener lidt ros.
- Jeg synes, at man trods alt skal give Donald Trump noget credit, for processen var gået i stå.
Nu kan man sige, at det, at han er mødtes med Kim Jong-un, gør, at han nu har forpligtet sig på at gå reelt ind i forhandlingerne igen, siger Camilla Nørup Sørensen:- Det er et sats fra Donald Trump, og det kan sagtens ende uden betydning, men det kan også være et nødvendigt og vigtigt skridt hen mod at få forhandlingerne bragt videre, siger hun.
Lektoren lægger særligt mærke til, at Donald Trump ved dagens besøg i den demilitariserede zone sørgede for at have den sydkoreanske præsident med sig, og vurderer, at det kan få positivt indflydelse på forhandlingerne.
- Trump har tidligere fået kritik for bare at orientere sydkoreanerne, efter at han har været i kontakt med Nordkorea.
Denne gang var Sydkoreas præsident med hele vejen.
Sydkorea og USA kooordinerer tilsyneladende meget mere nu, siger Camilla Nørup Sørensen.
Ifølge Donald Trump begynder forhandlingerne mellem den amerikanske og den nordkoreanske delegation om to uger.
FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|Sydkorea|Militær




https://www.dr.dk/nyheder/udland/frederiksen-jeg-er-dansk-statsminister-derfor-kaemper-jeg-vestager-til-eu-toppost

Kamp om EU-topposterSe temaUdlandFrederiksen: Jeg er dansk statsminister, derfor kæmper jeg for Vestager til EU-toppostDen franske præsident mener, at Margrethe Vestager har de rette kompetencer til at blive ny formand for Europa-Kommissionen.
Af Per Bang Thomsen - Bruxelles30.
juni 2019 kl.
17.
33 | opdateret 30.
juni 2019 kl.
18.
18Bemærk: artiklen er mere end 30 dage gammelLæs opDet kan godt være, at Mette Frederiksen og Margrethe Vestager kommer fra hver deres parti.
Men Danmarks socialdemokratiske statsminister vil i dag kæmpe for, at den radikale konkurrencekommissær bliver Europa-Kommissionens næste formand.
Derfor er formanden for Europa-Kommissionen vigtigDet er ene og alene Europa-Kommissionen, der har lov til at fremsætte nye lovforslag i EU.
Det kan ske på eget initiativ eller på opfordring fra medlemslandene, europaparlamentarikerne eller de nationale parlamenter.
Herefter er det så op til Europa-Parlamentet og EU-landenes ministre, der sidder i Ministerrådet, at forhandle aftalerne på plads.
Det er samtidig Europa-Kommissionen, der skal holde øje med, om medlemslandene overholder EU-reglerne, og på en række områder er kommissionen EU’s ansigt udadtil.
Ud over formanden består Europa-Kommissionen af kommissærer fra alle medlemslandene, og her har formanden også en enorm magt, når det kommer til at sætte sit eget hold.
Det sagde Mette Frederiksen, da hun her til eftermiddag ankom til det ekstraordinære EU-topmøde i Bruxelles.
Her skal EU-landenes 28 stats- og regeringschefer fordele unionens absolutte topposter, heriblandt kommissionsformandsposten.
- Det er ledelsen af Europa, vi skal diskutere, og en af opgaverne er at gøre, hvad jeg kan, for at få Vestager valgt.
Gerne allerede i aften, sagde Mette Frederiksen inden sit første møde i Det Europæiske Råd, der er stats- og regeringschefernes klub i EU.
Læs også:Ole Ryborg: Det danske trekløver i EU-dramaetSocialdemokratiet i Danmark er ellers en del af Europas socialdemokratiske partifamilie, De Europæiske Socialdemokrater, der stiller med den hollandske Frans Timmermans som kandidat til formandsposten.
Men Mette Frederiksen mener ikke, at der er noget underligt i, at hun vil kæmpe for sin tidligere ministerkollega, der er den liberale Alde-families spidskandidat til posten.
- Man kan godt sige, at det er et dilemma - og så alligevel ikke.
Jeg forventer og lægger også til grund, at der vil være en stor forståelse hos de europæiske kollegaer for, at jeg selvfølgelig som dansk statsminister – og det er jo det, jeg først og fremmest er her som – kæmper for den danske kandidat, sagde hun.
Mette Frederiksen og Margrethe Vestager var ministerkollegaer under Thorning-regering.
Statsministeren har sagt, at Margrethe Vestager bliver Danmarks EU-kommissær i de kommende fem år, uanset hvad der sker i aften.
Macron: Vestager har de rette kompetencerDet er en kompleks kabale, der efter planen skal gå op under EU-topmødet i aften.
Der er fem topposter, der skal fordeles, herunder også formandsposten for Det Europæiske Råd.
Og der er mange faktorer, heriblandt partifamilie, geografi og køn, der skal tages højde for, når kortene skal lægges.
Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
Det er stats- og regeringscheferne, der skal indstille en kandidat til kommissionsformandsposten, og det var egentlig planen, at pladserne skulle være fordelt under topmødet i sidste uge.
Sådan vælges formanden for EU-KommissionenDet er formelt EU's stats- og regeringschefer, der indstiller en kandidat til posten, hvorefter Europa-Parlamentet så enten godkender eller afviser kandidaten.
Udvælgelsen af formandskandidaten skal dog ske "under hensyntagen" til resultatet af europaparlamentsvalget.
Det er af nogle grupper i parlamentet tolket således, at de nu stiller med en spidskandidat til formandsposten og mener, at stats- og regeringscheferne så skal vælge blandt de kandidater, hvis grupper er størst.
Men langt fra alle er enige i den tolkning.
Men her var der hverken tilstrækkelig med opbakning til Margrethe Vestager, Frans Timmermans eller Manfred Weber, der er den kristenkonservative EPP-families spidskandidat til posten.
Nu prøver de så igen, og den franske præsident, Emmanuel Macron, understregede, da han ankom til Bruxelles, at der skal udpeges mindst to kvinder til posterne.
Han tilføjede, at der skal være fokus på ’kompetencer’, når posten som ny kommissionsformand skal fordeles.
Her er den radikale kommissær et godt bud, tilføjede han:- Det er navne som Michel Barnier (EU’s brexit-chefforhandler, red.
), Margrethe Vestager og Frans Timmermans (der har kompetencerne, red.
), lød det fra den franske præsident, der håber på et kompromis i aften.
Den tyske kansler, Angela Merkel, udtalte i går, at der reelt er to muligheder til kommissionsformandsposten på forhandlingsbordet i dag, Frans Timmermans og Manfred Weber - og derved ingen Margrethe Vestager.
Kansleren var ifølge EU-mediet Politico fåmelt, da hun ankom til topmøde i dag, men understregede, at det ikke bliver nogen nem opgave at få fordelt topposterne.
- Det kommer nok til at tage noget tid.
Her kan du se, hvorfor kommissionsformandsposten er så vigtig.
Kompromis-rygter er 'lidt overdrevet'Flere af stats- og regeringscheferne, herunder den franske præsident og den tyske kansler, Angela Merkel, har i de seneste dage været samlet til G20-topmøde i Osaka i Japan, hvor topjob-kabalen også er blevet diskuteret.
Ifølge flere internationale medier skulle Tyskland, Frankrig, Holland og Spanien være blevet enige om at foreslå den socialdemokratiske Frans Timmermans som ny kommissionsformand.
Men at der skulle være en konkret plan på bordet, er ifølge den hollandske premierminister, Mark Rutte, ”lidt overdrevet”.
- Der var en række europæiske lande med i Osaka, der selvfølgelig også diskuterede dette emne.
Men der er ingen konkrete kompromiser, sagde han ifølge Politico, da han ankom til topmødet.
Den hollandske premierminister, Mark Rutte, afviser, at flere af landene er blevet enige om at pege på den socialdemokratiske spidskandidat, Frans Timmermans.
Frans Timmermans, der i dag er første næstformand i Europa-Kommissionen, er nemlig langt fra populær i Øst- og Centraleuropa.
Det skyldes, at det er ham, der har kørt sager mod både Polen og Ungarn, når Europa-Kommissionen har kritiseret de demokratiske tilstande og retssikkerheden i landene.
Og det pointerede den polske premierminister, Mateusz Morawiecki, da han talte med pressen inden topmødet.
- Fransk Timmermans er ikke kompromisernes kandidat.
Han er den kandidat, som i høj grad deler Europa, sagde han og mødte opbakning fra den tjekkiske premierminister, Andrej Babiš.
- Vi har tidligere følt, at han ikke er positiv over for vores region, sagde han, da han ankom.
Og han understregede ligeledes, at kønskriteriet er vigtigt, når posterne skal fordeles.
- Vi har brug for kvinder, sagde han.
Topmødet begynder klokken 18.
00.
Det er uvist, hvor længe det varer.
FacebookTwitterKopier linkEmner:Angela Merkel (politiker)|Emmanuel Macron (politiker)|Frankrig|Holland|EU-forhold




https://www.dr.dk/sporten/formel1/omgang-omgang-magnussen-ender-naestsidst-i-oestrig

Formel1OMGANG FOR OMGANG Magnussen ender næstsidst i ØstrigMagnussen blev nummer fem i kvalifikationen, men på grund af en placeringsstraf begynder han løbet i Østrig som nummer 10.
30.
juni 2019 kl.
14.
57Bemærk: artiklen er mere end 30 dage gammelLæs opFacebookTwitterKopier linkEmner:Østrig




https://www.dr.dk/nyheder/kultur/anna-paa-27-er-blevet-direktoer-de-historier-jeg-fortaeller-skal-skabe-en-forandring

KulturAnna på 27 er blevet direktør: 'De historier, jeg fortæller, skal skabe en forandring'Der kommer nye toner på teatret Mungo Park, når 27-årige Anna Andrea Malzer i morgen sætter sig i direktørstolen.
© drAf Marie Ravn Nielsen30.
juni 2019 kl.
15.
00Læs opHun varmede op til det i en række videoer på internettet, og den 10.
maj i 2016 gjorde den franske teenager Océane alvor af sine trusler.
- Jeg siger med det samme.
Der vil ske noget meget, meget chokerende.
Mindreårige skal ikke se det, advarede den 19-årige franskmand.
Og præcis klokken 16.
29 samme dag kastede hun sig ud foran et tog i den parisiske forstad Égly.
Selvmordet live-sendte hun samtidig på nettjenesten Periscope, hvor cirka tusind abonnenter så målløse med.
Hændelsen sendte chokbølger gennem Europa, der aldrig havde set noget lignende, for det her var ikke fiktion, det var virkelighed, og flere spørgsmål trængte sig på hos mange mennesker, også her i Danmark.
Hvem var Océane?
Hvorfor gjorde hun det?
Bar hun på et traume?
Og hvad var det for et liv, hun havde i en af de fattigste forstæder til Paris?
Har du brug for hjælp?
Hvis du er i krise eller har tanker om selvmord, så sig det til nogen.
Det hjælper at få sat ord på de svære tanker og følelser, du har, og du kan gøre det anonymt.
Du kan kontakte Livsliniens telefonrådgivning på 70 201 201 alle dage fra klokken 11-04, ligesom du har mulighed for at chatte med Livslinjen.
Her er en liste over steder, hvor du kan få hjælp.
Det er også sådanne spørgsmål, der interesserer den 27-årige danske instruktør Anna Andrea Malzer, der mandag tager officielt hul på sit nye job som teaterdirektør hos Mungo Park i Allerød.
Hun har derfor skrevet og opsat det anmelderroste teaterstykke '16:29' om den unge franskmand Océane.
- Jeg læste en meget stereotyp artikel om, at de mennesker, der boede i den franske forstad, var kriminelle, religiøst ekstremistiske eller helt passive, fortæller Anna Andrea Malzer, da vi møder den nye teaterdirektør i hendes hjem i København.
- Når jeg er ude og researche nu, kan folk ikke altid forstå, når jeg siger, jeg er teaterdirektør.
Tit spørger de, om det bare er til en skoleopgave, men det er det jo ikke, siger Anna Andrea Malzer.
Giver stemme til dem, der sjældent høresMen den slags artikler er ikke nok for Anna Andrea Malzer, når hun skal researche på en historie.
Hun sætter i stedet sig selv på spil og kommer helt tæt på de mennesker, der bor der.
Finder ud af, hvad de taler om, hvad de går op i og hvad de drømmer om.
Kort om Anna Andrea Malzer Er vokset op forskellige steder på Amager.
Fandt først interesse for teater, da hun var i starten af 20'erne og blev uddannet instruktør fra Den Danske Scenekunstsskole i 2018.
Har været kunstnerisk leder på Teater Momentum i Odense det seneste år.
Er fra 1.
juli officielt Mungo Parks nye teaterdirektør.
Stykket '16:29' debuterede på Teater Momentum tidligere i år.
Bagefter rykkede det til Aalborg Teater, og til efteråret bliver det sat op på hendes nye arbejdsplads, Mungo Park.
For at blive klogere på fortællingen om Océane flyttede danskeren derfor over flere perioder nogle uger ned til åstedet.
Hun lejede en lejlighed i Égly og opsøgte lokalområdets unge ansigt til ansigt.
Anna Andrea Malzer blev tilmed venner med flere af dem og lagde aldrig skjul på, hvorfor hun opsøgte Paris-forstaden.
- Jeg kan jo ikke fortælle nogens historie, hvis jeg ikke involverer dem i, hvad der skal fortælles.
Mange mennesker har ikke en kunstnerisk stemme, men de har en masse, de vil fortælle verden, og så omformer jeg deres virkelighed til tekst, siger teaterdirektøren.
Anna Andrea Malzer har blandt andet også lavet et stykke om en brand på et asylcenter i en svensk forstad, som hun besøgte for at blive klædt på til at skrive historien.
Mødet med området gav hurtigt Anna Andrea Malzer et noget andet blik på den fattige forstad, end andre medier havde givet hende med deres artikler.
Det så faktisk ikke mørkt ud det hele, der var også glæde.
- Noget af det første, jeg så, da jeg ankom, var, at Égly var fyldt med blomsterhaver.
Byen hedder 'blomsternes by', og at holde liv i blomsterne i haverne er nærmest en sport dernede, siger hun.
- Jeg mødte et meget mere komplekst og blandet billede af den by end journalisten, der havde skrevet et portræt af byen.
Jeg tror, det er et inderligt behov i mig at komme dybere ned i tingene.
Det tror jeg, at mange unge har, fordi vores medieliv er så overskriftsbåret i dag.
Anna Andrea Malzer har stadig kontakt med en af de unge, som hun blev venner med under sine ophold i Paris-forstaden Égly.
Drømmen over dem alle: Et parforholdOcéane arbejdede for eksempel på et lokalt plejehjem, så det var oplagt for Anna Andrea Malzer at tilbringe meget tid blandt stedets ansatte og beboerne for at sætte sig i teenagerens sted.
Fakta om OcéaneDen 10.
maj 2016 live-sender franske Océane sit eget selvmord på Periscope.
I løbet af dagen havde hun sendt live-videoer, hvor hun fortalte, hvad hun havde i sinde at gøre.
Få minutter før sin død beskyldte hun en ekskæreste for at have voldtaget hende, filmet forbrydelsen og lagt det på nettet.
Den unge kvindes selvmord chokerede Frankrig og startede en debat om konsekvenserne af unges brug af de sociale medier.
Her hørte Anna Andrea Malzer blandt andet om plejehjemmets mange måder at håndtere døden på, fordi der både var beboere med fransk, afrikansk, mellemøstlig og jødisk baggrund.
I Océanes videoer havde Anna Andrea Malzer netop hørt den unge franskmand fortælle, at hun havde et nært forhold til en af de gamle damer på plejehjemmet.
- Men så fandt jeg jo bare en anden ung pige, der havde et venskab med en anden gammel dame.
Så kunne jeg skrive mig ind i det på den måde, forklarer Anna Andrea Malzer.
Alle kvinder vil have en mand med en bil, og alle mænd vil have en bil for at kunne få en kvinde.
Det er det, der er drømmen.
Anna Andrea Malzer, teaterdirektørDerudover viste nogle drenge hende på et tidspunkt ud til et stort, forladt gods i en skov, som omkring 15 teenagere var flyttet ind i.
- De var droppet ud af skolesystemet, fordi de ikke følte, at de lærte noget, og at det, de lærte, var fordummende og begrænsede deres verden frem for at udvide den.
Så nu underviste de hinanden i engelsk på Youtube, fortæller Anna Andrea Malzer.
Stykket '16:29' indeholder blandt andet en monolog.
Her ses skuespiller Amira Jasmina Jensen i rollen som Océane.
Det er ikke lige sådan noget, man forbinder Paris med, tænker Anna Andrea Malzer og peger på, at Égly trods alt kun ligger godt 30 kilometer væk fra den pæne og romantiske hovedstad.
Og blandt teaterdirektørens unge venner i Égly var det tydeligt, at livet i høj grad handlede om at få en kæreste på en helt anden måde, end man ser hos den unge generation herhjemme.
- Der er ikke så meget andet at se frem til end parforholdet for dem.
Ligesom i Danmark i 1950'erne.
Alle kvinder vil have en mand med en bil, og alle mænd vil have en bil for at kunne få en kvinde.
Det er det, der er drømmen.
Og hvis den ikke går i opfyldelse, bliver ungdommen destruktiv meget hurtigt.
Der er så meget, vi ikke ved om unge fra andre europæiske lande, selvom vi både politisk og kulturelt er meget forbundne med dem, mener Anna Andrea Malzer.
Er de modne teatergængere klar på lidt ungdom?
Den slags informationer kan man ikke læse sig til, dem skal man opleve i mødet med mennesker, forklarer den unge teaterinstruktør.
Og de mange uger i den fattige forstad var godt givet ud.
Da Anna Andrea Malzer vendte hjem fra Frankrig, havde hun så meget materiale med fra sin tid i Égly, at hun fik skrevet teaterstykket '16:29' på tre uger.
Fortællingen om Océane endte med at blive en intens monolog med en skuespiller, efterfulgt af et musikalsk værk skabt af den franske hip hop-gruppe Capital Fluxus, og reaktionerne fra de unge, der har indtil videre har set '16:29', har været gode.
- Der er rigtig mange, der har kunnet genkende sig selv i temaerne.
Både ensomheden og det at udstille sig selv på nettet.
Så jeg har oplevet mange unge være meget berørte, og som har følt sig spejlet, siger Anna Andrea Malzer.
Jeg kan ikke være en fortolker, jeg kan kun være en fortæller.
Og jeg vil se, at de historier, jeg fortæller, skaber forandring.
Anna Andrea Malzer, teaterdirektørOg det glæder teaterdirektøren, der kun vil skildre unge med ny dramatik frem for fortolkninger af andres værker.
- Jeg håber at lave nogle historier, der både spejler og udvider min egen generations verden, så man både kan blive forarget over eller grine ad sig selv og ad dem, man er langt fra.
Og så er det vigtigt at lave nogle af de historier, der ikke bliver tilbudt på de større public servicekanaler, siger Anna Andrea Malzer.
Derfor skal mange af de faste og mere modne teatergængerne hos Mungo Park forberede sig på nye toner på det nordsjællandske teater.
Men det er de også gearede til, mener Anna Andrea Malzer.
- Jeg kan ikke være en fortolker, jeg kan kun være en fortæller.
Og jeg vil se, at de historier, jeg fortæller, skaber forandring.
Jeg kan ikke bare reproducere det, de andre gør, eller fortælle noget bare for at sælge billetter.
Og det skal først og fremmest resonere i min egen generation.
- Mungo Park har altid været fremadskuende, og det støtter publikum deroppe, slutter hun.
- Jeg håber at lave nogle historier, der både spejler og udvider min egen generations verden, siger Anna Andrea Malzer om sit nye job hos Mungo Park.
FacebookTwitterKopier linkEmner:Teater|Mungo Park|Paris|København|Parforhold




https://www.dr.dk/nyheder/udland/ole-ryborg-det-danske-trekloever-i-eu-dramaet

Kamp om EU-topposterSe temaAf DR’s EU-korrespondentOle RyborgUdlandOle Ryborg: Det danske trekløver i EU-dramaetEU-topposter skal fordeles i det, der ville blive kaldt en studehandel, hvis ikke det handlede om mennesker.
Lars Løkke Rasmussen, Helle Thorning-Schmidt og Margrethe Vestager er alle navne, der er blevet nævnt i forbindelse med uddelingen af de vigtige topposter i EU.
30.
juni 2019 kl.
14.
35Bemærk: artiklen er mere end 30 dage gammelLæs opFor at starte med det mest ædruelige først:Sandsynligheden er ikke voldsom stor for, at EU's stats- og regeringschefer i aften eller nat kommer ud fra deres topmøde i Bruxelles og fortæller, at enten Margrethe Vestager, Helle Thorning-Schmidt eller Lars Løkke Rasmussen har fået et europæisk topjob.
© Type 1DR’s EU-korrespondent Ole RyborgOle Ryborg er DR Nyheders korrespondent i EU og har dækket EU siden 1988.
Læs mereDen af de tre danskere, som har de absolut største muligheder for et topjob, EU-kommissær Margrethe Vestager, er løbet ind i modstand.
Ikke på grund af hende selv, men fordi andre ønskede, at hun ikke skulle have jobbet, når nu ikke det tyske medlem af Europa-Parlamentet Manfred Weber kunne få jobbet som kommissionsformand.
Hollandske Frans Timmermans håber på at blive den nye formand for EU-Kommissionen.
Da EU's stats- og regeringschefer for otte dage siden gjorde deres første forsøg på at finde ud af, hvem der skal lede EU-samarbejdet de kommende fem år, så var Vestager den af de tre navne, som lå på bordet, som der var mindst modstand imod.
Sådan er det formentlig også i dag.
Og havde det ikke været på grund af europæisk partipolitik, så havde Vestagers chancer for at lande en europæisk toppost været store.
Den svenske statsminister presser på for et politisk comeback til Helle Thorning-Schmidt.
Ole Ryborg, DR's EU-korrespondentMen der er gået partipolitik i udnævnelserne, og der er Vestagers tilhørsforhold til den Liberale gruppe i parlamentet en ulempe.
For som vindene blæser lige nu, så står slagsmålet om de vigtigste EU-poster lige nu mellem kandidaterne i den kristdemokratiske og den socialdemokratiske gruppe.
Den hollandske favoritDet er også derfor, at det navn, som lige nu står som favorit til at blive den næste formand for Europa-Kommissionen, er den hollandske EU-kommissær og tidligere udenrigsminister, Franz Timmermans.
De vigtige institutioner i EUEuropa-Parlamentet: EU’s lovgivende organ, der bl.
a.
vedtager love sammen med Ministerrådet på grundlag af Europa-Kommissionens forslag.
Det Europæiske Råd: Definerer EU’s generelle politiske linjer og prioriteter.
Medlemmerne er landenes stats- og regeringschefer samt kommissionsformanden.
Rådet for Den Europæiske Union: Talerøret for EU’s medlemslande, og det vedtager EU-lovgivning sammen med parlamentet og koordinerer EU-politikker.
Medlemmerne er ministrene fra hvert EU-land, alt efter hvilket politikområde, der drøftes.
Europa-Kommissionen: Stiller lovforslagene, holder øje med, om landene overholder reglerne, og repræsenterer EU udadtil på flere områder.
Den største hurdle, han ser ud til at skulle overvinde, er, at en række central- og østeuropæiske lande ikke bryder sig om ham.
Det er nemlig ham, som har kørt sager mod både Polen og Ungarn, når EU-kommissionen har kritiseret de demokratiske tilstande og retstilstanden i de lande.
Og derfor kan det sagtens ende med, at EU-lederne søndag aften og nat ikke vil kunne enes om at gøre Timmermans til formand for EU-Kommissionen.
Hvem ved, om det kan betyde, at Margrethe Vestagers kandidatur endnu engang vækkes fra de døde.
En ting er i hvert tilfælde sikkert.
Får hun spørgsmålet, så siger hun ja.
Og den danske regering og statsminister Mette Frederiksen som deltager i sit første EU-topmøde nogensinde, bakker op.
Men mislykkes det for både Timmermans og Vestager, så skal der findes andre navne til posten som formand for Kommissionen.
En klassiker, som har været nævnt flere gange, er EU's brexitforhandler franskmanden Michel Barnier.
For som vindene blæser lige nu, så står slagsmålet om de vigtigste EU-poster lige nu mellem kristdemokraterne og socialdemokraterne.
En anden, som kunne tænkes at stille sig til rådighed, er den nuværende formand for Det Europæiske Råd, Donald Tusk.
Men da den polske regering hader ham, så vil det nok støde på betydelige vanskeligheder.
Ekstra kompliceret bliver hele kabalen af, at der også skal besættes andre topposter:Der skal blandt andet findes en ny formand for Det Europæiske Råd.
Det er den person som blandt andet leder møderne, når EU´s stats- og regeringschefer mødes.
Mange ville ønske, at den tyske kansler, Angela Merkel, ville sige ja til jobbet.
Og Financial Times lederskribenter har ligefrem præsenteret Merkel og Vestager som deres dreamteam.
Den tyske kansler, Angela Merkel, virker ikke synderligt interesseret i at være kandidat til den vigtige formandspost for EU-Kommissionen.
Men intet tyder på, at Merkel ønsker at flytte fra Kanzleramt i Berlin til Bruxelles.
Og derfor er der udkig efter andre navne.
Svensk opbakning til Helle Thorning-SchmidtHvis partipolitikken tilskriver, at posten som formand for Europa-Kommissionen går til kristdemokraterne (det er klart den post, de er mest interesserede i), ja, så er det forventningen, at posten som formand for Det Europæiske Råd går til enten en socialdemokrat eller en liberal.
Og står det til den svenske statsminister, Stefan Löfven, så han gerne have den post besat med en kvindelig socialdemokrat.
Nemlig tidligere statsminister Helle Thorning-Schmidt.
Den svenske statsminister presser på for et politisk comeback til Helle Thorning-Schmidt.
Og hvis navnet dukker op, så vil det nok være svært for Mette Frederiksen ikke også at støtte op.
Og det samme gælder nok for den finske statsminister som også er socialdemokrat.
Så selv om det lyder som danske medier, der gerne vil bringe danske navne i spil, så er det altså sådan, at Helle Thorning-Schmidts navn er blandt dem, som cirkulerer i Bruxelles.
Og her er det ikke at foragte, at Helle Thorning-Schmidt er en af de personer, som Merkel godt kunne lide.
I sidste ende er det hele en kabale, hvor EU-lederne ideelt gerne vil balancere mange forskellige forhold.
Hendes ulempe er, at hun har været borte fra europæisk politik så længe, at det kun er de færreste blandt stats- og regeringscheferne, der kender hende personligt.
De kender til gengæld alle Lars Løkke Rasmussen.
Og han kunne potentielt være kandidat til posten som formand for Det Europæiske Råd, hvis den skulle gå til en liberal.
Men problemet for ham er, at der er andre interesserede liberale, og de er til stede ved mødet.
Det gælder især den belgiske premierminister, Charles Michel.
Og formentlig også den hollandske premierminister Mark Rutte.
Den belgiske premierminister, Charles Michel, ses her sammen med Lars Løkke Rasmussen og Angela Merkel.
Kigger man udover det politiske landskab, så er der en del navne som kunne komme i spil.
Costa fra Portugal.
Pelegrini fra Slovakiet med flere.
Og for at gøre det hele ekstra kompliceret, så skal EU-lederne også finde en ny udenrigschef for EU, ligesom Europa-Parlamentet onsdag skal finde en ny formand.
Også her cirkulerer der navne og spekulationer.
I sidste ende er det hele en kabale, hvor EU-lederne ideelt gerne vil balancere mange forskellige forhold.
Politisk tilhørsforhold, geografisk tilhørsforhold, sådan at alle dele af EU er repræsenterede.
Der må også gerne tages hensyn til køn.
Kriterier er der nok af.
Men når der i sidste ende skal findes et kompromis, så kan kriterierne hurtigt ryge på gulvet med et brag, og så bliver principperne ofret i den studehandel, som begynder i aften klokken 18.
30, når EU-lederne mødes til ekstraordinært topmøde i Bruxelles.
Der er som nævnt tre danske navne, som kan komme i spil.
Men ser man på odds og muligheder, så er det nok mest sandsynligt, at det ender som så mange gange før:Nemlig med andre end danskere på de europæiske topposter.
FacebookTwitterKopier linkEmner:Margrethe Vestager (politiker)|Mark Rutte (politiker)|Bruxelles|EU-forhold|Holland




https://www.dr.dk/nyheder/udland/island-indfoerer-koensneutrale-efternavne

UdlandIsland indfører kønsneutrale efternavneFremover kan islændinge få kønsneutrale efternavne, efter at en ny lov er blevet stemt igennem i sidste uge.
Island åbner op for en hel ny type efternavne med en lov, der også for stor betydning for transpersoner.
30.
juni 2019 kl.
13.
40Bemærk: artiklen er mere end 30 dage gammelLæs opOm ganske kort tid bliver det muligt for islændinge at få kønsneutrale efternavne, da en lang navnetradition i landet er ved at blive ændret.
Traditionen tro har landet brugt henholdsvis morens og farens navn sammen med endelser, der indikerer, hvorvidt en person er han- eller hunkøn.
Men en lov om køn, som blev vedtaget i sidste uge, åbner for en tredje vej, når det drejer sig om efternavne, skriver det svenske nyhedsbureau TT søndag.
I stedet for at bruge en endelse, der viser, om man er datter eller søn af nogen, så åbner loven for at bruge betegnelsen "bur", der betyder barn.
En person, der hverken identificerer sig som mand eller kvinde og dermed ikke som nogens søn eller datter, kan vælge det nye alternativ, hvis vedkommende er registreret som hverken han- eller hunkøn.
Transperson får også glæde af lovenLoven kan få stor betydning for transpersoner i Island.
Den giver også borgere ret til at ændre deres officielle køn, så det stemmer overens med det køn, som de selv identificerer sig med.
Det kan de gøre uden at blive diagnosticeret eller have modtaget medicinsk behandling, skriver magasinet Iceland Reviews.
Også børn, der er under 18 år, kan ændre det køn, de er registreret som, hvis deres forældre har givet tilladelse til det.
- Loves formål er at respektere og styrke individers selvbestemmelse, da deres opfattelse af eget køn er grundlag for den officielle registrering af køn, skriver regeringen i en pressemeddelelse ifølge magasinet.
Loven blev stemt igennem med 45 stemmer for, ingen imod, mens tre var fraværende.
/ritzau/FacebookTwitterKopier linkEmner:Island




https://www.dr.dk/nyheder/udland/trumps-besoeg-vaekker-ikke-kun-begejstring-udenrigspolitik-er-ikke-reality-tv

Topmøde mellem Trump og KimSe temaUdlandTrumps besøg vækker ikke kun begejstring: 'Udenrigspolitik er ikke reality-tv'Donald Trump kaldte selv sit kortvarige besøg i Nordkorea 'historisk' - andre var mere forundrede end begejstrede.
Legendarisk og historisk.
Det mente Donald Trump selv om dagens besøg i Nordkorea.
Af Flemming Brandt30.
juni 2019 kl.
15.
35Bemærk: artiklen er mere end 30 dage gammelLæs opDen amerikanske præsident Donald Trump var selv vældigt begejstret over, at han tidligere i dag som den første siddende præsident besøgte Nordkorea, da han mødtes med den nordkoreanske leder Kim Jong-un i den demilitariserede zone og tog tyve skridt ind over grænsen, den såkaldte demarkationslinje, mellem to lande.
Trump kaldte det selv 'historisk' og betegnede det som 'en stor ære'.
- Det var en storartet dag.
Det var en meget legendarisk, historisk dag, sagde Trump efterfølgende ved et pressemøde, hvor han i vanlig stil også brugte lejligheden til at lange ud efter medierne og sin forgænger, Barack Obama, og dennes regering.
- Da jeg overtog posten, var det et vildt rod, der skete dårlige ting, mente Trump blandt andet ifølge CNN om Obamas håndtering af Nordkorea, inden han fortalte, at han havde inviteret den nordkoreanske leder til at besøge ham i Det Hvide Hus, og de nu igen ville begynde at forhandle.
Ser mærkeligt udMen det er ikke alle, der er lige så begejstrede for besøget som Trump.
Den tidligere svenske statsminister Carl Bildt, der var med til at forhandle freden på plads i Eks-jugoslavien og som i dag er en af formændene for tænketanken European Council on Foreign Affairs, undrer sig på Twitter.
- Det ser mærkeligt ud, konstaterer han tørt om billedet af de to statsledere, der giver hinanden hånden ved grænsen mellem Nord- og Sydkorea.
Benjamin Rhodes, der fungerede som vice-national sikkerhedsrådgiver for Barack Obama, er ikke imponeret over Trumps kritik af sin forgænger.
Han afviser, at Obama skulle have forsøgt at få et møde i stand med Kim Jung-un:- Trump lyver.
Jeg var der i alle otte år.
Obama forsøgte aldrig at få et møde med Kim Jong-un.
Udenrigspolitik er ikke reality-tv, det er virkelighed, skriver Rhodes på Twitter.
Gode billeder og spil for gallerietVictor Cha er tidligere national udenrigsrådgiver for Det Hvide Hus og fungerede som den vigtigtste rådgiver for George W.
Bush, når det gjaldt forholdet til Nordkorea.
Han har svært ved at se meningen med at mødes med Kim Jong-un, hvis det ikke fører til mere.
- Trump gik ind over grænsen til Nordkorea i morges, østkyst-tid.
Det er kun 'historisk', hvis det fører til forhandlinger om atomafrustning, en aftale, der kan prøves efter i sømmene, og en fredstraktat.
Ellers er det bare nogle gode billeder og spil for galleriet, konstaterer Cha tørt.
Men der er også folk, der er begejstrede for Trumps kortvarige besøg i Nordkorea.
Sydkoreas præsident Moon Jae-in sagde, at mødet mellem Trump og Kim 'giver håb til 80 millioner koreanere'.
- Gennem dagens møde, atomafspændingen såvel som etableringen af fred på den koreanske halvø, så tror jeg, at vi lige er kommet forbi en forhindring i processen.
Så de 80 millioner mennesker på den koreanske halvø har fået håb takket være i dag, sagde Moon, der også var en del af mødet sammen med Trump og Kim, selvom han ikke var med til at krydse grænsen ind til Nordkorea.
En bedre leder end forventetOg i England er lederen af Brexit-partiet, Nigel Farrage, en af Trumps loyale støtter, også begejstret:- Stort tillykke til præsident Trump med at have mødtes med Kim Jong-un i den demilitariserede zone.
Han er en meget bedre leder, end mange troede.
Det står dog uklart, om det er Trump eller Kim, som Farrage mener, er en bedre leder end forventet.
Paven er også glad for, at de to statsledere igen er på talefod.
Og han mener, at den katolske kirke har en andel i, at det lykkedes.
- I løbet af de seneste timer har vi hjulpet i Korea med et godt eksempel på dialogens kultur, sagde Pave Frans ved søndagens messe i Peters Kirken i Rom, hvor han også gav udtryk for, at mødet var 'endnu et skridt i retning af fred.
Ikke bare på halvøen, men også i hele verden.
'FacebookTwitterKopier linkEmner:Barack Obama (politiker)|Donald Trump (politiker)|Nordkorea|Twitter|Kristendom




https://www.dr.dk/sporten/badminton/sprudlende-blichfeldt-vinder-danmarks-tredje-guldmedalje

BadmintonSprudlende Blichfeldt vinder Danmarks tredje guldmedaljeBadmintonspilleren Mia Blichfeldt rundbarberede briten Kirsty Gilmour i European Games-finalen og vandt Danmarks tredje guldmedalje.
Mia Blichfeldt vandt finalen i to sæt over engelske Kirsty Gilmour.
30.
juni 2019 kl.
14.
42Bemærk: artiklen er mere end 30 dage gammelLæs opDanmarks medaljer ved European GamesGuld* Anders Antonsen, badminton (herresingle).
* Mia Blichfeldt, badminton (damesingle).
* Emma Aastrand Jørgensen, kajak (200 meter enerkajak).
Sølv* Anders Skaarup Rasmussen og Kim Astrup, badminton (herredouble).
* Jonathan Groth, bordtennis (herresingle).
Bronze* Line Kjærsfeldt, badminton (damesingle).
* Emma Aastrand Jørgensen, kajak (500 meter enerkajak).
* Maja Jager, Randi Degn og Anne Marie Laursen, bueskydning (damernes holdkonkurrence).
Kilde: European Games.
Danmark ender med at snuppe tre guldmedaljer og i alt otte medaljer ved European Games i Minsk.
Det blev en kendsgerning, da badmintonspilleren Mia Blichfeldt søndag eftermiddag vandt det sidste hængeparti ved begivenheden i Hvideruslands hovedstad.
Hun vandt overbevisende damesinglefinalen med 21-16, 21-17 over Kirsty Gilmour fra Storbritannien.
- Jeg så Line Kjæsfeldt vinde European Games for fire år siden, og jeg tænkte, 'fuck det ville være fedt, hvis det blev mig en dag'.
Så det er helt surrealistisk, at jeg står med guldet nu, siger Mia Blichfeldt og tilføjer:- Det er rigtig stort, og det er en erstatning for vores EM, så jeg synes, det er rigtig vildt.
Emma Aastrand vandt Danmarks første guldmedalje i 200 meter enerkajak, inden Anders Antonsen i badminton fordoblede guldhøsten ved at vinde herresinglefinalen tidligere søndag.
Overtog scenen med manérDa han havde fået sit guld overrakt, overtog Blichfeldt scenen, og det gjorde hun med manér mod Gilmour, der lørdag forhindrede en rent dansk finale ved at slå topseedede Line Kjærsfeldt.
Den tredjeseedede brite fulgte med i begyndelsen af finalen, men snart satte danskeren, der var seedet som nummer to, sig tungt på kampen og øgede føringen i et mageligt tempo.
Læs også:Antonsen slider sig til guld ved European GamesDet lignede en knusende sætsejr, men Blichfeldt formøblede en håndfuld sætbolde, inden Gilmour servede ud af banen, så sættet blev dansk med 21-16.
I andet sæt fortsatte Blichfeldt dominansen, og hun kørte på en motorvej mod guldet, da hun hurtigt kunne se pointtavlen vise 9-2 i hendes favør.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Trods komfortabelt foran var Blichfeldt fokuseret, hvilket hun ikke efterlod tvivl om.
Ofte lød et jubelråb fra danskeren, når hun havde vundet en bold, blandt andet da hun kom foran 11-5.
Herefter havde Gilmour en opblomstring, hvor hun reducerede til 8-11, men det fik blot Blichfeldt til at skrue bissen på.
Danskeren vandt de næste fire bolde og førte så 15-8.
Derpå indledte briten en pointstime, der førte til 13-15-reducering, men danskeren stoppede stimen, inden det blev for spændende.
Et par flotte vindere ved nettet skaffede seks matchbolde ved 20-14, og Blichfeldt kunne juble efter at have udnyttet den fjerde til 21-17.
/ritzau/FacebookTwitterKopier linkEmner:Storbritannien|Badminton|Hviderusland|Minsk|Anders Antonsen (badmintonspiller)




https://www.dr.dk/sporten/ridning/dansk-dressurlandstraener-bortvist-fra-mesterskab-piske-pony

RidningDansk dressurlandstræner bortvist fra mesterskab for at piske ponyLandstræneren i ponydressur blev bedt om at forlade de nordiske mesterskaber i ridesport, da hun var unødig hård med pisken mod en deltagers pony.
En landstræner er blevet bortvist fra de nordiske mesterskaber i Wilhelmsborg.
Af Rasmus Dalgaard30.
juni 2019 kl.
13.
24Bemærk: artiklen er mere end 30 dage gammelLæs opTorsdag blev den danske landstræner for ponydressur, Jette Nevermann Torup, bortvist fra de nordiske mesterskaber i ridesport, da hun ifølge stævnets chefsteward havde brugt sin pisk unødigt på en pony.
Det bekræfter generalsekretær i Dansk Ride Forbund Morten Schram Rodtwitt.
- Der er sket det, at vores landstræner for ponydressur under en træning med en ponyrytter under de nordiske mesterskaber i Wilhelmsborg har brugt pisken unødigt, og der har vi nogle etiske regler for, hvad der er acceptabelt, og hvad der ikke er acceptabelt, siger han.
Den unødige brug af pisk blev overværet af to stewards og en dyrlæge, og de valgte at indberette det, hvilket førte til en bortvisning til landstræneren.
Bestemmelser for brug af piskPunkt 10.
4.
i Dansk Ride Forbunds fællesbestemmelser af 15.
april 2019.
Pisk – benyttelsePisken må aldrig benyttes som straf for en hændelse men kun som forstærkning af rytterens hjælpere.
Ved ulydighed må hesten/ponyen korrigeres med lette slag med pisken.
Dette skal ske i umiddelbar tilknytning til ulydigheden- En pisk må aldrig benyttes til at give afløb for rytterens eller hjælperes temperament.
- Pisken må aldrig benyttes i hestens/ponyens hoved.
- Rytteren må aldrig benytte pisken med overhånd.
Overtrædelse sanktioneres med diskvalifikation samt grad 1 eller 2 jævnfør punkt 82.
2 efter en konkret vurdering af forseelsens alvor og grovhed.
Grove tilfælde af ovenstående sanktioneres med bortvisning.
Brug af pisk og andre slag i hestens hoved skal altid betragtes som grove tilfælde.
Det er svært at lave klare linjer for, hvornår det er ok at bruge pisken, da det er en vurdering fra sag til sag, forklarer Morten Schram Rodtwitt, men samtidig understreger han, at hestens ve og vel kommer i første række.
Hvor ærgerlige er I over denne sag?
- Vi er tæske ærgerlige.
Vores landstrænerstab er nogle stærke ambassadører for dansk ridesport, så de her sager er da rigtig dumme for os.
Det skal der ikke være nogen tvivl om.
Det er ikke med til at styrke vores image, når vi har denne slags sager, siger generalsekretæren, der betegner landstræneren som en ”yderst rutineret og faglig dygtig træner”.
'Jeg har det ikke godt'En anden, der også er ærgerlig, er den bortviste Jette Nevermann Torup.
Hun erkendte efter hændelsen, at hun havde handlet i uoverensstemmelse med Dansk Ride Forbunds etiske regler, men hun har ikke meget at sige, mens sagen er under behandling.
- Jeg har det selvfølgelig ikke særligt godt, og jeg er mega ærgerlig over situationen, men sket er sket.
Jeg vil helst ikke sige mere end det lige nu.
- Rideforbundet har lagt pressemeddelelsen ud, og den henholder jeg mig til.
De har sagen under behandling, og derfor har jeg ikke yderligere kommentarer til det.
Ifølge generalsekretæren er det første gang, at Jette Nevermann Torup er blevet bortvist, og hun har ikke tidligere fået påtale eller irettesættelse fra arbejdsgivers side.
Sagen bliver behandlet i Dansk Ride Forbund i løbet af den kommende uge.
Jette Nevermann Torup blev ansat som landstræner i 2013.
De nordiske mesterskaber afholdes i Wilhelmsborg ved Aarhus, og de slutter i dag, søndag.
FacebookTwitterKopier linkEmner:Morten Rodtwitt (idrætsleder)|Dansk Ride Forbund|Hestesport|Aarhus




https://www.dr.dk/sporten/cykling/amalie-dideriksen-genvinder-dm-i-landevejscykling

CyklingAmalie Dideriksen genvinder DM i landevejscyklingAmalie Dideriksen var hurtigste i spurten, da DM på landevej skulle afgøres i Esbjerg.
Amalie Dideriksen er igen dansk mester i linjeløb.
30.
juni 2019 kl.
13.
51Bemærk: artiklen er mere end 30 dage gammelLæs opDen tidligere verdensmester Amalie Dideriksen kan det næste år iklæde sig dannebrogstrøjen, når hun stiller til start i cykelløb.
Søndag hamrede Boels-Dolmans-rytteren først over målstregen i Esbjerg efter 130 kilometer i det vestjyske og slog dermed seks andre ryttere i et udbrud.
Hun vandt foran Pernille Mathiesen (Sunweb) og Christina Siggaard (Virtu).
Dermed kan Amalie Dideriksen skrive endnu et dansk mesterskab på sit i forvejen imponerende cv.
Hun vandt også i 2014, 2015 og 2018.
Det er dermed fjerde DM-titel for 23-årige Dideriksen, der også blev verdensmester i 2016 i Qatar.
- Det er så kæmpestort at køre rundt i dannebrogstrikoten, og jeg glæder mig til et år mere, siger Dideriksen til TV2 Sport efter sejren.
- Det var taktisk til sidst, men jeg vidste, at jeg havde en hurtig spurt, og jeg troede på mig selv.
Jeg blev ved med at sige til mig selv: "Du er den hurtigste, du er den hurtigste".
Læs også:Tilbagevendt cykeltalent er outsider til DM-guldetRytterne kørte fra Ribe til Esbjerg, og her ventede seks omgange, før vinderen kunne kåres.
Et udbrud på seks ryttere fik hul til feltet, og foruden Dideriksen, Mathiesen og Siggaard befandt Louise Houbak (OCC), Julie Leth (Bigla) og Trine Andersen (Rytger) sig i udbruddet.
Louise Norman Hansen (Virtu) kom op, og så skulle syv ryttere kæmpe om sejren.
Flere af dem prøvede at vriste sig fri, men Dideriksen holdt dem hver gang i et jerngreb.
Ingen af dem formåede at hægte hende af, men Norman Hansen gjorde et hæderligt forsøg med 1,5 kilometer igen.
Igen sad Dideriksen klar, og da rytterne nærmede sig målstregen, var der ingen tvivl om, hvem der havde mest at skyde med.
Senere søndag afgøres mændenes linjeløb som konklusion på DM-ugen i det vestjyske.
/ritzau/FacebookTwitterKopier linkEmner:Amalie Dideriksen (cykelrytter)|Julie Leth (cykelrytter)|Cykelsport|Esbjerg|TV 2 (tv-kanal)




https://www.dr.dk/nyheder/regionale/fyn/fristevogne-og-kraeseposer-saadan-undgaar-aeldre-blive-underernaerede

FynFristevogne og kræseposer: Sådan undgår ældre at blive underernæredeMere end hver anden ældre er i risiko for at blive underernæret.
Det skal kreative ideer sætte en stopper for.
Fristevognen lokker med proteindrikke, müslistænger og flødeboller, så beboerne på Ældrecenter Øst ikke bliver underernærede.
Af Lukas Bjerg og Signe Heiredal (grafik)30.
juni 2019 kl.
13.
06Bemærk: artiklen er mere end 30 dage gammelLæs op- Hej Petra!
Kunne du tænke dig en flødebolle?
Og hvad med en halv banan?
Sådan lyder det fra Elisabeth Rasmussen, da hun træder ind i det lille opholdsrum på Ældrecenter Øst i Odense.
Hun er medarbejder på plejehjemmet, men lige i dette øjeblik er hun trådt ud af sin daglige rutine.
Elisabeth Rasmussen frister beboeren Petra med proteindrikke.
Hun skubber nemlig en lille vogn ind i lokalet, som bærer skiltet "Fristevognen", og oven på vognen er der anrettet med proteindrikke, müslistænger, flødeboller, bananer og andre små fristelser.
- Eller kunne du tænke dig sådan en proteindrik her?
Du kan vælge mellem blåbær, hindbær og én med citron og vanilje, siger Elisabeth Rasmussen til den ældre beboer Petra.
"Fristevognen" er et nyt initiativ, som de prøver af på Ældrecenter Øst.
Ideen med vognen er, at den dagligt skal køre op og ned ad gangene på plejehjemmet, og at den med sine små anretninger skal friste beboerne til at spise noget mere i hverdagen.
Problemet er nemlig, at mange ældre mennesker er i risiko for at blive underernærede.
5 gode råd til, hvordan du hjælper ældre til at spise mereFristevognen overraskerPetra beslutter sig for at vælge den med citron og vanilje, og Elisabeth Rasmussen kører sin vogn hen til den næste beboer, som på sikker afstand har fulgt interesseret med i, hvad den havde at byde på.
Underernæring blandt ældreOp mod 60 procent af ældre i plejebolig og i hjemmeplejen er i risiko for underernæring.
Fire ud af ti beboere på plejehjem taber sig uplanlagt.
Op til 87 procent af beboerne har vanskeligt ved at tygge og synke.
Underernæring koster hvert år samfundet seks milliarder kroner.
Kilde: Ældre Sagen- Når de ser vognen, udbryder de 'Hvad søren er nu det?
' eller spørger nervøst 'Har jeg nu råd til det?
', fortæller Elisabeth Rasmussen.
- Men de er glade for det, og vi har rigtig gode erfaringer med vognen.
Selvom "Fristevognen" blandt andet bærer rundt på flødeboller og ostehapsere, byder den faktisk på alt dét, de ældre har brug for.
Det forklarer Ninne Sander, der er mad- og måltidsmentor i Odense Kommune.
Hun har været med til at få vognen ud at køre i Odense.
- Det handler om at få så meget næring som muligt ind i mange små måltider.
Der er masser af proteiner i proteindrik og müslistænger, og ostehapsere har rigeligt med fedt.
Der er mejeriprodukter i form af yoghurt og mælk.
Og så erkender Ninne Sander, at flødebollerne måske indeholder knapt så mange næringsstoffer, men til gengæld er det bedre, at de ældre får flødeboller end slet ingenting.
Efter at have været forbi alle beboerne i opholdsstuen, kører Elisabeth Rasmussen "Fristevognen" videre frem og tilbage på gangene på Ældrecenter Øst.
Hun banker på ved hvert værelse, og langt de fleste tager begejstrede imod de små fristelser.
Elisabeth Rasmussen viser en beboer, hvad hun kan vælge imellem.
 En beboer på Ældrecenter Øst er overrasket og begejstret for at se Fristevognen.
 Fristevognen giver den fordel, at medarbejderne også kan komme ud med mad til de beboere, som opholder sig mest på deres værelser.
 Fristevognen er et nyt koncept, men det har allerede vist sig at fungere godt.
1 / 4Elisabeth Rasmussen viser en beboer, hvad hun kan vælge imellem.
1 / 4En beboer på Ældrecenter Øst er overrasket og begejstret for at se Fristevognen.
2 / 4Fristevognen giver den fordel, at medarbejderne også kan komme ud med mad til de beboere, som opholder sig mest på deres værelser.
3 / 4Fristevognen er et nyt koncept, men det har allerede vist sig at fungere godt.
4 / 4Selvom det umiddelbart lyder hyggeligt, skal problemets omfang ikke undervurderes.
"Fristevognen" er sat i værk for at hjælpe plejehjemmets beboere til at spise flere mellemmåltider, så de kommer underernæring til livs.
Mere end halvdelen af landets ældre på plejehjem og i hjemmeplejen er i risiko for underernæring, fortæller Rikke Hamfeldt, der er seniorkonsulent ved Ældre Sagen.
Rikke Hamfeldt, seniorkonsulent ved Ældre Sagen, mener, at underernæring er et større problem end mange tror.
- Det er faktisk et større problem, end mange lige går og tror.
Som svækket ældre kan man ret nemt miste appetitten, og det øger risikoen for underernæring.
Faktisk er op mod 60 procent af alle ældre i hjemmeplejen og på plejehjem i risiko for underernæring, siger Rikke Hamfeldt.
Normalt bliver vi rådet til at spise tre store hovedmåltider om dagen, men det gælder ikke for ældre.
Her er det vigtigere, at de får al deres næring gennem flere mindre måltider.
- Derfor er eksempelvis "Fristevognen" et godt initiativ.
Underernæring kan have mange årsager, og derfor kan simplere metoder - såsom at skabe noget hyggeligt omkring måltidet - hjælpe meget.
Det kan være så simpelt som bare at dække ordentligt op, fortæller Rikke Hamfeldt fra Ældre Sagen.
Radioindslag sendt i P4 Fyn torsdag den 27.
juni 2019 (reporter Lukas Bjerg).
Hør, hvad de nogle af de ældre siger til fristevognenProblemet med underernæring blandt ældre har været kendt i lang tid, og derfor er "Fristevognen" også kun det seneste skud på stammen af initiativer.
Her er flere eksempler på, hvordan man kommer underernæring til livs:1.
Kræseposer med hjemI Elbokøkkenet i Fredericia er mantraet: "Mere livskvalitet til de ældre gennem dagens måltider".
Derfor startede de et projekt op ved navn "Fristelser i øjenhøjde" i december 2017.
I blandt andet Kolding og Fredericia har 50 borgere to gange om ugen fået udleveret en "kræsepose" til deres eget hjem.
I posen finder borgerne små mellemmåltider, som eksempelvis består af en drikkeyoghurt, små stykker chokolade og saltkiks.
Projektet er indtil nu gået godt, og bestyrelsen i Elbokøkkenet skal nu tage stilling til, om det skal fortsætte.
2.
Appetitvækkende emballageAalborg Universitet fik i 2017 en stor pose penge af Sundheds- og Ældreministeriet til at udvikle ny emballage til mad til ældre i eget hjem i Lolland og Guldborgsund.
Ved at gøre emballagen mere appetitvækkende, øges æstetikken også ude ved de ældre, og det fører til, at der bliver spist mere.
De ældre modtager en masse forarbejdede råvarer, som de så selv kan tilberede måltidet ud fra.
Indtil videre har projektet været en succes, og projektet skal slutte i august 2020.
3.
Måltidsværter byder velkommenI Aalborg Kommune har det været muligt at uddanne sig til at blive en såkaldt "Måltidsvært".
Værten skal så skabe mere glæde omkring et måltid og dermed få de ældre til at spise mere.
Det handler om at få viden om, hvordan maden smager, hvordan maden skal anrettes på en lækker måde, og hvordan man skaber hygge om et måltid.
Medarbejderne i kommunen fik mulighed for at blive "Måltidsværter" i 2017, da TechCollege i Aalborg udbød kurset.
4.
Farvet service til dementeÆstetik kommer i mange former og farver.
På Meta Mariehjemmet i Gadbjerg har man i årevis serveret maden for de ældre med tallerkener, kopper og bestik i forskellige farver.
Mange ældre lider nemlig af demens eller alzheimers, og forskning har vist, at farver kan hjælpe dem med at få mere appetit.
Det har de i hvert fald gode erfaringer med på Meta Mariehjemmet.
5.
Fristevognen på gangene"Fristevognen" henvender sig til de ældre, som på plejecentrene ikke altid kommer ud af deres værelser.
Fristelserne kan variere fra dag til dag, men de behøver heller ikke at være mere komplicerede end bananer, saltstænger og proteindrikke - så længe de ældre får salt, fedt og proteiner.
Ordningen prøves lige nu af i Odense, og håbet er, at de ældre kan møde en fristevogn på samtlige plejehjem i kommunen.
FacebookTwitterKopier linkEmner:Sundheds- og Ældreministeriet|Plejeboliger|Ernæring|Ældre Sagen|Odense




https://www.dr.dk/nyheder/viden/kroppen/coca-cola-kan-tvinge-forskere-til-stoppe-forskning-naar-det-passer-dem

KroppenCoca-Cola kan tvinge forskere til at stoppe forskning, når det passer demUdenlandske og danske dokumenter viser, at firmaet kan stoppe den forskning, de støtter.
Forskere har fået adgang til en række kontrakter mellem Coca-Cola og universiteter rundt omkring i verden (herunder i Danmark), der viser, at Coca-Cola forbeholder sig retten til at lukke ned for forskningen uden nogen særlig grund.
 Af Jeppe Kyhne Knudsen30.
juni 2019 kl.
13.
19Bemærk: artiklen er mere end 30 dage gammelLæs opLigesom mange andre store virksomheder støtter Coca-Cola forskningsverdenen med mange millioner hvert eneste år.
Men nye afsløringer viser, at sodavands-giganten også får privilegier for sine investeringer: Firmaet kan blandt andet stoppe forskningsprojekter, nøjagtigt når de vil.
Endda uden at skulle give en begrundelse.
Det viser en forskningsrapport, som britiske og amerikanske forskere udgav i sidste måned.
Her kan du læse forskernes gennemgang af, hvad de betegner som "forskning, der styres af dem, der betaler" i modsætning til "evidensbaseret forskning".
Forskerne har gennemgået mere end 87.
000 dokumenter fra en række lande, heriblandt Danmark.
Her opdagede de en række kontrakter med universiteter rundt om i verden, hvor der er indskrevet en særlig betingelse om at kunne lukke forskningsprojekter uden videre.
Derfor skal du læse denne historieNår du søger efter viden om sundhed på nettet, kan du komme forbi alt fra blogs til artikler fra store medier og Sundhedsstyrelsens råd.
Fælles for alle tre steder er, at det er information, der i højere eller mindre grad er bygget på forskning.
Men kan vi stole på, at vi får det fulde billede, hvis hvis den forskning, der ligger til grund for vores viden, er påvirket af, hvad store firmaer er interesseret i at fortælle os?
Med kontrakter, som nævnt her i artiklen, kan virksomheder som Coca-Cola eksempelvis lukke forskningsprojekter, de af den ene eller anden grund ikke ønsker, skal fortsætte.
Det giver i princippet Coca-Cola mulighed for at begrave resultater, som de af den ene eller anden grund ikke ønsker skal offentliggøres.
Der er dog ingen beviser for, at Coca-Cola nogensinde har benyttet sig af denne rettighed.
Men ifølge formand for Etisk Råd Anne-Marie Axø Gerdes, der også selv er forsker, er alene det faktum, at muligheden er skrevet ind i kontrakterne, et problem.
- Det er svært problematisk, at et firma kan beslutte, hvornår en forsker skal stoppe et projekt.
Der skal skal være en klar armslængde, når virksomheder støtter forskningen, siger hun og fortsætter:- Som forsker mener jeg slet ikke, at man bør skrive under på sådan en kontrakt.
Din troværdighed ryger jo, hvis virksomheden på den måde kan blande sig i din forskning.
Sodavand med et dårligt ryDet er langt fra første gang, at Coca-Cola er i mediernes søgelys.
I 2015 kunne New York Times afsløre, at den uafhængige forskningsinstitution “Global Energy Balance Network” slet ikke var så uafhængig endda.
Lækkede mails mellem institutionens førende bestyrelsesmedlemmer, heriblandt den danske professor Arne Astrup, og Coca-Cola viste, at institutionen i virkeligheden var sat i verden af Coca-Cola for at forske i og udbrede budskabet om, at fedme handlede langt mere om mangel på motion end for højt sukkerindtag.
Sagen endte med, at institutionen måtte lukke, og flere af bestyrelsesmedlemmerne måtte træde tilbage fra deres akademiske poster.
Den ansvarlige chefforsker hos Coca-Cola trådte også tilbage.
Efter sagen meldte Coca-Cola ud, at de ville være mere transparente i forhold til den forskning, de støtter.
De offentliggjorde kort efter en række etiske principper for, hvordan det skal foregå, når de støtter forskning.
Og de offentliggjorde en database med en oversigt over alle de penge, de giver til forskning.
Men allerede året efter - i 2016 - kunne en række forskere dog afsløre, at Coca-Cola ikke er så transparente, som de ellers gerne vil give udtryk for.
Det er en fordel for Coca-Cola, hvis de kan bremse forskning der viser, at deres sukker-drikke er en af de store syndere, når det kommer til fedme.
Det vil nemlig muligvis ramme dem på salgstallene.
(REUTERS/Kevin Lamarque) Lever ikke op til egne reglerVed at søge i databasen “Web of Science Core Collection”, der indeholder stort set al den forskning, der udgives, fandt forskerne frem til 151 artikler, som var støttet af Coca-Cola, men ikke opgivet i firmaets egen database.
Coca-Colas etiske principperEfter det kom ud i 2015, at Coca-Cola brugte organisationen Global Energy Balance Network til at fremme budskabet om, at sukker ikke spiller en så stor rolle i forhold til fedme, selvom man ikke kan konkludere sådan, lavede virksomheden deres etiske regler om.
Blandt andet skriver de på deres hjemmeside, at de:- ikke vil ene-finansiere forskningsprojekter - hverken direkte eller gennem en tredjepart.
De vil maksimalt give 50 procent af omkostninger til forskningsprojekter.
- ikke længere vil støtte virksomheds-ejede sundhedsplatforme.
Og nu har en tredje gruppe forskere altså konstateret, at Coca-Cola indgår kontrakter, hvor de påberåber sig retten til at helt at stoppe forskningen, når det passer dem.
Og det bekymrer Heine Andersen, der er professor emeritus i sociologi og forfatter til bogen “Forskningsfrihed - Ideal og virkelighed”.
- Det er et stort problem for forskningsfriheden her i Danmark, siger han.
Kunne sagtens ske i DanmarkSelvom forskningsrapporten nævner, at forskerne bag også har kigget på en række dokumenter mellem Coca-Cola og danske forskere, har de af hensyn til en igangværende undersøgelse ikke villet dele dokumenterne med DR.
Dermed kan vi ikke med sikkerhed sige, at der er indgået danske kontrakter med ordlyden.
Men ifølge Heine Andersen er det slet ikke urealistisk.
- Den slags kan de sagtens komme igennem med i Danmark.
De kontrakt-vejledninger, som Forsknings- og Uddannelsesministeriet har udarbejdet, åbner helt legalt op for de begrænsninger her, siger han, og fortsætter:- Så det kan være helt legalt og efter bogen, hvis Coca-Cola gør det her i Danmark.
Det afhænger af, hvem der finansierer projektet.
Hvis der er tale om et projekt, hvor Coca-Cola betaler fulde omkostninger, det der kaldes rekvireret forskning, har virksomheden de fulde rettigheder, siger han.
Selvom Coca-Cola i de senere år har været kritiseret for at forsøge at påvirke forskningen i fedme og sukker, har det ikke påvirket salget.
I første kvartal i år solgte de for 53 milliarder på verdensplan, hvilket er en lille stigning i forhold til sidste år.
(UNITED STATES - Tags: BUSINESS) Coca-Cola: 'Vores betingelser er ligesom alle andres'Hos Coca-Cola i Danmark mener kommunikationsdirektør Jes Randrup Nielsen da heller ikke, at virksomhedens kontrakter på nogen måde er anderledes end dem, alle andre virksomheder tegner med forskere.
Og han understreger i et skriftligt svar til DR Viden, at man hos Coca-Cola er uenige i den måde, som forskningsartiklen fremstilles af DR.
- Artiklen beskriver netop, at: "vores gennemgang af Coca-Colas forskningsaftaler afslører, at man bruger betingelser, der svarer til standarden i aftaler om finansiering til forskning, som vi ser hos andre virksomheder", siger Jes Randrup Nielsen og fortsætter:- Forskerne bag artiklen skriver tilmed, at: "Vi anerkender, at mange af bestemmelserne i Coca-Colas aftaler om finansiering af forskning er standard, inklusive deres bestemmelser om tidlig opsigelse (af aftalerne).
Universiteter drives som en forretningSociologen Heine Andersen bekræfter, at klausulerne om opsigelse ikke er unikke for Coca-Cola, selv om det er Coca-Cola, som har været genstand for den aktuelle undersøgelse.
Ifølge ham er det de grundlæggende rammer for forskningen i Danmark, der driver universiteterne til at indgå kontrakter, hvor de giver virksomheder mulighed for at stoppe forskningen eller forsinke publiceringen.
Tre måder forskere får finansieret deres forsøg påNår en forsker skal skaffe penge til sin forskning i Danmark, kan det overordnet ske på tre forskellige måder.
Universitetet betaler alle udgifter til forskningen.
Her har ingen uden for universitetets mure ret til at blande sig.
Universitetet betaler en del af gildet, og en virksomhed eller en fond betaler resten.
Det kalder man for samarbejdsforskning - og her har virksomheden mulighed for at kræve at se resultaterne, inden de bliver offentliggjort.
Virksomheden kan også kræve en del af den data, der ligger til grund for forskningen, hemmeligholdt, hvis det kan have konkurrencemæssige konsekvenser for virksomheden, at det er frit tilgængeligt.
Virksomheden betaler det hele.
I universitetssprog hedder det rekvireret forskning, og her ejer virksomheden alt data og viden, der bliver produceret.
Virksomheden kan vælge ikke at udgive resultaterne, udgive bestemte dele eller helt lukke forskningsprojektet.
- På Christiansborg burde de folkevalgte sætte forskningsfriheden i højsædet.
I stedet har de prioriteret, at forskerne skulle samarbejde mere med virksomhederne på kommercielle vilkår, eksempelvis for at opnå flere patenter, siger han.
Patenter giver nemlig eneret til at udnytte den nye viden kommercielt.
Det håber politikerne kan skabe flere arbejdspladser i længden.
Ifølge Heine Andersen ligger der et politisk pres på universiteterne, som nogle gange får dem til at gå for langt i jagten på ekstern finansiering.
- Universiteterne er på vej til at blive drevet som forretninger, og det har skadet forskningsfriheden og dermed den frie adgang til ny viden, siger han.
FacebookTwitterKopier linkEmner:Arne Astrup (læge)|Coca-Cola|Jes Randrup (journalist)|Videnskab|Storbritannien




https://www.dr.dk/sporten/badminton/antonsen-slider-sig-til-guld-ved-european-games

BadmintonAntonsen slider sig til guld ved European GamesBadmintonspilleren Anders Antonsen måtte ud i tre sæt for at slå franske Brice Leverdez i finalen ved European Games.
Anders Antonsen måtte kæmpe hårdt, men sled sig til en sejr i finalen i herresingle ved European Games.
30.
juni 2019 kl.
13.
24Bemærk: artiklen er mere end 30 dage gammelLæs opDanmark er oppe på to guldmedaljer ved European Games.
På eventens sidstedag sørgede badmintonspilleren Anders Antonsen for en medalje af den ypperste karat, da han vandt sin singlefinale i Minsk.
Efter Viktor Axelsens afbud var Antonsen seedet til at vinde turneringen, og han levede op til favoritværdigheden ved at slå franske Brice Leverdez med 21-19, 14-21, 21-10 i finalen.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Senere søndag eftermiddag kan Mia Blichfeldt bringe den danske guldmedaljehøst op på tre ved at vinde finalen i damesingle.
Emma Aastrand indledte høsten ved at vinde i 200 meter enerkajak torsdag.
Nogen stor finale blev det aldrig for Antonsens vedkommende, og finalens kvalitet var generelt til at overse, men en generelt flad dansk præstation samt et godt tredje sæt var tilstrækkelig til sejr.
Antonsen bøvlede med at sætte point sammen i indledningen, hvor Leverdez var skarpest og kom foran 9-5.
Så fik danskeren bedre fat.
Defensiven blev bedre, og de franske fejl blev flere.
Det skabte første danske føring ved 11-10.
Anders Antonsen kæmpede sig til sejr i tre sæt.
 Anders Antonsen ligger nummer 13 i verden.
 Franske Brice Leverdez indtager verdensranglistens 33.
-plads.
1 / 3Anders Antonsen kæmpede sig til sejr i tre sæt.
1 / 3Anders Antonsen ligger nummer 13 i verden.
2 / 3Franske Brice Leverdez indtager verdensranglistens 33.
-plads.
3 / 3I denne periode udstillede Antonsen kortvarigt forskellen på at ligge nummer 13 og 33 i verden, og det lignede en afgørelse på sættet ved føringen på 14-10.
Gik i stå i andet sætMen Antonsen formåede aldrig at fastholde et højt niveau.
Han endte med at måtte slide sættet hjem på den tredje sætbold til 21-19.
Antonsen var slet ikke til stede i begyndelsen af anden sæt, hvor han kom bagud med 1-7 og 4-10.
En opblussen gav reducering til 10-12, men Leverdez responderede ved at vinde de næste fem bolde til føring 17-10.
Læs også:Roeren Emma Aastrand vinder første danske guldmedaljeFranskmanden spillede sig til ni sætbolde ved 20-11 og udnyttede den fjerde og tvang kampen ud i et afgørende sæt.
Her startede det helt lige, men så virkede det som om, at alvoren fik op for Antonsen.
Han ramte sin bedste periode i kampen og ændrede 4-4 til føring på 11-4.
I glimt viste danskeren nu høj klasse, Leverdez mistede troen på en overraskelse, og føringen bare voksede.
16-6 blev senere til 11 matchbolde ved 20-9.
Den anden blev udnyttet til sikker sætsejr, og Antonsen knyttede næven i triumf.
/ritzau/FacebookTwitterKopier linkEmner:Anders Antonsen (badmintonspiller)|Viktor Axelsen (badmintonspiller)|Badminton|Minsk




https://www.dr.dk/nyheder/regionale/nordjylland/mentorstoette-til-udsatte-ledige-moeder-haard-kritik-i-ny-rapport

NordjyllandMentorstøtte til udsatte ledige møder hård kritik i ny rapport: 'Nogle ved slet ikke, hvem deres mentor er'I flere tilfælde har kommunerne ikke styr på støtten til udsatte ledige.
Mentorordningen fungerer ikke som den burde, viser ny rapport.
Arkivfoto: Jobcenter Frederiksberg - F86.
Af Klaus Videbæk og Martin Møller Geertsen30.
juni 2019 kl.
13.
06Bemærk: artiklen er mere end 30 dage gammelLæs opHvis du som ledig har svært ved at finde ind på arbejdsmarkedet og eksempelvis slås med psykiske problemer, skal du have en mentor, der kan hjælpe dig tættere på job eller uddannelse.
Mentoren skal blandt andet hjælpe de udsatte ledige med at tackle stress og angst, sørge for, at de husker deres aftaler, og hjælpe med at få styr på deres fremtid.
Men desværre ser virkeligheden noget anderledes ud, og det er trist, lyder det fra Rådet for Socialt Udsatte.
Jeg synes ikke, det er en særlig hyggelig rapport.
Jann Sjursen, Formand for Rådet for Socialt UdsatteEn ny rapport lavet af Styrelsen for Arbejdsmarked og Rekruttering, hvor man har kigget på indsatsen på tværs af kommunerne, viser, at de borgere, der skulle have gavn af mentorhjælpen, ofte ikke kender formålet med støtten.
Nogle ved slet ikke, hvem deres mentor er.
- Jeg synes ikke, det er en særlig hyggelig rapport, siger Jann Sjursen, der er formand for Rådet for Social Udsatte.
Rapporten dokumenterer også, at kommunerne i en tredjedel af sagerne ikke har tjekket op på, om mentorstøtten er leveret som aftalt.
- Det virker ærlig talt lidt godnat, at der er så mange fejl behæftet med det og så stor tilfældighed i forhold til, hvordan mentorstøtten er brugt.
Så meget desto mere fordi det jo også er en hel del penge, man bruger på det, siger Jann Sjursen.
Mangler tilbud om mentorÉn af dem, der burde have flittig kontakt til mentorerne, men som ikke har det i dag, er Magda Bazuin.
Hun har været bisidder i foreningen Sind i Mariagerfjord og Aalborg kommuner i tre år, og hun har fulgt over 30 borgere med forskellige problemer.
Langt de fleste har slet ikke fået tilbudt en mentor af kommunen, selvom de har været på kontanthjælp, og på grund af psykiske problemer har de ikke været i stand til at følge de gængse aktiveringstilbud.
MentorstøttePersoner på kontanthjælp eller uddannelseshjælp med eksempelvis psykiske problemer har både ret og pligt til tilbud om mentorstøtte.
En gennemgang af kommunernes indsats med særligt fokus på 20 kommuner viser dog, at det kniber med at få ordningen til at fungere i praksis, og at de i for ringe grad følger op på indsatsen.
Kommunerne er Albertslund, Ballerup, Brøndby, Fredericia, Frederiksberg, Hillerød, Kalundborg, København, Odense, Randers, Ringkøbing-Skjern, Roskilde, Rudersdal, Rødovre, Silkeborg, Sønderborg, Thisted, Vesthimmerland, Aalborg og Aarhus.
Kilde: Styrelsen for Arbejdsmarked og Rekruttering- Den eneste gang, mentoren blev bragt på banen, var, da én af borgerne havde været indlagt længere tid på psykiatrisk afdeling, fortæller Magda Bazuin.
I det tilfælde havde den pågældende borger ikke indflydelse på indholdet af mentorforløbet.
- Det var nogle ting, der blev besluttet fra kommunal side, og så var det bare sådan, det skulle være, siger hun.
Magda Bazuin kender også til flere tilfælde, hvor studerende er droppet ud af deres uddannelse på grund af angst, depression og stress.
Her kunne en mentor have gjort en afgørende forskel, mener hun.
- Så ville de have mere overskud til at kunne fastholde studierne, i stedet for at ende på kontanthjælp, siger Magda Bazuin.
En umulig opgaveNår mentorordningen ikke fungerer, som den burde, kan det hænge sammen med, at de personer, der skulle være mentorer, har svært ved at være det, når det kommer til stykket.
Nogle af mentorerne bliver hevet ind fra private firmaer, men ofte er det socialrådgivere i kommunerne, der også skal fungere som mentorer.
Det er en særdeles vanskelig øvelse, siger Mads Bilstrup, der er formand for Socialrådgiverforeningen.
- Det er stort set en umulig opgave, for du kan ikke både være socialrådgiver og mentor på én og samme gang.
Det er der ganske enkelt ikke tid til, siger han.
Rod i regnskaberneIfølge tal fra jobindsats.
dk, der bygger på kommunernes egne indberetninger, har omkring 12.
000 danskere på kontanthjælp og uddannelseshjælp i dag en mentor.
Der er stadig nogle kommuner, der tænker mere på kommunekassen end på borgerne.
Thomas Bredgaard, professor i statskundskab, Aalborg UniversitetMen rapporten viser også, at man i 17 procent af de undersøgte sager ikke har registreret udgifterne i overensstemmelse med konteringsreglerne.
Det tyder på, at der er rod i regnskaberne hos kommunerne, der får 50 procent af udgiften til mentorernes løn refunderet af staten.
Det mener Thomas Bredgaard, der er professor i statskundskab ved Aalborg Universitet.
Han har fulgt beskæftigelsesområdet i en årrække.
- Det står ikke direkte i rapporten, men det synes jeg godt, man kan læse mellem linjerne.
Der er stadig nogle kommuner, der tænker mere på kommunekassen end på borgerne, siger han.
Der skal strammes opHos Kommunernes Landsforening afviser formand for arbejdsmarkedsudvalget og borgmester i Aalborg, Thomas Kastrup-Larsen (S), at kommunerne kun har øje for pengekassen.
- Jeg kan klart afvise, at kommunerne arbejder på den måde, siger han.
Fra KL's side vil man nu have kommunerne til at se deres procedurer efter i sømmene.
- Vi vil opfordre de enkelte kommuner til at tage den op og kigge på, om der er nogle steder, man kan gøre det bedre og stramme op, siger han.
Der skal være tid til at løse opgaven, uanset hvem der får ansvaret, slår Thomas Kastrup-Larsen fast.
Loven om mentorstøtte ændres fra den 1.
januar 2020, så det bliver kommunernes egen vurdering, der afgør, om en borger skal have en mentor eller ej.
Støtten er dermed ikke længere en ret for borgeren.
FacebookTwitterKopier linkEmner:Jann Sjursen (politiker)|Thomas Kastrup-Larsen (politiker)|Kommunernes Landsforening|Lokalpolitik|Aalborg




https://www.dr.dk/nyheder/viden/kroppen/stoler-du-paa-forskning-8-kneb-virksomheder-kan-bruge-til-paavirke-resultatet

KroppenStoler du på forskning?
8 kneb, virksomheder kan bruge til at påvirke resultatetKøbte forskere, nedsabling af resultater og datafifleri sker også i Danmark, lyder det fra flere forskere.
(© ColourBox)Af Jeppe Kyhne Knudsen30.
juni 2019 kl.
12.
52Bemærk: artiklen er mere end 30 dage gammelLæs opForskere på de danske universiteter er nogle af dem, vi danskere har allermest tillid til.
Det viste en undersøgelse, som Undervisnings- og Forskningsministeriet fik lavet tilbage i 2017.
Vi har altså langt større tillid til forskere end til politikere og journalister.
Vi er et af de lande, der stoler allermest på forskerneEt nyt forskningsprojekt, der udkom i sidste uge, viser, at danskere kommer ind på en 18.
plads over dem, der stoler mest på forskere.
31 procent af danskerne siger, at de har en høj grad af tillid til forskningen, mens kun syv procent har lav tillid.
Globalt har 18 procent stor tillid til videnskaben, bortset fra i Central- og Sydamerika, hvor under ti procent har høj grad af tillid.
Den høje tillid til videnskaben i Danmark skyldes, at vi er veluddannede, stoler på det offentlige, økonomiske lighed og adgang til internettet, konkluderer undersøgelsen.
Men måske bør vi også tage de kritiske briller på, når vi læser om de nyeste resultater fra videnskabens verden.
Nyere forskning peger nemlig på, at så snart industrien støtter forskning med penge, er der større sandsynlighed for, at resultaterne ender med at være til fordel for virksomheden.
Med andre ord, så gør mange af de store virksomheder inden for brancher som medicin, fødevarer og kemi, hvad de kan for at påvirke forskere og deres resultater i en retning, der er til fordel for virksomhederne.
Her er seks af de kneb, som industrien bruger for at skubbe forskningen i den retning, de gerne vil have.
1Industriens penge bestemmer, hvad der forskes i Sidste år fik de danske universiteter mere end en milliard kroner i tilskud til forskning fra danske og udenlandske virksomheder, viser tal, DR Viden tidligere har fået tilsendt fra Undervisnings- og Forskningsministeriet.
Oveni det skal du så lægge mange milliarder fra de store private fonde.
Men hvorfor giver virksomheder som Novo Nordisk, Arla eller Lundbeck så mange penge væk?
Noget tyder på, at pengene er givet godt ud.
Ikke nok med virksomhederne oftere får fordelagtige forskningsresultater ud af deres støtte, så får de også muligheden for at stille de overordnede forskningsspørgsmål.
Og det betyder, at de på mange områder kan sætte retningen for en stor del af den forskning, der bliver bedrevet her i Danmark.
- Kan man få lov at stille det indledende spørgsmål, kan man definere, hvor kræfterne skal sættes ind.
Ikke for at beklikke kvaliteten af forskningen.
Den, der betaler, bestemmer musikken.
Og det behøver ikke at være dårlig musik, men en bestemt slags musik, sagde Christoph Houman Ellersgaard, der er lektor ved CBS og forsker i, hvordan Danmarks magt-netværk hænger sammen, i et tidligere interview med DR Viden.
For Andreas Lundh, der er læge og netop forsker i lægemiddelforsøg, er det tydeligt, hvordan medicinalindustrien er med til at sætte retningen for, hvad der overhovedet bliver forsket i.
- Lad os tage et hypotetisk eksempel: Som producent af medicin mod type-2 sukkersyge, er du nok ikke særlig interesseret i at teste virkningen af et kost- og motionsprogram i forhold til medicinsk behandling.
For hvad nu hvis resultatet viser, at den ikke-medicinske behandling er lige så effektiv.
Det kan resultere i et dyk i salget, siger han.
2Får egne forskere til at fifle med dataVed at gentage et forsøg nok gange, kan man få det til at se ud som Når effekten af nye lægemidler skal undersøges, inden de kommer på markedet, er forsøgene typisk betalt og udført af medicinalfirmaet bag.
På den måde har de indflydelse på, hvilke forsøgsresultater der kommer i offentlighedens lys, fortæller Andreas Lundh.
Hvad er en p-værdi?
En p-værdi er et statistisk redskab, der skal sige noget om, hvor stor sandsynligheden er for, at videnskabelige resultater er tilfældige.
P’et står for da også for “probability” - altså sandsynlighed - og værdien skal typisk være under 0,05 for at resultatet godtages.
Forskeren Andreas Lundh forklarer p-værdi med dette tænkte eksempel: Du kender måske den udbredte forestilling om, at I i DR er nogle røde lejesvende.
Men måske er der i virkeligheden ingen forskel på, hvad du stemmer, alt efter hvilket medie du arbejder på.
For at undersøge det beslutter du dig for at sammenligne DR og TV2.
En tilfældig dag går du ned i kantinen på både DR og TV2 og spørger ti mennesker, hvad de stemmer.
Du møder begge steder ti journalister, der stemmer rødt.
En anden dag gør du det samme, og her resultatet det stik modsatte.
Jo flere gange, du går ned i kantinen og spørger, desto mindre bliver sandsynligheden for, at dit resultat er tilfældigt.
Men fordi du ønsker, at din konklusion skal være, at DR er nogle røde lejesvende, medtager du kun de undersøgelser, der understøtter dit budskab.
Det kalder vi p-værdi-hacking.
- Medicinalfirmaet har måske lavet ti forsøg af effekten af deres produkt, men de publicerer kun dem, der viser, at produktet har en positiv effekt, siger han.
De “masserer” med andre ord resultaterne, så de viser et så positivt et billede af deres produkt som muligt, forklarer Mikkel Villum Johansen, der er lektor på Institut for Naturfagenes Didaktik på Københavns Universitet og underviser de studerende i, hvordan de skal bedrive redelig forskning.
Ifølge ham kalder man denne måde at manipulere med resultaterne på for “p-hacking”.
- Hvis du har 18 studier, har du omkring 60 procents chance for, at et af studierne tilfældigvis har en p-værdi på under fem procent, som normalt er den accepterede grænse.
Og så undlader du at offentliggøre, at du lavede 17 andre studier, der viste noget andet, siger han og fortsætter:- Du kan “hacke” din p-værdi mere eller mindre redeligt.
Det mest uskyldige er, at du holder øje med p-værdien og sørger for at stoppe dine undersøgelser, så snart den er under fem procent.
Er man mere udspekuleret, kan man, hvis man ser, at der er datapunkter, der stikker ud, opfinde en god historie for, hvorfor den data ikke skal med, siger han.
3Vinkler konklusionen til egen fordel(© ColourBox)Det er ikke kun de videnskabelige data, som virksomhederne kan forsøge at påvirke.
Også tolkningen af resultaterne kan være i spil, når ny forskning skal offentliggøres, forklarer Christian Gluud, der er læge og leder af Copenhagen Trial Unit, der hjælper forskere med metoder og etik, når de skal lave kliniske forsøg.
- I forsøg, der er sponsoreret af industrien, bliver konklusionerne ofte meget skarpere og mere positive over for virksomhedens præparat.
De bliver med andre ord strammet op, og meget ofte er det andre forfattere - såkaldte ghostwriters - der har skrevet den skarpvinklede konklusion, siger han.
Og de hemmelige forfattere er ikke krediteret i selve forskningsartiklen, og det er et problem, mener han.
- Man kan ikke se, at der har været marketing- eller spinfolk ind over artiklen.
Det giver mangel på transparens (gennemsigtighed, red.
), som jo er et af de vigtigste principper bag videnskaben, siger han.
Ghostwriters er dog ikke det eneste problem, forklarer han.
Det sker også, at forfattere der slet ikke har haft noget med forskningen at gøre, får deres navn sat på alligevel.
- Det er også udbredt, at få nogle betydningsfulde navne sat på forfatterlisten, selvom de intet har med forskningen at gøre.
De her gæsteforfattere kan give troværdigheden til artiklen, mens de nok får en kontant betaling, for at låne deres navn ud, siger han.
4Blokerer for udgivelse af resultater(© ColourBox)Kan virksomheden hverken få forskerne til at “massere” datasættet eller vinkle konklusionen til deres fordel, kan de i stedet forsøge at bremse for, at enkelte dele af eller hele forskningsprojektet bliver udgivet.
To typer samarbejde med industrienDer er to typer af samarbejde mellem forskere på landets universiteter og erhvervslivet.
I den ene type betaler virksomheden hele forskningsprojektet.
Det bliver også kaldt for rekvireret forskning, og her ejer virksomheden alt den data og viden, der kommer ud af projektet.
Virksomheden kan derfor også bestemme, om de er interesseret i at udgive resultaterne.
I den anden type betaler universitetet en del af udgifterne, mens virksomheden betaler resten.
Det kalder man for samarbejdsforskning - og her kan virksomheden ikke blokere for, at resultaterne bliver udgivet.
Virksomheden har dog ret til at se resultaterne, inden de bliver offentliggjort - og de kan kræve, at dele af dem ikke bliver offentliggjort.
De har to muligheder for at hemmeligholde dele af resultaterne: 1.
Hvis nogle af resultaterne kan bruges til et patent, må de ikke blive udgivet, før virksomheden har indgivet en patentansøgning.
2.
Hvis dele af datasættet er så følsomt for virksomheden, at det vil skade dem, hvis deres konkurrenter eksempelvis ser det, kan de kræve, at det helt fjernes fra forskningsartiklen.
Ifølge Heine Andersen hører vi sjældent om, at virksomhederne forsøger helt at bremse et forskningsprojekt, men det sker af og til.
- En af de første sager, vi så herhjemme, var den såkaldte Dandy-sag i 1999.
Tyggegummifirmaet Dandy, der producerer V6, havde indgået et samarbejde med Tandlægehøjskolen i Aarhus for at undersøge effekten af tyggegummiet på huller i tænderne.
De kunne ikke vise nogen positiv effekt, og det ville Dandy ikke have offentliggjort, siger han.
Firmaet pressede på, og Aarhus Universitet endte med at bøje sig for presset, og stoppe at resultaterne skulle udgives.
Pressen fik dog snerten af det, og det endte med, at der kom så stort pres på universitetsledelsen, at forskningen alligevel blev udgivet.
Sidste år i december forsøgte DSB på samme måde at blokere for, at en rapport, de selv havde bestilt hos Center for Selvmordsforskning, skulle udgives.
Efter rapporten havde ligget offentligt på nettet i en dag, blev den af centerlederen pillet ned.
- DSB mente at have betalt for hele rapporten, så ejede de jo i princippet alt dataen.
De mente ikke, at de havde fået, hvad de havde betalt for, så de lagde pres på både centerleder og Socialministeriet for at få pillet den ned, forklarer Heine Andersen.
5Flytter fokus i debatten(© ColourBox)Hvis det er umuligt for industrien at påvirke selve forskningen, har de altid mulighed for at påvirke den måde, resultaterne bliver debatteret på i offentligheden.
Det kan de gøre på to måder, der begge sår tvivl om resultaterne: Enten kan virksomheden finansiere forskning, der når frem til en anden konklusion, eller de kan angribe kvaliteten af forskningen.
Og begge strategier er velkendte, forklarer Mikkel Willum Johansen.
- Metoderne blev første gang afprøvet af tobaksindustrien i USA.
De fik simpelthen et reklamebureau til at lægge en strategi for dem.
De udpegede nogle forskningsspørgsmål, der kunne bruges til at så tvivl om forskningen i sammenhængen mellem rygning og kræft.
De sponsorerede så forskning i de spørgsmål, der automatisk ville så tvivl.
I dag er det en helt normal fremgangsmåde, siger han.
Herhjemme har Philippe Grandjean, der er professor i miljømedicin ved Syddansk Universitet, oplevet, at taktikken bliver brugt af kemikalieindustrien til at skabe tvivl om, hvor skadeligt kemikaliet glyphosat, der blandt andet bruges i ‘Round up’, egentlig er.
- Industrien har jo en stor økonomisk interesse i at så tvivl om effekterne på vores helbred.
Jeg mener, at det formentlig er kræftfremkaldende.
Så siger industrien, at det ikke er helt sikkert.
Nej, men det er næsten helt sikkert, og det er vel også nok, siger han.
6Miskrediterer forskere, der leverer 'farlige' resultater(© ColourBox)Hvis man ikke kan få fat i bolden, kan man jo altid gå efter manden.
Og den taktik benytter virksomhederne sig også sommetider af, forklarer Christian Gluud.
- For to år siden gennemgik mine kolleger og jeg effekten de stoffer, der hedder SSRI (Selective Serotonin Reuptake Inhibitors), som er i antidepressiv medicin.
Den gennemgang fik vi utrolig meget kritik for fra medicinalindustrien, siger han og fortsætter:- Og ikke nok med det, så publicerede Lægemiddelstyrelsen en kritik på deres hjemmeside, hvor de skriver, at de ikke tror på os.
Men pengene til at drive styrelsen kommer også primært fra industrien.
De dækker 90 procent af udgifterne, siger han.
Også Philippe Grandjean har oplevet, at der er blevet kastet mudder på ham fra industriens side.
- Jeg undersøgte på et tidspunkt, hvordan forurening fra kulkraftværkerne påvirker børn.
Det var, da jeg opholdt mig i USA.
Først forsøgte de at beklikke metoderne i min forskning.
Da det ikke virkede, så lavede de en hjemmeside, hvor de forsøgte at gøre mig til grin og fremstille mig som en idiot, siger han.
7Køber dygtige forskeres sympati(© ColourBox)Især fra medicinalindustriens side har det været udbredt at give forskere og læger gratis rejser og kurser uden at forvente at få noget igen.
Men blot bevidstheden om, at man har fået de gaver, kan skabe en positiv grundstemning i forhold til virksomheden på universitetet - og det kan påvirke, hvordan man omtaler dem i sin forskning, forklarer Heine Andersen.
8Påvirker forsøgsdesignFor at få et produkt til at se bedre ud, kan virksomheden benytte sig af nogle små tricks, der påvirker effekten af produktet i et klinisk forsøg, forklarer Andreas Lundh.
Det kan eksempelvis være, at en virksomhed vil vise, at dens antidepressive piller har færre bivirkninger end konkurrentens.
Her kan de eksempelvis give en større dosis af konkurrentens medicin, end man normalvis giver, så den dermed resulterer i flere bivirkninger.
Omvendt kan de også give deres egen medicin i en mindre dosis, slutter han.
FacebookTwitterKopier linkEmner:Videnskab|Erhverv|Københavns Universitet|Uddannelses- og Forskningsministeriet|USA




https://www.dr.dk/nyheder/viden/kroppen/fri-forskning-mails-viser-stort-forskningscenter-arbejder-industrien

KroppenFri forskning?
Mails viser, at stort forskningscenter arbejder for industrienDanske forskere tilknyttet ‘International Live Sciences Institute’ afviser kritikken.
Sådan foregår det ikke her, lyder det.
Kæmpevirksomheder som Coca-Cola, Nestlé, McDonalds og Pepsi betaler for, at ILSI kan lave "uafhængig forskning".
Hvor uafhængigt det er, bliver der nu sået tvivl om.
(© Alexey Gerbergolts)Af Jeppe Kyhne Knudsen30.
juni 2019 kl.
12.
01Bemærk: artiklen er mere end 30 dage gammelLæs opForskere fra England og USA har, gennem hundredvis af ansøgninger om aktindsigt i en stribe lande, fået et indblik i, hvordan forskningsorganisationen ‘International Life Sciences Institute’ (ILSI) arbejder.
ILSI er skabt af tidligere Coca-Cola-chef, Alex Malaspina, og betalt af af store globale virksomheder som Coca-Cola, Nestlé, McDonalds og Pepsi.
Her kan du læse forskernes gennemgang af, hvad de betegner som "forskning, der styres af dem, der betaler" i modsætning til "evidensbaseret forskning".
Og selvom organisationen på deres hjemmeside skriver, at “alle vores videnskabelige aktiviteter sker på en åben og gennemsigtig måde”, så er det altså ikke det, de mange mails, som forskerne har fået fat i, viser.
International Life Sciences InstituteI 1978 stiftede den tidligere Coca-Cola-chef, Alex Malaspina, International Life Sciences Institute som en non-profit organisation, der kæmper for en bedre folkesundhed.
Organisationen er finansieret af store virksomheder som Coca-Cola, Nestlé, McDonalds og Pepsi, men forskerne, der er tilknyttet, arbejder frivilligt.
Pengene går udelukkende til at finansiere det administrative personale, konferencer og rejseaktiviteter.
I 2001 blev ILSI anklaget for, at de havde modtaget penge fra tobaksindustrien, og at de havde forsøgt at underminere tobaksrestriktioner i USA.
ILSI benægtede også dengang anklagerne.
Det altså ikke første gang, at organisationen er i søgelyset for at have for tætte bånd til industrien.
Af mailkorrespondancerne fremgår det, at ILSI varetager industriens interesser ved at forsøge at påvirke politikere, den offentlige debat og forskningen generelt.
Men beskyldningerne fra forskerne er ikke korrekte, skriver ILSI i en officiel udtalelse på deres hjemmeside, der er blevet udgivet som respons på kritikken.
De understreger, at mange af de mails, forskerne henviser til, er sendt af et tidligere ILSI-medlem, og at han, da han sendte dem, ikke havde været tilknyttet organisationen i mange år.
Pengene kommer fra industrienILSI fungerer på den måde, at virksomhederne “melder sig ind” og betaler et årligt kontingent.
Det er de penge, der driver organisationen, men pengene går kun til de administrative udgifter.
Hvad er en metaundersøgelse?
En metaundersøgelse er en forskningsartikel, der forsøger at samle en bunke af den forskning, der tidligere er skrevet om et bestemt emne.
Når forskerne har samlet hele puljen med viden, går de den efter i sømmene for at vurdere, hvad der er klare beviser for.
Indenfor nogle emner - eksempelvis mælk - peger forskningsartiklerne nemlig i mange forskellige retninger.
Nogle påstår, at mælk er kræftfremkaldende, mens andre at det forebygger kræft.
Meta-undersøgelserne skal rydde op og komme med klare, overordnede konklusioner.
Der strømmer altså ingen penge fra ILSI og videre til forskerne, som arbejder for ILSI, forklarer danske Klaus Grunert, der er professor i marketing ved Aarhus Universitet, og som indtil december sidste år sad i bestyrelsen for ILSI's europæiske afdeling.
- Forskerne får jo ingen penge.
De arbejder frivilligt for ILSI.
Og det gør de, fordi det kan styrke deres netværk, og de får kontakter i erhvervslivet.
Men det betyder jo ikke, at erhvervslivet påvirker deres forskning, siger han.
Han understreger, at ILSI ikke laver grundforskning på laboratorier eller kliniske forsøg, men primært sammenfatter forskning på en række forskellige emner.
Organisationen udgiver det, man også kalder “metaundersøgelser”.
ILSI forholder sig altså ikke til bestemte produkter eller medikamenter.
'Jeg kan godt forstå, at folk er bekymrede'Men selvom forskerne ikke får penge for at arbejde for ILSI, kan Klaus Grunert alligevel godt forstå, hvis folk kigger kritisk på ILSI.
- Jeg kan godt forstå, man spørger sig selv, hvad det er for noget, når industrien arbejder så tæt sammen med forskerne.
Men det bliver forskningen faktisk kun bedre af, siger han.
I ILSI er der nemlig både forskere ansat på offentlige institutioner som universiteter og sygehuse og forskere, der arbejder i industrien.
Og det samarbejde kan noget særligt, mener han.
- Det er en helt særlig konstellation, der sørger for, at forskerne fra industrien og universiteterne taler sammen.
Og faktisk vil ILSI også gerne have forskere i den offentlige sektor med, siger han.
Har ikke selv oplevet noget kritisabeltI april i år blev den danske forsker Inge Tetens, der er professor på Institut for Idræt og Ernæring på Københavns Universitet, valgt ind i bestyrelsen for den europæiske gren af ILSI.
Hun forklarer, at hun ikke kender særligt meget til sagen.
- Denne historie var ikke aktuel, da jeg sagde ja til at gå ind i bestyrelsen.
Nu vil jeg forholde mig til den virkelighed, der er.
Og er det noget, jeg mener, går imod min faglige integritet, kan jeg gå i morgen, hvis jeg vil, siger hun.
Det nyvalgte bestyrelsesmedlem i ILSI, Inge Tetens, kan ikke genkende den kritik, som bliver rettet mod ILSI.
Hun har ikke oplevet noget, der får hendes alarmknapper til bimle.
- Forskningen virker for mig at se til at være helt efter bogen i ILSI, siger hun.
Også danske Lilia Ahrné, der er professor på Institut for Fødevarevidenskab på Københavns Universitet, og som sidder i organisationens videnskabelige advisory board, oplever, at tingene foregår helt efter bogen.
Danskere i ILSIEn gennemsøgning af ‘ILSI Europes’ hjemmeside viser, at der lige nu er ti danske forskere fra universiteter og andre offentligt finansierede forskningsinstitutioner, som er tilknyttet organisationen.
Danskerne er primært specialister indenfor emner som ernæring, fødevarevidenskab og diabetes.
Vi har i artiklen her forhold de højest placerede danskere i organisationen kritikken.
- Jeg ved, at der er en række folk, der er kritiske over for ILSI.
De tror, at industrien påvirker vores arbejde.
Og hvis det er sandt, er det skidt.
Men jeg har ikke oplevet noget problematisk overhovedet, siger hun.
Og der er en god grund til, at de ikke har oplevet noget kritisabelt, forklarer Klaus Grunert.
De forskellige grene i organisationen er nemlig meget løst knyttet sammen.
- Kritikken bliver rettet mod ILSI Nordamerika og ILSI Mexico.
Men de forskellige ILSI-afdelinger hænger faktisk ikke sammen.
Samarbejdet er meget begrænset, og afdelingernes økonomi er helt afkoblede, siger han og fortsætter:- Så hvad der sker i den nordamerikanske afdeling har ikke noget med den europæiske at gøre.
'Kritikken af ILSI er tendentiøs'Både Lilia Ahrné og Inge Tetens understreger, at skulle det komme frem, at der er samme kritisable forhold i den europæiske afdeling, er de klar til at trække sig fra organisationen.
Men lige nu ser de ingen velbegrundet kritik.
Klaus Grunert har kigget på den forskningsartikel, der retter kritikken mod ILSI, og han undrer sig over, at det overhovedet er blevet udgivet i et velrenommeret akademisk tidsskrift.
- De mails, de fremlægger, virker ikke som nogen rygende pistol.
Jeg synes, det virker en smule tendentiøst.
Fint, hvis det var en kritisk pjece, de udgav, men det dur ikke, at forskning har en agenda på den måde, siger han og fortsætter:- Det ville ikke være problematisk, hvis de havde lavet det som journalistik.
Men det virker paradoksalt, at de udgiver forskning med en stærk agenda, når de på samme tid stiller spørgsmålstegn ved andres uafhængige forskning, slutter han.
FacebookTwitterKopier linkEmner:Coca-Cola|Videnskab|Københavns Universitet|Industri|England




https://www.dr.dk/nyheder/indland/journalistforbundets-formand-traekker-sig-har-ikke-opbakning-laengere

IndlandJournalistforbundets formand trækker sig: Har ikke opbakning længereLars Werge har meddelt, at han stopper som formand for Dansk Journalistforbund.
Lars Werge har været formand for Journalistforbundet siden 2015.
Nu stopper han, da han savner opbakning fra forbundets hovedbestyrelse.
Af Flemming Brandt30.
juni 2019 kl.
12.
20Bemærk: artiklen er mere end 30 dage gammelLæs opJournalisterne, der er organiseret i Dansk Journalistforbund, skal have ny formand.
Lars Werge, som tidligere har været sportsjournalist på blandt Ekstra Bladet, B.
T.
og Berlingske stopper med øjeblikkelig varsel som formand for fagforbundet.
Det meddeler han i et opslag på Facebook:- TAK FOR NU- Det har været nogle omtumlede dage i den her uge, såvel privat som i Dansk Journalistforbund.
Torsdag enedes Hovedbestyrelsen om at give mig mandat til at forhandle en frivillig fratrædelse hjem med chefredaktøren for fagbladet ”Journalisten”, og fredag kom det på plads.
- I den udmelding, der blev lavet som en del af aftalen, blev jeg citeret for en vending, der har givet anledning til megen vrede.
Blandt medlemmer, i offentligheden (på debatfora og sociale medier) og i vores Hovedbestyrelse.
- Forløbet har vist mig, at jeg ikke længere har opbakning i Hovedbestyrelsen.
Det tager jeg selvfølgelig konsekvensen af, og jeg har i dag meddelt Dansk Journalistforbunds Hovedbestyrelse, at jeg stopper som formand i dag, og at jeg i øvrigt nedlægger alle mine hverv i relation til DJ, skriver Lars Werge i sit opslag, hvor han i øvrigt meddeler, at han ikke har flere kommentarer i dag på grund af private arrangementer.
Kort om Lars Werge52 årFørste gang valgt til formand for Dansk Journalistforbund i 2015Tidligere tillidsrepræsentant for journalisterne på Ekstra BladetTidligere sportsjournalist på Berlingske, B.
T.
og Ekstra BladetHar desuden skrevet bøger om blandt andre Flemming Østergaard, Wilson Kipketer og cykelholdet CSCVar i sine unge år dansk mester i højdespringEr gift med Mette Werge Whitt, redaktionschef på Ekstra BladetLars Werge refererer i opslaget til, at redaktøren for journalisternes fagblad 'Journalisten', Øjvind Hesselager, tidligere på ugen stoppede i sit job 'efter gensidig aftale'.
Her blev Werge citeret for, at det var den kritiske linje over for fagforbundets ledelse, som Hesselager havde ført, der var årsagen til, at samarbejdet måtte stoppe.
- Øjvind har været en passioneret redaktør, som har lagt liv og sjæl i udvikling af bladet.
Men hans journalistisk kompromisløse linje har også slidt på relationen mellem parterne, og DJ er nået til et punkt, hvor der må en ny person på posten som redaktør for Journalisten for at skabe en anden og ny relation, sagde Lars Werge til journalisten.
dk i den anledning, og det er netop den vending, der, som han selv skriver, har givet anledning til en debat og undren blandt forbundet medlemmer, som ellers normalt vil opfatte 'en kompromisløs linje' som en kardinaldyd for enhver redaktør og journalist.
Det bratte stop sker, efter at Lars Werge i april i år blev genvalgt til formand, samtidig med at Tine Johansen blev genvalgt til næstformand.
FacebookTwitterKopier linkEmner:Journalisten|Lars Werge (fagforeningsleder)|Dansk Journalistforbund|Ekstra Bladet|Fagforeninger




https://www.dr.dk/nyheder/udland/britisk-udenrigsminister-vi-forlader-eu-hurtigere-med-mig-i-spidsen-end-med-boris

BrexitSe temaUdlandBritisk udenrigsminister: Vi forlader EU hurtigere med mig i spidsen, end med BorisJeremy Hunt vil overtage efter Theresa May og melder sig nu klar til at respektere et hårdt brexit.
Af Louise Brodthagen Jensen30.
juni 2019 kl.
17.
09Bemærk: artiklen er mere end 30 dage gammelLæs opHan er blevet spurgt om og om igen.
Alligevel har svaret blæst lidt i vinden, når den britiske udenrigsminister, Jeremy Hunt, der kandiderer til at blive den kommende leder af det Konservative Parti, har skullet svare på, hvornår Storbritannien forlader EU.
Den 31.
oktober er der deadline for, at briterne skal træde ud af EU - med eller uden en aftale.
Men Hunt er villig til at skubbe den deadline, hvis forhandlingerne er frugtbare og tyder på, at parterne kan nå til enighed, sagde han til BBC, da han tidligere i dag blev spurgt, om han vil sikre, at Storbritannien træder ud af EU i år.
- Jeg synes egentlig, det er en lidt kunstig debat, svarede han og uddybede:- Hvis vi når til slutningen af oktober, og vi har en aftale, som vi forsøger at få stemt igennem i parlamentet, men har behov for et par dage mere, så er jeg ikke klar til at rive den aftale i stykker.
Det er Boris, lyder det fra Jeremy Hunt.
Storbritanniens næste premierminister- Den 7.
juni trådte premierminister Theresa May formelt tilbage som leder af Det Konservative Parti i Storbritannien.
Hun bliver siddende som premierminister, indtil hendes afløser er fundet.
- 10 kandidater var fra start med i kampen om at blive partileder og premierminister.
- Kandidaterne er løbende blevet sorteret fra ved hemmelige afstemninger blandt Det Konservative Partis parlamentsmedlemmer.
Nu er kun Boris Johnson og Jeremy Hunt tilbage.
- Storbritanniens nye premierminister forventes at være på plads i ugen, der begynder den 22.
juli.
Jeremy Hunt er blevet kritiseret af sin modstander til formandsposten i partiet, Boris Johnson, for, at han ikke vil sætte en definitiv deadline for, hvornår briterne skal forlade EU.
Læs også:Favorit til at blive briternes næste premierminister: 'Vi skal ud af EU den 31.
oktober'Klar til at gå uden en aftaleHan anerkender muligheden for, at briterne ikke kan nå til enighed med EU om en aftale.
Og at det betyder, at Storbritannien kan forlade EU uden en aftale, et såkaldt hårdt brexit.
For udfaldet af den afstemning, som fandt sted for tre år siden, skal respekteres, og hvad det angår, er der slet ikke så stor forskel på ham selv og Boris Johnson, understreger Hunt.
- Hvis vi i begyndelsen af oktober ikke kan se, at der er mulighed for at få en aftale stemt igennem i parlamentet, så forlader vi EU i slutningen af samme måned, siger han.
- Jeg tror på, at vi vil forlade EU hurtigere med mig i spidsen end med Boris eller andre, for det er mest sandsynligt, at jeg kan forhandle en aftale på plads.
Boris Johnson er favorit til at overtage posten efter Theresa May.
Udenrigsministeren mener dermed, at han formår at gøre det, Theresa May ikke lykkedes med.
Den aftale, den tidligere konservative partileder forhandlede på plads, blev stemt ned i parlamentet hele tre gange, og EU har flere gange afvist, at den kan blive genforhandlet.
Den oprindelige dato for briternes udtræden af EU var 31.
marts, og skal den deadline udskydes yderligere, skal det godkendes af de resterende 27 EU-lande.
Jeremy Hunt stemte i sin tid for, at Storbritannien skulle blive i EU, men har siden talt for, at han kan gennemføre brexit.
Det Konservative Parti skal vælge ny formand, efter Theresa May trådte tilbage den 7.
juni, og favoritten lige nu er den tidligere London-borgmester, Boris Johnson.
FacebookTwitterKopier linkEmner:Boris Johnson (politiker)|EU|Storbritannien|Theresa May (politiker)|EU-forhold




https://www.dr.dk/sporten/formel1/bekymret-magnussen-starter-paa-brugte-daek-i-oestrig

Formel1Bekymret Magnussen starter på brugte dæk i ØstrigDanskeren starter på brugte dæk i Østrig, og det kan koste ham dyrt efter en ellers god kvalifikation.
Kevin Magnussen er bekymret over sine dæk forud for Østrigs Grand Prix.
30.
juni 2019 kl.
09.
08Bemærk: artiklen er mere end 30 dage gammelLæs opFormel 1-køreren Kevin Magnussen skal starte søndagens grandprix i Østrig på brugte softdæk, og det giver anledning til bekymring hos den danske Haas-kører.
Lørdag overraskede han ellers med en fremragende kvalifikation i Østrig, hvor han satte femtebedste tid, men skal starte som nummer ti på grund af en straf i forbindelse med et gearkasseskift.
De ti forreste kørere skal indlede løbet på de dæk, de brugte under Q2 i kvalifikationen, og det er ikke positivt, siger danskeren, da Ekstra Bladet spørger ham, hvor stor en ulempe, det er.
Læs også:Ekstatisk Magnussen efter lynhurtig kvalifikation: 'Jeg ved ikke, hvor det kom fra'- Meget stor.
Desværre.
Vi har kørt med meget downforce denne weekend, fordi vi ved, at det har virket tidligere, men egentlig er det ikke en bane til høj downforce, fordi den har lange langsider.
Det er nemt at overhale, så det bliver ikke nemt.
Men jeg går ind til det med åbent sind og ser, hvad der lader sig gøre.
- De dæk er virkelig svære at blive kloge på, så jeg er ikke 100 procent sikker på, at vi ikke får problemer med dem i løbet, siger Kevin Magnussen til avisen.
Kørerne bag ham - dem uden for top 10 - kan frit vælge, hvilke dæk de vil indlede med i løbet.
Det gælder for eksempel Haas-kollega Romain Grosjean, der starter lige bag danskeren.
Grandprixet i Østrig begynder klokken 15.
10 dansk tid.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Østrig|Ekstra Bladet|Formel 1




https://www.dr.dk/nyheder/regionale/syd/bjarke-ingels-tegner-usynligt-byggeri-til-70-millioner-paa-fanoe

Syd- og SønderjyllandBjarke Ingels tegner 'usynligt' byggeri til 70 millioner på FanøHistorien om Vadehavet skal fortælles i nyt center tegnet af den verdensberømte, danske arkitekt Bjarke Ingels.
Ifølge Fanø Kommune skal Lycium gøre sig usynlig i landskabet og lægge sig som et blødt tæppe på klitterne for at indgå naturligt i omgivelserne.
(© Bjarke Ingels Group (BIG))Af Marie De Fine Skibsted og Lars Düwel 30.
juni 2019 kl.
09.
45Bemærk: artiklen er mere end 30 dage gammelLæs opOm to år får vadehavsøen Fanø et nyt naturhistorisk formidlingscenter, som den verdensberømte danske arkitekt Bjarke Ingels står bag.
Det er Fanø Kommune, initiativtager Steen Lassen og arkitektgruppen Bjarke Ingels Group BIG, der har præsenteret planerne.
Centret skal bære navnet Lycium og skal fungere som naturhistorisk indgang til Vadehavsområdet, der i 2014 blev optaget på Unesco's Verdensarvsliste.
Lycium skal være 'usynligt' i landskabet og nærmest forme sig som en dug i klitterne, så det kan indgå naturligt i omgivelserne.
- Naturen er noget helligt.
Det er noget i sig selv eksisterende.
Det agerer uafhængigt af dig.
Naturen er noget, som er større end os, og som vi er en del af, siger Steen Lassen.
Her skal min juvel liggeTil daglig er Steen Lassen advokat i København, men har sommerhus på Fanø, hvor han længe har været betaget af øens unikke natur.
Det gav ham idéen til centeret.
For ham var det vigtigt at finde en arkitekt, der tog højde for omgivelserne, siger han.
Valget faldt på den verdensberømte danske arkitekt Bjarke Ingels.
- Jeg ringede til ham, og han kom over og sagde: ’Det vil jeg meget gerne, og her skal min lille juvel ligge’.
Lycium er den latinske betegnelse for planten bukketorn.
Ifølge Fanø Kommune blev bukketorn hjembragt af Fanøs sømænd fra Kina og vokser i dag i klitterne og langs vejene på Fanø.
(© Bjarke Ingels Group (BIG)) Ifølge Fanø Kommune bliver Lycium etableret af en almennyttig fond, og skal ligge ved Fanø Vesterhavsbad.
(© Bjarke Ingels Group (BIG)) Lycium skal indeholde naturhistoriske udstillinger om Vadehavet, geologi og klima.
(© Bjarke Ingels Group (BIG))1 / 3Lycium er den latinske betegnelse for planten bukketorn.
Ifølge Fanø Kommune blev bukketorn hjembragt af Fanøs sømænd fra Kina og vokser i dag i klitterne og langs vejene på Fanø.
(© Bjarke Ingels Group (BIG))1 / 3Ifølge Fanø Kommune bliver Lycium etableret af en almennyttig fond, og skal ligge ved Fanø Vesterhavsbad.
(© Bjarke Ingels Group (BIG))2 / 3Lycium skal indeholde naturhistoriske udstillinger om Vadehavet, geologi og klima.
(© Bjarke Ingels Group (BIG))3 / 3Skal kende Vadehavets historieIdéen til formidlingscentret hørte Fanøs borgmester Sofie Valbjørn (Å) om sidste år, og siden har hun sammen med Steen Lassen og Nationalpark Vadehavet haft fokus på centrets indhold – og hvordan det kan spille sammen med kommunens vision for øen.
- Det passer perfekt ind i den udvikling, som Fanø Kommune ønsker for turismen, siger hun.
- Samtidig er det et projekt af rigtig høj kvalitet, som passer ind i omgivelserne.
På den måde er det med til at løfte niveauet for, hvad Fanø tilbyder.
Netop turisterne vil Fanø gerne have flere af, men de skal også kende den natur, der omgiver dem, mener borgmesteren.
- Vi ønsker en bæredygtig udvikling, hvor vi passer på vores ø.
For at få det, er det rigtig vigtigt, at gæsterne forstår, hvad Fanø er, og hvad Vadehavet er.
Så passer de også meget bedre på det.
Og derfor mener Steen Lassen, at formidlingscentret i høj grad skal henvende sig til de unge.
- De unge er fremtiden.
De skal være med til at forme vores omgivelser og vores verden.
De er så vigtige, fordi de er i en dannelsesperiode, siger han.
Koster 70 millioner kronerIfølge Steen Lassen kommer det nye formidlingscenter til at koste i omegnen af 70 millioner kroner, som han satser på kan skaffes gennem fonde.
Han vil dog ikke fortælle, hvor mange penge der indtil videre er rejst, men håber, at projektet kan stå færdigt om to år.
Og lige nu har han svært ved at vente.
- Jeg så helst, at det lå klar i morgen.
Selvom Bjarke Ingels i dag er kendt for sine bygninger, museer og parker rundt omkring i verden, har hans familie rødder på Fanø.
Og det har været et ekstra plus i processen, siger Steen Lassen.
- Det er morsomt, at denne verdensarkitekt – måske én af de største i verden i dag – har en slægt, der stammer fra Fanø.
Og så ville han gerne lave det.
Så hans sjæl er også med her.
FacebookTwitterKopier linkEmner:Bjarke Ingels (arkitekt)|Fanø|Fanø Kommune|Bjarke Ingels Group|Lokalpolitik




https://www.dr.dk/nyheder/regionale/oestjylland/forbund-kraever-handling-fra-region-og-hospitalsledelser-doeve-skal

ØstjyllandForbund kræver handling fra region og hospitalsledelser: Døve skal sikres tolkeDanske Døves Landsforbund har sendt et brev til regionspolitikere samt alle landets hospitalsledelser.
På baggrund af sagen om Kjeld Braae her, der oplevede gentagne problemer med at få en tolk, vil forbundet nu have lavet ordningen med døvetolkning om.
(© PRIVATFOTO)Af Emma Lichscheidt30.
juni 2019 kl.
11.
08Bemærk: artiklen er mere end 30 dage gammelLæs opNu skal der ske noget på tolkeområdet for døve.
Det mener Danske Døves Landsforbund, som på baggrund af eksempler, som DR Østjylland i denne uge har beskrevet, har sendt et brev til politikere i Region Midtjylland samt til alle hospitalsledelser i hele landet.
Mandag kom historien om 76-årige Kjeld Braae frem.
Han er døv og afhængig af tegnsprogstolkning, når han skal til samtale eller undersøgelse på Aarhus Universitetshospital.
Selvom man som døv har ret til en tolk, når der er behov for det, har datteren Lisa Braae oplevet, at det har været en kamp at få en tolk til sin far.
- Det kan simpelthen ikke passe; det er det rene vilde vesten, når der skal bestilles tolk.
Det er rod, fortalte hun mandag.
Siden har andre eksempler på lignende historier været fremme, og ifølge Danske Døves Landsforbund er problemet både omfattende og stigende.
Vurdering af behov skal ske hos patientenDet har nu fået Danske Døves Landsforbund til at henvende sig til regionens politikere samt hospitalsledelser.
I brevet skriver de blandt andet:- Det er afgørende, at der gøres noget for at forhindre fejl med potentielt dødelig udgang.
Der er på nuværende tidspunkt et markant underforbrug af tegnsprogstolkning på hospitalsområdet på grund af manglende bevilling, på trods af pligten til at sikre tilgængelighed for døve.
Det er sundhedspersonalet, der skal vurdere, hvornår der er behov for en tolk, og ifølge den sygeplejefaglige direktør på Aarhus Universitetshospital, Inge Pia Christensen, har afdelingerne styr på, hvornår der skal tilkaldes en tolk.
Alligevel gav kritikken anledning til, at hun satte en undersøgelse af problemet i gang.
- Jeg vil undersøge, om der har været andre problemer med det firma, vi har en samarbejdsaftale med.
Den undersøgelse sætter vi i gang lige nu, og så vil jeg gøre opmærksom på over for alle afdelinger og alle ledelser, at vi har en retningslinje for tolkning, og den ligger fuldt tilgængelig hos alle afdelinger på alle pc’er.
Men det er ikke nok, mener Danske Døves Landsforbund.
De vil have lavet ordningen om, så det ikke er sundhedspersonalet, der skal vurdere behovet for en tegnsprogstolk.
- Vi ser, at den manglende bevilling af tegnsprogstolk ofte skyldes uvidenhed og manglende procedurer.
Derfor bør den enkelte region tage ansvar for at løse problemet ved at beslutte, at døve altid har ret til tegnsprogstolk i mødet med hospitalet, når den døve borger ønsker det.
Det vil fjerne den administrative vurdering og de deraf affødte fejlskøn, lyder det i brevet.
FacebookTwitterKopier linkEmner:Danske Døves Landsforbund|Hospitaler|Sygdomme og lidelser|Aarhus Universitetshospital|Jylland




https://www.dr.dk/sporten/cykling/tilbagevendt-cykeltalent-er-outsider-til-dm-guldet

CyklingTilbagevendt cykeltalent er outsider til DM-guldetFrederik Rodenberg er tilbage efter en lang skadespause og er klar til at udfordre de professionelle ved DM.
Her jubler Frederik Rodenberg efter at have været med til at vinde OL-bronze i holdforfølgelsesløb i Rio de Janeiro.
30.
juni 2019 kl.
08.
49Bemærk: artiklen er mere end 30 dage gammelLæs opFor få måneder siden satte en mystisk knæskade Frederik Rodenbergs lovende cykelkarriere på standby.
I sidste weekend vandt stortalentet så guld ved U23-DM, og søndag er han en af outsiderne til guldet, når det meste af den danske elite kæmper om det danske mesterskab i landevejscykling i Esbjerg.
- Det er gået en del over forventning.
Det er svært at forklare, for det er bare gået meget, meget hurtigt, siger Rodenberg, der kører for kontinentalholdet ColoQuick.
Hele sidste sæson blev smadret af den genstridige knæskade, men ved nytårstid begyndte det så småt at gå fremad.
Læs også:Flyvende Asgreen viser Tour-form: Vinder DM i enkeltstartPå det tidspunkt håbede han på en sæson, hvor han så småt kunne begynde at bygge formen op.
Men farten og styrken er kommet tilbage meget hurtigere end forventet.
Foruden U23-DM har han i foråret blandt andet vundet Skive-Løbet og U23-udgaven af Eschborn-Frankfurt.
- Jeg nåede godt to måneders træning fra midt februar, indtil jeg vandt i Frankfurt.
Det er lidt overraskende, at jeg er her, hvor jeg er lige nu, siger Rodenberg.
Sprinteren fra Værløse er ved DM del af et stort og stærkt ColoQuick-hold, som stort set tæller hele det danske banelandshold.
Men der venter hård modstand på ruten mellem Ribe og Esbjerg.
Ikke mindst fra en række World Tour-professionelle, men også fra prokontinentalholdet Riwal Readynez, som også kører på et højere niveau til daglig.
- Det er selvfølgelig en fordel at være flere ryttere, men det er svært, når løbet er så langt.
Det er ikke noget, vi er vant til, siger Frederik Rodenberg.
Da han vandt U23-DM, skete det efter knap 170 kilometers kørsel.
225 kilometers tandudtrækningSøndagens rute fra Ribe til Esbjerg er på hele 225 kilometer, og den slags trækker tænder ud på hjemlige ryttere, der ikke har opbygget styrke fra mange år som professionelle på de europæiske landeveje.
- Det er ikke særlig tit, vi runder 200 kilometer og kommer over de fem timer i sadlen, som de professionelle gør i praktisk talt hvert eneste løb.
Læs også:Juul-Jensen og Søren Kragh skal også køre Tour de France i år- De er vant til det, og de har en anderledes udholdenhed end os, forklarer Frederik Rodenberg.
Michael Mørkøv (Quick-Step) er regerende mester og skal altså forsvare dannebrogstrøjen søndag eftermiddag.
/ritzau/FacebookTwitterKopier linkEmner:Michael Mørkøv (cykelrytter)|Quick-Step Team|Cykelsport|Esbjerg|Frankfurt




https://www.dr.dk/sporten/cykling/cykelunion-strammer-regler-vejninger-efter-svoemmeskandale

CyklingCykelunion strammer regler for vejninger efter svømmeskandaleDCU har strammet procedurer for vejninger efter sag om offentlige vejninger af danske elitesvømmere.
I kølvandet på forårets svømmeskandale har DCU nu kigget på interne regler for vejninger af cykelryttere.
30.
juni 2019 kl.
09.
25Bemærk: artiklen er mere end 30 dage gammelLæs opDanmarks Cykle Union (DCU) strammer procedurerne for vejninger af cykelryttere, så vejningerne fremover vil blive foretaget individuelt og ikke parvist for ryttere på elite- og U23-niveau.
Det siger DCU-landstræner Anders Lund til B.
T.
, efter at tidligere elitesvømmere og svømmetalenter i en dokumentar på DR har rettet stor kritik af brugen af offentlige vejninger i det danske svømmemiljø.
De offentlige vejninger har blandt andet ført til spiseforstyrrelser, angst og depressioner hos flere svømmere.
Også i cykling vurderes udøvernes vægt at have en betydelig indflydelse på muligheden for at præstere på eliteniveau.
Læs også:Svømmedirektør tager orlov fra Team Danmarks bestyrelseLandstræner Anders Lund er aldrig blevet konfronteret med negative kommentarer om vejninger i DCU-regi, men han afviser ikke, at der kan have været utilfredse ryttere.
- Det er nødvendigvis heller ikke mig, rytterne vil gå til, hvis de havde været udsat for dårlige oplevelser af den karakter.
Det er klart, at den ene, der ikke synes, det er sjovt, kan være svær at spotte i mængden.
- Jeg forestiller mig ikke, at nogen har været kede af den måde, vi har gjort tingene på.
For der har på ingen måde været afstraffelser i luften, hvis der har stået noget forkert på vægten, siger Anders Lund til B.
T.
I de opstrammede vejningsprocedurer hos DCU hedder det også, at der først bliver talt med rytterne om vægt som et vigtigt konkurrenceparameter, når rytterne når op i U19-aldersklassen, fortæller landstræneren.
/ritzau/FacebookTwitterKopier linkEmner:Cykelsport|Danmarks Cykle Union|Svømmesport




https://www.dr.dk/sporten/oevrig/live-foelg-european-games-her-gymnastik-finalerne-skal-afgoeres






https://www.dr.dk/sporten/badminton/finaleklare-anders-antonsen-vil-vaere-en-fast-del-af-verdenseliten

BadmintonFinaleklare Anders Antonsen vil være en fast del af verdenselitenAnders Antonsen vil tage det sidste skridt ind i verdenseliten.
Søndag spiller han finale ved European Games.
Anders Antonsen har ikke mødt meget modstand ved European Games, og det er da også kun guldet, der tæller for den 22-årige dansker.
30.
juni 2019 kl.
08.
56Bemærk: artiklen er mere end 30 dage gammelLæs opKun guld tæller ved European Games.
Sådan lød Anders Antonsens ambition allerede inden badmintonturneringen i European Games, som topseedede Viktor Axelsen måtte melde afbud til.
I stedet blev Antonsen førstefavorit, og søndag kan han leve op til dette ved at vinde finalen mod franske Brice Leverdez.
Den 22-årige Antonsen ser gerne European Games-guldet pynte på cv'et, men ellers er det turneringer af en anden kaliber, der definerer hans karriereudvikling.
I januar triumferede han således i Super 500-turneringen Indonesia Masters.
- Inden sæsonen var mit mål at vinde en af de helt store som i Indonesien og slutte i top-10.
Nu er jeg nummer 13, men jeg skal samle mange point for at tage det sidste step op, siger Anders Antonsen.
European GamesEuropean Games i Minsk er den anden udgave af den europæiske sportsbegivenhed, der også kaldes for de europæiske olympiske lege.
Det blev afholdt for første gang i 2015 i Aserbajdsjans hovedstad, Baku.
European Games i Minsk afvikles i perioden fra den 21.
juni til den 30.
juni 2019.
Der konkurreres i 15 sportsgrene, heraf 13 olympiske, hvoraf otte tæller som del af kvalifikationen til OL i Tokyo, 2020.
Der er deltagelse fra 50 europæiske nationer, hvor mere end 4.
000 atleter skal dyste om 200 medaljer.
Danmark har atleter med i atletik, badminton, boksning, bordtennis, bueskydning, judo, kajak, karate, trampolin og skydning.
I den første udgave i 2015 vandt Danmark 12 medaljer, heraf fire af guld.
Han var lige fyldt 20 år, da han banede sig vej til verdensranglistens top-15, men det næste skridt er svært at tage.
- Jeg gik fra at vinde det hele til at ramme muren.
Det har alle prøvet, for man bliver ikke bare nummer et.
Man skal igennem en transformation for at spille med de helt store drenge.
- Jeg manglede en masse fysik, men hullet er ikke så stort, som det har været.
Da jeg slog Son Wan-ho (verdens nummer 6) og Kento Momota (nummer 1) i Indonesien, varede begge kampe fem kvarter.
- Det havde jeg ikke kunnet gøre for et år siden, pointerer Antonsen i en tilbagelænet stund i atletbyen i Minsk.
Stabilitet krævesNu er planen at tage de store skalpe mere hyppigt.
- Jeg har bevist, at jeg kan slå dem enkelte gange, så jeg skal kunne ramme det bedste niveau mere stabilt, og jeg tror, at der venter gode ting rundt om hjørnet.
- Jeg synes, at jeg er et godt sted karrieremæssigt, og selv om at jeg føler, at jeg skulle vente lidt på den, er det ikke så mange, der vinder en titel som Indonesia Masters som 21-årig.
Se Anders Antonsen vinde semifinalen ved European Games i klippet.
Elitechefen i Badminton Danmark, Jens Meibom, ser også gode perspektiver for Antonsen.
- Jeg synes, at han er et godt sted.
Han fik en flot start på 2019 og lader til at være sluppet af med de kramper og migrænen, der hæmmede ham voldsomt i 2018.
- Hvor han ligger, kræver det meget at avancere.
Det er step by step, men jeg tror, at han kan nå top-10 i år, vurderer Jens Meibom.
Antonsen kan tage det første skridt, når han spiller finale klokken 12 dansk tid.
Umiddelbart efter spiller Mia Blichfeldt finale i damesingle mod briten Kirsty Gilmour.
DR2 sender søndag badmintonfinalerne ved European Games, og det er fra klokken 10.
55.
/ritzau/FacebookTwitterKopier linkEmner:Viktor Axelsen (badmintonspiller)|DR2|Badminton|Indonesien|Anders Antonsen (badmintonspiller)




https://www.dr.dk/nyheder/udland/foerste-amerikanske-praesident-i-nordkorea-trump-krydser-graensen

Topmøde mellem Trump og KimSe temaUdlandFørste amerikanske præsident i Nordkorea: Trump krydser grænsenUSA's præsident, Donald Trump, inviterer Kim Jong-un til møde i Det Hvide Hus.
Af Theis Lange Olsen30.
juni 2019 kl.
08.
49Bemærk: artiklen er mere end 30 dage gammelLæs opDonald Trump har som den første siddende amerikanske præsident nogensinde sat sine fødder i Nordkorea.
Det skete i forbindelse med et annonceret møde med Nordkoreas leder, Kim Jong-un, søndag morgen dansk tid, hvor de to statsledere også trykkede hånd.
- Det er godt at se dig igen.
Jeg forventede ikke at møde dig her, sagde Kim Jong-un til Donald Trump, da de to statsledere sammen gik ind i Nordkorea.
- Præsident Trump er den første amerikanske præsident, der besøger vores land.
Det viser en vilje til at tage et opgør med fortidens aggressioner og til at åbne for en ny fremtid, sagde Kim Jong-un.
Her går Donald Trump og Kim Jong-un ind i Nordkorea sammen.
Donald Trump svarede igen med at invitere den nordkoreanske leder på besøg i Det Hvide Hus.
- Jeg inviterer Kim Jong-un ind lige nu (i Det Hvide Hus, red.
).
At træde ind over den grænse var en stor ære, sagde Donald Trump.
Det er det tredje møde mellem Donald Trump og Kim Jong-un.
På en fælles pressebriefing i den demilitariserede zone, der har delt den koreanske halvø siden 1953, lød det efterfølgende fra Kim Jong-un, at denne dag må betegnes som historisk.
- Hvis ikke det var for vores gode forhold, så havde det ikke været muligt at stable det her møde på benene, sagde Kim Jong-un henvendt til Donald Trump.
Kun to amerikanske eks-præsidenter har besøgt Nordkorea - efter de var fratrådt embedet; Jimmy Carter i 1994 og 2010 og Bill Clinton 2009.
Forhåbninger om atomaftaleMødet mellem de to i zonen mellem Nordkorea og Sydkorea giver forhåbninger om, at USA og Nordkorea kan genoptage forhandlingerne om den atomaftale, landene tidligere har forsøgt at forhandle på plads.
Målet med atomaftalen er at lukke helt ned for Nordkoreas atomprogram, samtidig med at USA fjerner sanktioner mod landet.
Det skal ifølge den amerikanske plan sikre endelig fred på den koreanske halvø.
Donald Trump og Kim Jong-un deltog sammen i et historisk møde i Singapore sidste år, hvor de begge forpligtede sig til fjerne alle atomvåben fra den koreanske halvø, men uden at præcisere, hvordan det skal føres ud i livet.
Kim Jong-un og Donald Trump holdt et fælles pressemøde i den demilitariserede zone.
Det er blot to måneder siden, at Kim Jong-un udtalte, at forhandlingerne om atomnedrustning var gået i stå.
Samtidig bebrejdede han USA og anklagede landet for at handle i "ond tro".
Det seneste forsøg på at få en atomaftale på plads foregik i Hanoi i Vietnam, men her stødte forhandlingerne også på grund.
Efterfølgende fik Donald Trump meget kritik - også fra egne rækker.
Men han har hele tiden stået fast på, at der trods en manglende aftale var fremskridt i forhandlingerne.
Hensigtserklæringen fra Singapore i 2018•At etablere nye relationer mellem USA og Nordkorea•At samarbejde om at etablere et varigt og stabilt fredsregime på den koreanske halvø•At bekræfte beslutningen fra Panmunjom d.
27.
april om, at Nordkorea forpligter sig til at arbejde sig hen mod en komplet afvikling af atomvåben på den koreanske halvø•At USA og Nordkorea forpligter sig til at finde legemsdele fra omkomne krigsfanger og uidentificerede faldne fra Koreakrigen og omgående at udlevere resterne af de, der allerede er identificeret.
FacebookTwitterKopier linkEmner:Bill Clinton (politiker)|Donald Trump (politiker)|Nordkorea|USA|Sikkerhedspolitik




https://www.dr.dk/mitliv/andreas-delte-sine-barselsbekymringer-med-chefen-bliver-jeg-overhalet-er-det-noget-pjat-maend

Ung og karriereforælderSe temaMit LivAndreas delte sine barselsbekymringer med chefen: Bliver jeg overhalet?
Er det noget pjat, at mænd tager lang barsel?
Josephine og Andreas bruger deres ledere til at finde den rette balance mellem karriere og familieliv.
Af Trine Hørlyck Bech, Ólafur Gestsson (foto) og Bo Amstrup via Ritzau Scanpix (foto)30.
juni 2019 kl.
08.
29Læs opMulighed for at gå på nedsat tid.
Samtaler med din chef før, under og efter barslen om, hvordan I strikker en arbejdsuge sammen, der passer med dit familieliv.
Det skal være lettere at have en karriere, der passer til ens livssituation.
Flere virksomheder i konsulent-, revisions- og advokatbranchen har svært ved at holde på medarbejderne, når to bliver til tre derhjemme, og har derfor iværksat flere tiltag.
Tiltagene giver mulighed for alt fra deltid til at tage såkaldte 'work breaks' af flere måneders varighed, hvor du kan rejse med familien, bygge nyt hus eller hvad du har lyst til.
Vi har talt med nogle af virksomhedernes nybagte forældre om, hvad tiltagene betyder for dem, og hvordan de bruger dem.
Andreas' arbejdergiver, revisions- og rådgivningshuset Deloitte, har indført tiltagene 'Work Agility' og 'Happy Parents'.
•Udover at diskutere karrieren ved den årlige medarbejderudviklingssamtale taler medarbejderen også med sin leder om mulighed for fleksibilitet i arbejdslivet (gælder alle medarbejdere – ikke kun dem med børn).
•Man kan købe ti ekstra feriedage om året (gælder alle medarbejdere).
•Mulighed for at bede om 12 ugers selvbetalt orlov (gælder alle medarbejdere uanset anciennitet).
•Deloitte opfordrer medarbejdere til at tale åbent med deres manager omkring muligheden for at gå på deltid, da det bestemt er en mulighed (gælder alle medarbejdere).
•Det er muligt at indlevere tøj til renseri på arbejdspladsen, ligesom man kan bestille take-away-retter, som man kan tage med hjem til familien som aftensmad.
Retterne kan hentes i firmaets køleskabe samme dag, som man bestiller dem (gælder alle medarbejdere).
•'Happy Parents'-programmet starter, når medarbejderen har fortalt sin leder, at vedkommende venter barn.
Lederen taler med medarbejderen før, under og efter barslen om, hvordan vedkommende ønsker, at arbejdslivet skal se ud nu.
Der er flere muligheder.
For eksempel nedsat tid eller at gå klokken 15 og arbejde nogle timer om aftenen.
•Der er mulighed for at være med i et netværk af andre Deloitte-ansatte, som er på barsel.
•De første fem måneder, efter man er vendt tilbage fra barsel, kan man hver måned deltage i en to timer lang gruppecoaching session, hvor man taler om, hvordan det er at få arbejds- og privatliv til hænge sammen efter familieforøgelsen.
•Inden barslen tilbydes medarbejderen også en gruppecoaching-session.
Formålet med den er blandt andet at klæde ham/hende på til, hvilke dialoger man med fordel kan tage med sin chef.
•Så længe ens børn er under 14 år, har man ret til løn i forbindelse med barnets første, anden og tredje sygedag.
Andreas Svane fortæller:For ti måneder siden blev jeg far for første gang.
På det tidspunkt var 'Happy Parents'-programmet ikke helt udrullet, men jeg havde faktisk nogle samtaler med min afdelingsleder omkring mine overvejelser om at tage lang barsel.
Jeg havde et ønske om at prøve at være helt dedikeret til min søn det første stykke tid af hans liv.
Min tanke var, det ville give os en tættere relation, end hvis jeg smuttede på arbejde 14 dage efter hans fødsel.
Desuden var min kone og jeg i en ret unik situation, fordi vi havde mulighed for at tage de ni måneder sammen.
Jeg havde en del betænkeligheder ved at være væk så længe.
Dels var jeg startet i Deloitte sammen en gruppe af trainees (revisorelever, red.
), og vi havde hidtil fulgt hinanden karrieremæssigt.
Nu ville de komme foran mig i deres udvikling.
Desuden spekulerede jeg meget over, hvad andre på kontoret ville tænke.
Det her er en branche, hvor mange gerne vil fremad og satser hårdt på karrieren.
Jeg var ret overbevist om, at nogle ville mene, at det var lidt noget pjat, at en mand tog ni måneders barsel.
Jeg delte tankerne med min afdelingsleder.
Hun synes, det var fedt med lang barsel og mente ikke, at der ville blive set negativt på det.
Der var fuld opbakning fra hende og den øverste leder for kontoret.
Min afdelingsleder sagde også, at jeg ikke skulle betragte barslen, som om at jeg tog et skridt tilbage i karrieren.
Mere at jeg satte den pause.
Ni måneder ville ikke være afgørende set i et større perspektiv.
Sådan kunne det måske føles her og nu, fordi nogle af dem, jeg startede med, ville opnå nogle ting hurtigere end mig, men når jeg om 20 år så tilbage, skulle jeg nok være samme sted.
Jeg havde måske bare brugt et år mere på nå dertil.
Det gav en ro maven at vende den slags.
Nu, hvor jeg er tilbage, planlægger jeg at gøre brug af 'post-leave-sessionerne,' hvor man taler om, hvordan det er at være begyndt på job igen.
Jeg har det fint med at tale med min arbejdsgiver om personlige emner, men det er jo, fordi de selv viser interesse for det.
Hvis ikke Deloitte havde taget initiativet, har jeg svært ved at forestille mig, at jeg ville give udtryk for mine tanker og bekymringer omkring familieliv og karriere.
Jeg ville i hvert fald være langt mere tilbageholdende og tænke: 'Gider de overhovedet at høre om det?
'Med de her initiativer, synes jeg, at der bliver sendt et signal om, at det er en fælles mission at få arbejds- og familieliv til at fungere.
Det er ikke kun mig og min familie, der skal indordne os.
Arbejdspladsen vil også gerne tilpasse sig, at man har nogle ansatte, som er blevet forældre.
Den tankegang er fed, og jeg synes, at den gør det lettere at drosle ned uden at have dårlig samvittighed.
Ung og karriereforælderSmå børn og høje ambitioner for karrieren: Hvordan kringler man den?
Det sætter dr.
dk fokus på med dette tema, hvor vi taler med småbørnsforældre, der arbejder i brancher, som har ry for at være tidskrævende.
Her fortæller en række yngre forældre om, hvordan de forener karriere og familieliv.
Se hele temaet her.
For mig er nøgleordet i det her 'fleksibilitet.
' Altså muligheden for at tilrettelægge sin karriere efter, hvilke prioriteter man har i sit liv lige nu.
Jeg har skruet væsentligt ned for mine arbejdstimer, efter jeg blev far, selvom jeg stadig arbejder en del.
I dag bestræber jeg mig på at møde klokken 6, og så smutter jeg ved 15-tiden.
Tidligere arbejdede jeg typisk fra klokken 6 til ved 18-tiden.
Det kunne jeg slet, slet ikke forestille mig nu, så ville jeg nærmest kun se min søn i weekenderne.
Den måde har jeg ikke lyst til at være far på.
Jeg kan fint nå mine opgaver.
Set i bakspejlet har de ekstra timer, jeg tidligere lagde sidst på dagen, nok ikke været de mest effektive.
Desuden er jeg selv inde over, hvilke opgaver der bliver booket ind i min kalender.
På den måde kan jeg være med til at tilpasse mængden af opgaver med mine nye arbejdstider.
Jeg har det fint med ikke at være en af dem, der arbejder mest mere.
Der er da et specielt sammenhold mellem dem, der knokler til sent, men jeg har fået noget andet nu.
Min ambition er stadig at arbejde mig længere op i 'hierarkiet.
' Det, tror jeg, er naturligt, når man er i den her branche.
Jeg er dog også afklaret med, at det måske kommer til at ske i et lidt langsommere tempo, end for dem, jeg startede med, som stadig arbejder 11-12 timer om dagen.
De må alt andet lige lære hurtigere end mig, og så er det fair nok, hvis de får forfremmelsen først.
Jeg synes bare, det er fedt, at der plads til og respekt for, at vi prioriterer forskelligt alt efter, hvor vi er i vores liv.
Josephines arbejdsgiver, advokatfirmaet Gorrissen Federspiel, iværksatte for tre år siden en stribe tiltag, som skal gøre det nemmere at forene forældrerollen med at være advokat.
•Udover den årlige medarbejderudviklingssamtale er der indført kvartalsvise tjek-ins mellem partnerne og advokater og advokatfuldmægtige.
•Tidligere tog en afdelingsleder sig af medarbejdersamtalerne.
Nogle ledere havde op til 20 medarbejdere under sig, hvilket betød, at det kunne være svært opbygge en nær, personlig relation til hver enkelt.
Nu har man fordelt opgaven blandt firmaets 49 partnere, som hver især har ansvar for at tale trivsel og karriereudvikling med en mindre gruppe medarbejdere.
•Hvor medarbejderudviklingssamtalen typisk fokuserer på karrieren og udvikling, bliver de fire årlige tjek-ins også brugt til at vende mere personlige emner.
For eksempel om medarbejderen trives og oplever, at vedkommende har en passende arbejdsmængde.
•Når en medarbejder fortæller, at vedkommende skal være forælder, tager den tilknyttede partner fat i ham/hende.
Det sker inden fødslen, hvor der bliver forventningsafstemt i forhold til arbejdsmængde og belastning under graviditeten.
Umiddelbart inden en medarbejder starter på job igen, taler medarbejderen og partneren om, hvordan de får sammensat en arbejdsuge, som hænger sammen med det familieliv, medarbejderen ønsker at have.
•Alt kan i princippet lade sig gøre.
Nogle vælger at arbejde, som inden de gik på barsel.
Dog, hvor de går lidt tidligere og arbejder igen derhjemme om aftenen.
Andre vælger at gå ned på 25-30 timers arbejdsuge, mens nogle ønsker en ugentlig fridag.
•Derudover arbejder man generelt med kulturen på arbejdspladsen.
Ifølge HR-direktør Sara Jursic er advokatbranchen en branche, hvor man traditionelt har lagt mange timer på kontoret.
Derfor handler det om igen og igen at slå fast overfor medarbejderne, at man sagtens kan være ansat ved Gorrissen Federspiel uden at føle, at man skal arbejde 50-70 timer om ugen.
Man er fortsat en værdsat medarbejder, selv om man går på nedsat tid eller beder om at få tildelt en type sager, som ikke kræver, at man er på kontoret til sent.
Det handler om at finde frem til det, der passer bedst for én selv.
Josephine Alsing fortæller:Min søn er kun fem måneder, så det hele er stadig ret nyt, men selvfølgelig har jeg gjort mig nogle overvejelser om, hvordan mit arbejdsliv bliver, når min barsel slutter.
Og der kommer da til at ske nogle forandringer, for i det sekund min søn blev født, kunne jeg mærke, at min verden ændrede sig.
Jeg vil gøre alt for at passe på ham.
Jeg kan ikke sætte tal på, hvor mange timer jeg arbejdede, inden jeg blev mor.
Det varierede meget, men der har da været perioder med lange aftener på kontoret for eksempel i forbindelse med retssager og hastespørgsmål.
Institutionen lukker jo, når den lukker, så fremover bliver min bagkant skarpere, de dage hvor jeg henter.
Men jeg har egentlig ikke været så bekymret for, om jeg kan forene rollen som forælder med at være advokat.
Jeg ved, at Gorrissen Federspiels holdning er, at det skal kunne lade sig gøre at være den forælder, man gerne vil være, samtidig med at man arbejder her.
Jeg synes, at ledelsen har gjort en del ud af at kommunikere, at det er muligt at gå ned i tid eller lave aftaler om, at man kan arbejde fleksibelt.
For eksempel gå tidligt for at hente og så lægge nogle arbejdstimer om aftenen.
Derfor tænker jeg også, at vi selvfølgelig finder en løsning.
Jeg ser også, at flere af mine kollegaer får det til at fungere ved at gøre brug af de forskellige muligheder.
Både inden min barsel og efter, jeg har født, har min chef og jeg haft samtaler om mine tanker omkring arbejds- og familieliv.
Nu er det stadig ret præmaturt, for jeg ved endnu ikke helt, hvad der kommer til at fungere for vores familie, men min plan er at komme tilbage på fuldtid.
Og så er min chef selvfølgelig helt med på, at jeg kommer til at have nogle eftermiddage om ugen med en fast bagkant.
Aftalen er, at min chef og jeg løbende følger op på, hvordan det fungerer for os.
Det er jo svært at sige nu.
Måske får jeg lyst til at gå ned i tid i en periode.
Lige nu er det ikke planen, men det er dejligt at vide, at muligheden er til stede.
Jeg kan godt forestille mig, at der kommer til at være lidt tilvænning, når jeg kommer tilbage.
Jeg har været vant til at kunne blive længere, hvis der kom et hastespørgsmål ind, som skulle besvares nu og her.
Det vil måske ærgre mig en smule, hvis der kommer et ind, som en anden må håndtere, fordi jeg er nødt til at gå og først kan se på det senere, men det er jo bare en periode, det er sådan, og jeg vil jo også meget gerne være sammen med min søn, så jeg tror, det vil føles ret naturligt.
Jeg synes, det er ret fantastisk, at min arbejdsgiver og jeg kan have en åben dialog om familie- og arbejdsliv.
Det betyder rigtig meget.
Går vi nogle år tilbage, tror jeg ikke, der blev talt lige så meget om den slags i branchen.
Måske fik det nogle – nok særligt nybagte mødre - til at søge væk uden overhovedet at have talt med arbejdspladsen om, hvorvidt det kunne lade sig gøre at arbejde på en anden måde.
Det er ærgerligt både for advokatfirmaerne og for den enkelte, hvis man egentlig holdt af arbejdsopgaverne som advokat.
Work life balance-tiltag i virksomheder•Ifølge Anders Raastrup Kristensen, som er ekstern lektor ved CBS og har skrevet ph.
d.
-afhandling om work life balance, har vi de senere år set en tendens til, at virksomheder arbejder med medarbejdernes balance mellem arbejds- og privatliv.
•Det er dog relativt nyt, at man sætter initiativerne i system på den måde, som man gør med eksempelvis 'Happy Parents'.
•Anders Raastrup Kristensen har ikke forsket specifikt i, om den type tiltag rent faktisk virker i forhold til at fastholde medarbejdere og på medarbejdernes oplevelse af at have en god balance mellem karriere og familie.
•Generelt ved man dog, at fleksibilitet virker - for eksempel muligheden for at gå klokken 14 for at hente og så arbejde om aftenen.
Det er dog et tveægget sværd, fordi medarbejderen skal være god til at håndtere et arbejdsliv, som er alle steder.
Når du kan tage arbejdet med hjem, er det hele tiden op til din egen samvittighed, om du skal arbejde mere.
•Derfor vurderer Raastrup Kristensen, at det ikke nødvendigvis er tilstrækkeligt at stille muligheden for fleksibilitet til rådighed.
Man skal også hjælpe medarbejderen med at skære til og prioritere.
•I dag er mange medarbejdere relativt selvledede, og derfor er det tit overladt til dem selv at afgøre, hvad der skal prioriteres.
Det kan være svært at overskue, og måske bruger man tid på noget, som ikke skaber særlig meget værdi.
Derfor er det væsentlig at have en leder tæt på til at hjælpe med at prioritere.
•Desuden fremhæver Anders Raastrup Kristensen, at det kan være vigtigt at tale med medarbejderne om deres egen produktivitet.
Måske lyder det tillokkende at møde fra 8-14 og så arbejde tre-fire timer, når ungerne er lagt, men hvis du er udpræget a-menneske, kan det være, at du smadrer dig selv ved at insistere på at arbejde om aftenen.
Måske var det bedre med et par rigtig lange arbejdsdage om ugen, som så betyder, at du kan hente de andre dage og slipper for aftenarbejde.
Virksomheden hjælper medarbejderen ved at tilskynde dem til at have den type overvejelser, vurderer Raastrup Kristensen.
•Derudover peger han på, at det kan være svært at favne en kultur, hvor nogle medarbejdere lægger 50-60 timer om ugen på kontoret, mens andre nøjes med 30.
På en arbejdsplads er det ikke kun forholdet mellem leder og medarbejder, der er på spil.
Der kører også et spil medarbejderne imellem.
Nogle gange ser man, at dem, der ligger mange timer på jobbet, knytter et særligt fællesskab omkring det at være engagerede.
Drosler du ned, er der risiko for, at du føler dig ekskluderet fra det fællesskab.
Den norm kan virksomheden ikke selv styre, og den kan være svær at ændre, med mindre virksomheden grundlæggende ændrer arbejdskultur.
•Anders Raastrup Kristensen mener dog, at det er positivt at begynde med disse tiltag, fordi de tydeligt signalerer, at performance ikke bare handler om arbejdstimer, ligesom tiltagene skaber et rum for overhovedet at tale om de her ting.
FacebookTwitterKopier linkEmner:Arbejdsmarked|Deloitte|Erhverv|Ansættelsesforhold|Gorrissen Federspiel




https://www.dr.dk/nyheder/indland/sure-naboer-faar-udskaeldte-havmoeller-flyttet-vaek

IndlandSure naboer får udskældte havmøller flyttet vækSure naboer og en forsinket anlægsproces gør, at to kommende vindmølleparker flyttes længere ud i Vesterhavet.
41 vindmøller skal længere ud på havet efter store protester.
30.
juni 2019 kl.
07.
28 | opdateret 30.
juni 2019 kl.
07.
30Bemærk: artiklen er mere end 30 dage gammelLæs opTo kommende vindmølleparker ved den jyske vestkyst bliver nu flyttet efter store lokale protester.
Vesthav Syd og Nord skal stå ud for Ringkøbing Fjord og Thyborøn og tilsammen producere strøm til at dække behovet hos 380.
000 danske husstande.
Men både sommerhusejere og lokalpolitikere har protesteret over udsigten, og derfor vil ejeren, svenske Vattenfall, nu stille de i alt 41 vindmøller længere ud i havet.
Planen er at arbejde med mindst dobbelt så stor afstand til den jyske vestkyst.
- Vi flytter møllerne så langt vestpå, som det er teknisk muligt at gøre.
- Vi ønsker ikke at bygge et projekt, hvor vi ikke har lyttet til borgerne og de klager, der var, siger Michael Simmelsgaard, Vattenfalls direktør i Danmark.
Tidligere i år blev parkerne forsinket med tre år af krav om nye miljøundersøgelser.
Ifølge Vattenfall er det årsagen til, at der nu er tid nok til at finde nye pladser til møllerne.
Dyr omgangSelskabet forventer en ekstraregning på et trecifret millionbeløb, som især går til nye havbundsundersøgelser.
Men regnestykket går ifølge Michael Simmelsgaard op, fordi den nye placering imødekommer de lokale sommerhusejere og politikere.
- Når man skal bygge og være et sted i 25 år sammen med et lokalmiljø, så skal man ikke underkende værdien af godt naboskab, siger direktøren.
Ringkøbing-Skjern Kommune bakkede tidligere op om de kystnære havmøller, men i februar fik byrådet kolde fødder og skrev til Folketinget for at få møllerne flyttet længere ud.
Borgmester Hans Østergaard (V) glæder sig derfor over de nye planer.
- Det her er det allerbedst opnåelige, som jeg ser det, og det kan jeg kun være tilfreds med, siger borgmesteren.
Ligeledes kalder foreningen Stop Vesterhav Syd, der samler sommerhusejere i området, udmeldingen for en positiv nyhed.
- Vi betragter dette som en sejr for den indsats, vi sammen med andre foreninger har gjort, skriver den i en kommentar.
Præcis hvor møllerne skal stå, bliver først afsløret næste år efter de nye undersøgelser.
/ritzau/FacebookTwitterKopier linkEmner:Ringkøbing-Skjern Kommune|Vattenfall|Jylland|Lokalpolitik|Hans Østergaard (politiker)




https://www.dr.dk/nyheder/viden/kroppen/jeg-vil-vaere-solbrun-uden-smadre-min-hud-her-er-videnskabens-raad

KroppenJeg vil være solbrun uden at smadre min hud: Her er videnskabens rådSolbadning, solarium eller selvbruner.
Hvad er den sundeste løsning?
© Pernille Kjeldgaard KristensenAf Pernille Kjeldgaard Kristensen og Ingeborg Munk Toft (grafik)30.
juni 2019 kl.
07.
21Læs opJeg var meget nervøs, da jeg sidste år skulle have fjernet et modermærke, fordi lægerne mistænkte, at cellerne havde udviklet sig til kræftceller.
Jeg vidste jo godt, at jeg ikke altid har beskyttet min hud ordentligt.
© Pernille Kjeldgaard KristensenJeg hedder Pernille, jeg er 26 år og arbejder for DR's videnskabsredaktion i Aalborg.
Mine kolleger påstår, at det er moderne at være bleg, men så vidt jeg ved, er den trend er ikke kommet til Aalborg endnu.
Så jeg er på jagt efter en lækker tan, der ikke skader min krop.
Jeg er i den lyse ende af skalaen (næsten gennemsigtig om vinteren), og derfor skal jeg ligge længe i solen, når jeg skal have en mørkere kulør.
Men jeg skal også passe et fuldtidsarbejde, så jeg har ikke tid til at stege hele dagen.
I perioder har jeg derfor været meget i solarie, dyrket hardcore solbadning i middagssolen og forsøgt mig med selvbruner - alt sammen i jagten på den perfekte tan.
Men som jeg er blevet ældre, er jeg blevet bange for solskader, pigmentforandringer, rynker og kemikalier i selvbrunere - og værst af alt: Kræft i modermærker eller huden.
Heldigvis viste det sig, at prøven for modermærkekræft var negativ, men sådan går det desværre ikke for alle.
Hvert år dør cirka 288 danskere af modermærkekræft.
Selvom jeg ved, at det er farligt at udsætte min hud for alt for meget sol, vil jeg stadig gerne have en mørkere sommerkulør.
Det har gjort mig nysgerrig på, hvordan jeg kan blive brunere på den sundeste måde?
Er solarie nu også så skidt?
Før vi går i gang, vil jeg gerne slå fast, at det klogeste selvfølgelig er at bruge solcreme med høj faktor, tage solhat på og holde sig i skyggen.
Men helt ærligt, så vil jeg gerne have en lækker tan.
Derfor har jeg allieret mig med Hans Christian Wulf, der er professor i hudsygdomme på Bispebjerg Hospital, for at blive klogere på, hvordan jeg kan være sommer-brun og sund på samme tid.
Jeg er faktisk lidt i tvivl om, hvorfor solarie helt præcist er mere usundt end solen udenfor.
Hvorfor er det egentlig sådan, Hans Christian Wulf?
- Helt generelt, så er det den ultraviolette stråling, der er farlig.
Det gælder både solarie og solens stråler.
Man måler farlig uv-stråling i rødmedoser.
En gennemsnitsdansker skal have 3-4 af disse doser, før de bliver røde.
Den allermest følsomme person overfor strålerne bliver rød efter én af disse doser.
Når man går i solarie, vil man typisk få 3-4 doser per gang.
Men mange, der går i solarie, tager ikke den korteste behandling, de tager gerne længere.
Og der kan man komme op på 4-5 doser, siger han.
Hvad er rødmedoser?
Rødmedoser (standard erythema dose) er en enhed, der fortæller, hvor kraftigt solen påvirker huden.
Jo flere rødmedoser man får, jo kraftigere effekt er der på huden i forhold til skadelige konsekvenser.
Når man regner i rødmedoser, så er der kompenseret for, om det er solariets eller solens uv-stråler, der regnes med, så de to strålinger kan sammenlignes.
Man kan ikke præcist sige, hvor mange rødmedoser, der er for meget, men forskere kan se i statistikker, at danskerne i dag får for meget sol.
I 1950’erne, da man startede opgørelsen, var der 50 sager med modermærkekræft om året.
I dag er tallet på cirka 2500 sager, bl.
a.
fordi vi rejser til syden, smider mere af tøjet og dyrker solen mere.
Så 200 rødmedoser, der er gennemsnittet for en dansker, tyder på at være for meget for huden.
Kilde: Hans Christian Wulf, Bispebjerg HospitalOg er det for meget?
- Ja, for en gennemsnitsdansker, der aldrig går i solarie, får cirka 200 rødmedoser om året.
Så hvis du går i solarie én gang om ugen i 50 uger, så er det 250 doser - og så fordobler du andelen af rødmedoser på et år, for du er jo lige pludseligt oppe på 450 rødmedoser.
Og her er det vigtigt at notere, at de 200 doser i gennemsnit om året, som du får uden solarie, allerede er for meget for huden, siger han.
Med mor i solcenteretFørste gang jeg lagde mig i et solarie, var jeg 13 år, og min (sygeplejerske) mor havde taget mig med.
Jeg ville gerne være brun til min konfirmation, og tilbage i midten af 00’erne, var der ikke noget galt i en mor-datter-tur i solcenteret.
Siden havde jeg perioder, hvor jeg tit besøgte solcenteret.
Ofte med mine veninder, hvor vi lå to i ét solarie, så vi kunne få mest “sol” for pengene.
Og ja, vi vidste godt, at solarie var usundt, men samtidig var solcenteret overplastret med reklamer for den kunstige sols gavnlige effekter - eksempelvis tilskud af D-vitamin.
Vi fik en gratis “hudanalyse” i solcenteret, der fortalte os, hvor meget kunstig sol vores hud kunne klare.
Tilfældigvis var resultatet altid, at huden selvfølgelig kunne klare fuldt blus i maksimalt tid.
Og som 14-årig og naiv følte jeg mig på den sikre side efter sådan en test.
Hans Christian, er der slet ikke noget godt at sige, om en tur i solarie?
- Jo, du kan få D-vitamin af solarie.
Men det er absolut meget klogere at tage et kosttilskud med D-vitamin i stedet.
Så udsætter du ikke din hud for unødvendig uv-stråling.
Men hvis jeg skal en tur til Thailand i februar, kan det så ikke være en god ide lige at gøre huden klar til de hårde solstråler?
- Nej, for så har du “brugt en del” af dine rødmedoser allerede.
Så har du fået stråling.
Og dem ville det da være bedre at bruge i Thailand, hvis du absolut skal udsættes for uv-stråling.
Jeg har vist fået slået fast nu, at en tur i solcenteret er et no-go for mig.
Det er ellers skønt at blive varmet igennem i et solarie i januar, når det er koldt udenfor - men jeg vil hellere "gemme" min rødmedoser til sommerferien.
Jeg elsker simpelthen at solbadeNu ville jeg ønske, at jeg var sprunget over solarie-turene, men heldigvis passer jeg i dag godt på min hud i solen.
Jeg smører mig ind i solcreme med faktor 30 og holder mig ude af middagssolen, når jeg er på ferie i syden.
Men nogle gange vinder lysten til at have en brun krop, og så ligger jeg i solen med en lav faktor på - og det ender ofte med en rød og øm hud.
Og ja, jeg ved det jo godt: En solskoldet hud øger risikoen for kræft.
Det har du nok også hørt før, men lad os lige tage den igen: Ifølge en rapport fra Kræftens Bekæmpelse og TrygFonden, så anslås det, at 90 procent af alle tilfælde af kræft i huden direkte kan tilskrives uv-stråling.
Hvert år får cirka 16.
800 danskere konstateret “kræft i huden” for første gang.
Det dækker over flere kræftsygdomme, der kan inddeles i to kategorier: Modermærkekræft og hudkræft.
Alligevel lægger jeg mig straks i solen, når den titter frem om sommeren.
Jeg fortæller mig selv, at det jo også er vigtigt at få nok D-vitamin.
Men er det klogt at solbade?
- Det kommer an på, hvordan du gør det.
Bruger du solcreme med høj faktor og søger skygge for middagssolen, så er der ikke noget galt med det.
Men hvis vi igen kigger på rødmedoser, så kan seks dages ferie i sydens sol i foråret give dig 40 procent af al den stråling, du får på et år i Danmark.
Du får altså en stor del af et års dosis på kort tid, og det øger også risikoen for forbrænding.
Men hvad er så overhovedet fordelen ved at solbade?
- Det er blandt andet velvære.
Mange kan godt lide at være ude i solen, så man skal ikke underkende, at det kan gøre dig glad at komme ud i solen.
Og så får du jo D-vitaminer gennem solen, og de er jo nødvendige for vores helbred.
Hvad gør uv-stråling ved din krop?
Uv-stråling består både UVA-stråler og UVB-stråler.
UVB-strålerne er de korteste bølger, og det er dem, der primært giver forbrænding af huden.
UVA-strålerne er længere, og de bidrager med 10-15 procent af forbrændingen af huden.
De elastiske fibrer og collagen-fibre (der holder huden glat) påvirkes af UVA-stråler, der trænger dybere ned i huden end UVB-stråler.
Det er altså UVA-stråler, der giver rynker.
UVA-stråling kan godt give forandringer i dna'et, men det er primært UVB-stråling, der gør det.
UVB-stråling trænger nemlig ikke lige så dybt ind kroppen, så det er i huden og modermærker, at cellerne kan mutere.
Her laves der dna-skader, som organismen skal reparere.
Og det kan den faktisk klare i de fleste tilfælde.
Men hvis der er tusinde skader om dagen, så er der risiko for, at nogle af reparationerne går galt.
Og det kan ende med hudkræft eller modermærkekræft.
Kilde: Hans Christian Wulf, Bispebjerg HospitalHvis jeg tager en solcreme på med høj faktor, så får jeg vel ikke D-vitamin?
Det bliver jo dannet, når solen rammer min hud.
- Det er kun UVB-stråler, der laver D-vitaminer i huden.
Så når du tager solcreme på, der absorberer UVB-stråling, så nedsætter det også mængden af D-vitamin, der dannes.
Men den mængde stråling, der skal til for at danne D-vitamin, er meget lille.
Så risikoen ved at bruge solcreme skal du ikke bekymre dig om.
Forskning har vist, at folk, der bruger solcreme, og folk, der ikke gør, har cirka samme niveau af D-vitamin, når sommeren er ovre, siger Hans Christian Wulf.
Okay, solbadning er altså ikke helt udelukket som fritidsaktivitet.
Hvis jeg bare tanker op på solcreme med høj faktor, kan jeg faktisk blive ved med at hygge mig på solsengen.
Lignede leopard efter tur med selvbrunerenFor tre uger siden kastede jeg mig for første gang som voksen ud i en omgang selvbruner.
Jeg prøvede det også, da jeg var teenager, men altid med et uheldigt resultat, hvor jeg endte med at blive helt plettet, fordi jeg aldrig fik det smurt rigtigt på.
I dag bruger mine veninder selvbruner, både om sommeren og vinteren, så jeg ville også give det et skud igen.
Jeg smurte mig ind før en fødselsdagsfest, og jeg var pludselig den bruneste i hele selskabet (hvilket jeg aldrig har prøvet før).
Det passede mig rigtig godt.
Men straks blev jeg nervøs, for er selvbruner for godt til at være sandt?
Der må være nogle skrappe kemikalier i selvbruner, siden det kan holde min hud brun i over en uge?
- Nej, det er der ikke.
Det, der gør dig brun, er DHA (dihydroxyacetone), der er et sukkerstof.
Det sukkerstof går ind ind i det øverste lag af huden og binder sig til proteiner der.
Når det har bundet sig, så bliver det brunt.
Det er oven over alle de levende celler, det ligger, og det et godt sted, fordi UV-strålingen så ikke forstyrrer dine celler.
Og selvbruner beskytter faktisk mod solen.
Nå, så jeg kan droppe solcremen og bare bruge selvbruner?
- Nej, den går ikke.
Men selvbruner giver dig faktor 2-4, så det er en god, lille grundbeskyttelse.
Især fordi du nemmere kan se, hvis der er områder, der mangler at blive smurt ind - det kan man ikke se med gennemsigtig solcreme.
Og så går der almindeligvis cirka 6-8 dage, før solbruner aftager, så den bliver heller ikke vasket af, hvis du bader.
Men solcremen skal selvfølgelig også på, for faktor 2-4 er slet ikke højt nok til at beskytte dig mod UV-stråling.
Hvad med parabener?
Er der flere end i almindelig kosmetik?
- Nej, der er ikke mere end i andet kosmetik.
Og nu bliver jeg måske lidt kontroversiel, men jeg synes ikke, at vi skal være så bange for parabener.
Vi skal i hvert fald have styr på alternativet til parabener, før vi tager det ud af kosmetikken, for vi har brug for noget at konservere produkterne med.
Jeg tror ikke altid, at det er bedre at bruge alternativer, hvis det ikke er gennemtestet.
Men du kan selvfølgelig altid kigge efter Svanemærket og allergimærket Den Blå Krans, der er en rigtig god guide, når du køber kosmetik, siger Hans Christian Wulf.
Selvbruner er åbenbart en gamechanger, når det kommer til en mørkere kulør, så det bliver fremtiden for mig - selvom jeg nok også i ny og næ kan være at finde på en solseng med solhat og en solcreme med høj faktor.
FacebookTwitterKopier linkEmner:Skønheds- og sundhedsprodukter|Sundhed og velvære|TrygFonden|Thailand|Bispebjerg Hospital




https://www.dr.dk/nyheder/udland/frederiksen-arver-lidt-af-en-hadeopgave-paa-sin-foerste-arbejdsdag-i-eus-magtfulde

Kamp om EU-topposterSe temaUdlandFrederiksen arver 'lidt af en hadeopgave' på sin første arbejdsdag i EU's magtfulde klubI Det Europæiske Råd skal statsministeren være med til at sætte kursen for EU.
Og det er mange interesser på spil, når EU's ledere mødes, forklarer EU-korrespondent Karin Axelsson.
Af Per Bang Thomsen30.
juni 2019 kl.
07.
34Læs opTillykke med statsministerposten, Mette Frederiksen.
Og velkommen til klubben.
Polske Donald Tusk, der er formand for Det Europæiske Råd, var ikke længe om at lykønske den socialdemokratiske formand med det nye job.
De vigtige institutioner i EUEuropa-Parlamentet: EU’s lovgivende organ, der bl.
a.
vedtager love sammen med Ministerrådet på grundlag af Europa-Kommissionens forslag.
Det Europæiske Råd: Definerer EU’s generelle politiske linjer og prioriteter.
Medlemmerne er landenes stats- og regeringschefer samt kommissionsformanden.
Rådet for Den Europæiske Union: Talerøret for EU’s medlemslande, og det vedtager EU-lovgivning sammen med parlamentet og koordinerer EU-politikker.
Medlemmerne er ministrene fra hvert EU-land, alt efter hvilket politikområde, der drøftes.
Europa-Kommissionen: Stiller lovforslagene, holder øje med, om landene overholder reglerne, og repræsenterer EU udadtil på flere områder.
- Jeg ser frem til vores samarbejde, skrev han torsdag på Twitter, kort tid efter at S-formanden havde været forbi dronningen med sin nye regering.
Mette Frederiksen har nemlig ikke kun overtaget nøglerne til Statsministeriet.
Hun har også fået et adgangskort til en af de mest magtfulde klubber i Europa, Det Europæiske Råd.
Det er her, EU's 28 stats- og regeringschefer mødes med rådets egen formand samt formanden for Europa-Kommissionen for at lægge de store, overordnede politiske linjer for, hvor EU-samarbejdet skal bevæge sig hen.
Skal EU være klimaneutral i 2050?
Hvordan skal landene håndtere brexit?
Hvordan får man sat en stopper for flygtningekrisen?
Og der er nok udfordringer at tage af, understregede Donald Tusk i sit velkomstbrev.
- Jeg er sikker på, at Danmark – også med den nye regering – fortsat vil bidrage både aktivt og konstruktivt til, at vi får taget hånd om de fælles udfordringer, vi står overfor - lige fra klimaforandringerne til brexit og den nye og mere uforudsigelige geopolitiske virkelighed, skrev rådsformanden.
Det er ved dette runde bord, at stats- og regeringscheferne mødes med formændene for henholdsvis Det Europæiske Råd og Europa-Kommissionen, når der er topmøde i Bruxelles.
'Lidt af en hadeopgave'Første arbejdsdag i EU for Mette Frederiksen bliver her til eftermiddag, hvor hun skal deltage i sit første topmøde i den belgiske hovedstad, Bruxelles.
Det er et ekstraordinært et af slagsen, hvor der kun er én ting på dagsordenen: At få fordelt EU's absolutte topposter, heriblandt posten som formand for Europa-Kommissionen og for Det Europæiske Råd.
Og det er "lidt af en hadeopave, hun har arvet", forklarer DR's EU-korrespondent, Karin Axelsson.
- Mette Frederiksen vil hurtigt indse, at det er langt mere kompliceret end at uddele ministerposter til kolleger.
Her sidder hun rundt om bordet med 27 andre ledere, som er meget, meget uenige om, hvem der skal besætte posterne, siger Karin Axelsson.
Læs også:Vestager, Merkel eller Barnier?
Sådan kan EU's toppost-kabale gå opDet var egentlig meningen, at posterne skulle være blevet fordelt i sidste uge.
Men de kunne ikke nå til enighed, og derfor havde de brug for en ekstra uge til vende de forskellige muligheder.
Mette Frederiksen har dog udtalt, at hun bakker op om danske Margrethe Vestager (R) som den næste kommissionsformand.
- Hun lander midt i en diskussion, som har kørt længe, og som hun slet ikke har fulgt, fordi den er foregået i fortrolighed mellem de forskellige ledere, siger Karin Axelsson.
Her er de fem EU-topposter, der skal genbesættes i år.
Her er de fem EU-topposter, der skal genbesættes i år.
Der bliver lyttet efterEllers plejer stats- og regeringscheferne normalt at mødes fire gange om året til de ordinære topmøder i Bruxelles.
Det Europæiske Råd er ikke en af EU's lovgivende institutioner.
Derfor kommer Mette Frederiksen heller ikke til at skulle sidde og forhandle eksempelvis nye regler for plastik, dagpenge eller transportkørsel på plads med sine europæiske kollegaer.
Den del af arbejdet tager Europa-Kommissionen, Europa-Parlamentet og Ministerrådet sig i fællesskab af.
Men det er som sagt Det Europæiske Råd, der beslutter, hvad der skal være på dagsordenen i EU.
Og der bliver lyttet til de konklusioner, stats- og regeringscheferne når frem til, eftersom det er dem, der udstikker de overordnede politiske linjer.
- Hvis lederne eksempelvis beslutter, at der bør være styrket kontrol ved EU's ydre grænser eller arbejdes hen mod en fælles digital skat, så noterer kommissionsformanden det ned.
Så er det herefter op til kommissionen at udarbejde et konkret forslag og bestemme den præcise timing, forklarer Karin Axelsson.
Det er rådsformand Donald Tusk, der styrer topmøderne i Bruxelles.
Luftige ord giver Kommissionen magtVed det seneste topmøde i midten af juni vedtog stats- og regeringscheferne en ny strategisk dagsorden for EU, som skal gælde i de kommende fem år.
Blandt målene er, at man skal fremme de ”europæiske interesser og værdier på den globale scene”, opbygge et ”klimaneutralt, grønt, retfærdigt og socialt Europa” samt ”beskyttelse af borgerne og frihedsrettighederne”.
Og jo mere konkrete og enige, EU-lederne er i deres målsætninger, jo mere indflydelse har de over, hvordan et lovforslag kommer til at se ud fra kommissionens side, forklarer Karin Axelsson.
- Hvis det derimod er nogle meget overordnede og luftige ord, så er det i stedet Europa-Kommissionen, der har magten til at fylde indhold på.
Men de største og mest vanskelige sager havner gerne på ledernes bord igen efterfølgende, når det skal vedtages, og ministrene ikke kan blive enige, siger hun.
- Så er det op til lederne at løse de gordiske knuder og få sat skub i tingene.
Kommissionsformand Jean-Claude Juncker sidder også med ved forhandlingsbordet.
Det er Europa-Kommissionen, der efterfølgende skal omdanne stats- og regeringschefernes tanker til lovforslag.
God til natte-alliancerDet er kun stats- og regeringscheferne, der kan stemme i Det Europæiske Råd, og normalt træffer de beslutningerne ved kvalificeret flertal – det vil sige, at 55 procent af medlemslandene, der til sammen repræsenterer 65 procent af EU’s samlede befolkning, skal stemme for.
Hvis hun skal gøre sig gældende på EU-plan handler det først og fremmest om at være god til at bygge alliancer med de andre ledere.
Karin Axelsson, DR's EU-korrespondentI visse specifikke tilfælde sker det dog ved enstemmighed eller ved et simpelt flertal.
Det er formanden for Det Europæiske Råd, som leder møderne, og som skal forsøge at finde flertal blandt medlemmerne.
Og det er ikke altid ligetil.
Der er mange interesser på spil, og der er forskel på, hvordan man ser verden, alt efter om man er en socialdemokratisk statsminister fra et nordisk land, en liberal præsident fra Vesteuropa eller en nationalkonservativ premierminister fra et østeuropæisk land.
Mette Frederiksen kan derfor se frem til nogle komplekse armlægninger ved forhandlingsbordet.
- Hvis hun skal gøre sig gældende på EU-plan, handler det først og fremmest om at være god til at bygge alliancer med de andre ledere og have evnen til at være en god og pragmatisk forhandler – ikke mindst ude på de små nattetimer, hvor de mest komplicerede sager ofte ender med at ligge tilbage på bordet, siger Karin Axelsson.
Statsministeren har sagt, at hun vil kæmpe for, at den radikale Margrethe Vestager bliver den næste kommissionsformand.
FacebookTwitterKopier linkEmner:Det Europæiske Råd|Donald Tusk (politiker)|EU|EU-forhold|Bruxelles




https://www.dr.dk/sporten/atletik/diskoskaster-slaar-23-aar-gammel-dansk-rekord-med-21-centimeter

AtletikDiskoskaster slår 23 år gammel dansk rekord med 21 centimeterMed et kast på 56.
21 meter har Kathrine Bebe sat en ny dansk rekord for kvinder i diskoskast.
Kathrine Bebe var en glad kvinde, efter rekorden blev slået.
(© Kathrine Bebe)Af Kasper Heide Lund29.
juni 2019 kl.
22.
50Bemærk: artiklen er mere end 30 dage gammelLæs opDer er godt gang i at sætte nye rekorder på den danske atletikscene for tiden.
I tirsdags slog para-løberen Christoffer Vienberg verdensrekorden på 10.
000 meter, mens den 28 år gamle danske rekord i højdespring tidligere på måneden blev slået af Janick Klausen.
Det ville diskoskasteren Kathrine Bebe lørdag ikke stå tilbage for.
Ved et stævne i Sverige blev hendes kast på 56.
21 meter ny dansk rekord for kvinder.
Kastet var 21 centimeter længere end den hidtidige rekord, som Annette Bøgh satte i 1996.
Allerede ved Copenhagen Open tidligere på måneden var Kathrine Bebe tæt på den nu gamle rekord, da hun kastede 55.
84 meter – altså 16 centimeter for kort.
Læs også:Højdespringer slår 28 år gammel dansk rekord med én centimeterDerfor var den kvinde diskoskaster også tilfreds med, at det omsider lykkedes at overgå den 23 år gammel rekord.
- Jeg må indrømme, det er en smule lettende endelig at slå den.
Jeg håber, at efter endelig at have brudt den grænse på 56.
00 meter, at det så bliver mere afslappende at kaste, siger hun til Dansk atletik.
Kathrine Bebe skal i juli prøve at udnytte sin gode form til at blive Danmarksmester, når der er DM i Esbjerg.
Den danske rekord i diskoskast for mænd er 61.
30 meter.
Den er ikke blevet slået, siden Steen Hedegård satte den i 1977.
FacebookTwitterKopier linkEmner:Christoffer Vienberg (paraatlet)|Atletik|Esbjerg|Sverige




https://www.dr.dk/nyheder/udland/donald-trump-bekraefter-jeg-skal-moedes-med-kim-paa-graensen

Topmøde mellem Trump og KimSe temaUdlandDonald Trump bekræfter: 'Jeg skal mødes med Kim på grænsen'Der er en særlig kemi mellem Nordkoreas leder og ham selv, siger USA's præsident.
USA's præsident, Donald Trump, og Nordkoreas leder, Kim Jong Un mødtes tidligere på året i Hanoi i Vietnam.
30.
juni 2019 kl.
06.
43Bemærk: artiklen er mere end 30 dage gammelLæs opUSA's præsident, Donald Trump, bekræfter, at han senere i dag mødes med Nordkoreas leder, Kim Jong-un, i den demilitariserede zone mellem Sydkorea og Nordkorea.
Trump er ankommet til Seoul i Sydkorea for i første omgang at tale med Sydkoreas præsident, Moon Jae-in, efter at have deltaget i G20-topmødet i Osaka.
- Jeg mødes med Kim.
Jeg ser meget frem til det.
Jeg ser meget frem til at mødes med ham, siger Donald Trump på et pressemøde ifølge CNN.
- Vi har udviklet et godt forhold, og vi forstår hinanden, uddyber den amerikanske præsident, der lægger op til et kort møde:- Det bliver bare et hurtigt håndtryk og et hej.
Men det kan blive et vigtigt møde, meget vigtigt endda, siger Donald Trump.
Mødet i zonen mellem Nordkorea og Sydkorea giver forhåbninger om, at USA og Nordkorea kan genoptage forhandlingerne om den atomaftale, landene tidligere har forsøgt at forhandle på plads.
Donald Trump og Kim Jong-un deltog i et historisk møde i Singapore sidste år, hvor de begge forpligtede sig til fjerne alle atomvåben fra den koreanske halvø, men uden at præcisere, hvordan det føres ud i livet.
Sydkoreas præsident, Moon Jae-in, bekræfter også, at mødet mellem Trump og Kim vil finde sted.
- USA's og Nordkoreas ledere vil mødes til et håndtryk for freden, siger han ifølge nyhedsbureauet AFP.
Det vil være det tredje møde mellem Donald Trump og Kim Jong-un.
Nordkorea har endnu ikke bekræftet mødet.
Trump: Særlig kemiDonald Trump ankommer ifølge planen til den demilitariserede zone senere på dagen lokal tid.
- Af en eller anden grund har vi en særlig kemi.
Lad os se, hvad der sker.
Der er lang vej endnu.
Men jeg har ikke travlt, siger Donald Trump.
Nord- og Sydkorea indgik i 1953 en våbenhvileaftale efter den treårige krig på halvøen, og FN oprettede samme år den demilitariserede zone.
Zonen er et fire kilometer bredt bælte - to kilometer på hver side af den formelle grænse.
Atomaftalen vil lukke ned for Nordkoreas atomprogram - mod at USA fjerner sanktioner mod landet.
Det skal ifølge USA's plan være med til at sikre freden på den koreanske halvø.
Sydkoreas præsident kalder det søndag for en "milepæl", hvis mødet skulle finde sted.
Trump og Kim mødtes sidst i Vietnam i februar.
/ritzau/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|CNN|Sikkerhedspolitik




https://www.dr.dk/nyheder/udland/hedeboelge-faar-muslimske-kvinder-til-protestere-mod-burkiniforbud

UdlandHedebølge får muslimske kvinder til at protestere mod burkiniforbudKommune har lukket poolområde som svar på kvindernes demonstration, men kvinderne agter at fortsætte protesterne.
Efter terroranslaget i Nice i 2016 udstedte 26 franske byer et forbud mod at bade i burkini eller tøj, der demonstrativt viste religiøst tilhørsforhold.
Men der gik ikke lang tid, før den franske forvaltningsdomstol erklærede forbuddene ulovlige.
(Arkivfoto).
Af Signe Mai Vilsbøll29.
juni 2019 kl.
22.
49Bemærk: artiklen er mere end 30 dage gammelLæs opEn hedebølge over Frankrig har resulteret i historisk varmerekord, og udsigten til de høje temperaturer fik i denne uge en gruppe tildækkede muslimske kvinder til hoppe i byen Grenobles offentlige swimmingpool 'Jean Bron' for at udfordre et burkini-forbud.
BurkiniBurkini er en sproglig sammentrækning af "burka", der er en total tildækning kun med kighul til øjnene, og "bikini", der er en todelt badedragt.
Når kvinder er iklædt burkini, er kroppen dækket af hellange bukser, en bluse lange ærmer og en hætte, som dækker håret.
Det var den libanesisk-australske modeskaber, Aheda Zanetti, der udbredte den helkropsdækkende badedragt, som i dag kan købes i flere butikskæder verden over.
Kilde: The Guardian, DRPoolområdet Jean Bron er nemlig et af flere i landet med forbud mod badetøj, der dækker store dele af kroppen.
Med inspiration fra den amerikanske borgerrettighedsaktivist Rosa Parks forsøger kvindegruppen med deres demonstrationer at få kommuner i Frankrig til at tillade al slags badetøj i offentlige swimmingpools.
De mener, at det er diskrimination, når de ikke må bære burkini, skriver flere franske og britiske medier.
- Vi er nødt til at bekæmpe fordomme og politik, der diskriminerer.
Vi får frarøvet vores borgerrettigheder.
Vi drømmer om at have det sjovt i swimmingpools ligesom andre borgere, når der er varmt i Grenoble, sagde to af kvinderne, der deltog i protesten, Hassiba og Latifa, til BBC.
Livreddere lukkede nedDet er anden gang indenfor kort tid, at kvindelige aktivister protesterer over de lokale regler, og ifølge den franske radiostation Europe1 har kvinderne til hensigt at prostere igen i morgen for endnu engang at illustrere deres utilfredshed.
Flere hundrede har meldt sig til at deltage i demonstrationer, og på Facebook bliver det diskuteret, om andre aktivister skal møde op uden tøj på for at understrege, at valget af påklædning bør være frit.
Sidste søndags protester resulterede i første omgang i, at livreddere lukkede ned for poolområdet, mens kvinderne fik en mindre bøde på 35 euro af politiet for at overtræde Jean Brons regelsæt.
Siden har demonstrationen i Grenoble dog sat gang i en politisk diskussion om lokale regler og om det franske tildækningsforbud, der blev indført tilbage i 2010.
Politiske diskussioner om burkiniBorgmester i Grenoble, Eric Piolle, har forklaret, at badetøjsreglerne skyldes et hensyn til sikkerhed og hygiejne, og han mener helt generelt, at diskussionen om forbuddet er værdipolitisk og hører til blandt regeringspolitikere, siger han i et interview til Europe1.
Udtalelserne fra borgmesteren er blevet anfægtet af ligestillingsminister Marlene Schiappa.
Overfor Europe1 understreger hun, at det er op til kommunerne at fastsætte regler for brug af burkini i offentlige swimmingpools som den i Grenoble, og påpeger, at hun mener, kvinder bør have adgang til poolområderne uanset religion.
Det franske parlamentsmedlem for partiet Les Républicains (Republikanerne, red.
), Eric Ciotti, er kontant i sine udmeldinger.
På Twitter har han efter demonstrationerne skrevet, at burkinien slet ikke hører hjemme i Frankrig, hvor "mænd og kvinder er ligestillede".
Ikke et symbol på islamBurkinien har flere gange været centrum for politisk debat i Frankrig.
Efter terrorangrebet i Nice i 2016 udstedte 26 franske byer et forbud mod at bade i burkini eller tøj, der demonstrativt viste religiøst tilhørsforhold.
Dengang blev det blandt andet begrundet med, at det helkropsdækkende badetøj stred mod franske regler om sekularisme, men der gik ikke lang tid, før den franske forvaltningsdomstol erklærede forbuddene ulovlige.
Opfinderen af burkinien, australsk-libanesiske Aheda Zanetti, har også afvist opfattelsen af bade-beklædningen som religiøs.
Ifølge hende er den helkropsdækkende badedragt nemlig slet ikke et symbol på islam, men snarere frihed:- Jeg opfandt burkinien i begyndelsen af 2004 for at give kvinder frihed, ikke for at tage den fra dem, sagde hun i 2016 til The Guardian.
FacebookTwitterKopier linkEmner:Frankrig|Tøj|Twitter|Ligebehandling|Ligestillings- og Kirkeministeriet




