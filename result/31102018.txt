https://www.dr.dk/sporten/fodbold/championsleague/pernille-harder-bomber-wolfsburg-videre-i-cl

Champions LeaguePernille Harder bomber Wolfsburg videre i CLTo scoringer af Pernille Harder var med til at sende Wolfsburgs fodboldkvinder videre i Champions League.
Pernille Harder var igen i forrygende målform i Champions League.
Af Kasper Heide Lund31.
okt.
2018 kl.
23.
05Bemærk: artiklen er mere end 30 dage gammelLæs opLandsholdsprofilen Pernille Harder markerede sig i Champions League onsdag aften.
I returopgøret i ottendedelsfinalen fik danskeren sammen med sin tyske klub Wolfsburg en storsejr på 6-0 over fodboldkvinderne fra Atlético Madrid.
Pernille Harder scorede to gange i opgøret, som blev spillet i den spanske hovedstad.
Begge hende mål faldt i anden halvleg.
Første efter 61 minutter, hvor hun gjorde det til 3-0, inden landsholdsangriberen bare fire minutter efter scorede til 4-0.
Læs også:Pernille Harder bomber Wolfsburg til CL-sejrPernille Harder og Wolfsburg vandt deres ottendedelsfinale med samlet 10-0, efter at have vundet det første opgør med 4-0.
Dermed er Harder klar til kvartfinalen i Champions League, som spilles på den anden side af nytår.
Dermed er der stadig et dansk islæt i den fornemme turnering, efter Brøndbys kvinder onsdag aften røg, da de hjemme tabte 2-0 til norske Lillestrøm.
I sidste sæson nåede Wolfburg og Harder helt til Champions League-finalen, hvor den tyske klub dog tabte 1-4 til franske Lyon, efter Pernille Harder ellers havde bragt sit hold foran.
FacebookTwitterKopier link




https://www.dr.dk/sporten/haandbold/kvindeligaen/skadesplagede-odense-slider-sig-til-sejr-i-topopgoer

KvindeligaenSkadesplagede Odense slider sig til sejr i topopgørOdense var kun foran to gange i kampen, da Team Esbjerg blev besejret med 24-23.
Også København vandt.
Odense Håndbold vinder for 12.
gang i træk.
31.
okt.
2018 kl.
22.
36 | opdateret 31.
okt.
2018 kl.
22.
48Bemærk: artiklen er mere end 30 dage gammelLæs opOdense Håndbold er fortsat uden pointtab i kvindernes håndboldliga efter topopgøret mod Team Esbjerg onsdag aften.
Men det holdt hårdt for fynboerne, der haltede bagefter i store dele af kampen, men vendte det hele i en hektisk afslutning.
Faktisk var Odense kun foran to gange, nemlig ved 8-7 i første halvleg, og da Mie Højlund 15 sekunder før slut scorede til slutresultatet 24-23.
Læs også:Jan Pytlicks datter skifter til skadesplagede Odense HåndboldEllers var Esbjerg i førersædet i en meget tæt og jævnbyrdig forestilling.
Vestjyderne førte med tre mål i første halvleg, men Odense kom tilbage efter pausen, hvor de to hold fulgtes ad.
Mie Højlund lavede to vigtige mål, der holdt odenseanerne inde i kampen i slutfasen, og Esbjerg-træner Jesper Jensen brugte sin sidste timeout ved stillingen 23-23 med to minutter igen.
Men Kristine Breistøl brændte for gæsterne, og så var det Odense-træner Jan Pytlick, der kaldte til timeout.
Odense var på kanten til passivt spil.
Men Mie Højlund steg til vejrs og sikrede sit hold sæsonens 12.
sejr i lige så mange kampe.
Odense Håndbolds næste kamp er på søndag i det indledende gruppespil i Champions League mod norske Larvik - et opgør du kan se på DR1 fra 13.
10.
/ritzau/FacebookTwitterKopier linkEmner:Odense|København|Nykøbing Falster Håndboldklub|Team Esbjerg|Håndbold




https://www.dr.dk/nyheder/udland/trump-vil-sende-op-mod-15000-soldater-til-mexico-graensen

Migrantkaravane Se temaUdlandTrump vil sende op mod 15.
000 soldater til Mexico-grænsenUSA's lov begrænser soldaters muligheder for at stoppe migranter.
Spild af ressourcer, siger eks-grænsechef.
Christian, en af migranterne fra Honduras, der vandrer mod USA, holder sin etårige datter i armene, mens han går mod den mexicanske by Huixtla.
)31.
okt.
2018 kl.
22.
22Bemærk: artiklen er mere end 30 dage gammelLæs opOp mod 15.
000 soldater kan blive indsat ved USA's grænse mod Mexico.
Det siger den amerikanske præsident, Donald Trump, onsdag.
Præsidenten vil sætte soldaterne ind mod den karavane af migranter, der bevæger sig op gennem Mexico i retning mod USA.
- Vi vil gå op til alt mellem 10 og 15.
000 mand ud over grænsevagterne, ICE (en del af USA's immigrationsmyndigheder, red.
) og alle andre ved grænsen, siger Trump til journalister i Det Hvide Hus.
- Det er en farlig gruppe mennesker, tilføjer han ifølge nyhedsbureauet AFP om folkene i migrantkaravanen.
Læs også:Trump udnytter migrant-karavane til det yderste i amerikansk valgkampProblematisk opgave for militæretIfølge internationale medier er langt størstedelen af de omkring 4.
000 mennesker i karavanen fattige mennesker fra Honduras og andre lavindkomstlande i Mellemamerika.
Trumps forsøg på at stoppe de tusinder af migranter ved at sætte soldater ind ved grænsen vil muligvis ikke have den store effekt.
Læs også:USA sender over 5.
000 soldater til den sydvestlige grænseFor loven siger, at militæret ikke må have direkte kontakt med civile og udføre opgaver såsom at stoppe migranter på amerikansk jord, forklarer Scott R.
Anderson fra tænketanken Brookings Institution.
I første omgang har det amerikanske forsvarsministerium, Pentagon, fundet frem til 5.
200 soldater fra den amerikanske hær, der efter planen skal sendes til USA's sydlige grænse.
Trump har gennem de seneste uger i stigende grad talt om migranter i et forsøg på at sætte indvandringen på dagsordenen op til midtvejsvalget i næste uge.
Tidligere chef: Politisk stuntMen militæret må ikke stoppe asylansøgere, der dukker op ved grænsen for at søge beskyttelse, siger en tidligere chef for den myndighed, der styrer det amerikanske grænsepoliti, Customs and Border Protection (CBP).
- Jeg ser det som et politisk stunt, spild af militære ressourcer og spild af skatteydernes penge, siger R.
Gil Kerlikowske, der stod i spidsen for CBP under en anden bølge af indvandring i 2014.
Læs også:Mexico hjælper migrantkaravane på vej mod USA- Jeg ser det ikke som andet end leflen fra præsidentens side op til midtvejsvalget, tilføjer han.
Forsvarsminister Jim Mattis afviser kritikken.
- Vi udfører ikke stunts i dette ministerium, siger Mattis og tilføjer, at de mange soldater skal hjælpe grænsepolitiet med transport, telte, afspærringer og andre logistiske opgaver.
Trump: En InvasionTirsdag skruede Trump op for advarslerne til de tusinder af migranter, der lige nu vandrer op gennem Mexico.
- Vores militær venter på jer, skrev han på Twitter.
Han betegnede samtidig de migranter, der flygter fra vold og fattigdom i deres hjemland, som en "invasion".
Præsidenten har tidligere hævdet, at der er militante islamister blandt dem.
/ritzau/APFacebookTwitterKopier linkEmner:Donald Trump (politiker)|USA|Mexico|Flygtninge og asylansøgere|Twitter




https://www.dr.dk/sporten/cykling/giro-ditalia-rute-frister-temporyttere-og-klatrere

CyklingGiro d'Italia-rute frister temporyttere og klatrereNæste års Giro d'Italia-rute er blevet offentliggjort.
Den byder på tre enkeltstarter og masser af bjerge.
Chris Froome vandt Giro d'Italia i år, men er endnu usikker på, om han forsvarer sin titel.
31.
okt.
2018 kl.
23.
26Bemærk: artiklen er mere end 30 dage gammelLæs opBjergryttere og enkeltstartseksperter vil være i høj kurs, når cykelholdene skal vælge ryttere til næste års Giro d'Italia, der begynder 11.
maj i Bologna.
Det tre uger lange etapeløb byder nemlig på hele tre enkeltstarter og ikke færre end 46.
500 højdemeter, inden rytterne tre uger senere når den sidste målstreg i Verona.
Da Tour de France-ruten blev offentliggjort i sidste uge, beklagede flere ryttere sig over, at den kun indeholdt én enkeltstart.
I Giroen venter altså tre af slagsen, og ruten vil formentlig få folk som Sunweb-kaptajn Tom Dumoulin, der mestrer både tidskørsler og bjerge, til at slikke sig om munden.
Det hele begynder med en bjergenkeltstart på 8,2 kilometer ved Bologna.
Anden tidskørsel er placeret på 9.
etape og strækker sig over 34,7 kilometer fra Riccione til San Marino.
Og så skal det hele afgøres med 15,6 kilometers kamp mod uret på 21.
og sidste etape i Verona.
Ind imellem venter en række bjergetaper, ikke mindst i løbets to sidste uger.
Den regerende Giro d'Italia-vinder, Chris Froome, har endnu ikke afgjort, om han er klar til en ny tørn på de italienske veje.
- Det er en beslutning, jeg skal tage i samråd med mit hold, siger Sky-kaptajnen ifølge nyhedsbureauet Reuters.
/ritzau/FacebookTwitterKopier link




https://www.dr.dk/sporten/fodbold/pokalturneringen/pokaloverraskelserne-fortsaetter-kolding-sender-vejle-ud

PokalturneringenPokaloverraskelserne fortsætter: Kolding sender Vejle ud Kolding kom sig over en tidlig Vejle-føring og vandt med 3-1 efter forlænget spilletid.
Cheftræner Adolfo Sormani og hans Vejle-hold kom ud for en ny skuffelse, da holdet tabte i pokalturneringen.
31.
okt.
2018 kl.
21.
58 | opdateret 31.
okt.
2018 kl.
22.
02Bemærk: artiklen er mere end 30 dage gammelLæs opVejle Boldklub er færdig i Sydbank Pokalen, efter at superligaoprykkerne højst overraskende tabte 1-3 på udebane til naboerne fra Kolding IF.
Dermed er Kolding fra 2.
division et af de sidste otte hold, der kæmper om to billetter til pokalfinalen i Parken næste år.
Vejle-dukkerten kommer få timer efter, at et andet superligahold, AGF, også måtte bøje sig for en lavere rangerende modstander.
Aarhusianerne tabte med 1-2 i Næstved.
Ligesom AGF kom Vejle ellers tidligt foran, da Allan Sousa i kampens første minut sparkede favoritterne på sejrskurs.
Læs også:Næstved sender overraskende AGF ud af pokalturneringenMen føringen holdt kun til halvlegens sidste minut, hvor hjemmeholdets Morten Hansen kunne udligne til 1-1 efter hjørnespark.
Vejle-træner Adolfo Sormani havde skiftet en del ud i sin startopstilling efter søndagens nederlag til Hobro.
Men heller ikke med nye folk på banen kunne Vejle vinde.
Det stod 1-1 efter 90 minutter, og kampen måtte i forlænget spilletid.
Her blev Vejle ramt af en udvisning, da Allan Sousa modtog sin anden advarsel, og hjemmeholdet udnyttede overtallet.
Tre minutter efter udvisningen scorede Søren Zachariassen nemlig til 2-1 for Kolding, og efter 115 minutters fodbold afgjorde Kristian Kirkegaard reelt kampen med sin 3-1-scoring.
Et tredje superligahold, AC Horsens, deler skæbne med Vejle og AGF og forlader turneringen efter ottendedelsfinalen.
Horsens tabte på udebane med 0-1 til AaB, der dermed avancerer til kvartfinalen.
/ritzau/FacebookTwitterKopier linkEmner:Allan Sousa (fodboldspiller)|Vejle|Kolding|AGF|Fodbold




https://www.dr.dk/nyheder/udland/frankrig-undersoeger-hvorfor-spaedboern-bliver-foedt-uden-arme

UdlandFrankrig undersøger hvorfor spædbørn bliver født uden armeDet frygtes, at en form for gift i vandet eller luften kan være skyld i misdannelse hos små børn.
Mange franskmænd frygter, at pesticider i vandet er skyld i de misdannede spædbørn.
Af Lise Karlshøj Ipsen31.
okt.
2018 kl.
21.
24Bemærk: artiklen er mere end 30 dage gammelLæs opFlere tilfælde af spædbørn, som flere steder i Frankrig bliver født uden arme eller hænder, vækker stor bekymring i den franske befolkning.
De nyligt opdagede sager har nu fået sundhedsmyndighederne til indlede en undersøgelse af fænomenet.
Det offentlige sundhedsagentur Santé Publique siger, at det har identificeret yderligere 11 tilfælde af spædbørn født med misdannelser på arme eller hænder mellem 2000 og 2014.
De nye tilfælde er fundet i et område i det østlige Frankrig tæt på grænsen til Schweiz, hvor der allerede var rapporteret om syv tilfælde mellem 2009 og 2014.
Også i et område i det østlige Frankrig meldes der om flere lignende tilfælde.
'Hele Frankrig vil vide det'Fælles for de mange tilfælde er, at fostrene ikke fuldt ud danner arme, hænder eller fingre.
Der er før blevet lavet undersøgelser af fænomenet, men det har ikke resulteret i en fyldestgørende forklaring.
Læs også:Mæslingeudbrud i Europa bekymrer spædbørnsforældreDet skal der nu laves om på, siger den franske sundhedsminister, Agnés Buzyn, i dag til fransk tv.
- Jeg vil vide det.
Jeg tror, hele Frankrig vil vide det.
- Måske har det noget at gøre med, hvad kvinderne har spist, drukket eller indåndet, siger hun.
Bor tæt på hinandenAlle de tilfælde, der er rapporteret i det østlige Frankrig involverer personer, som bor inden for en radius af 17 kilometer fra byen Druillat.
Det har fået mange til at spekulere i, om det kan være pesticider, der er årsagen til de nyfødtes misdannelser.
Miljøorganisationer har antydet, at deformiteterne kan skyldes pesticider, men det er endnu ikke bevist.
Læs også:Rapport: Babyluger giver ikke færre efterladte spædbørn- Det er meget kompliceret.
Vi bliver nødt til at efterforske familiers historier, som nogle gange ligger mere end ti år tilbage, siger sundhedsministeren.
De første konklusioner vil blive offentliggjort den 31.
januar og den fulde rapport ventes færdig inden juni 2019.
Franske hospitalsregistre viser, at misdannelser af lemmer ses i 1,7 ud af 10.
000 fødsler - eller cirka 150 gange om året i Frankrig.
FacebookTwitterKopier linkEmner:Frankrig|Graviditet og fødsel|Sygdomme og lidelser|Schweiz




https://www.dr.dk/sporten/haandbold/kvindeligaen/haandboldmestre-blander-sig-i-ligatoppen-efter-ny-sejr

KvindeligaenHåndboldmestre blander sig i ligatoppen efter ny sejrKøbenhavn Håndbold besejrede Nykøbing Falster og har nu vundet seks kampe på stribe.
København Håndbold vandt hjemme i Frederiksberg Hallen.
31.
okt.
2018 kl.
21.
00Bemærk: artiklen er mere end 30 dage gammelLæs opEfter en lidt svingende sæsonstart er danmarksmestrene fra København Håndbold kommet op i omdrejninger i kvindernes håndboldliga, HTH Ligaen.
Københavnerne sikrede sig den sjette sejr i træk, da Nykøbing Falster Håndboldklub (NFH) blev slået med 31-27 i Frederiksberg Hallen.
Dermed rykker København yderligere frem i tabellen, hvor klubben nu blander sig i den absolutte top.
Læs også:Københavns mestre tager skridt mod toppen med storsejrSelv om gæsterne ikke var foran på noget tidspunkt, var første halvleg ganske jævnbyrdig.
Holdene fulgtes ad til 10-10, inden københavnerne trak fra i slutfasen og gik til pause med en føring på 15-12.
Efter pausen blev tingene dog hurtigt sat på plads.
NFH var syv minutter om at score for første gang, og det udnyttede København Håndbold til at øge forspringet til otte mål ved stillingen 20-12.
11 forskellige markspillere fordelte de københavnske scoringer mellem sig i en kamp, der ikke for alvor blev spændende.
Efter nederlaget er NFH på ligaens fjerdeplads, men træner Jakob Larsens tropper har det i øjeblikket svært mod de øvrige tophold.
Inden for 14 dage har falstringerne tabt til Odense, Team Esbjerg og København/ritzau/FacebookTwitterKopier linkEmner:Nykøbing Falster Håndboldklub|København Håndbold|København|Nykøbing Falster|Håndbold




https://www.dr.dk/sporten/haandbold/herreligaen/sejrsstimen-fortsaetter-bsv-vinder-syvende-gang-i-traek

HerreligaenSejrsstimen fortsætter: BSV vinder for syvende gang i trækDet blev aldrig spændende, da BSV havde besøg af Århus Håndbold i herrernes håndboldliga.
BSV med landsholdsspilleren Nikolaj Markussen i spidsen havde godt fat i gæsterne fra Aarhus.
31.
okt.
2018 kl.
21.
12Bemærk: artiklen er mere end 30 dage gammelLæs opBjerringbro-Silkeborg fortsætter stormløbet i toppen af herrernes håndboldliga.
Onsdag aften vandt klubben for syvende gang i træk, da Århus Håndbold blev sendt hjem med en regulær afklapsning på 38-26.
Allerede ved pausen var kampen så godt som afgjort, da topholdet førte 19-10.
Læs også:VIDEO Masser af kasser: Lassen stråler for BSV i Champions LeagueMens BSV har ramt en stærk stime, ser det knapt så opmuntrende ud for aarhusianerne, som i de seneste fire kampe kun har fået det point, der kom i hus mod bundproppen Mors-Thy.
Gæsterne var da også på hælene fra start i en første halvleg, hvor BSV lavede to mål, hver gang Århus lavede et.
Folk som Nikolaj Markussen og Nikolaj Øris Nielsen brillerede som skytter, mens begge Århus-målmænd havde svært ved at få fat.
At gæsterne skabte en mere jævnbyrdig kamp efter pausen, gjorde ikke den store forskel, for de nåede aldrig i nærheden af point.
Læs også:VIDEO BSV tromler hen over tyrkere i Champions LeagueMens BSV tordner videre, fortsætter de svingende resultater for de forsvarende danmarksmestre fra Skjern.
Vestjyderne tabte foran eget publikum med 25-27 til Skanderborg, som nu har taget fire sejre på stribe.
Hjemmeholdet med prominente navne som Anders Eggert, Thomas Mogensen og Kasper Søndergaard, var bagud 12-17 ved pausen, og efter sidebyttet fortsatte trængslerne i første omgang.
Efter hele ni målløse minutter tog Skjern-træner Ole Nørgaard timeout.
Det hjalp straks på målscoringen, og langsomt begyndte Skjern at æde sig ind på gæsterne.
Læs også:VIDEO BSV rejser sig i CLFire minutter før tid havde Skjern mulighed for at nå helt op, men Jesper Konradsson brændte på Skanderborg-målmand Kristoffer Laursen ved stillingen 23-24.
Selv om Emil Nielsen i målet stod med en redningsprocent på over 50, rakte det ikke for Skjern, der nu har tabt halvdelen af sine ti ligakampe i denne sæson.
/ritzau/FacebookTwitterKopier linkEmner:Anders Eggert (håndboldspiller)|Bjerringbro-Silkeborg Elitehåndbold|Skjern|Aarhus|Håndbold




https://www.dr.dk/nyheder/penge/korrespondent-bagmandspolitiet-burde-have-tjekket-fem-millioner-til-britta-nielsen

Millionsvindel i SocialstyrelsenSe temaPengeKorrespondent: Bagmandspolitiet burde have tjekket fem millioner til Britta NielsenDet er en ren tilståelsessag, at bagmandspolitiet overså advarsler om svindelmistænkt kvinde.
Bagmandspolitiet blev allerede i 2012 advaret om mistænkelige overførsler til den svindelmistænkte Britta Nielsens konti.
Af Maja Lærke Maach31.
okt.
2018 kl.
21.
50Bemærk: artiklen er mere end 30 dage gammelLæs opFem millioner kroner.
Så mange penge blev bagmandspolitiet i 2012 advaret om var overført til den svindelmistænkte Anna Britta Troelsgaard Nielsens konti.
Det skete ved en såkaldt indberetning fra banken om mulig hvidvask.
Men bagmandspolitiet tog ikke underretningen alvorligt.
Dermed kunne Anna Britta Troelsgaard Nielsen kendt som Britta Nielsen potentielt set være stoppet for flere år siden, indrømmede bagmandspolitiets chef, statsadvokat Morten Niels Jakobsen, her til aften.
DR's erhvervskorrespondent, Jakob Ussing, kalder det for en ren tilståelsessag, at bagmandspolitiet har set sig nødsaget til at melde fejlen ud.
Læs også:Bagmandspolitiet blev advaret: Svindelmistænkte Britta Nielsen kunne være stoppet i 2012- Det er faktisk et ret stort beløb, som bagmandspolitiet bliver underrettet om, at Britta Nielsen overførte til sine egne konti.
Fem millioner kroner må siges at være ret mange penge, og bagmandspolitiet burde være gået igang med at efterforske, om der kunne være tale om mulig svindel, siger han.
- Det er ikke så tit, vi hører, at bagmandspolitiet erkender fejl og ligefrem udsender en pressemeddelelse om det.
Det er selvfølgelig fordi, det er en sag, som er meget i fokus, og fordi det er en klokkeklar advarsel om store overførsler til i alt fem millioner kroner, siger Jakob Ussing.
Sidste år kom der også 25.
000 indberetninger på et år.
Man kan ikke indlede efterforskning af det hele, og derfor kan det ikke udelukkes, at der også i fremtiden vil ske fejl.
Jakob Ussing, erhvervskorrespondentEt system fyldt med fejlHan bemærker, at bagmandspolitiet her til aften også oplyste, at man ved gennemgangen af hvidvaskunderretningerne også har fundet to nye underretninger om mistænkelige overførsler i Socialstyrelsen i september 2014 og august 2016, der omhandler to andre personer end den hovedmistænkte i sagen.
Disse underretninger er nu også en del af den igangværende efterforskning af den omfattende svindelsag.
Læs også:Bagmandspolitiet fejlede i svindelsag: Nu må vi se os selv i øjneneDet kan derfor være, at man foruden i 2012 også i 2014 og 2016 kunne have stoppet svindlen, siger korrespondenten.
- Det er med til at bekræfte billedet af, at flere myndigheder har begået fejl i denne her sag.
Det står allerede helt klart, at der også er sket klare fejl i Socialstyrelsen, hvor man ikke har haft nogle kontrolsystemer, der har forhindret, at en person har kunne overføre så mange penge til sig selv, siger Jakob Ussing.
Desuden meddelte bagmandspolitiet i dag, at den foreløbige efterforskning viser, at Britta Nielsen er mistænkt for at have svindlet med penge fra Socialstyrelsen siden 1997, og derfor kan svindelbeløbet på 111 millioner kroner blive langt større.
Hidtil har man efterforsket overførsler fra 2002 til 2018, men vælger således nu at gå yderligere fem år tilbage.
Læs også:Svindelmistænkt kører sag mod staten: Vil ikke betale ekstra for hestebilSelvom bagmandspolitiet i dag har mere fokus på indberetningerne om hvidvask, som bankerne er forpligtet til at at sende til bagmandspolitiet, kan lignende fejl i fremtiden ikke udelukkes, påpeger korrespondenten.
- Systemet er bedre i dag, hvor der sidder 20 personer på disse indberetninger.
Men sidste år kom der også 25.
000 indberetninger på et år.
Man kan ikke indlede efterforskning af det hele, og derfor kan det ikke udelukkes, at der også i fremtiden vil ske fejl, siger Jakob Ussing.
Sagen kort•Svindelmistanken mod den 64-årige kontorfuldmægtige Anna Britta Troelsgaard Nielsen opstod i august, efter der blev fundet uregelmæssigheder i Socialstyrelsens udbetaling af tilskudsmidler til en kommune.
•I over 40 år arbejdede hun i Socialstyrelsen, hvor hun var en "betroet" medarbejder.
•Hun er mistænkt for at have misbrugt sin stilling i tilskudsforvaltningen til at trække 111 millioner kroner ud til sine egne lommer.
•I alt skal hun have lavet 274 uretmæssige overførsler fra 2002 til i år.
•Nu har bagmandspolitiet fundet mistænkelige overførsler helt tilbage fra 1997, hvorfor svindelbeløbet forventes at blive større.
•Advarslen til bagmandspolitiet fra 2012 om mistænkelige kontooverførsler til hende drejer sig om i alt fem millioner kroner, som blev overført til den hendes privatkonto og en erhvervskonto til et stutteri, som den 64-årige er indehaver af.
•Hun er efterlyst internationalt og er varetægtsfængslet in absentia.
Det menes, at hun befinder sig i udlandet.
•To personer med tilknytning til hende er sigtet for hæleri.
FacebookTwitterKopier linkEmner:Bagmandspolitiet|Socialstyrelsen|Økonomisk kriminalitet|Kriminalitet|Økonomi




https://www.dr.dk/nyheder/udland/forskere-er-uenige-hvilken-af-irans-16-efterretningstjenester-stod-bag-attentatplaner

UdlandForskere er uenige: Hvilken af Irans 16 efterretningstjenester stod bag attentatplaner i Danmark?
En mand er anholdt og sigtet.
Men hvem sendte ham?
Revolutionsgardens efterretningstjeneste og den efterretningstjeneste, som refererer til præsident Rouhani samarbejder ikke.
Af Christine Hyldal31.
okt.
2018 kl.
21.
48Bemærk: artiklen er mere end 30 dage gammelLæs opEn 39-årige norsk-iraner sidder bag lås og slå i Danmark for spionage og drabsplaner mod eksiliranere i Danmark.
Eksiliranerne er medlemmer af oprørsbevægelsen Arab Struggle Movement for the Liberation of Ahwaz (ASMLA).
Det var lederen af gruppen, som den iranske efterretningstjeneste planlagde et angreb mod, lød det fra PET i går.
Sagen kort Anklagen mod Iran blev fremsat på et pressemøde tirsdag af PET.
Man mener, at målet for attentatet har været tre personer fra den iranske gruppe Arab Struggle Movement for the Liberation of Ahwaz, ASMLA, der er under politibeskyttelse.
Gruppen kæmper for, at det sydvestlige Iran løsriver sig og bliver sin egen nation.
Men de iranske myndigheder mener, at gruppen stod bag et angreb 22.
september på en militærparade, der kostede mindst 25 livet.
En norsk statsborger med iransk oprindelse er anholdt i sagen og sigtet for at have sat "iransk efterretningstjeneste i stand til at virke i Danmark" og for at have taget del i forberedelserne til attentatet.
Han nægter sig skyldig og skal foreløbig sidde varetægtsfængslet i isolation frem til den 8.
november.
Sagen er bare den, at Iran ikke har én efterretningstjeneste.
Landet har helt op til 16 af slagsen, fortæller Alex Vatanka, der forsker på Middle East Institute i Washington.
Spionage mod eksiliranereDerfor kan han heller ikke pege på præcist, hvilken efterretningstjeneste, der stod bag attentatplanerne i Danmark.
Men Ali Alfoneh er ikke så forsigtig.
Han forsker på Arab Gulf State Institute også i Washington.
- Jeg er slet ikke i tvivl om, at det er Revolutionsgarden, der står bag operationen i Danmark, siger han til P1 Orientering.
- Iran er berømt for at drive spionage mod flygtninge i Europa og Danmark er bestemt ingen undtagelse.
Det foregår ikke kun fra ambassadebygningen, det foregår også fra kulturinstitutioner og religiøse centre, som på denne ene eller anden måde er knyttet til den iranske stat.
Det kan være moskéer eller andet.
Det er gennem de centre, at den iranske stat udspionerer det iranske miljø og infiltrerer det i Danmark, siger han.
Konkurrerer mod hinandenUd af de op til 16 efterretningstjenester i Iran, er der to store.
Den ene hører til i ministeriet for intern sikkerhed og efterretningsanliggender og refererer til præsident Rouhani.
Den anden Revolutionsgardens efterretningstjeneste.
Og nu bliver det rigtig kompliceret.
For de to efterretningstjenester samarbejder ikke.
Tværtimod.
De konkurrerer, og de opererer uden at orientere hinanden.
- Revolutionsgarden er i virkeligheden en stat i staten, siger Ali Alfouneh.
Og den har ikke nødvendigvis nogen interesse i at stå skulder ved skulder med landets præsident.
- Det kan være i Revolutionsgardens interesse at bringe præsidenten i forlegenhed.
Og det er lige præcis det, de har gjort.
Deres kalkule er: Vi er isolerede i Iran.
Samhandlen med Europa er forsvindende lille, og nu betaler vi prisen, siger han.
Ser ud til at være ude af kontrolAlex Vatanka supplerer:- Set fra vesten ser det ud som om, det er helt ude af kontrol.
Attentatet kan være planlagt af fjender af Rouhani, der vil underminere ham ved at lave et provokerende angreb på europæisk jord.
Men det kan også være den iranske regering, der vil vise, at på grund af det angreb, der skete i september, hvor 24 mennesker blev dræbt, nu skal vise styrke og henrette ham, som de mener står bag angrebet.
Han henviser til et angreb på en militærparade i den iranske by Ahwaz, hvor 25 personer mistede livet.
Og så er vi tilbage ved eksiliranerne fra oprørsbevægelsen ASMLA i Danmark, som var målet for det attentat, som PET oplyste om i går.
Iran har beskyldt ASMLA for at stå bag angrebet, og det er netop omkring Ahwaz, at ASMLA kæmper for at løsrive sig og blive en selvstændig stat.
Iran betragter medlemmerne af ASMLA-bevægelsen som terrorister.
- Efterretningstjenesterne har informanter alle steder.
De render rundt og holder øje med folk og intimiderer dem ved for eksempel at filme dem, siger Alex Vatanka.
Danmark har som følge af sagen hjemkaldt den danske ambassadør i Iran, Danny Annan.
HVEM ER ASMLA•Gruppen Arab Struggle Movement for the Liberation of Ahwaz (ASMLA) kæmper for, at det sydvestlige Iran løsriver sig og bliver sin egen nation omkring byen Ahvaz.
•Gruppen har afdelinger over hele verden, og medlemmer i flere andre europæiske lande er blevet truet og lever under politibeskyttelse.
•Iran beskylder gruppen for at være en terrorgruppe.
•Ifølge talsmanden i Danmark kæmper gruppen for et demokratisk samfund i Iran.
Iran er et regime, som ikke overholder menneskerettigheder og begår terror, mener han.
•De iranske myndigheder mener, at gruppen stod bag et angreb 22.
september på en militærparade i byen Ahvaz, der kostede mindst 25 livet.
•Gruppen har selv afvist at stå bag og beskylder selv en fraktion af ASMLA, som allerede i 2015 blev smidt ud.
•Efter angrebet stod gruppens danske talsmand frem i et interview med DR Nyheder, hvor han fortalte, at gruppen sympatiserede med angrebet, men at de hverken havde kendskab til eller havde deltaget i planlægningen af angrebet.
FacebookTwitterKopier linkEmner:ASMLA|Iran|Efterretningstjenester|Politiets Efterretningstjeneste|Terrorisme




https://www.dr.dk/nyheder/indland/gys-gru-og-skeletter-bo-bruger-en-formue-paa-halloween

IndlandGys, gru og skeletter: Bo bruger en formue på Halloween I Løvel ved Viborg har Bo Søgaard befolket sit hus med skeletter og monstre - det trækker hele byen til.
Bo Søgaard fra Løvel ved Viborg har pyntet sit hus op til Halloween - og det er nok for børn, men ikke for sarte sjæle.
Af Elle Kindt31.
okt.
2018 kl.
20.
46Bemærk: artiklen er mere end 30 dage gammelLæs opSkeletter, edderkopper og død og ødelæggelse i lange baner.
Men kun for sjov.
Over hele landet fejrer børn og barnlige sjæle i aften Halloween.
Med udhulede græskar med lys og grumme smil, med kostumer og masser af slik.
Egentlig er det en amerikansk tradition.
Herhjemme har vi fra gammel tid markeret allehelgensaften - og allehelgensdag, hvor vi mindes vore døde.
Men år for år tager flere og flere den amerikanske tradition til sig.
Og butikker, der sælger kostumer og masker og uhyggelige effekter melder om stadigt større salg.
Én af dem, der har gjort mest ud af det, er 37-årige Bo Søgaard fra Løvel lidt uden for Viborg.
Hele byen valfarter til hans hus i aften, for her er noget at kigge på.
Bo Søgaard fra Løvel elsker Halloween.
Her er skeletter, gravsten, en bil, der er kørt galt og masser af gys.
Bo Søgaard kalder sig selv et stort legebarn, der elsker Halloween.
Det hele begyndte til hans 30-års fødselsdag for syv år siden, hvor han inviterede 70 mennesker til en kæmpestor halloweenfest.
Det samler byen.
Det er byens største turistattraktion.
Bo Søgaard, Halloween-fanSiden har Halloween-feberen bredt sig til hele byen.
Alle kender hans hus, og alle skal forbi det for at se, hvad han nu har fundet på.
Og de kommer også fra andre byer.
I weekenden kom der for eksempel et par fra Vejle for at se huset sammen med deres børn.
De havde læst om det på Facebook, fortæller Bo Søgaard og fortsætter:- Sidste år havde jeg besøg af næsten 2.
000 mennesker, så det er jo blevet byens største turistattraktion.
- Men hvor går grænsen mellem gys og gråd?
- Det skal være sådan, at børnene kan gå rundt og se, at det er gummi, og at det er for sjov.
Ens mave kan godt rulle lidt rundt, men det er mest sjovt, synes Simon Krichau Olsen fra 2.
klasse.
Har brugt en formueAl festen og balladen har ikke været gratis.
Bo Søgaard har over de sidste fem år brugt mellem 30.
000 og 40.
000 kroner på udstyr, for der skal helst nye ting til hvert år.
I år er det installationen herunder, som Bo Søgaard kalder "Evig kærlighed".
Årets nyskabelse i Løvel hedder "Evig Kærlighed"FacebookTwitterKopier linkEmner:Halloween|Facebook|Vejle|Viborg




https://www.dr.dk/sporten/fodbold/championsleague/video-stor-broendby-skuffelse-efter-cl-exit-vi-var-ikke-skarpe-nok

Champions LeagueVIDEO Stor Brøndby-skuffelse efter CL-exit: 'Vi var ikke skarpe nok'Nanna Christiansen og resten af Brøndby-spillerne ærgrer sig over, at de er ude af Champions League trods et stort spilovertag.
31.
okt.
2018 kl.
21.
28 | opdateret 31.
okt.
2018 kl.
23.
11Bemærk: artiklen er mere end 30 dage gammelLæs opForklaringen på Brøndbys exit i kvindernes Champions League-turnering i fodbold kan koges ned til noget så simpelt som uskarphed i de to felter.
Sådan lyder det fra cheftræner Per Nielsen og landsholdsspilleren Nanna Christiansen, efter Brøndby trods et stort spilovertag onsdag tabte 0-2 på hjemmebane til norske Lillestrøm og røg ud af ottendedelsfinalerne med et samlet 1-3-nederlag.
Læs også:Norske fodboldkvinder sender igen Brøndby ud af CLI første halvleg havde Brøndby ellers en række store måltilbud, men en norsk scoring efter en dødbold i anden halvleg udløste en mavepuster, som de blågule aldrig kom sig over.
- Vi spillede super godt i 75 minutter, og så lavede vi nogle mærkelige fejl, og så kommer man bagud på det her niveau.
Det er pisse ærgerligt og pisse synd for pigerne, men sådan er det.
- Man kan sige, at effektiviteten var forskellen over de her to kampe.
I spillet mellem felterne var vi klart det bedste hold, men fodboldkampe bliver afgjort i felterne, det er ikke nogen hemmelighed, siger Per Nielsen.
Uskarpe i felterneMidtbanespilleren Nanna Christiansen var en af de spillere, som kunne have sendt Brøndby i front før pausen.
Hun havde en fornemmelse af, at et 1-0-mål til hjemmeholdet ville punktere opgøret.
- Vi kom frem til flere chancer, end man normalt gør i en Champions League-kamp.
Det er bare megabittert, at vi ikke var skarpe nok i felterne.
Da de endelig kom frem i vores felt, så scorede de.
Læs også:Brøndby-optimisme før Champions League-brag- De kendte deres besøgstid, og det gjorde vi ikke.
Vi havde virkelig mange chancer i første halvleg, og hvis vi havde scoret, så ville de ryste i bukserne, siger Nanna Christiansen.
Det var nordmændenes Anja Sønstevold, som headede gæsterne i front det 69.
minut.
Ti minutter forinden burde hun været blevet udvist, mener Brøndby-lejren, efter at Sønstevold fældede Nicoline Sørensen på en friløber.
Den senere målscorer slap med et gult kort.
- Hvis hun ikke havde ramt mig, var jeg alene med målmanden.
Så jeg synes ikke, at et gult kort var nok, selv om det ikke er op til mig at dømme.
- Det havde været en rigtig stor chance, hvis hun ikke havde taget benene på mig.
Så det var da ekstra bittert, at hun scorede i den anden ende bagefter, siger nedlagte Nicoline Sørensen.
Læs også:Brøndby-legende vender hjem til drømmejob: 'Jeg var aldrig i tvivl'På bænken var Per Nielsen oppe i det røde felt lige efter hændelsen og brokkede sig højlydt til kampens fjerdedommer.
- Det ser ud som om, hun er sidste mand.
Når dommeren vælger at dømme frispark, så ser det mærkeligt ud, at hun kun får gult kort.
- Det havde nok vendt kampen til vores side, men det kan vi ikke bruge til noget nu, siger Brøndby-træneren.
Det var andet år i træk, at Lillestrøm slog Brøndby ud af Champions League.
/ritzau/FacebookTwitterKopier linkEmner:Brøndby|Brøndby IF|Fodbold|Norge




https://www.dr.dk/sporten/fodbold/pokalturneringen/naestved-sender-overraskende-agf-ud-af-pokalturneringen

PokalturneringenNæstved sender overraskende AGF ud af pokalturneringenAGF kom tidligt foran, men Næstved slog tilbage og spillede sig videre til kvartfinalen.
Ærgerlig Jakob Ankersen må sammen med holdkammeraterne tage skuffede tilbage til Aarhus.
31.
okt.
2018 kl.
20.
21 | opdateret 31.
okt.
2018 kl.
20.
25Bemærk: artiklen er mere end 30 dage gammelLæs opAGF var senest i pokalfinalen for to et halvt år siden, men der bliver ikke en ny finaleoplevelse for AGF-tilhængerne i denne sæson.
David Nielsens tropper leverede nemlig en negativ overraskelse ved at tabe 1-2 på udebane til Næstved fra den næstbedste række i onsdagens ottendedelsfinale.
Læs også:VIDEO Formstærke Skov sparker AGF i stykkerAarhusianerne formåede ikke at profitere af en tidlig føring, og da holdet i slutfasen pressede på for at redde pokallivet, havde de ikke marginalerne med sig mod et stærkt spillende hjemmehold.
AGF kom foran allerede efter syv minutters spil.
Efter gode kombinationer havnede bolden hos Magnus Kaastrup i højre side, og hans flade indlæg blev ekspederet i nettet af Ryan Mmaee ved nærmeste stolpe.
Alt så altså ud til at gå efter planen for de aarhusianske favoritter, men efter et flot efterår i den næstbedste række er der højt humør på Næstved-mandskabet.
Læs også:Lokalopgør i Smilets By: Når lillebror fra Aarhus Fremad "besøger" AGFHjemmeholdet nåede kun at være bagud i fire minutter.
Efter et frisparksindlæg fra venstre side steg Søren Jensen til vejrs og headede bolden i en bue over AGF-keeper Oscar Whalley.
Ti minutter efter pausen kom Næstved foran, da Christoffer Boateng forsøgte et indlæg, som AGF's Casper Højer rettede uheldigt af, så den narrede Whalley i målet.
Kort efter kunne sydsjællænderne have sendt superligaholdet tæt på knockout, men Tobias Christensens straffespark blev pareret af AGF-keeperen.
Læs også:AGF sætter lillebror på plads i aarhusiansk pokaldystAGF fik en gevaldig mulighed for at komme tilbage et kvarter før tid, men målscorer Mmaee sendte fra kort afstand bolden lige på målmanden.
I sidste minut af den ordinære spilletid traf Casper Højer stolpen med et hårdt spark, og tættere på kom AGF ikke.
/ritzau/FacebookTwitterKopier linkEmner:AGF|Næstved|Fodbold|Aarhus




https://www.dr.dk/nyheder/regionale/oestjylland/kong-arthur-og-det-kongelige-teater-kommer-til-moesgaard-museum

ØstjyllandKong Arthur og Det Kongelige Teater kommer til Moesgaard MuseumEfter successen med "Røde Orm" vil man nu kunne opleve endnu en friluftsforestilling på museet ved Aarhus.
Kong Arthur har tidligere været opført i Dyrehaven ved København for to år siden.
Af Emma Lichscheidt31.
okt.
2018 kl.
20.
15Bemærk: artiklen er mere end 30 dage gammelLæs opKong Arthur og ridderne af det runde bord kommer en tur omkring Moesgaard ved Aarhus i det nye år.
Det Kongelige Teater følger nemlig op på sidste års store "Røde Orm"-friluftsforestilling på Moesgaard Museum med Kong Arthur.
Og det går ikke stille af sig, lover Det Kongelige Teaters skuespilchef Morten Kirkskov.
- Det er et kæmpe actionbrag, siger han.
Der er over hundrede medvirkende, og det er Jakob Lohmann, der spiller rollen som Kong Arthur, mens Marie Louise Wille spiller hans kone og Charlotte Fich hans onde søster, der har adgang til sort magi.
Læs også:Mere teater på vej på Moesgaard Museum- Alle mulige store følelser er på spil: Jalousi, had, hævn, vrede, kærlighed.
Det er hele det store udtræk, vi også ser i Game of Thrones og alle de populære tv-serier, vi ser i øjeblikket, men altså udfoldet ude i den fri luft, fortæller skuespillechefen.
Kong Arthur blev opført i Dyrehaven ved København for to år siden - på Moesgaard Museum spilles den fra den 22.
maj til 29.
juli.
92.
000 gæster så "Røde Orm" sidste sommer i anledning af, at Aarhus var Europæisk Kulturhovedstad.
FacebookTwitterKopier linkEmner:Det Kongelige Teater|Marie Louise Wille (skuespiller)|Aarhus|Moesgård Museum|Museer




https://www.dr.dk/nyheder/penge/bagmandspolitiet-fejlede-i-svindelsag-nu-maa-vi-se-os-selv-i-oejnene

Millionsvindel i SocialstyrelsenSe temaPengeBagmandspolitiet fejlede i svindelsag: Nu må vi se os selv i øjneneEn alvorlig fejl at SØIK ikke reagerede på underretninger om Britta Nielsen, siger chefen.
Man har foretaget en forkert vurdering, det var en fejl, at man ikke startede en selvstændig undersøgelse af underretninger om Britta Nielsen i 2012, siger chefen for bagmandspolitiet.
(© DR Nyheder)Af Maja Lærke Maach31.
okt.
2018 kl.
20.
48Bemærk: artiklen er mere end 30 dage gammelLæs op- Vi er meget opmærksomme på det her, og hvad vi kan lære af det.
Vi må se os selv i øjnene.
Sådan lyder det fra chefen for SØIK, statsadvokat Morten Niels Jakobsen, efter det her til aften er kommet frem, at SØIK også kendt som bagmandspolitiet ikke tog hvidvaskunderretninger fra 2012 om den svindelmistænkte Anna Britta Troelsgaard Nielsen alvorligt.
Det var ifølge Morten Niels Jakobsen en alvorlig fejl fra bagmandspolitiets side.
Læs også:Bagmandspolitiet blev advaret: Svindelmistænkte Britta Nielsen kunne være stoppet i 2012Bagmandspolitiet opdagede selv fejlvurderingen af eget arbejde under den igangværende efterforskning af svindelsagen, hvor Anna Britta Troelsgaard Nielsen også kaldet Britta Nielsen er mistænkt for at have taget mindst 111 millioner kroner fra Socialstyrelsens midler til socialt udsatte til sig selv.
I 2012 blev bagmandspolitiet underrettet om mistænkelige overførsler fra en konto i Social- og Integrationsministeriet til konti, der tilhørte Britta Nielsen, uden at man undersøgte sagen nærmere.
Skulle have startet egen efterforskningDet var mistænkelige overførsler til Britta Nielsens egne konti for fem millioner kroner, og bagmandspolitiet valgte at indberette sagen til det daværende Skat med beskeden om mulig skatteunddragelse.
Men det var en fejl, at man ikke også selv undersøgte, hvorfor de mange penge var blevet overført til en ansats private konti.
- Det var korrekt at videresende det til Skat, men man burde også have kigget på det hos os, og om der var grundlag for at starte en egentlig politimæssig efterforskning, siger Morten Niels Jakobsen.
SØIK-chefen ønsker ikke at svare på, om han ved, hvorfor bagmandspolitiet ikke selv reagerede på underretningerne i 2012.
- Jeg kan godt forstå, at man er kritisk over for os i denne her situation.
Det er helt naturligt.
Vi vil gøre alt, hvad vi kan for at lære af det og se kritisk på os selv, siger han.
Læs også:Bagmandspolitiet: Vi har en idé om, hvor svindelsigtet kvinde erSØIK-chefen påpeger, at mange arbejdsgange og sagsbehandlingsmetoder er ændret siden 2012.
Og desuden har bagmandspolitiet i dag flere ansatte, som kigger på de indberetninger, der kommer fra bankerne.
Han vil dog ikke udelukke, at bagmandspolitiet igen kan begå fejl.
- Intet system er fejlfrit, men man kan gøre alt for at lære at sine fejl og undgå, at det ikke sker i dag.
Bagmandspolitiet har foruden at have opdaget advarslerne fra 2012 også opdaget, at mistanken mod Britta Nielsen nu kan føres tilbage til 1997, da man har fundet flere mistænkelige overførsler.
Derfor forventer bagmandspolitiet, at svindelbeløbet på 111 millioner kroner vil stige.
Derudover har man ved gennemgangen af hvidvaskunderretningerne også fundet to nye underretninger om mistænkelige overførsler fra Socialstyrelsen i september 2014 og august 2016, der handler om to andre personer end den hovedmistænkte i sagen.
De to underretninger bliver nu en del af den igangværende efterforskning.
Sagen kort•Svindelmistanken mod den kontorfuldmægtige Anna Britta Troelsgaard Nielsen opstod i august, efter der blev fundet uregelmæssigheder i Socialstyrelsens udbetaling af tilskudsmidler til en kommune.
•I over 40 år arbejdede hun i Socialstyrelsen, hvor hun var en "betroet" medarbejder.
•Hun er mistænkt for at have misbrugt sin stilling i tilskudsforvaltningen til at trække 111 millioner kroner ud til sine egne lommer.
•I alt skal hun have lavet 274 uretmæssige overførsler fra 2002 til i år.
•Nu har bagmandspolitiet fundet mistænkelige overførsler helt tilbage fra 1997, hvorfor svindelbeløbet forventes at blive større.
•Hun er efterlyst internationalt og er varetægtsfængslet in absentia.
Det menes, at hun befinder sig i udlandet.
•To personer med tilknytning til hende er sigtet for hæleri.
FacebookTwitterKopier linkEmner:Bagmandspolitiet|Social- og Integrationsministeriet|Britta Nielsen (politiker)|Økonomisk kriminalitet|Kriminalitet




https://www.dr.dk/sporten/fodbold/championsleague/norske-fodboldkvinder-sender-igen-broendby-ud-af-cl

Champions LeagueNorske fodboldkvinder sender igen Brøndby ud af CLBrøndbys fodboldkvinder var bedst i de længste perioder, men tabte 0-2 til Lillestrøm på Brøndby Stadion.
Louise Winter (i gult) og Brøndby må for andet år i træk se norske Lillestrøm juble over avancement i Champions League i stedet for dem.
31.
okt.
2018 kl.
20.
08 | opdateret 31.
okt.
2018 kl.
20.
46Bemærk: artiklen er mere end 30 dage gammelLæs opFor andet år i træk fik det norske hold Lillestrøm SK skovlen under Brøndbys fodboldkvinder i Champions League.
På hjemmebane tabte Brøndby med 0-2, og med et samlet 1-3-nederlag er Brøndby ude af turneringen efter ottendedelsfinalerne.
Sidste år tabte Brøndby med de samme samlede cifre til Lillestrøm.
Læs også:Brøndby-optimisme før Champions League-bragDer var effektiviteten til forskel på de to hold onsdag aften.
Brøndby havde flest og størst chancer, men Anja Sønstevolds 1-0-mål rystede hjemmeholdet, og ulogisk endte opgøret med en norsk sejr på to mål.
Selv om det ikke blev til Brøndby-mål i første halvleg, kunne cheftræner Per Nielsen ellers være tilfreds med det, han havde set.
Brøndby dominerede halvlegen og var i boldbesiddelse langt det meste af tiden.
I tillæg kom holdet frem til flere gode muligheder ved Nanna Christiansen, Nicoline Sørensen og den finske hurtigløber Ria Öling, men det var landsholdsspilleren Mille Gejls afslutning allerede i det andet minut, som var tættest på at gå i mål før pausen.
Læs også:Brøndby holder liv i Champions League-drømmenKun fingerspidserne fra Lillestrøm-keeper Cecilie Fiskerstrand forhindrede et tidligt mål til hjemmeholdet.
Mens der havde været ganske stille blandt de 2975 tilskuere på Brøndby Stadion i første halvleg, var der anderledes vokal opbakning efter pausen, da en delegation af fans i det ene hjørne satte gang i slagsangene.
I de første 45 minutter var det svært at se, hvor Lillestrøm skulle få et mål fra.
Nordmændene var tvunget til at score efter 1-1 i den første kamp, og fra starten af anden halvleg satte Lillestrøm sig på kampen.
Efter en svær Brøndby-periode troede de blå-gule spillere formentlig, at arbejdsvilkårene ville blive lettere, da Nicoline Sørensen blev sparket ned bagfra på en friløber.
Læs også:Brøndby møder ond ånd i Champions LeagueTil stor utilfredshed og undren for Brøndby-lejren udløste frisparket kun et gult kort til Anja Sønstevold.
Den kendelse skulle vise sig at være særdeles afgørende.
Stik mod spil og chancer var det nemlig Sønstevold, som i det 69.
minut headede Lillestrøm foran efter en dødbold.
Så var det pludselig Brøndby, som skulle satse.
Inden satsningen nåede at sætte sig, lukkede Synne Hansen opgøret med 2-0-målet på et kontraangreb.
/ritzau/FacebookTwitterKopier linkEmner:Brøndby|Norge|Brøndby Stadion|Fodbold




https://www.dr.dk/sporten/fodbold/superliga/fcm-politianmelder-ungdomstraener-sende-kraenkende-billeder

SuperligaFCM politianmelder ungdomstræner for at sende krænkende billederEn ungdomstræner er bortvist og politianmeldt for at have sendt billeder af krænkende karakter til mindreårige spillere i FC Midtjylland.
(© FC Midtjylland)Af Kasper Heide Lund31.
okt.
2018 kl.
19.
50 | opdateret 31.
okt.
2018 kl.
20.
06Bemærk: artiklen er mere end 30 dage gammelLæs opSuperligaens førerhold FC Midtjylland har bortvist en ungdomstræner, der har krænket ungdomsspillere ved at sende billeder og sms'er af krænkende karakter til dem.
Det oplyser klubben i en pressemeddelelse onsdag aften.
Klubben blev tirsdag aften bekendt med sagen og valgte efterfølgende at bortvise og samtidig politianmelde den pågældende træner.
- Det er nogle forældre, som har kontaktet os i går aftes (tirsdag, red.
), og informerede os om, at de troede, at der var nogle ting, som vi skulle undersøge.
Vi fandt ud af her til morgen (onsdag, red.
), at de desværre havde ret, siger FCMs administrerende direktør Claus Steinlein til DR Sporten.
Claus Steinlein oplyser, at træneren havde at gøre med spillere fra U13, U14 og U15-hold på Herning Elite.
Altså spillere i 13-15 års alderen.
- Det var forældre til den berørte årgang, som havde hørt drengene snakke om, at de havde fået nogle sms’er og noget billedmateriale, som var af krænkende karakter, og som var over de værdier forældrene havde, og også helt klart de værdier, vi har i FC Midtjylland.
- Der er nultolerance i sådan en sag, og derfor har vi også videregivet det til politiet, som må efterforske det herfra, siger den administrerende direktør.
Claus Steinlein ønsker ikke at uddybe materialets indhold.
Sagen er overdraget til Midt- og Vestjyllands politi, der står for den videre efterforskning.
- I morges (onsdag, red.
) havde vi møde med to spillere og deres forældre.
Det er det, vi kender til indtil nu.
Det er nu op til politiet at finde ud af, men vi tror, og håber, ikke, der er flere tilfælde, siger han.
Claus Steinlein oplyser samtidig, at der ikke er kendskab til nogen fysiske krænkelser fra trænerens side, ligesom at man endnu ikke noget overblik over, hvor lang tid det har foregået i.
Det materiale klubben har set har været afsendt fornyelig.
FacebookTwitterKopier linkEmner:Claus Steinlein (sportschef)|FC Midtjylland|Midt- og Vestjyllands Politi|Jylland|Politi




https://www.dr.dk/nyheder/penge/udbytteskandalen-amerikansk-topadvokat-betaler-millioner-tilbage

Afsløring af skatteskandaleSe temaPengeUdbytteskandalen: Amerikansk topadvokat betaler millioner tilbageLedende partner hos KPMG, Fred Gander, har indgået forlig om sin rolle i dansk sag om udbytteskat.
60-årige Fred Gander har boet i England i cirka 30 år.
Herfra har han vejledt europæiske virksomheder om amerikansk skattelovgivning.
Af Niels Fastrup, Mathias Sommer, Ole Hall og Thomas G.
Svaneborg31.
okt.
2018 kl.
20.
30Bemærk: artiklen er mere end 30 dage gammelLæs opSkattestyrelsens offensiv mod det netværk af finansfolk og banker, der står bag formodet milliardsvindel mod Danmark og flere andre europæiske lande, bærer tilsyneladende frugt.
I hvert fald har to internationale finansmænd ind til videre besluttet af betale et mindre tocifret millionbeløb tilbage til den danske statskasse.
Penge, der stammer fra det, som danske myndigheder kalder et gigantisk bedrageri mod statskassen, hvor Danmark samlet er blevet franarret 12,7 milliarder kroner.
Topadvokat fra KPMGDen ene af de to er ifølge DR Nyheders oplysninger den amerikanske skatteadvokat Fred Gander, der i dag er leder af revisionsgiganten KPMG’s skatteafdeling i London.
For nylig besluttede Gander at betale 600.
000 dollar svarende til 3,9 millioner kroner tilbage til Skattestyrelsen.
Penge, der stammer fra det, som både Skattestyrelsen og bagmandspolitiet betegner som svindel.
Læs også:Pensionskasser i tilbageløb på udbyttefidus: Betaler penge tilbage til DanmarkBeslutningen er truffet for nylig i forbindelse med, at DR har haft kontaktet Fred Gander og bedt om et interview, hvilket han har afslået via sine advokater.
Efterforskes i tysk sagSammen med 18 andre europæiske medier kunne DR for nylig afsløre, hvordan et netværk af finansfolk og storbanker i årevis formentlig har trukket mindst 410 milliarder kroner ud af lande i Europa.
Afsløringen bygger på omkring 180.
000 siders hemmeligt efterforskningsmateriale, der kaster lys over, hvordan netværket i samarbejde med nogle af verdens allerstørste banker år for år har udført en række avancerede finansielle transaktioner, der udelukkende har handlet om at trække udbytteskat ud af statskasserne.
Læs også:Netværk af finansfolk og storbanker har plyndret Danmark og store dele af Europa for milliarderMaterialet viser, hvordan Fred Gander i 2011 var med til at planlægge en såkaldt cum ex-transaktion rettet mod den tyske statskasse, hvor brug af seks amerikanske enkeltmandspensionskasser skulle gøre det muligt at få samlet 2,2 milliarder kroner udbetalt.
Transaktionen skete i samarbejde med den australske storbank, Macquaire Bank.
Læs også:Danske politikere om skattefifleri for 410 milliarder: Der skal rulle hoveder#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"Det fremgår, hvordan den amerikanske topadvokat, som på dette tidspunkt arbejdede i et stort amerikansk advokatfirma, pressede på, for at hans egen personlige pensionsplan, Uplands Consulting Retirement Plan Trust, skulle bruges i transaktionen, som de tyske myndigheder endte med at fatte mistanke til, hvorfor pengene ikke kom til udbetaling.
Det er den samme personlige pensionskasse, som ifølge DR's oplysninger har modtaget omkring fire millioner kroner i den danske sag om refusion af udbytteskat.
Penge, som Fred Gander nu har indgået forlig omkring.
I Tyskland efterforskes Fred Gander fortsat for grov skatteunddragelse og bedrageri.
Intern undersøgelse førte ikke til sanktionerI foråret 2012 skiftede Gander til sin nuværende topstilling i den globale revisionsgigant KPMG, der har cirka 200.
000 ansatte i 148 lande.
I forbindelse med en stor ransagning i 2014 aflyttede tysk politi en række personer i kredsen omkring Gander.
Af materialet fremgår det, at Gander gjorde en stor indsats for at sikre sit job hos KPMG.
Alligevel satte den øverste ledelse i KPMG USA gang i en intern undersøgelse, der skulle afdække Ganders rolle i det formodede bedragerinummer, der for Ganders personlige pensionskasse alene tegner sig for 514 millioner kroner.
Men fire år senere er Fred Gander stadig ledende partner hos KPMG, hvor han rådgiver europæiske virksomheder, der ønsker at etablere sig i USA.
Læs også:Her er nogle af de pæne amerikanere, der har været med til at malke den danske statskasseKPMG har ikke svaret på DR's spørgsmål til den interne undersøgelse, som tilsyneladende ikke har haft konsekvenser for Fred Gander.
Men i et svar til DR Nyheder skriver KPMG's pressechef Brian Bannister:- Vi handler lovligt og med integritet og forventer det samme fra vores folk, vores firmaers kunder, skattemyndigheder og andre parter, som vi samarbejder med.
Frem for alt: i alle henseender i vores arbejde.
Fred Gander har ikke ønsket at udtale sig.
FacebookTwitterKopier linkEmner:KPMG|Økonomisk kriminalitet|Økonomi|USA|Bagmandspolitiet




https://www.dr.dk/nyheder/politik/elbaek-floej-40-gange-paa-tre-aar-jeg-vil-flyve-naar-det-er-noedvendigt

PolitikElbæk fløj 40 gange på tre år: 'Jeg vil flyve, når det er nødvendigt'Efter anklager mod Alternativet om hykleri, lægger Uffe Elbæk nu alle sine flyrejser frem.
Uffe Elbæk har tidligere været medlem af de Radikale, før han i 2013 stiftede partiet Alternativet sammen med Josephine Fock, der forlader Folketinget efter nuværende valgperiode.
Af Peter Boier31.
okt.
2018 kl.
19.
47 | opdateret 31.
okt.
2018 kl.
22.
32Bemærk: artiklen er mere end 30 dage gammelLæs opI går var Alternativets politiske leder, Uffe Elbæk, gæst i Deadline.
Her lovede han på spørgsmål fra programmets vært at fortælle, hvor mange flyture han har været på, siden Alternavet og han selv kom i Folketinget i 2015.
Og det gør han nu.
På Facebook skriver han således, at han siden 2015 har foretaget i alt 40 flyrejser.
De fordeler sig, ifølge Uffe Elbæk, således:•7 private ferierejser med fly – alle til destinationer i Europa•17 rejser, hvor han var inviteret til konferencer eller lignende, hvor arrangøren betalte rejsen.
•1 rejse i Folketings-regi – til FN’s generalforsamling•14 rejser for Alternativet, herunder en del rejser for at starte Alternativet i Norge, Sverige og England.
•1 rejse i privat faglig sammenhæng'Klimahykleri'Som en del af en grøn omstilling har Alternativet ofte fortalt, at man skal foretage færre flyrejser.
Derfor vakte det kritik, da folketingspolitikeren Carolina Magdalena Maier af bloggen Free Speech Blog blev afsløret i at have fløjet 20 gange på tre år.
'Klimahykleri' blev det kaldt i en leder i avisen Information, og hun har siden undskyldt.
Læs også:Alternativet-politiker erkender for mange flyrejser- Hver eneste gang, jeg har været på en arbejdsrejse, har der ligget en grundig faglig og politisk overvejelse bag.
Ikke mindst med målet om at opbygge de helt rigtige, internationale samarbejdsrelationer for Alternativet, skriver Uffe Elbæk på sin Facebook.
Vil ikke flyve mindre i professionelle sammenhængDR Nyheder fanger ham her til aften for at få uddybet opslaget.
Er 40 rejser på tre år ikke ret mange rejser?
- Hvis man er privatperson, er det rigtig mange.
Men Alternativet var i vores tidlige opstart, så vi skulle etablere alle vores internationale relationer, og det kræver selvfølgelig rejser.
Jeg står ved alle prioriteringer, jeg har lavet.
I år er antallet dog markant lavere, da relationerne er opbygget, og så kan en række af møderne afholdes på en anden måde.
Men er Alternativet og Alternativets relationer vigtigere end klimaet og kloden?
- Vi skal selvfølgelig deltage i ting som COP21 om, hvordan vi får Paris-aftalen igennem - eller FN-diskussioner.
Selvfølgelig skal man være der.
vi skal være med til at træffe beslutninger om at få planeten i den rigtige retning på det store niveau.
Danmark kan ikke fungere uden internationale relationer.
Har du tænkt dig at flyve mindre?
- Jeg vil ikke flyve mindre i professionelle sammenhæng.
Jeg vil flyve det, der er nødvendigt, og selvfølgelig klimakompensere.
Til mine personlige rejser vil jeg overveje tog.
I år har jeg stort set kun brugt kollektiv transport, når det handlede om min egen private transport.
Jeg tog for eksempel tog til Frankrig i sommerferien og til Sverige i efterårsferien.
Og der er dog et paradoks: Med tog til Frankrig tog det to dage, og prisen var dobbelt så høj som med et fly.
Der er en kæmpe ubalance.
Vi skal have gjort det billigere at køre i tog og dyrere at flyve.
Hvis vi alle skal skære ned på flyrejser for at redde kloden, så gælder det vel også partier - som dit eget – selvom der er et fagligt formål?
- Vi skal alle overveje, om der er fagligt gode grunde til at rejse.
Men der er masser af gode grunde - som at at indgå aftaler og dele viden, for eksempel.
FacebookTwitterKopier linkEmner:Alternativet (parti)|Uffe Elbæk (politiker)|Facebook|England|Norge




https://www.dr.dk/nyheder/indland/spoerg-eksperten-hvordan-kan-iran-straffes-attentatplaner-saa-det-goer-ondt






https://www.dr.dk/nyheder/regionale/syd/transportfirma-mistaenkt-menneskehandel-samarbejdspartner-vil-fortsaette

Kurt Beier-sagenSe temaSyd- og SønderjyllandTransportfirma mistænkt for menneskehandel: Samarbejdspartner vil fortsætte alligevelSelvom forhold hos Kurt Beier har været 'uacceptable', har firmaet rettet op, lyder det.
Flere af Kurt Beier A/S' samarbejdspartnere vil holde ekstra øje med, om transportfirmaet fortsætter med at indkvartere udenlandske lastbilschauffører i containere som denne.
 Af Maja Lærke Maach31.
okt.
2018 kl.
20.
13Bemærk: artiklen er mere end 30 dage gammelLæs opN&K Spedition har samarbejdet med vognmandsfirmaet Kurt Beier Transport A/S i 30 år, og trods politiets undersøgelse af firmaet for mulig menneskehandel og anklager om kummerlige arbejds- og leveforhold for Kurt Beiers udenlandske chauffører fortsætter samarbejdet.
Det siger N&K Speditions direktør, Martin Gade Gregersen, til DR Nyheder.
- Vi har været meget klare over for Kurt Beier, at det ikke er noget, der skal ske igen, og hvis det gør, så får det konsekvenser for vores samarbejde, siger han.
Det er Fagbladet 3F, som har bragt billeder af containere i Padborg, hvor 26 udenlandske lastbilschauffører fra Fillippinerne og Sri Lanka har boet, lavet mad og taget bad i en lejr under vilkår, som politiet har betegnet som 'ringe' og 'primitive'.
Her boede filippinske og srilankanske chauffører under usle forhold i Padborg og fik angiveligt mellem 15 og 20 kroner i timen for at køre lastbil i Europa.
 Lavede mad udenforMartin Gade Gregersen var i dag på besøg hos Kurt Beier Transport i Padborg, hvor han ved selvsyn konstaterede, at forholdene var forbedret.
Og sådan skal det blive ved med, understreger han.
- På billederne ser det meget vildt ud, og jeg kan forstå, at de er taget i sommer, hvor der var 25-30 grader udenfor.
De har derfor taget alle deres ting udenfor og har stået og lavet mad på gasblus.
Det er jo en anden kultur, end hvad vi er vant til, men derfor er forholdene under al kritik.
Sådanne forhold skal ingen leve under, siger han.
Ifølge Martin Gade Gregersen er der et rigtigt køkken på området, hvor chaufførerne fremover skal lave mad, og der er blevet lavet en handleplan for, hvordan hygiejnen og rengøringen skal udføres, så det ikke længere er chaufførerne selv, der skal stå for det.
Læs også:Transportfirma ransaget: Politiet mistænker menneskehandel i PadborgContainerne, hvor chaufførerne har boet i, blev i går aftes fjernet efter et påbud fra Aabenraa Kommune, fordi Kurt Beier Transport ikke havde søgt byggetilladelse til at bruge dem til bolig og overnatning.
Også i april fik firmaet et påbud om ikke at have chauffører boende i containere i Padborg.
Dengang blev containerne fjernet, inden kommunens næste besøg, skriver TV Syd.
Nu bor firmaets udenlandske chauffører ifølge Martin Gade Gregersen på firemands-værelser, hvor der er et bad til hvert værelse.
Det er uacceptabelt og helt forkasteligt, at der er virksomheder, der kan finde på at hente folk fra den anden side af jordkloden til Danmark på de løn- og ansættelsesvilkår og i øvrigt indkvartere dem under så uhumske forhold.
Direktør Erik Østergaard, Danske VognmændMartin Gade Gregersen siger, det er vigtigt for N&K Spedition at få afklaret, hvordan forholdene reelt har været hos Kurt Beier.
Han kunne i dag konstatere, at de var noget anderledes end de billeder, han har set i medierne.
Han kunne for eksempel ikke se, at der kun var fire toiletter og bad til chaufførerne, som det ellers er blevet beskrevet.
Derimod var der 14 toiletter og 14 brusere.
- Det er fine forhold.
Det, vi har set i medierne, er et andet billede.
De har fået ryddet op.
- Vi bliver nødt til at tage det her meget seriøst, og det skal Kurt Beier også gøre.
Det her må ikke ske igen.
Nu skal vi lave nogle flere kontroller for at komme helt til bunds, siger han.
Hvordan kan de være i Danmark?
Fagforeningen 3F kritiserer chaufførernes forhold og siger, at chaufførerne får ned til 15 kroner i timen, men lønforholdene er ikke nødvendigvis ulovligt.
Det påpeger arbejdsmarkedsforsker Jonas Felbo-Kolding fra Københavns Universitet.
Ifølge fagforeningen er arbejderne ansat gennem et datterselskab i Polen.
Når filippinerne har fået opholds- og arbejdstilladelse i Polen, kan de frit og lovligt tage arbejde i blandt andet Danmark.
EU's cabotageregler tillader nemlig, at når en lastbil fra et andet EU-land har krydset grænsen og afleveret sin last, så har man lov til at køre tre indenrigsture inden for syv dage til de løn- og arbejdsregler, som der gælder i landet, hvor lastbilen kommer fra.
'Der er intet at komme efter'DR Nyheder har været i kontakt med Arla og transportfirmaet DVS, som også samarbejder med Kurt Beier Transport.
Ingen af virksomhederne ønsker at stille op til interview.
Men samarbejdspartnerne overvejer deres fremtidige samarbejde med virksomheden og følger med i sagens udvikling, lyder det.
I går blev de 26 udenlandske chauffører afhørt i Padborg af både politiet og Center Mod Menneskehandel, og politiet efterforsker fortsat, om chaufførerne har været udsat for ulovlig menneskehandel.
Læs også:Udskældt vognmandsfirma om chaufførers forhold: Loven er overholdtChaufførerne bestemmer nu selv, om de vil forlade Danmark, tage kontakt til deres ambassade eller fortsætte med at køre lastbil i Europa for Kurt Beier Transport.
Firmaets direktør, Karsten Beier, ønsker ikke at stille op til interview.
Hans advokat, Anders Németh, siger til DR Nyheder, at 'der ikke er noget at komme efter', at man samarbejder fuldt ud med politiet og forventer, at politiet vil nå frem til samme konklusion.
Vi har vurderet, at der er grundlag for at arbejde videre med en mistanke om, at her kan der rent faktisk være tale om menneskehandel.
politiinspektør Brian Fussing.
Billige chauffører er social dumpingHos arbejdsgiverforeningen for den danske transportbranche, Danske Vognmænd, (DTL), mener den administrerende direktør i DTL, Erik Østergaard, at sagen fra Padborg langtfra er enestående.
Selvom beskrivelserne af forholdene er rystende, overrasker den ikke Erik Østergaard.
Ifølge ham har organisationen i flere år råbt vagt i gevær i forhold til de mange nye udenlandske lastchauffører, der kører rundt på vejene i de nordiske lande og i Tyskland og Frankrig og presser lønnen meget langt ned.
Der er brodne kar i en del af transportbranchen, siger han.
- Det har været et stort problem i flere år, at meget billige østeuropæere har kørt heroppe, og nu er der nogen, der forsøger at presse citronen yderligere og ikke bare hente østeuropæere, men også folk uden for EU, fordi man kan få dem billigere end østeuropæerne.
Det er katastrofalt for de nationale virksomheder og er en skævvridning af konkurrencen, og det er social dumping, siger han.
Læs også:Efter Padborg-afsløring: Danske Vognmænd beskylder søsterorganisation for løndumpingHan mener, at både EU-regler og reglerne for cabotage-kørsel er alt for nemme at udnytte til at få billig arbejdskraft til højindkomstlande som de nordiske.
Og derfor skal reglerne strammes.
- Det er uacceptabelt og helt forkasteligt, at der er virksomheder, der kan finde på at hente folk fra den anden side af jordkloden til Danmark på de løn- og ansættelsesvilkår og i øvrigt indkvartere dem under så uhumske forhold, som vi har set dokumenteret her, siger Erik Østergaard.
- Det er jo ikke et spørgsmål om, at der er mangel på arbejdskraft.
Der er masser af ungdomsarbejdsløshed i europæiske lande.
Men der er nogle virksomheder, som spekulerer i at få folk ind til meget lave lønninger.
Derfor kører filippinske chauffører i Danmark•* De seneste år har transportbranchen kigget ud af EU for at finde chauffører.
Det er ifølge branchen selv, fordi der er mangel på chauffører.
Fagforeninger mener, at det er lønpres.
•* I dag er reglerne sådan, at vognmænd kan hyre chauffører fra lande uden for EU, hvis de ikke kan finde ledige hænder inden for landets grænser.
•* I 2017 blev der givet tilladelse til 108.
332 chauffører fra lande uden for EU - herunder Filippinerne.
Det er 31 procent flere end i 2016.
•* Litauen og Polen er de lande, der inviterer klart flest chauffører til EU.
Sidste år var der 62.
192 alene fra Polen.
•* Danske selskaber kan derfor oprette et datterselskab i for eksempel Polen og ansætte sine chauffører derfra.
•* Når en chauffør har fået grønt lys til at køre i et EU-land, kan vedkommende køre i hele Europa.
•* Ifølge EU-reglerne er det tilladt for udenlandske lastbiler at køre med varer - såkaldt cabotagekørsel - internt i andre EU-lande i forbindelse med internationale transporter.
•Der er dog visse begrænsninger, men chaufførerne kan for eksempel tage tre ture i Danmark, en tur ud af Danmark og derefter tre ture igen.
Kilde: Ritzau.
FacebookTwitterKopier linkEmner:EU|Transportvirksomhed|Erhverv|Padborg|Polen




https://www.dr.dk/nyheder/udland/eu-fordommer-attentatplan-men-bakker-op-om-iran-aftale

Landsdækkende politiaktionSe temaUdlandEU fordømmer attentatplan men bakker op om Iran-aftaleEU-Kommissionen og EU-landene udtrykker solidaritet med Danmark efter det planlagte iranske attentatforsøg.
28.
september blev en omfattende politiaktion blev sat i gang på grund af mistanke om et attentat.
31.
okt.
2018 kl.
19.
16Bemærk: artiklen er mere end 30 dage gammelLæs opEU fordømmer det planlagte attentatforsøg på dansk jord og udtrykker solidaritet med Danmark.
Det oplyser en talskvinde for EU-Kommissionen.
Men samtidig fastholder EU, at episoden ikke skal undergrave den europæiske opbakning til atomaftalen med Iran.
Danmarks EU-ambassadør har onsdag på et møde med de øvrige EU-landes ambassadører orienteret om attentatforsøget.
Der blev ifølge en diplomatisk kilde udtrykt støtte til Danmark på mødet.
Landene stiler mod at drøfte sagen formelt på et møde mellem EU-landenes udenrigsministre 19.
november.
Læs også:Regeringen varsler reaktion mod Iran efter planlagt attentatforsøgStatsminister Lars Løkke Rasmussen (V) har betegnet det som "totalt uacceptabelt", at Iran ifølge Politiets Efterretningstjeneste (PET) planlagde et attentat i Danmark.
Ambassadør hjemkaldtDen danske ambassadør i Iran er hjemkaldt.
Danske politikere taler samtidig om muligheden for at skærpe sanktionerne mod Iran.
Men i Bruxelles er reaktionen en smule mere afdæmpet.
Læs også:Regeringen hjemkalder dansk ambassadør fra Iran- Vi fordømmer enhver trussel mod sikkerheden i EU og tager hver en hændelse meget alvorligt.
Så vi er solidariske med den pågældende medlemsstat, i dette tilfælde Danmark, siger talskvinden, Maja Kocijancic.
Hun tilføjer, at kommissionen fortsat venter på at få fuld klarhed over, hvad der er foregået.
Arbejder på at redde atomaftaleSamtidig arbejder EU-diplomater på at redde atomaftalen med Iran, efter at den amerikanske præsident, Donald Trump, trak USA ud af aftalen.
Kocijancic fastholder, at arbejdet med at redde aftalen ikke betyder, at EU overser andre spørgsmål.
- Men vi mener, at atomaftalen, som har et meget klart mål, fortsat skal være på plads, fordi den er et sikkerhedselement, mens andre emner skal adresseres med stor alvor parallelt, siger talskvinden.
/ritzau/AFPFacebookTwitterKopier linkEmner:Donald Trump (politiker)|EU|Europa-Kommissionen|Iran|EU-forhold




https://www.dr.dk/nyheder/penge/skatteminister-derfor-skal-boligejerne-vente-et-aar-mere-paa-nye-vurderinger

PengeSkatteminister: Derfor skal boligejerne vente et år mere på nye vurderingerEt underliggende dokumentbehandlingssystem er årsagen til, at de nye offentlige ejendomsvurderinger er udskudt.
- Vi skal tage ved lære af fortidens fejl og sikre os, at systemerne virker, lyder det fra skatteminister Karsten Lauritzen (V).
(© DR Nyheder)Af Oliver Batchelor31.
okt.
2018 kl.
19.
14Bemærk: artiklen er mere end 30 dage gammelLæs opDet offentlige ejendomsvurderingssystem bliver ikke klar til at håndtere sagsdokumenter i forbindelse med klager over de offentlige vurderinger før 2020.
Det er forklaringen på endnu en udskydelse af det system, der er afgørende for, hvad boligejerne i fremtiden skal betale i boligskat, fortæller skatteminister Karsten Lauritzen (V).
- Udfordringen er at lave et sags- og dokumenthåndteringssystem, der kan dokumentere de handlinger, der er, efter at vi har lavet de nye vurderinger.
For eksempel sådan, at hvis en boligejer klager over sin bolig, så kan man gå ind og se, hvorfor har man givet borgeren ret, siger han.
Læs også:Nye ejendomsvurderinger udskydes endnu et årIfølge Skatteministeriet er der tale om et helt afgørende system, fordi det understøtter de nye ejendomsvurderinger ved at sikre, at boligejernes sager bliver håndteret på en ensartet måde i Vurderingsstyrelsen.
Hvis den hidtidige plan var blevet fastholdt, ville der blandt andet være en risiko for, at sagsbehandlingen ikke ville være "juridisk holdbar".
- Det er vigtigt, at vi ikke begår fortidens fejl.
Vi skal sikre os, at systemet fungerer ikke bare 80 eller 90, men 100 procent sikkert, siger Karsten Lauritzen med henvisning til Skats kuldsejlede inddrivelsessystem, EFI, der i 2013 blev sat i drift trods advarsler.
Korrespondent: Udskydelse skaber usikkerhedFor nogle boligejere vil udskydelsen betyde, at de i et år ekstra slipper for at betale en højere grundskyld og ejendomsskat.
Andre boligejere må vente på at få den boligskat tilbage, som de har betalt for meget, fordi de offentlige ejendomsvurderinger hidtil ikke har været retvisende.
Læs også:Ejendomsmæglere om udskydelse: Nu får vi svært ved at rådgive vores kunderIfølge DR's økonomikorrespondent Casper Schrøder skaber udskydelsen først og fremmest usikkerhed for landets ejere af fast ejendom.
- Boligejerne kan stadig ikke få at vide, hvad staten faktisk vurderer deres bolig til.
Den vurdering er jo selve grundlaget for, hvad de skal betale i skat i fremtiden.
Det betyder samtidig meget for, hvad boligen kan sælges til.
Udskydelsen kan for nogle lægge en dæmper på lysten til at kaste sig ud i en bolighandel, før de nye ejendomsvurderinger bliver sendt ud, forklarer Casper Schrøder.
- Hvis man står over for store privatøkonomiske beslutninger.
For eksempel køb eller salg af bolig eller at tage et lån, så kan det uden de nye vurderinger være helt umuligt at få overblikket over budgettet.
Skatteministeriet: Resten kører planmæssigtIfølge Skatteministeriet går arbejdet med de øvrige dele af it-systemet bag de nye ejendomsvurderinger efter planen.
Det gælder blandt andet den vurderingsportal, der er borgernes samlede online-adgang til de nye ejendomsvurderinger.
En stor del af de data, der ligger til grund for beregningen af de nye vurderinger, er ifølge ministeriet også på plads.
Læs også:Hvis grundskyld stiger får boligejere skattegældDet drejer sig blandt andet om 1,3 millioner skråfotos af huse og gader, som skal indgå i vurderingerne.
Alle boligejere vil i løbet af foråret modtage information om de nye vurderinger, boligskatteregler fra 2021 og tilbagebetalingsordningen til fordel for de boligejere, der har betalt skat af en for høj ejendomsvurdering.
En gruppe på 80.
000 boligejere vil desuden få tilbudt en vejledende vurdering af deres ejerboliger, som omvendt skal sikre feedback på systemets ejendomsvurderinger inden udsendelsen i 2020.
FacebookTwitterKopier linkEmner:Karsten Lauritzen (politiker)|Venstre|Bolig|Boligøkonomi|Skatteministeriet




https://www.dr.dk/nyheder/viden/klima/forskere-verdens-sidste-vilde-natur-er-ved-forsvinde

KlimaForskere: Verdens sidste vilde natur er ved at forsvindeTab af levesteder er den største trussel mod biodiversitet både globalt og i Danmark, siger dansk professor.
Regnskoven ved Amazonas-floden er et de naturområder, der er voldsomt truet af minedrift, landbrug og skovfældning.
(© University of Queensland)Af Anders Worup31.
okt.
2018 kl.
19.
04Bemærk: artiklen er mere end 30 dage gammelLæs opMennesket er Jordens altdominerende art.
Det kan også mærkes på naturen overalt på vores lille blå planet.
Faktisk forsvinder verdens sidste ødemarker hastigt.
Et af de steder, der er i risiko for svinde ind, er verden største regnskov Amazonas, som står overfor en potentiel katastrofe med den nyvalgte brasilianske præsident Jair Bolsonaro, der blandt andet vil lave en motorvej gennem regnskoven.
Levesteder i havet trues af fiskeri, skibsfart og forurening.
En gruppe af internationale forskere har nu kortlagt de sidste intakte økosystemer i havet.
Og et projekt fra 2016 fandt forskere også de sidste ødemarker på land.
Læs også:Rapport: Vi er ved at ødelægge fundamentet for livTilsammen giver de to tiltag, ifølge professor James Watson fra University of Queensland, det første globale overblik over, hvor lidt upåvirket natur, der er tilbage.
Og resultaterne bekymrer ham.
Forskningen er offentliggjort i det videnskabelige tidsskrift Nature.
Vi ved, at tab af og mangel på levesteder er den største årsag til den biodiversitetskrise, som vi har lige nu.
Jens-Christian Svenning, professor på Institut for Bioscience, Aarhus UniversitetMenneskelig aktivitet overalt på JordenJames Watson forklarer, at mere end 77 procent af landjorden - undtagen Antarktis - og 87 procent af havene, i dag er forandrede på grund af menneskelig aktivitet.
- For hundrede år siden var kun 15 procent af Jordens overflade brugt af mennesker til at dyrke afgrøder og opdrætte husdyr, siger James Watson i en pressemeddelse.
- Det er måske svært at tro, men mellem 1993 og 2009 forsvandt et område af vildmarker, der tilsammen er større end Indien - hele 3,3 millioner kvadratkilometer - på bekostning af menneskelig beboelse, landbrug, minedrift og andre belastninger, siger han.
I havet er det kun ved polerne, der er steder, som er gået fri af industrifiskeri, forurening og skibsfart.
Levesteder er afgørende for biodiversitetTabet af ødemarker, der er upåvirket af civilisation, er meget alvorligt problem, forklarer Jens-Christian Svenning, der er professor på Institut for Bioscience ved Aarhus Universitet.
- Vi ved, at tab af og mangel på levesteder er den største årsag til den biodiversitetskrise, som vi har lige nu.
Det gælder både globalt og i Danmark, siger han.
Hvis klimaforandringer folder sig ud i stort omfang, så vil det blive et kæmpe problem oveni det her tab af habitater.
Jens-Christian Svenning, professor på Institut for Bioscience, Aarhus UniversitetDenne nye forskning viser netop, at tabet af levesteder sker i et helt massivt omfang, forklarer Jens-Christian Svenning.
Læs også:Vi udrydder pattedyr med rekordhast: Naturen er syv millioner år om at komme sigEn anden af forskerne James R.
Allan, der også er fra University of Queensland, fortæller, at de resterende ødemarker kun kan beskyttes, hvis deres vigtighed bliver anerkendt i den internationale politik.
- Nogle ødemarker er beskyttet under national lovgivning, men i de fleste lande er de områder ikke formelt defineret, kortlagt eller beskyttet.
Der er ikke noget, der holder lande, industri og samfund til ansvar for langsigtet naturbevarelse, siger han.
Klimaforandringer kan gøre problemet værreIfølge Jens-Christian Svenning bør man også arbejde aktivt for at genetablere de processer i naturen, der fremmer en høj mangfoldighed - f.
eks.
at genudsætte store dyr, der er blevet udryddet.
Der bliver færre og færre steder i verden, som er upåvirket af mennesker.
Han understreger også vigtigheden af at begrænse de menneskeskabte klimaændringer.
- Hvis klimaforandringer folder sig ud i stort omfang, så vil det blive et kæmpe problem oveni det her tab af habitater, siger han.
Danmark kan gøre megetSelvom Danmark er et lille land i international sammenhæng, så mener Jens-Christian Svenning, at vi kan gøre en forskel globalt set på flere måder.
- Verden over er der ret stort fokus på, hvad Danmark gør.
På den måde kan vi have indflydelse.
Hvis vi selv løser problemet, der er det samme herhjemme, så andre lande kan se, at det kan lade sig gøre at prioritere plads til naturen og have et velfungerende samfund, siger han.
Derudover påpeger han, at Danmark har tradition for at engagere sig i det internationale arbejde og påvirke, hvad der sker rundt omkring i verden.
Nemme tiltag kan hjælpe i DanmarkIfølge Jens-Christian Svenning gør Danmark slet ikke nok for at prioritere naturen, hvilket der ellers er et stort behov for at gøre.
Der er dog flere måder, hvorpå vi nemt kan gøre noget ved det problem.
- En af de lavthængende frugter, er at lade være med at have skov- og landbrugsdrift, der hvor det ikke rigtig kan betale sig.
Det vil sige steder, hvor det kun kan betale sig, fordi man giver tilskud til det, siger han.
Læs også:Et forbillede for resten af verden: Nepal fordobler antallet af vilde tigreHan peger også på steder, at man laver forvaltning af grønne områder, hvor man i stedet nemt kunne lave mere plads til naturen, da det ikke vil være på bekostning af noget som helst.
- Vi er også et meget rigt land med en stærk økonomi, så vi kan godt tåle at prioritere noget af vores land til natur, selvom vi godt kunne have brugt det til noget andet, fordi vi godt kan klare os uden at bruge hver eneste kvadratcentimeter, siger han.
FacebookTwitterKopier linkEmner:Aarhus Universitet|Videnskab|Miljø og natur|Australien|Antarktis




https://www.dr.dk/nyheder/vejret/november-laegger-ud-med-solskin

VejretNovember lægger ud med solskinI morgen tager vi hul på en ny måned og det bliver med sol i blandet mængde.
Af Anja Karin Møller Fonseca31.
okt.
2018 kl.
18.
39Bemærk: artiklen er mere end 30 dage gammelLæs opNovember er notorisk fattig på sol, vi må ofte se os indhyllet i et tykt skydække, men i morgen den 1.
november, får solen lov til at skinne på os.
Sol i varierende mængderTorsdag kan der først på dagen endnu ligge tætte skyer over den nordlige del af Jylland og der kan måske falde en smule regn.
I resten af landet er der derimod mulighed for at stå op i skæret af solskin.
I løbet af formiddagen klarer det op i Nordjylland, men der kan til gengæld drive skyer ind over os fra sydvest og vest.
Det er usikkert, hvor meget skyerne komme til at fylde på himlen i løbet af eftermiddagen.
Den nyeste prognose antyder, at skyerne er relativt højtliggende og solen burde derfor stadig kunne fornemmes på en mælkehvid himmel.
Dagens højeste temperaturer kommer op på 10 til 13 grader og vinden drejer til sydøst i en let til frisk styrke.
FacebookTwitterKopier link




https://www.dr.dk/nyheder/regionale/midtvest/protest-fra-borger-faar-kystsikring-til-traekke-ud-ingen-vil-betale

Midt- og VestjyllandProtest fra borger får kystsikring til at trække ud: Ingen vil betale regning på 5,9 millionerEn uvildig undersøgelse skal se på, hvem der skal betale hvad på Lild Strand.
Husene i Lild Strand i Thy er tæt på at blive spist af havet.
Men nu trækker kystsikringen ud.
Af Asta Pil Heltborg og Mona Aaberg31.
okt.
2018 kl.
19.
40Bemærk: artiklen er mere end 30 dage gammelLæs opSommerhusene i Lild Strand risikerer at blive slugt af havet, næste gang en stor storm rammer den lille by i Thy.
Men der er udsigt til, at kystsikringen kommer til at trække ud.
Der er nemlig uenighed om, hvem der skal betale regningen.
Politikerne i Thisted Kommune besluttede på et møde tirsdag, at de vil betale 48.
000 kroner ud af en samlet regning på 5,9 millioner kroner, når strækningen ved Lild Strand skal kystsikres.
- Et flertal blev enig om, at der skulle arbejdes videre med en frivillig aftale, som siger, at det skal være ud fra en 100 procent ejendomsvurdering, siger Thisted Kommunes borgmester Ulla Vestergaard (S).
Læs også:Seks sommerhuse.
5,9 millioner i kystsikring.
Hvem skal betale regningen?
Da kommunen blot ejer en p-plads på strækningen betyder det, at de seks lodsejere på strækningen kommer til at stå for hovedparten af udgiften på 5,9 millioner kroner.
Hvis kommunen derimod havde valgt at betale efter længden på strækningen, man ejer, skulle kommunen have betalt 2,9 millioner kroner.
Flere huse er i risikoMen efter politikerne havde truffet beslutningen, kom en skrivelse ind fra lodsejer Else Bliksted Dam.
Sammen med hendes mand at de ikke er enige i beslutningen, fordi det så er dem og de andre beboere, der skal punge ud.
- Vi har bedt om, at vi sætter etablering af kystsikring i gang med det samme, og så klarer vi fordelingen bagefter, fortæller Else Dam, der ejer et af husene i Lild Strand.
Else Dam er uenig i Kommunens beslutningen om, at regningen skal fordeles efter ejendomsvurderingen.
Dermed vil Else Dam ikke indgå i den frivillige aftale, som kommunen lagde op det.
Det betyder også, at beslutningen om betalingen af kystsikringen er ude af kommunens hænder, fordi skal der nu gennemføres en uvildig undersøgelse, fortæller borgmester Ulla Vestergaard.
- Det forlænger afgørelsen for, hvornår man kan gå i gang med at kystsikre.
Men det, der måske er allermest vigtigt, er, at der bliver en objektiv kriterium på, hvem der skal være med til at betale til kystsikringen, fortæller borgmesteren.
Læs også:Urd spiste seks meter af Elses grund – huse tæt på at falde i vandetElse Dam mener dog, det er urimeligt, at kommunen ikke vil betale mere end de 48.
000 kroner, og at det er urimeligt, at den største del af regningen lander på seks husejere, fordi både kommunen og huse længere inde i landet også får gavn af kystsikringen.
- Vi er en by i Lild Strand, og den strækning, som kommunen ejer, er over halvdelen af den strækning, der skal kystsikres.
Den strækning, som kommunen ejer, er den, der beskytter byen, og derfor synes vi, det er rimeligt, at de skal være med til at betale for den, siger Else Dam.
Læs også:Kystdirektoratet efter storm: Ejerne burde have forudset skaderneI 2006 var stormen Urd ved at gnave sig faretruende nær husene.
Selv om kystsikringen nu bliver forsinket, lover Ulla Vestergaard, at de arbejder så hurtigt, de kan.
- Vi gør, hvad vi kan for ikke at være til hinder for, at processerne kan gå i gang.
Så vores tekniske direktør går i gang straks i dag.
Men der er en proces, hvor tingene skal godkendes.
Men vi gør, hvad vi kan, siger Ula Vestergaard.
Havet har ædt mellem 20 og 30 meter af kysten ved Lild Strand de sidste 20 år.
Her kan du se, hvordan kysten har trykket sig tilbage ved Lild Strand siden 1995.
Selve fotoet er fra 2014.
Efter stormen Urd er kystskrænten nu helt inde ved huset med det røde firkantede tag, som ligger ved pilene til venstre.
Det er i dag delvist styrtet i havet.
Illustrationen er udarbejdet af kystteknisk chef Per Sørensen, Kystdirektoratet.
FacebookTwitterKopier linkEmner:Kystsikring|Thisted Kommune|Lokalpolitik|Ulla Vestergaard (politiker)|Jylland




https://www.dr.dk/nyheder/regionale/nordjylland/sygehusledelse-vi-savner-erfarne-sygeplejersker-blandt-ansoegerne

NordjyllandSygehusledelse: Vi savner erfarne sygeplejersker blandt ansøgerne Det kan blive et problem, hvis nyuddannede sygeplejersker ikke har rollemodeller at lære fra, mener Danske Patienter.
Det tager 3,5 år at blive sygeplejerske.
(© Colourbox)Af Martin Møller Geertsen og Christine Nørgaard31.
okt.
2018 kl.
18.
35 | opdateret 03.
nov.
2018 kl.
10.
55Bemærk: artiklen er mere end 30 dage gammelLæs opNår sygehusene skal ansætte nye sygeplejersker, er ansøgerne ofte nyuddannede og uerfarne.
Det oplever ledelsen på flere af sygehusene i Nordjylland, og udviklingen bekymrer organisationen Danske Patienter.
Flere steder er det et problem overhovedet at få ansøgninger, og når man så får, så er det ofte den samme type, der søger, fortæller sygeplejefaglig direktør på Aalborg Universitetshospital, Lisbeth Lagoni.
- Det er fortrinsvis unge, nyuddannede sygeplejersker, der søger vores stillinger, siger direktøren.
Læs også:Pressede afdelinger har svært ved at lokke erfarne sygeplejersker tilDer er brug for rollemodellerDet kan ifølge hende blive et problem, når de uerfarne sygeplejersker mangler erfarne kollegaer at lære af.
For selvom de nyuddannede fra skolen er dygtige til teorien, så er det et praksisfag, hvor det er nødvendigt også at lære færdighederne, fortæller Lisbeth Lagoni.
- Derfor er det vigtigt, at der er nogle rollemodeller, der viser, hvordan man eksempelvis lægger et kateter eller taler med en svært syg patient.
Det er specielt på nogle af vores sengeafdelinger, vi kan mærke, at det er et problem, siger den sygeplejefaglige direktør.
Ifølge hende er de erfarne sygeplejersker ofte på ambulatorierne på dagafsnittene.
Derfor overvejer sygehuset at lave et vagtskema, hvor sygeplejerskerne veksler mellem afdelingerne, så de mere erfarne medarbejdere får mulighed for at lære de nyuddannede op.
Læs også:Sygeplejersker om S-løfte til sygehuse: Vi vil have tid til nærværRisikerer at lave fejlTal fra Dansk Sygeplejeråd viser, at arbejdsløsheden blandt sygeplejersker i september var nede på 0,41 procent, og flere gange om dagen må en af landets regioner opgive at få ansat en sygeplejerske til en opslået stilling.
Danske Patienter, der er en paraplyorganisation for patient- og pårørendeforeninger, mener, at det er bekymrende, at der bliver flere uerfarne sygeplejersker på hospitalerne.
Det siger vicedirektør Annette Wandel.
- Det er klart, at man som nyuddannet kommer til at stå i situationer, hvor man har brug for råd og sparring med mere erfarne kolleger, siger vicedirektør Annette Wandel.
Hvis der ikke er mulighed for at få det, mener hun, at sygeplejerskerne ellers risikerer at blive meget usikre.
- Og man kan jo også komme til at begå nogle fejl, fordi man simpelthen ikke har kompetencerne, siger Annette Wandel.
Læs også:Socialdemokratiet går til valg på at ansætte 1000 flere sygeplejerskerPå Aalborg Universitetshospital har manglen på sygeplejersker betydet, at ledelsen har været nødt til at lukke sengepladser i Thisted.
o.
FacebookTwitterKopier linkEmner:Sundhedspersonale|Danske Patienter|Hospitaler|Aalborg Universitetshospital|Aalborg




https://www.dr.dk/mitliv/tvaers/ellen-paa-23-jeg-var-noedt-til-gaa-all-da-min-venindes-mor-doede

Sammen om sorgenSe temaTværsEllen på 23: Jeg var nødt til at gå all-in, da min venindes mor dødeEllen har haft svært ved at håndtere venindens dystre tanker og de følelsesmæssige udsving.
Fortalt til Michael Ørtz Christiansen og Foto: Kasper Månsson31.
okt.
2018 kl.
19.
00Læs opDet var vigtigt for mig at være der for min veninde Pauline, da hendes mor døde.
Det faldt også helt naturligt, fordi jeg kendte Paulines mor så godt, fordi jeg har kendt Pauline siden børnehaven, og fordi vi stadig er så tætte, selv om vi bor langt væk fra hinanden.
Ellen Østervig Bathum- 23 år.
- Musiker og studerende ved Syddansk Musikkonservatorium.
- Bor i Esbjerg.
- Veninde med Pauline Koffi Vandet, der mistede sin mor, Annette, i juli 2017.
Jeg havde aldrig været i sådan en situation før, og jeg vidste ikke, hvad man skulle gøre, men jeg blev nødt til at være der for Pauline og besluttede at gå all-in for hende.
Jeg gjorde det klart for mig selv, at jeg ikke skulle have nogen berøringsangst overhovedet.
Det ville ikke hjælpe noget eller nogen, hvis jeg ikke turde tale om det, eller hvis jeg ikke kastede mig ind i det, lyttede og stillede de svære spørgsmål til Pauline.
Ellen er sådan en veninde, som jeg håber, at alle, der mister, har.
Pauline Koffi Vandet, veninde til EllenI starten havde Pauline et behov for at tale om, at hendes mor lige var død, og om hvordan hun kom videre.
Pauline har en meget stærk facade, og det er ikke ment på en dårlig måde, men hun har altid haft meget overskud til mennesker generelt.
Lige pludselig havde hun virkelig brug for hjælp.
Se et klip fra programmet 'Pauline savner sin mor', som du kan se på DTV her.
Hun havde meget stærke følelsesudbrud lige efter sin mors død.
To-tre uger efter sad vi og så en film, hvor Pauline pludselig begyndte at græde.
Hun græd og græd.
Hun var bare så ulykkelig over sin mors død.
Læs også:Pauline på 24: Når jeg mindes min mor, minder min krop mig om, at jeg rent faktisk er i liveDet har været svært for mig at se Pauline ændre sig og have de følelsesudbrud.
Det har været svært at finde ud, hvad vreden skyldtes.
Om det var på grund af morens død, noget jeg gjorde eller noget helt tredje.
Pauline har ingen søskende eller bedsteforældre og ser ikke sin far særlig meget, så hun har stort set ikke noget familie tilbage, efter hendes mor døde.
Jeg har både mor og far og en masse familie, og det har været svært for mig at sætte mig ind i Paulines situation, så det eneste, jeg har kunnet gøre, er at lytte.
Og jeg har virkelig lyttet og forsøgt at være der for Pauline.
Men det har været svært for mig at have overskud til at lytte til en masse dystre tanker, fordi det sætter nogle tanker i gang hos mig i forhold til min egen familie, og hvornår mine egne forældre skal dø.
Det har faktisk gjort mig ret ked af det, men det har Pauline og jeg ikke talt så meget om, for jeg vil jo rigtig gerne bare være der for Pauline, og jeg ved, at hun vil blive ked af det, hvis jeg siger det.
Men det er ikke, fordi Pauline har været for meget med det overhovedet, og jeg aldrig tænkt på at sige stop.
Det har aldrig været en mulighed ikke at være der for Pauline.
Ellen har været i stand til at se og forstå, at hun har været nødt til at tage ansvar som ven.
Og at man ikke altid skal spørge den sørgende, hvad han eller hun har brug for.
Men bare gøre det.
Pauline Koffi Vandet, veninde til Ellen.
Da hendes mor lige var død, forsøgte jeg at hjælpe Pauline ved at spørge hende, hvad jeg kunne gøre, men jeg fandt hurtigt ud af, at hun ikke kunne tage stilling til noget som helst.
Min rolle blev i høj grad at tage beslutninger for hende.
Og klare de praktiske ting.
Jeg handlede ind, lavede mad og gjorde rent.
Sammen om sorgenHvert år mister 55.
000 personer i Danmark en nærtstående.
8 ud af 10 efterladte savner, at deres omgivelser taler med dem om den person, de har mistet, og mellem 10 og 15 procent af alle efterladte bliver decideret syge af sorg ifølge det nationale sorgcenter Børn, Unge og Sorg.
P3, DR3 og dr.
dk sætter i uge 44 i samarbejde med TrygFonden fokus på, hvordan vi sammen kan leve lettere med sorgen.
Se, lyt og læs mere på dr.
dk.
Jeg kunne mærke på Pauline, at det lettede, når jeg tog styring.
Også når jeg fortalte hende, at nu går vi i biografen, nu går vi en tur eller nu sætter vi os og ser en film.
Jeg har ikke været bange for at kræve noget af hende og sige til hende, hvad hun skulle gøre.
Læs også:Pauline på 23: Jeg føler, mit liv er gået i stå, efter min mor dødeHvis jeg skulle give nogle råd videre til andre, der kommer i samme situation, så må et af dem være, at man skal tage styring.
Og man skal have overskud til at lytte.
Jeg ved godt, at det er lettere sagt end gjort, men hvis man ikke føler, at man kan sætte sig ind i den andens situation, så lyt.
Og spørg.
Vær ikke bange for at spørge.
Den anden bliver ikke sur eller ked af det, og hvis hun gør, så giv hende lov til det.
Vær punktlig og overhold aftaler.
Meget af det handler også om at skabe struktur i en verden, der er ved at falde sammen for din ven, og så er det ikke godt at løbe fra aftaler.
Det har jeg i hvert fald erfaret.
Det er vigtigt, at Ellen inddrager min mor i samtalen, og at det ikke kun er mig, der gør det.
Det er der ikke andre, der gør.
Pauline Koffi Vandet, veninde til Ellen.
Jeg tror også, at det har hjulpet Pauline, at jeg ikke har haft berøringsangst.
Jeg ved ikke, om det er rigtigt eller forkert, men jeg har følt, at det har været det rigtige ikke at være bange for at tale om Paulines mor, Annette.
Annette var rigtig munter og sjov og kunne finde på at skælde os ud, når Pauline og jeg var for åndssvage engang imellem.
Det var nogle megasjove episoder, som også har været gode at bringe op over for Pauline.
Så har vi kunnet grine sammen af de minder om Annette, som er positive.
Jeg tror også, det er vigtigt at tale om de gode ting, så det hele ikke handler om død.
Ellen har været sindssygt god til at ringe, selv om jeg har været sindssygt dårlig til at ringe til hende.
Og jeg har skammet mig over det.
Hun har set, at jeg ikke har overskud til at ringe og er selv blevet ved med at gøre det.
Pauline Koffi Vandet, veninde til Ellen.
Jeg har gået lidt på listesko i forhold til at fortælle Pauline om mine problemer.
Jeg har ikke følt, at de var noget i forhold til, at hendes mor er død.
Og det har de jo heller ikke været.
Jeg har også kunnet mærke på Pauline, at hun efter sin mors død ikke længere gider bruge tid på små problemer.
Hun har nok at bekymre sig om og gider ikke spilde sin tid på dem.
Det er i virkeligheden nok for at beskytte sig selv, og det bakker jeg 100 procent op om.
Det er så klogt.
Men det er også en konflikt i sig selv, at jeg ikke har kunnet tale med en veninde om mine problemer, og jeg er begyndt at åbne lidt mere op for den del.
Læs også:Pauline på 23: Helt vildt, så mange har kontaktet mig, efter jeg fortalte om at miste min morForleden valgte jeg at fortælle Pauline om nogle af de ting, jeg går og bokser med, og det viste sig, at hun godt kan rumme mine problemer, selv om de kan virke ubetydelige i forhold til, at hendes mor er død.
Hun hjalp mig helt vildt meget og var meget sød, rummelig og overskudsagtig.
Jeg undskyldte, at jeg delte mine problemer med hende, og hun sagde, at hun helt vildt gerne ville hjælpe mig, fordi jeg har hjulpet hende så meget.
Når vi har gået det her igennem sammen, så er vores relation så stærk, at den kommer til at vare resten af livet.
Det er jeg sikker på, og det er virkelig betryggende at vide.
FacebookTwitterKopier link




https://www.dr.dk/nyheder/penge/gennembrud-i-skattesag-udenlandske-pensionskasser-betaler-penge-tilbage-til-danmark

Afsløring af skatteskandaleSe temaPengeGennembrud i skattesag: Udenlandske pensionskasser betaler penge tilbage til DanmarkMindst to personlige pensionskasser har valgt at betale penge tilbage fra svindel med udbytteskat.
'Den første store sejr' kalder skatteminister Karsten Lauritzen (V) tilbageløbet fra amerikanske pensionskasser, hvor nogle har valgt at tilbagebetale det beløb, de på papiret har modtaget fra Skat.
Af Mathias Sommer, Niels Fastrup, Thomas G.
Svaneborg og Ole Hall31.
okt.
2018 kl.
19.
00Bemærk: artiklen er mere end 30 dage gammelLæs opFørst væltede pengene ud.
Nu begynder de så småt at trille tilbage i statskassen.
De første af de 277 amerikanske pensionskasser, som har været nøglen til det historisk store svindelnummer om udbytteskat, der har kostet statskassen mindst 12,7 milliarder kroner, har valgt at betale penge tilbage for deres rolle i svindelnummeret.
Ifølge skatteminister Karsten Lauritzen (V) har to enkeltmandspensionskasser foreløbigt valgt at tilbagebetale det beløb, som Skat udbetalte, mens svindlen stod på fra 2012 til 2015.
- Vi har fået et mindre tocifret millionbeløb.
Der er langt derfra og op til det milliardbeløb, der er svindlet for.
Men det siger noget om, at det er muligt at få en væsentlig del af pengene tilbage, siger Karsten Lauritzen og fortsætter:Læs også:Forstå begreberne: Udbytteskat for begyndere- Samtidig får vi nye oplysninger om, hvordan den her svindel er foregået, og de oplysninger vil man komme til at bruge i forhold til at lægge yderligere pres på andre, siger han.
Advokat betaler fire millionerBlandt andet har den amerikanske skatteadvokat Fred Gander valgt at indgå forlig med Skattestyrelsen om at tilbageføre knap fire millioner kroner svarende til det beløb, han via sin pensionskasse tilbagesøgte i udbytteskat.
Læs også:Udbytteskandalen: Amerikansk topadvokat betaler millioner tilbage til DanmarkIfølge DR Nyheders oplysninger tjente Gander omkring en halv million kroner på udbyttefidusen i Danmark.
Men forliget med Skattestyrelsen betyder, at Gander nu skal tilbagebetale det fulde beløb.
- På den her måde kan vi ansvarliggøre dem, der bare har tjent lidt af pengene og i virkeligheden bede dem betale det fulde beløb, der er svindlet for.
Det gør, at jeg er mere optimistisk i forhold til, hvor mange penge det er muligt at få tilbage, siger Lauritzen, som kalder det 'den første sejr for skattemyndighederne' i den her sag.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"Ud over en tilbagebetaling af pengene har Skattestyrelsen også indgået aftaler med ejerne af pensionskasserne om udveksling af oplysninger.
- De har indvilget i at udveksle oplysninger med de danske skattemyndigheder som en del af det her forlig, siger Karsten Lauritzen.
Flere kan være på vejI alt 306 udenlandske selskaber og pensionskasser er blevet benyttet til at hive mindst 12,7 milliarder kroner op af den danske statskasse.
Heraf er 277 amerikanske enkeltmandspensionskasser, som på grund af en skatteaftale mellem Danmark og USA har mulighed for at tilbagesøge udbytteskat, som ellers er holdt tilbage af skattemyndighederne.
Læs også:GRAFIK Sådan fik amerikanske pensionskasser del i dansk udbytteskatDen aftale har dannet motorvejen ind i Skats udbytteafdeling, som har refunderet milliarder til udenlandske rigmænd, som ikke havde betalt den skat, de fik refunderet.
Den britiske finansmand Sanjay Shah regnes stadig for at være hovedmanden bag milliardsvindlen mod Danmark.
Hans selskaber sig tegner sig for at have tilbagesøgt over ni milliarder kroner i udbytteskat.
 © Sanjay Shah/Jack Irvine)DR Nyheder er i kontakt med flere af ejerne bag amerikanske pensionskasser.
Her er det en overvejelse, om nogle af pengene fra formodet bedrageri med udbytteskat skal betales tilbage til den danske statskasse.
- Du kan kun være ansvarlig for eventuelle penge, du faktisk har modtaget.
Og hvis vi modtog penge, der i sidste ende var uretmæssigt betalt, OK, så klarer vi det, siger advokat John Hanamirian.
Han repræsenterer en håndfuld amerikanske pensionskasser, blandt andre to pensionskasser tilhørende rigmanden Gregory Summers, som i 2012 og 2013 modtog i samlet 33,7 millioner kroner fra Skat.
- Der var så mange lag af godkendelser, som tilsagde, at disse transaktioner absolut var legitime.
Og nogle af verdens største banker var ude at markedsføre dem.
Og så tænker man altså ikke, at man er galt på den, siger han.
'Ret og rimeligt'Også en anden amerikaner, Sander Gerber, der er direktør for kapitalfonden Hudson Bay Capital, fortæller via sin advokat, at han vil gøre, hvad der er 'ret og rimeligt.
'- I mere end et årti har store banker, herunder investeringsbanker i Europa, udbudt arbitrageprodukter baseret på udbytteskat til investorer.
Læs også:Her er nogle af de pæne amerikanere, der har været med til at malke den danske statskasse- Da der nu fra skattemyndighedernes side er sået tvivl om visse af udbyderne, bankerne og transaktionerne, har Sander Gerber instrueret sine advokater i at undersøge myndighedernes krav og herefter foretage sig hvad der er ret og rimeligt, skriver Sander Gerber via sin danske advokat.
Sander Gerbers pensionskasse, Sander Gerber Pension Plan, har modtaget omkring seks millioner kroner fra formodet svindel med udbytteskat i Danmark.
Søndag behandlede DR Nyheder de velhavende amerikanere og deres rolle i udbyttesagen i 21Søndag.
Du kan se indslaget her.
FacebookTwitterKopier linkEmner:Karsten Lauritzen (politiker)|Venstre|Skatter og afgifter|Skat|USA




https://www.dr.dk/nyheder/indland/ekspert-om-diplomatkrig-med-iran-usaedvanligt-men-kunne-vaere-haardere

Landsdækkende politiaktionSe temaIndlandEkspert om diplomatkrig med Iran: Usædvanligt, men kunne være hårdereDanmark har valgt at hjemkalde den danske ambassadør i Iran til konsultationer.
(Arkiv) Udenrigsminister Anders Samuelsen (LA) og statsminister Lars Løkke Rasmussen (V) vil ikke acceptere Irans udenrigsministeriums afvisning af, at landets efterretningstjeneste står bag planer om et attentatforsøg mod en gruppe herboende iranere.
Irans udenrigministerium har kaldt anklagerne for en "sammensværgelse".
Af Christina Nordvang Jensen31.
okt.
2018 kl.
18.
05Bemærk: artiklen er mere end 30 dage gammelLæs opI disse dage udspiller der sig en krise mellem Danmark og Iran, efter det er kommet frem, at Iran har planlagt et attentat mod en gruppe herboende iranere.
Spørg ekspertenHvordan straffer man Iran, så det kan mærkes?
Det kan du spørge seniorforsker Rasmus Boserup om klokken 21.
30.
Tryk her, for at stille dit spørgsmål allerede nu.
Både udenrigsminister Anders Samuelsen (LA) og statsminister Lars Løkke Rasmussen (V) har fordømt planerne og indtil videre foretaget tre diplomatiske skridt - sendt besked til Irans ambassadør i Danmark, indkaldt ham til samtale og hjemkaldt den danske ambassadør i Iran til konsultationer.
Tre redskaber i den diplomatiske værktøjskasse, der er usædvanlige, men som ikke rammer Iran hårdt.
Det mener Martin Marcussen, der er professor i diplomati på Københavns Universitet.
Hver gang, man gør brug af nogle diplomatiske sanktioner, er der en pris at betale.
Og i øjeblikket har vi nogle danskere og danske investeringer i Iran, vi skal beskytte.
Martin Marcussen, professor i diplomati på Københavns Universitet.
- Det vil ikke have den store effekt.
Det er meget symbolsk at tage de her skridt.
Det er sjældent, vi trækker danske ambassadører hjem til konsultationer, så i den forstand er det alvorligt.
Men det er ikke et stærkt skridt.
Det er ret elastisk, fordi personen kan sendes tilbage ret hurtigt, siger han.
Læs også:Regeringen hjemkalder dansk ambassadør fra IranIfølge Martin Marcussen kan det diskuteres, om det i virkeligheden er et redskab, der går hårdest ud over os selv.
- Jeg tror ikke, at Iran mærker meget til, at vi kalder en ambassadør hjem.
Men for os betyder det, at der er en person mindre nede på ambassaden til at tage sig af de daglige gøremål og varetage de danske interesser, siger han.
Tre diplomatiske redskaber tilbageDet er komplekse overvejelser, der foregår på sjette etage i Udenrigsministeriet på Asiatisk Plads, når man bruger de store ord og handlinger fra diplomatiets værktøjskasse.
På et pressemøde i Oslo tidligere i dag meddelte statsminister Lars Løkke Rasmussen (V), at han ikke vil udelukke, at der kan tages flere skridt mod Iran.
Men hvilke er de næste i diplomatiets værktøjskasse?
(Se grafikken neden for)Ifølge Martin Marcussen er der tre tilbage at gøre brug af.
Det næste vil være at smide den iranske ambassadør ud af landet og give ham betegnelsen ’Persona non grata’ – uønsket person.
- Det er meget alvorligt, og det mener jeg ikke vil ske.
Her skal iranerne overbevise danskerne om, at de er interesserede i at finde en løsning på den konflikt, der er opstået.
Men vi kan også risikere, at Iran svarer igen, og det er en af årsagerne til, at man tøver med at gøre det, siger han og fortsætter:- Hver gang, man gør brug af nogle diplomatiske sanktioner, er der en pris at betale.
Og i øjeblikket har vi nogle danskere og danske investeringer i Iran, vi skal beskytte.
Læs også:Løkke om attentatplaner: Det var helligdag i går, men i dag får Teheran klar beskedDet seneste eksempel på, at Danmark smed en diplomat ud af landet var i 2011, hvor daværende udenrigsminister Lene Espersen smed den libyske generalkonsul hjem, efter vedkommende havde rost Libyens tidligere leder Muammar Gaddafi.
Det ideelle ville være, at EU stod sammen om at lave sanktioner mod Iran, så Danmark kan skjule sig i en større front.
Men det er nok mere sandsynligt, at kun en del af EU’s lande går sammen.
Martin Marcussen, professor i diplomati på Københavns Universitet.
Ideelt hvis EU står sammenDe to sidste diplomatiske sanktioner, man kan bruge, er at hjemkalde alle sine folk fra ambassaden i Irans hovedstad Teheran eller lukke ambassaden helt ned og stoppe alle diplomatiske relationer.
- Det er de mest ultimative skridt at tage og sker yderst sjældent, siger Martin Marcussen og uddyber, at der udover de diplomatiske sanktioner, er de økonomiske sanktioner, man kan gøre brug af.
Og her ville det bedste være for Danmark at få hele EU med.
- Det ideelle ville være, at EU stod sammen om at lave sanktioner mod Iran, så Danmark kan skjule sig i en større front.
Men det er nok mere sandsynligt, at kun en del af EU’s lande, blandt andet de lande, der har haft oplevelser med de iranske agentgrupper, vil gå sammen, forklarer Martin Marcussen.
Læs også:Politikere: Iran skal straffes økonomisk for attentatplanerIfølge ham er der flere økonomiske sanktioner, der kan bruges.
Enten kan de rettes mod enkeltpersoner i Iran, bestemte sektorer såsom fødevarer eller våben eller det samlede iranske regime.
- Men det svære ved de her sanktioner er, at enten virker de ikke, eller også har de store utilsigtede konsekvenser.
Man kan for eksempel risikere, at Iran selv trækker sig ud af atomaftalen eller optrapper deres terrorvirksomhed.
Det er altsammen ting, vi ikke ønsker.
Men det er nogle gange det, der sker.
Og derfor er man varsom med, hvilke sanktioner man bruger.
Danmark indrullet i storpolitisk spilI al det diplomatiske spil mellem Danmark og Iran, foregår der også et storpolitisk spil, der inddrager EU og USA, og som kan påvirke de fremtidige beslutninger om at sanktionere.
Der gik ikke mange timer, før europæiske ledere og USA's udenrigsminister, Mike Pompeo, strøg til tasterne.
- Vi lykønsker den danske regering med at anholde en snigmorder fra det iranske regime.
I knap 40 år har Europa været målet for terrorangreb, hvor Iran står bag.
Vi opfordrer vores allierede og partnere til at konfrontere alle Irans trusler mod fred og sikkerhed, skrev han påTwitter.
Læs også:USA og Storbritannien fordømmer formodet attentat på dansk jordMeldingen er et klar tegn på, at Danmark er indrullet i et storpolitisk spil, fortæller Martin Marcussen.
Indtil nu har EU og USA placeret sig på hver sin side i forhold til en atomaftale med Iran.
EU står som en samlet blok, der gerne vil have en atomaftale med Iran og handlen, der følger med.
Modsat USA, der ikke ønsker at indgå en aftale.
- Det er derfor, man ser, Mike Pompeo trække Danmark i hans retning.
Han vil gerne have nogle europæiske allierede i kampen mod Iran, forklarer diplomati-eksperten.
Læs også:Iranere i Ringsted var mål for planlagt attentat: 'Vi er ikke overraskede'Statsminister Lars Løkke Rasmussen (V) har dog i dag afvist, at sagen kommer til at ændre ved den danske støtte til atom-aftalen med Iran.
- Men så er det helt afgørende, at iranerne forstår, at når Europa rækker ud og opretholder Iran-aftalen, så kan det ikke være et skalkeskjul til, at man kan udøve den type aktiviteter, som vi har været vidne til, sagde han på et pressemøde i Oslo.
FacebookTwitterKopier linkEmner:Iran|Lars Løkke Rasmussen (politiker)|Mike Pompeo (politiker)|Venstre|Udenrigspolitik




https://www.dr.dk/nyheder/regionale/oestjylland/kronprinsen-aabner-ny-udstilling-om-troels-kloevedal-en-hyldest-til

ØstjyllandKronprinsen åbner ny udstilling om Troels Kløvedal: En hyldest til eventyreren og frihedenI dag åbnede kronprins Frederik en udstilling om eventyreren på Naturhistorisk Museum i Aarhus.
Her åbner kronprins Frederik officielt udstillingen ved at ringe på en skibsklokke.
Af Sanne Nyland Christensen og Emma Lichscheidt31.
okt.
2018 kl.
17.
35Bemærk: artiklen er mere end 30 dage gammelLæs opRettelse: Det fremgik af en tidligere version af artiklen, at Troels Kløvedal ikke var til stede ved åbningen.
Men det var en fejl.
Vi beklager.
Kronprins Frederik erklærede onsdag eftermiddag en udstilling om frihed og en helt særlig eventyrer for åben på Naturhistorisk Museum i Aarhus.
Udstillingen ”Frihedens værksted” er en udstilling om frihed – både frihed som følelse, som drivkraft mod eventyr og som motor i hverdagen og livsfilosofi.
Alt sammen personificeret i én og samme person: Eventyreren, forfatteren, filmmanden og kaptajnen Troels Kløvedal.
- Du har tryllebundet os gennem årtier, lød det fra kronprinsen fra talerstolen til Troels Kløvedal, da han åbnede udstillingen.
Troels Kløvedal lider af den aggressive og sjældne sygdom ALS, som langsomt lammer kroppen.
Alligevel var han mødt op til åbningen og hørte kronprinsens ros.
Åbningen skete ved, at kronprinsen "slog glas", som det hedder, og ringede på en skibsklokke for at markere udstillingens start.
- På søen som sømand betyder det, at man tørner om vagten.
Der skal til at skiftes rorgænger.
Det har ikke noget at gøre med, at vi skal skifte noget.
Nu slår vi glas for at erklære, at udstillingen er åben, sagde kronprinsen forud for åbningen.
Kronprinsen har selv haft ”den kæmpestore oplevelse”, som han udtrykte det i sin tale, at sejle med Troels Kløvedal på Nordkaperen gennem Guldborgsund.
- Det var nok til at mærke dér, hvor du er, når du står og sejler, og hvor din frihed er, lød det fra kronprinsen.
Troels Kløvedal behøvede ingen betænkningstidSelvom Troels Kløvedal i dag er meget svækket, behøvede han ingen betænkningstid, da museumsdirektør Bo Skaarup sidste år satte kurs mod kaptajnens hjem på Djursland i juledagene og spurgte, om ikke de sammen skulle lave en udstilling om hans liv.
- Så skrev han på sin iPad: 'Jo, det skal vi', fortæller Bo Skaarup.
Det er årtier siden, han stiftede bekendtskab med Troels Kløvedal.
Men i modsætning til de fleste andre, så var det ikke gennem bøger og tv.
Faktisk har de begge sejlet rundt på verdenshavene og korresponderet med hinanden via breve undervejs.
- Det var dengang man brugte post – det var ikke mails, sms og Instagram.
Så det er ved at være nogle år siden!
Det taler han meget om; at friheden er der jo, og vi kan alle vælge den.
Hanne Strager, kurator på udstillingen, om Troels Kløvedals forhold til frihedsbegrebetTil gengæld er der sociale medier i dag, og under tilblivelsen af udstillingen har museet efterspurgt folks historier om Nordkaperen og Troels Kløvedal, som også pryder væggene.
- Der er kommet i tusindvis af små udsagn, som folk har skrevet til os, siger Bo Skaarup.
Publikum kan opleve model af NordkaperenI udstillingen får folk, der ikke har haft mulighed for at opleve Nordkaperen, mulighed for det – i hvert fald så godt som.
Museet har nemlig bygget en model i fuld størrelse af Nordkaperen under dæk fyldt med ting hentet fra Troels Kløvedals hjem.
Det fortæller Hanne Strager, der er kurator på udstillingen.
- Det er jo ikke alle mennesker, der har oplevet den, så det at komme ombord på Nordkaperen er noget helt særligt, siger hun.
Troels Kløvedal har været med under hele tilblivelsen af udstillingen.
Hanne Strager fortæller, at der er en helt særlig grund til, at der netop er fokus på begrebet ”frihed” i udstillingen.
Det har nemlig været gennemgående, når Troels Kløvedal har berettet om sine oplevelser og sit liv.
- Det taler han meget om; at friheden er der jo, og vi kan alle vælge den, fortæller hun.
Det er jo vores familiealbum, der er blevet skaleret op i fuld størrelse, og Nordkaperen i 1:1-størrelsesordnen og så invitere folk med ind, og se, hvad de siger til det.
Mikkel Beha Erichsen, Troels Kløvedals sønSøn med til åbningen: Som at gå rundt i vores familiealbumTroels Kløvedals ældste søn er en af de indbudte gæster til åbningen af udstillingen.
Sønnen,Mikkel Beha Erichsen, har også rejst rundt på verdenshavene, lige som sin far, sammen med sine sønner.
For ham er udstillingen en rørende oplevelse.
- Det er jo vores familiealbum, der er blevet skaleret op i fuld størrelse, og Nordkaperen i 1:1-størrelsesordnen og så invitere folk med ind, og se, hvad de siger til det, lyder det fra ham.
Selv har han hele livet været inspireret af sin far.
- Sådan tror jeg, der er mange børn, der har det.
De kigger jo rundt til de voksne omkring én, og til deres forældre, som er dem, der er tættest på, og spejler sig i dem, og kigger på: Hvordan bliver man voksen, hvordan lever man livet, hvad har man af værdier?
- Det er det, jeg har gjort ved at kigge på min far, siger han.
Museumsdirektør Bo Skaarup understreger, at udstillingen ikke er en mindeudstilling.
Det er en hyldest.
- Gudskelov er han her endnu, og vi har brugt ham rigtig meget, og mange af de ting, der er her, er jo ikke vores sætninger men Troels’ egne ord, og mange af dem er skrevet til udstillingen, siger han.
Frihedens værksted åbner for publikum på Naturhistorisk Museum torsdag.
Udstillingen Frihedens Værksted er støttet af Nordea-fonden med 6,9 millioner kroner.
I oktober næste år flytter den til M/S Museet for Søfart, hvor den vil kunne ses et år.
FacebookTwitterKopier linkEmner:Troels Kløvedal (forfatter)|Museer|Naturhistorisk Museum|Aarhus|Instagram




https://www.dr.dk/nyheder/indland/veteraner-med-ptsd-soeger-second-opinion-forgaeves

IndlandVeteraner med PTSD søger ”second opinion” forgæves26 ud af 27 veteraner har fået afslag efter at have fået ny lægeerklæring.
Spild af kræfter at søge, siger advokat.
Nicolai Stokholm fik PTSD som følge af at have været udsendt i krigen i Kroatien i 1993, siger flere speciallægeerklæringer.
Alligevel har han fået afslag på arbejdsskadeerstatning flere gange.
Af Katja Sønder Tuxen31.
okt.
2018 kl.
17.
47Bemærk: artiklen er mere end 30 dage gammelLæs opRegeringens veteranpakke, der blev indført tidligere i år, åbnede for, at soldater med PTSD, der tidligere har fået afslag på arbejdsskadeerstatning, kunne forsøge sig med endnu en undersøgelse og så søge igen.
Læs også:Nyt håb til krigsveteraner med stress-lidelseMen indtil nu har Arbejdsmarkedets Erhvervssikring (AES) afgjort 27 sager, hvor der er indhentet såkaldt ”second opinion”, og kun én er blevet anerkendt.
Som det ser ud nu, hvor de systematisk giver afslag, så har jeg rigtig svært ved at anbefale mine klienter at få foretaget second opinion, for jeg ved, at det vil sætte en masse ting i gang i dem.
Mads Pramming, advokatDet får nu Mads Pramming, advokat for en række veteraner, der har fået afslag på erstatning, til at stille spørgsmålstegn ved, om han kan anbefale sine klienter at søge.
- Som det ser ud nu, hvor de systematisk giver afslag, så har jeg rigtig svært ved at anbefale mine klienter at få foretaget second opinion, for jeg ved, at det vil sætte en masse ting i gang i dem, siger advokat Mads Pramming til Orientering på P1.
Advokatkontoret Ehmer Pramming har indtil videre fået afgørelse i 14 sager om ’second opinion’ og fået afslag i 13.
Og den 14.
er kun godkendt, fordi den i forvejen var godkendt med en anden diagnose, understreger Mads Pramming.
PTSD efter krigen på BalkanEn stor del af de soldaterveteraner, der har fået PTSD efter at have været i krig for Danmark, har fået tildelt arbejdsskadeerstatning.
Men PTSD er ikke en sygdom, der altid viser sig umiddelbart efter hjemsendelsen, og derfor kan der godt gå mange år, før soldaten opdager, at han er ramt.
I 2013 åbnede en særlov for, at soldater kunne søge om erstatning, selv om de først fandt ud af, at de havde fået psykiske mén senere end seks måneder efter hjemkomsten.
Læs også:Krigsveteran med diagnose: Jeg føler mig smidt ud som gammelt affald47-årige Nicolai Stokholm Sondrup-Ottsen er en af de veteraner, der først længe efter sin udsendelse til Kroatien i 1993 fik diagnosen.
Han oplevede allerede et par år efter sin hjemkomst, at noget var galt, og efter hjemkomsten fra Kosovo i 1999 blev det kun værre.
Men først 13 år efter hjemkomsten fra Kroatien stillede en psykiater diagnosen PTSD og depression som følge af hans udsendelse.
Nicolai Stokholm fik i 2017 en afvisning på sin arbejdsskadesag hos AES, og han har derfor søgt igen efter at have indhentet en ny speciallægeerklæring – en second opinion.
Hør Nicolai Stokholms historie i P1-dokumentaren "Traumatiseret af krig - for rask til erstatning" herunder:P1 Dokumentar: Traumatiseret af krig - for rask til erstatningSpeciallægen er udpeget af AES.
Også denne erklæring siger, at han har PTSD som følge af at have været sendt i krig.
Fik afslag på baggrund af gammel undersøgelseI sidste uge fik han så afslag på sin ansøgning, med den begrundelse, at man lagde vægt på den første speciallægeerklæring.
- De afviste den sådan set bare på de gamle papirer.
De var mere eller mindre ligeglade med den nye speciallægeerklæring.
De havde da kigget på den, men de lagde deres forrige afgørelse til grund, og det holdt de fast i, fortæller Nicolai Stokholm til Orientering.
Læs også:Lene er ex-soldat med PTSD: Nu kæmper hun i krigsveteranernes OLIfølge hans advokat, Mads Pramming, virker det omsonst at indhente second opinion, når det alligevel er de gamle undersøgelser, der igen lægges til grund.
- Først er der en masse speciallæger, der siger ”Du har stensikkert PTSD, fordi du har været i krig”.
Det giver man så et afslag på.
Nu er der så indhentet en ny speciallægeerklæring, som siger ”Du har stensikkert PTSD, fordi du har været i krig”.
Og så siger AES ”Men vi lægger mest vægt på de tidligere oplysninger i sagen og ikke det nye.
Derfor får du et afslag”.
Og det giver jo ikke nogen mening, fordi alle hele tiden har sagt, at han har fået PTSD, fordi han har været i krig.
- Det går igen i alle sagerne, siger han til Orientering på P1.
Fagforening: Tager tid at erkende PTSDHos fagforeningen Hærens Konstabel- og Korporalforening fører man også sager med second opinion, og her har man nu fået 8-9 afslag.
Det skyldes ifølge jurist Aase Lindmann, at AES læner sig op ad en højesteretsdom fra 1988, der siger, at de oplysninger, man giver tættest på, at skaden sker, skal vægtes højest.
Men det giver ikke mening, når man taler om PTSD.
For i modsætning til mange andre ulykker, så udvikler PTSD sig gennem årene.
Der kan sagtens gå mange år, før symptomerne bliver tydelige.
Der er jo ingen, der har lyst til at have PTSD.
Så længe man kan narre sig selv væk fra det, så gør man jo det.
Aase Lindmann, juristOg så er det ikke en sygdom, man nødvendigvis erkender, man har, og veteraner har ikke altid et sprog for, at det er PTSD, de lider af.
- Der går ofte tre til fem år – nogle gange mere – før man rent faktisk erkender, at man har PTSD, siger Aase Lindmann.
- Der er jo ingen, der har lyst til at have PTSD.
Så længe man kan narre sig selv væk fra det, så gør man jo det.
Nicolai Stokholm anker nu sin sag til Ankestyrelsen.
- Det er ikke så meget kroner og øre.
Men jeg kunne godt tænke mig et stykke papir, hvor der var en der skrev, jeg havde nær sagt ”undskyld”.
Men det behøver det ikke være, bare at ”vi anerkender, at du har det dårligt”.
Veteraner med afviste sager kan søge om second opinion indtil 2021.
Indtil nu har AES modtaget 112 anmodninger.
AES har over for Orientering ikke ønsket at kommentere på kritikken.
FacebookTwitterKopier linkEmner:Arbejdsmarkedets Erhvervssikring|Hærens Konstabel- og Korporalforening|Psykiske lidelser|Sygdomme og lidelser|Kroatien




https://www.dr.dk/sporten/fodbold/superliga/broendby-legende-vender-hjem-til-droemmejob-jeg-var-aldrig-i-tvivl

SuperligaBrøndby-legende vender hjem til drømmejob: 'Jeg var aldrig i tvivl'Den tidligere Brøndby-angriber Ebbe Sand glæder sig til sit nye job som sportsdirektør på den københavnsk vestegn.
Af Kasper Heide Lund og Interview: Andreas Kraul31.
okt.
2018 kl.
17.
12 | opdateret 31.
okt.
2018 kl.
17.
50Bemærk: artiklen er mere end 30 dage gammelLæs op- Det er en fantastisk følelse af glæde og stolthed.
Sådan beskriver Ebbe Sand det at vende tilbage Brøndby.
Det blev onsdag præsenteret, at den tidligere angriber fra 1.
januar sætter sig i sportsdirektørstolen på Brøndby Stadion, når den nuværende sportslige chef, Troels Bech, stopper i klubben.
- Det er en følelse af at vende hjem igen.
Så det er virkelig den rigtige følelse, siger Ebbe Sand.
Læs også:Ebbe Sand bliver sportsdirektør i BrøndbyDen blå-gule-legende bombede i 1990'erne mål ind på stribe og var med til at vinde flere titler med Brøndby, inden han i 1999 blev solgt til tyske Schalke.
- Jeg har haft syv fantastiske år i klubben.
Det er mange år siden, men det var en periode i klubben, hvor vi gjorde det rigtig godt sportsligt, og der var et fantastisk, unikt kammeratskab og en unik vinderkultur.
Det er ikke til at forstå, at det er 19 år siden, at jeg spillede min sidste kamp.
Vender hjem fra MellemøstenEbbe Sand har siden 2014 boet i Dubai, og de mange år på den københavnsk vestegn som spiller har haft en afgørende betydning for beslutningen om vende tilbage til Danmark for at tage over for Troels Bech som sportsdirektør.
- Det var en mulighed, som jeg var sikker på, at jeg ville gå efter.
Det er job, som virkelig er værd at vende hjem for.
Læs også:Brøndby-boss føler sig sikker på Sand- Jeg havde ikke lige set det komme nu, og vi bor stadig i Dubai.
Så der er en masse praktisk, som lige skal løses, men fra Jan (Bech Andersen, hovedaktionær i Brøndby, red.
) kontaktede mig første gang, har jeg ikke været i tvivl på noget tidspunkt.
Det er et drømmejob, siger Ebbe Sand.
Fokus på talenterneDen 46-årige tidligere landsholdsspiller glæder sig nu til at komme i gang, og noget af det, han vil fokusere på, er at give flere talenter egn alv samme mulighed, som han selv fik i sine spæde fodboldår.
- Jeg var selv omkring talenttruppen under Tom Køhlert, den gang, hvor vi blev skolet til Brøndbys system og gjort klar til at spille på førsteholdet.
- Jeg kunne godt tænke mig, at der var flere som slipper igennem det berømte nåleøje fra egenavl.
Det tager tid, men det skal vi helt klar fokusere på – at avle flere egne talenter.
Læs også:Andreas Kraul: 'Ansættelsen af Ebbe Sand signalerer ambitioner'Ebbe Sand tiltræder i som sportsdirektør efter nytår.
Selvom der er pause i Superliga-programmet til den tid, så gør det ikke tidspunktet mindre hektisk.
- Jeg starter med et transfervindue, så der bliver nok at se til, siger han.
Inden da er det aftalen, at Ebbe Sand og Troels Bech skal mødes flere gange i løbet af efteråret og begynder overdragelsen af opgaver.
- Det er en unikmulighed, og jeg vil selvfølgelig suge al den viden og erfaring ud af Troels (Bech, red.
), så længe han er her, siger Sand.
FacebookTwitterKopier linkEmner:Jan Bech Andersen (erhvervsleder)|Brøndby|Dubai|Brøndby Stadion|Fodbold




https://www.dr.dk/nyheder/regionale/nordjylland/eu-politikere-om-brug-af-billige-chauffoerer-det-er-noget-frygteligt

Kurt Beier-sagenSe temaNordjyllandEU-politikere om brug af billige chauffører: Det er noget frygteligt svineri Både Jens Rohde (R) og Ole Christensen (S) vil kæmpe for ny EU-lovgivning på området.
En række myndigheder gennemførte tirsdag en aktion mod transportvirksomheden Kurt Beier  i Padborg.
Af Klaus Videbæk og Michael Kragelund31.
okt.
2018 kl.
18.
35Bemærk: artiklen er mere end 30 dage gammelLæs opDet skal være forbudt for europæiske vognmandsfirmaer at ansætte billig arbejdskraft fra lande uden for EU gennem selskaber i for eksempel Polen.
Det mener flere danske EU-parlamentarikere.
Et forbud vil betyde, at sagen som den fra Padborg, hvor godt 200 asiatiske chauffører har boet og arbejdet hos vognmandsfirmaet Kurt Beier, kan undgås.
Chaufførerne er nemlig blevet ansat gennem Kurt Beiers datterselskab i Polen.
Læs også:Efter Padborg-afsløring: Danske Vognmænd beskylder søsterorganisation for løndumpingBåde Socialdemokraternes Ole Christensen og Radikales Jens Rohde kalder sagen for noget svineri.
- Jeg synes, det er noget frygteligt svineri det, der foregår.
Og vi ser det jo desværre ikke som et enkeltstående tilfælde, for det er noget, der foregår mange steder i Europa, og det skal vi have gjort op med, siger Jens Rohde.
- Det med at oprette et selskab, som reelt set ikke driver virksomhed, men blot er et nummer for, at man kan sikre sig billig arbejdskraft, det vil vi simpelthen ikke findes os i, fortsætter han.
Går efter de laveste priserI sagen fra Padborg er chaufførerne først blevet ansat i Kurt Beiers polske datterselskab – et såkaldt postkasseselskab.
Med en polsk arbejds- og opholdstilladelse i hånden kan de asiatiske chauffører så arbejde i hele EU og også Danmark, har Fagbladet 3F kunne fortælle.
- Det er kun med et formål.
Det er at få nogle lavere priser, siger Ole Christensen, der er med i udvalget for beskæftigelse og sociale anliggender i parlamentet.
Læs også:Borgmester erkender fejl i Padborg-sag: ’Vi burde have kigget over hækken’- Der skal vi simpelthen bare have gjort det sådan, at det ikke er muligt for en dansk vognmand at hyre en tredjelandschauffør, fortsætter han.
Der er dog forskellige holdninger til spørgsmålet på tværs af Europa.
I de østeuropæiske lande er man ikke på samme måde optaget af, at vognmændene skal have løn på niveau med chauffører i det land, de kører ind i, som man er i de rigere vesteuropæiske lande, fortæller Ole Christensen.
- De østeuropæiske firmaer har interesse i at køre i de rigeste lande, og des lavere løn de mener, de skal give til deres chauffører, jo bedre konkurrenceevne har de jo, siger han.
Et definitionsspørgsmålInden man kan få lavet en effektiv lovgivning i EU, der forhindrer postkasseselskaber, skal man have helt styr på, hvordan man juridisk definerer et postkasseselskab.
Og det er det arbejde, der foregår lige nu, fortæller Jens Rohde.
- Vi ser i mange tilfælde, både når det gælder skat og at udnytte arbejdskraft fra andre lande, at der oprettes selskaber, hvor man alene gør det for at unddrage sig skat eller få billig arbejdskraft eller begge dele, og det skal vi simpelthen til livs.
Hvis ikke vi får tacklet det her, så forsvinder opbakningen til den fri bevægelighed i Europa, og det har vi simpelthen ikke råd til, siger han.
Læs også:Ekspert: Lastbilschauffører til 15 kroner i timen kan sagtens være lovligtPå grund af definitionsspørgsmålet kan lovgivningsarbejdet trække ud.
Men det er vigtigere, at reglementerne bliver lavet grundigt end, at de bliver lavet hurtigt, mener Jens Rohde.
- Vi forsøger at presse på, så vi når i mål på den her side af et valg, men vi er også nødt til at lave vores lovgivning ordentligt, siger han.
Der er EU-parlamentsvalg på tværs af Europa fra 23.
til 26 maj næste år.
FacebookTwitterKopier linkEmner:EU|Jens Rohde (politiker)|Radikale Venstre|EU-forhold|Padborg




https://www.dr.dk/nyheder/udland/knogler-fundet-i-vatikanet-kan-maaske-opklare-35-aar-gammelt-mysterie

UdlandKnogler fundet i Vatikanet kan måske opklare 35 år gammelt mysterieKnoglerne kan muligvis være de jordiske rester af en ung kvinde, som forsvandt i 1983.
Soldater holder vagt uden for den bygning, hvor knogleresterne er fundet.
Af Lise Karlshøj Ipsen31.
okt.
2018 kl.
17.
08Bemærk: artiklen er mere end 30 dage gammelLæs opDet vakte stor opsigt, da den 15-årige Emanuela Orlandi i 1983 forsvandt på vej til musikundervisning i sin hjemby Rom.
Hendes far var ansat i Vatikanet, og der blev hurtigt spekuleret i, om hendes død kunne være relateret til skandalerne i Vatikanets bank og mordforsøget på pave John Paul ll.
Andre teorier lød, at Emanuela Orlandi var blevet kidnappet af menneskehandlere og solgt til slaveri eller den romerske mafia.
Men mysteriet blev aldrig opklaret.
Maj 2012.
En demonstrant holder et billede af Emanuale Orlandi, hvorpå der står 'march for sandhed og retfærdighed for Emanuela' under Pave Benedicts bøn på Peterspladsen.
Nu kan fundet af knoglerester under en bygning, som hører sammen med Vatikanets ambassade i Italien, måske kaste lys over den uopklarede sag.
Læs også:Pave Frans besøger Irland i skyggen af overgrebsskandalerSpekulationerne om knogleresternes mulige forbindelse til den forsvundne teenagepige er begyndt, selvom der endnu ikke er nogen oplysninger om, hvor gamle knogleresterne er eller hvem, de har tilhørt.
Fundet skal bestå af et kranie og tænder.
Undersøger endnu en forsvindenEfterforskerne vil også sammenligne DNA fra de fundne knogler med DNA fra en anden pige, som også forsvandt i 1983 bare en måned før Emanuela Orlandis forsvinden.
Efterforskerne mener, at de to sager kan have forbindelse til hinanden.
Vatikanet har flere gange gennem årene understreget, at de samarbejder med politiet i sagen om Emanuala Orlandi.
FacebookTwitterKopier linkEmner:Vatikanstaten|Den Katolske Kirke|Italien




https://www.dr.dk/sporten/haandbold/kvindeligaen/jesper-jensen-inden-opgoer-mod-skadesramte-odense-saarede-dyr-kan

KvindeligaenJesper Jensen inden opgør mod skadesramte Odense: ’Sårede dyr kan være svære'Onsdag aften er der topopgør i kvindernes håndboldliga, når Team Esbjerg er på besøg hos Odense Håndbold.
Estavana Polman og resten af Team Esbjerg gæster onsdag ligaens tophold Odense Håndbold.
Af Anders Melchior Frigaard31.
okt.
2018 kl.
18.
17Bemærk: artiklen er mere end 30 dage gammelLæs opOdense Håndbold har i sæsonens hidtidige 11 kampe gjort rent bord med 11 sejre, og er derfor øverst i tabellen med 22 point.
Lige i hælene på Odense ligger Team Esbjerg med fire point mindre.
Odense er dog lidt af en ukendt størrelse lige nu, for Jan Pytlicks hold er hårdt ramt af skader, hvor profilen Stine Jørgensen er definitivt ude af betragtning til topopgøret, og det samme er Susanne Madsen.
Desuden er der flere Odense-spillere, der er tvivlsomme og skal testes inden kampstart.
Læs også:Landsholdsanfører går glip af håndbold-EMTeam Esbjergs cheftræner, Jesper Jensen, er dog ikke sikker på, at det bliver en nemmere kamp af den grund.
- Det er selvfølgelig ikke nogen ulempe for os, hvis de har skadede spillere, men nogle gange er sårede dyr svære, for der kommer noget andet, end man forventer, siger han.
Jesper Jensen er optimistisk inden onsdagens topopgør, og tror på, at hans tropper kan drille ligaens duks.
- Vi tager til Odense med en fast tro på, at vi kan vinde, men også med en viden om, at det selvfølgelig bliver svært.
De har spillet rigtig godt, og de har også spillet mange tætte kampe, som de har været i stand til at vinde.
De sidste to har de vundet med et enkelt mål, siger Jesper Jensen.
- Det er et hold med selvtillid, og et hold, som vi skal forsøge at få ud af den gode rytme, det er i spillemæssigt.
Læs også:Jan Pytlicks datter skifter til skadesplagede Odense HåndboldIfølge Jesper Jensen er nøglen til en Esbjerg-sejr, om hans tropper kan nedbryde Odenses defensiv.
- De har et superstærkt forsvar foran to gode keepere.
Det, de altid har været dygtige til, er den enorme fysik, de har i deres forsvar.
Så hvis vi kan få hul på forsvaret, så tror jeg, at vi har en fin chance for at gøre kampen lige, og forhåbentlig kan vi vippe den over til sidst.
- Et af de steder, hvor man altid skal være god mod Odense, det er i tålmodigheden, for de er super dygtige til at stå imod i starten af et angreb, siger cheftræneren.
Indtil videre i sæsonen er det Odense, der har lukket færrest mål ind.
Samtidig er det Team Esbjerg, der har været det mest scorende hold i ligaen indtil videre.
Der er kampstart i Odense klokken 20.
30.
FacebookTwitterKopier linkEmner:Odense|Team Esbjerg|Odense Håndbold|Håndbold|Esbjerg




https://www.dr.dk/nyheder/indland/bagmandspolitiet-blev-advaret-svindelmistaenkte-britta-nielsen-kunne-vaere-stoppet-i

Millionsvindel i SocialstyrelsenSe temaIndlandBagmandspolitiet blev advaret: Svindelmistænkte Britta Nielsen kunne være stoppet i 2012Bagmandspolitiet har fundet oplysninger, der indikerer svindel tilbage til 1997.
Forventer at svindelbeløb vokser.
- Jeg kan frygte, at den hovedmistænkte fik mulighed for at kunne fortsætte den formodede svindel, der måske kunne have været stoppet på et tidligere tidspunkt.
siger chefen for bagmandspolitiet, Morten Niels Jakobsen.
Af Maja Lærke Maach31.
okt.
2018 kl.
18.
25Bemærk: artiklen er mere end 30 dage gammelLæs opDen 64-årige Anna Britta Troelsgaard Nielsen, der er mistænkt for at have svindlet for 111 millioner kroner i Socialstyrelsen, kunne måske være stoppet tidligere.
Det viser bagmandspolitiets foreløbige gennemgang af såkaldte hvidvaskunderretninger, skriver bagmandspolitiet også kendt som Statsadvokaten for Særlig Økonomisk og International Kriminalitet (SØIK) i en pressemeddelelse.
Allerede for seks år siden blev det daværende SØK nemlig advaret af en bank om nogle 'mistænkelige transaktioner', der var foretaget fra en konto i Social- og Integrationsministeriet til konti, der tilhørte Anna Britta Troelsgaard Nielsen også kaldet Britta Nielsen.
- Oplysningerne blev ikke efterforsket hos SØK, men alene oversendt til Skat som en sag om mulig skatteunddragelse.
Efter min vurdering var det en fejl, siger chefen for SØIK, statsadvokat Morten Niels Jakobsen.
- Jeg kan frygte, at den hovedmistænkte dermed fik mulighed for at kunne fortsætte den formodede svindel, der måske kunne have været stoppet på et tidligere tidspunkt, siger han.
Læs også:Svindelmistænkt kører sag mod staten: Vil ikke betale ekstra for hestebilAdvarslerne, som bagmandspolitiet fik dengang, drejede sig om overførsler for i alt fem millioner kroner, der ifølge den nuværende SØIK-efterforskning var endt på Britta Nielsens privatkonto og en erhvervskonto til et stutteri, som hun ejede.
Sagen kort•Svindelmistanken mod den kontorfuldmægtige Anna Britta Troelsgaard Nielsen opstod i august, efter der blev fundet uregelmæssigheder i Socialstyrelsens udbetaling af tilskudsmidler til en kommune.
•I over 40 år arbejdede hun i Socialstyrelsen, hvor hun var en "betroet" medarbejder.
•Hun er mistænkt for at have misbrugt sin stilling i tilskudsforvaltningen til at trække 111 millioner kroner ud til sine egne lommer.
•I alt skal hun have lavet 274 uretmæssige overførsler fra 2002 til i år.
•Nu har bagmandspolitiet fundet mistænkelige overførsler helt tilbage fra 1997, hvorfor svindelbeløbet forventes at blive større.
•Advarslen til bagmandspolitiet fra 2012 om mistænkelige kontooverførsler til hende drejer sig om i alt fem millioner kroner, som blev overført til den hendes privatkonto og en erhvervskonto til et stutteri, som den 64-årige er indehaver af.
•Hun er efterlyst internationalt og er varetægtsfængslet in absentia.
Det menes, at hun befinder sig i udlandet.
•To personer med tilknytning til hende er sigtet for hæleri.
Mistænkelige overførsler i 1997Derudover har bagmandspolitiet fundet ud af, at den svindelmistænkte kan have taget penge fra Socialstyrelsen helt tilbage i 1997 og ikke først i 2002, som Socialministeriet hidtil har mistænkt.
- Vores efterforskning tyder på, at den mistænkte har svindlet i en længere årrække end først antaget.
Nemlig helt tilbage til 1997.
Det betyder også, at vi forventer, det samlede beløb kan blive højere end 111 millioner kroner, siger Morten Niels Jakobsen.
Læs også:Sydafrikansk minister vil sætte specialstyrker ind i jagten på svindelmistænke BrittaBagmandspolitiet oplyser, at den længere svindelperiode kan konstateres, fordi man inden for de seneste to uger har fået nye oplysninger om mistænkelige overførsler.
Ydermere lyder det fra bagmandspolitiet, at man ved gennemgangen af hvidvaskunderretningerne også har fundet to underretninger om mistænkelige overførsler i september 2014 og august 2016, der handler om to andre personer end den hovedmistænkte i sagen.
De to underretninger bliver nu en del af den igangværende efterforskning.
Læs også:Mistænkt for millionsvindel: Det ved vi om eftersøgt kvindeSocialminister Mai Mercado (K) ønsker ikke at udtale sig til DR Nyheder om den seneste udvikling.
Ej heller Justitsminister Søren Pape Poulsen (K) vil stille op til interview, da han afventer bagmandspolitiets redegørelse.
- Jeg bad SØIK i forlængelse af, at sagen om Britta Nielsen blev offentligt kendt, om en redegørelse for, hvilke indberetninger der måtte være modtaget om sagen.
Jeg forventer snarest at modtage redegørelsen, skriver han på Twitter.
FacebookTwitterKopier linkEmner:Bagmandspolitiet|Skat|Økonomisk kriminalitet|Skatter og afgifter|Socialstyrelsen




https://www.dr.dk/nyheder/indland/auditoerkorps-efterforsker-haerchef-nepotisme

IndlandAuditørkorps efterforsker hærchef for nepotismeForsvarets Auditørkorps indleder en strafferetlig efterforskning af nepotismeanklager mod hærchef.
(ARKIV) Oberst i Forsvarskommandoen Hans-Christian Mathiesen i Fogedretten i forbindelse med bogen "Jæger - i krig med eliten" i.
september 2009.
Nu efterforskes hærchefen for nepotisme.
31.
okt.
2018 kl.
17.
00 | opdateret 31.
okt.
2018 kl.
20.
16Bemærk: artiklen er mere end 30 dage gammelLæs opForsvarsministeriets Auditørkorps vurderer, at der er grundlag for åbne en strafferetlig efterforskning i forbindelse med anklagerne mod hærchef Hans-Christian Mathiesen om nepotisme.
Sagen kortSpecialmediet Olfi, der dækker det danske forsvar, har afdækket, hvordan hærchef Hans-Christian Mathiesen muligvis har brudt loven ved at fremme sin egen først kæreste og siden kones karriere.
Forsvarschef Bjørn Bisserup sagde først til Olfi, at han ikke ville se på sagen og udtrykte fuld tillid til hærchefen.
Forsvarets Auditørkorps indledte dog en undersøgelse, og hærchefen blev hjemsendt.
/ritzau/Det oplyser korpset i en pressemeddelelse.
Derudover kan Forsvarsministeriet bekræfte, at også direktøren i Forsvarets Personalestyrelse, Laila Reenberg, undersøges for brud på reglerne om inhabilitet.
Det fremgår ikke, om det er en separat sag eller en udløber af Mathiesens sag.
'Yderligre en sag'Ministeriet oplyser, at det i dag har modtaget "indikationer" på "yderligere en sag".
Sagen omhandler også "påstået overtrædelse af Forvaltningslovens regler om inhabilitet".
Læs også:Ekspert om mulig nepotisme i hæren: 'Hvis det har noget på sig, er det alvorligt'Det er ikke muligt at få oplyst, om der er tale om nye forhold i samme sagskompleks, eller om der er tale om en separat sag.
Ligeledes står det uklart, om det betyder, at flere personer inddrages i undersøgelserne.
Auditørerne begyndte den indledende undersøgelse af anklagerne mod Hans-Christian Mathiesen 19.
oktober.
- I forbindelse med denne undersøgelse har Forsvarsministeriets Auditørkorps modtaget en række oplysninger til belysning af sagen, står der i pressemeddelelsen.
- På baggrund af disse oplysninger har Forsvarsministeriets Auditørkorps nu vurderet, at der er grundlag for at indlede en strafferetlig efterforskning og herunder afhøre relevante personer.
- Efterforskningen har til formål at afdække, om der er grundlag for at rejse sigtelser i sagen.
Minister har ingen kommentarerForsvarsminister Claus Hjort Frederiksen (V) har ingen kommentar, oplyser Forsvarsministeriet.
- Forsvarsministeriet tager til efterretning, at Forsvarsministeriets Auditørkorps har indledt en efterforskning i sagen vedrørende chefen for Hærstaben, generalmajor Hans-Christian Mathiesen, skriver ministeriet i en meddelelse.
Læs også:Nepotisme-undersøgelse i hæren får politikere til at spidse ører- Det er en sag, hvor også forsvarschefen som tidligere oplyst arbejder på en redegørelse til Forsvarsministeriet.
Professor: Ingen tvivlOffentligheden blev gjort opmærksom på anklagerne, da forsvarsmediet Olfi i sidste beskrev dem.
I den forbindelse var professor i forvaltningsret ved Aalborg Universitet Støn Bønsing ikke i tvivl.
- Der er ingen tvivl om, at der er foregået noget ulovligt, lød vurderingen fra Sten Bønsing.
De anonyme anklager går på, at hærchefen har fremmet sin kones karriere gennem magtmisbrug.
Hærchefen har ifølge de anklager, der fremføres i Olfi, blandt andet ændret på kriterierne til to af Forsvarets mest eftertragtede uddannelser, så konen kunne optages.
/ritzau/Opdatering: Artikel er opdateret med yderligere oplysninger i tredje afsnitFacebookTwitterKopier linkEmner:Forsvarets Auditørkorps|Forsvarsministeriet|Hære|Militær




https://www.dr.dk/nyheder/udland/tyrkisk-chefanklager-khashoggi-blev-kvalt

Khashoggi-sagenSe temaUdlandTyrkisk chefanklager: Khashoggi blev kvalt Det er første gang, tyrkerne bekræfter detaljer om drabet på den saudiarabiske journalist.
Jamal Khashoggi blev kvalt, så snart han trådte ind på det saudiarabiske konsulat i Istanbul 2.
oktober.
Af Lise Karlshøj Ipsen31.
okt.
2018 kl.
17.
28Bemærk: artiklen er mere end 30 dage gammelLæs opDen saudiarabiske journalist Jamal Khashoggi blev kvalt, så snart han trådte ind på det saudiarabiske konsulat i Istanbul den 2.
oktober.
Hans krop blev derefter parteret, inden gerningsmændene skilte sig af med ham.
Sådan lyder det i dag i en skriftlig udtalelse fra den tyrkiske chefanklager Irfan Fidan ifølge nyhedsbureauet AP.
Den tyrkiske chefanklager bekræfter desuden, hvad den Tyrkiets præsident Erdogan allerede har sagt, nemlig at drabet på Khashoggi var nøje planlagt.
Læs også:Saudiarabisk statsanklager: Mordet på Khashoggi var nøje planlagtAf udtalelsen fremgår det også, at diskussioner med den saudiarabiske anklager ikke har givet 'konkrete resultater' trods en 'velvillig indsats' fra Tyrkiet for at afsløre sandheden.
Den saudiarabiske statsanklager har nu afsluttet sit tre-dages besøg i Istanbul.
Her har han holdt møder med blandt andre den tyrkiske chefanklager.
Meldingen fra det tyrkiske efterforskningshold kommer, som den saudiarabiske anklager netop har sluttet sit tre-dages besøg i Istanbul.
Her har han holdt møder med både den tyrkiske chefanklager og andre embedsmænd.
Men han har altså ikke kunne bidrage med meget, som kunne kaste lys over sagen.
Tyrkerne stiller kravSaudi-Arabien har erkendt, at Khashoggi blev dræbt 2.
oktober på konsulatet.
Saudiarabiske myndigheder har anholdt 18 personer, som skal have udført og været medvirkende til drabet.
Blandt disse er 15 saudiarabiske agenter, som Tyrkiet mener, rejste til Istanbul den 2.
oktober, slog Khashoggi ihjel, og rejste hjem til Saudi-Arabien samme dag.
Læs også:Khashoggis forlovede: Trump inviterede mig til USA, men jeg sagde nejDem vil tyrkerne nu have udleveret til retsforfølgelse.
Tyrkiet presser også på for at få informationer om, hvad der er blevet af Jamal Khashogis lig, som stadig ikke er blevet fundet.
Hvem bestilte drabet?
Endnu et stort spørgsmål er, hvem der beordrede drabet på 59-årige Khashoggi, som skrev kritiske klummer om blandt andet det saudiske kongehus for den amerikanske avis Washington Post.
Saudi-Arabien nægter, at mordet er beordret 'oppefra'.
Altså at den saudiarabiske kronprins, Mohammed bin Salman, skal have bestilt drabet.
Læs også:Avis om forsvunden journalist: Saudi-Arabien fjernede optagelser fra konsulatDe hævder, at drabet blev udført af en gruppe agenter, som handlede uden for deres beføjelser.
Samtidig har blandt andre New York Times kunne bevise tætte relationer mellem flere af de mistænkte agenter og det saudiske kongehus.
FacebookTwitterKopier linkEmner:Recep Tayyip Erdoğan (politiker)|Saudi-Arabien|Tyrkiet|Mord|New York Times




https://www.dr.dk/nyheder/indland/59-arig-er-domt-drab-begaet-under-provelosladelse

Indland59-årig er dømt for drab begået under prøveløsladelseI 2008 blev en 59-årig mand dømt for et knivdrab.
Otte år efter blev han prøveløsladt og begik nyt knivdrab.
31.
okt.
2018 kl.
16.
55Bemærk: artiklen er mere end 30 dage gammelLæs opRetten i Hjørring har onsdag idømt en 59-årig mand fængsel på livstid for et drab begået sidste sommer.
Det oplyser anklagemyndigheden i Nordjylland på sin Twitter-profil.
For den 59-årige Torben Jensen er det ikke første gang, at han bliver dømt for drab.
I 2008 blev han idømt 12 års fængsel for et knivdrab.
I 2016 blev han prøveløsladt.
Et år efter blev han anholdt mistænkt for at have begået endnu et knivdrab på en 49-årig mand.
Ifølge Nordjyske er drabet sket i en opgang i Frederikshavn.
I samme sag er en 41-årig mand idømt seks års fængsel for vold med døden til følge, oplyser anklagemyndigheden.
Torben Jensen har valgt at anke dommen, mens den 41-årige har udbedt sig betænkningstid.
Angreb med kniveIfølge Nordjyske sparkede den 49-årige nu afdøde mand døren op til Torben Jensens lejlighed 20.
august sidste år.
Avisen skriver, at han ville have fat i en kvinde, der befandt sig i Torben Jensens lejlighed.
Efter døren blev sparket op, opstod der et slagsmål i lejligheden.
De to dømte jagtede herefter den 49-årig over i en naboopgang og angreb manden med knive, skriver Nordjyske.
De to dømte har nægtet sig skyldig.
De har peget på hinanden som drabsmand.
Retten anså ifølge Nordjyske begges forklaring som utroværdig.
I stedet blev der lagt vægt på, at der er fundet dna-spor fra Torben Jensen på gerningsvåbnet, ligesom blod fra den dræbte blev fundet på begge dømtes tøj.
Der blev desuden lagt vægt på, at drabet blev begået, mens Torben Jensen var prøveløsladt fra den første drabsdom.
Den 41-årige er også tidligere dømt - blandt andet for forsøg på manddrab, skriver Nordjyske.
/ritzau/FacebookTwitterKopier linkEmner:Jylland|Mord|Fængsler|Anklagemyndigheden|Retten i Hjørring




https://www.dr.dk/nyheder/indland/test-dig-selv-er-du-bedre-til-engelsk-end-richard-moeller-nielsen-og-villy-soevndal

IndlandTest dig selv: Er du bedre til engelsk end Richard Møller Nielsen og Villy Søvndal?
Danmark er dykket på liste over engelskkundskaber.
Sammenlignet med de andre nordiske lande taler danskerne dårligere engelsk end nordmænd og svenskere.
Af Signe Mai Vilsbøll og Kasper Duncan Gram (video)31.
okt.
2018 kl.
16.
47Bemærk: artiklen er mere end 30 dage gammelLæs opDet var svært at undgå grin og smil, da tidligere landstræner Richard Møller Nielsen under EM i 1992 udtalte til internationale medier, at forventningerne til udfaldet af mesterskaberne var skruet ned.
Landstræneren udtrykte sig nemlig på en vild blanding af dansk og engelsk.
- We must screw down a little the expectations.
We have to change our tactic and play with long balls, sagde han.
Og offentligheden kom i samme humørfyldte stemning under COP15, hvor den daværende udenrigsminister Villy Søvndal på gebrokkent engelsk udbrød, at "the ice is melting on the poles".
Læs også:Danskere taler dårligere engelsk end nordmænd og svenskereDanskerne ligger højt på listen over folk, som har gode engelskkundskaber.
Men sammenlignet med de andre nordiske lande taler danskerne dårligere engelsk end nordmænd og svenskere, viser en ny undersøgelse.
Hvor god er du egentlig selv til engelsk?
Tag testen og se, om du er en af dem, der har svært ved at gennemskue det engelske sprog.
Kilde: Testen er lavet i samarbejde med Henrik Gottlieb, der er professor i engelsk på Københavns Universitet og forsker i oversættelse.
FacebookTwitterKopier linkEmner:Richard Møller Nielsen (Fodboldtræner)|Villy Søvndal (politiker)|Københavns Universitet




https://www.dr.dk/nyheder/penge/facebook-har-tabt-pusten-antallet-af-aktive-brugere-fortsaetter-sit-fald-i-europa

PengeFacebook har tabt pusten: Antallet af aktive brugere fortsætter sit fald i EuropaFacebook skal udvikle nye produkter, hvis de skal fortsætte med at løfte indtjeningen, lyder det fra Facebook-kender.
Siden 1.
kvartal 2018 har Facebook mistet to millioner aktive brugere fra europæiske lande.
Af Signe Mai Vilsbøll31.
okt.
2018 kl.
15.
52Bemærk: artiklen er mere end 30 dage gammelLæs opFacebook kæmper med at fastholde grebet om deres brugere.
For andet kvartal i træk viser den sociale platforms regnskab et fald i antallet af aktive brugere fra Europa, mens antallet af amerikanske og canadiske brugere ser ud til at være stagneret i 2018.
Og det er især de unge brugere, der forlader platformen, mener Pernille Tranberg, der er rådgiver i dataetik og følger Facebooks udvikling.
- Der er ingen tvivl om, at mange unge er holdt op med at bruge Facebook, som de gjorde tidligere.
De er ikke gået hele vejen med at slette deres profil, men besøgene er blevet færre, og der bliver ikke delt ligeså mange private ting, som tidligere, siger hun og tilføjer:- Det er ikke særlig hipt at være på Facebook og dele alt med andre længere.
Siden 1.
kvartal 2018 har Facebook mistet to millioner aktive brugere fra europæiske lande.
Efter skandaler kommer brugerflugtPernille Tranberg mener generelt, at brugerfaldet skal ses i sammenhæng med skærpede regler for datasikkerhed og med skandaler, der har gjort brugerne klogere på, hvad deres fortrolige oplysninger kan blive brugt til.
Det er udviklingsdirektør i it-virksomheden Falcon.
io, Mikael Lemberg, enig i.
Han beskæftiger sig til daglig med sociale medier, og han har tidligere arbejdet for Facebooks europæiske annonceafdeling i Irland.
- Jeg tror klart, at den største årsag er Cambridge Analytica-skandalen (hvor 87 millioner Facebook-brugere uretmæssigt fik høstet deres personlige data, red.
).
Den sag gjorde stort indtryk i Europa, og vi er forvente med at stille høje krav til beskyttelse af vores personlige data, siger Mikael Lemberg.
Truet på annonceindtægterBrugerfaldet har endnu ikke sat spor i Facebooks økonomi.
Det er tværtimod lykkedes Facebook at løfte sin indtjening mere end forventet i tredje kvartal med 13,73 milliarder, hvilket svarer til 90 milliarder kroner.
Et faldende antal aktive brugere kan dog få konsekvenser for Facebook på længere sigt, fordi tech-gigantens omsætning i sidste ende består i at levere annoncer til forbrugere.
Det vurderer Mikael Lemberg.
- Så vil de være nødt til at skrue op for annoncerne, der er Facebooks primære indtægtskilde, og der er altså en øvre grænse.
Man kan ikke blive ved med at skrue på det parameter uden at ødelægge brugeroplevelsen, siger han og påpeger, at det kan føre, at endnu flere brugere slukker for Facebook.
Amerikanske brugere er mere værdKan Facebook dække et eventuelt tab med annonceindtægter fra afrikanske og asiatiske lande, hvor der fortsat er brugertilvækst?
- At brugertallet vokser i Asien og Afrika kompenserer selvfølgelig for faldet i aktive brugere i Nordamerika og Europa, men omsætningsmæssigt er en amerikansk bruger mere værd end en asiatisk eller afrikansk.
I hvert fald som det ser ud lige nu, siger Mikael Lemberg.
Han mener, at Facebook er nødt til at udvikle nye produkter og finde på nye måder at adressere samme marked på, hvis de skal fortsætte med at løfte indtjeningen.
- Over tid vil tilvæksten stagnere helt, og så er Facebook nødt til at finde flere ting, de kan sælge til de brugerne, de har, siger Mikael Lemberg og påpeger, at det blandt andet er det, Facebook forsøger med virtual reality-produkter som Oculus.
Desuden skal Facebook have øje på nye konkurrenter, der kan stjæle annoncører, lyder det.
- Der er risiko for, at der vil komme produkter, som har succes med annoncering og bliver en seriøs konkurrent.
Der er Facebook sårbar, fordi det stort set er deres eneste indtægtskilde i dag, siger han.
Facebook-koncernen har i dag en enorm rækkevidde.
Samler man brugerne på Facebook, WhatsApp, Instagram og Messenger, kommer koncernen i kontakt med 2,6 milliarder mennesker på en måned.
FacebookTwitterKopier linkEmner:Facebook|Økonomi|IT-branchen|Instagram|Afrika




https://www.dr.dk/nyheder/regionale/syd/efter-padborg-afsloering-danske-vognmaend-beskylder-soesterorganisation

Kurt Beier-sagenSe temaSyd- og SønderjyllandEfter Padborg-afsløring: Danske Vognmænd beskylder søsterorganisation for løndumpingDanske vognmænd er havnet i et frontalt sammenstød efter afsløringen af en ussel filippinsk containerlejr i Padborg.
26 chauffører fra Filippinerne og Sri Lanka har boet under kummerlige forhold i containere og pavillioner i Padborg.
Af Ulrik Bang-Mørch og Per Smith Vinter31.
okt.
2018 kl.
16.
37Bemærk: artiklen er mere end 30 dage gammelLæs opSagen om filippinske og srilankanske chauffører, der bor under usle forhold i Padborg og som angiveligt får mellem 15 og 20 kroner i timen, får nu vognmandsorganisationerne til at ryge i totterne på hinanden.
Erhverv- og arbejdsgiverforeningen for den danske transportbranche, Danske Vognmænd, (DTL), kritiserer sin søsterorganisation International Transport Danmark (ITD) i Padborg ganske voldsomt.
Erik Østergaard, der er administrerende direktør i DTL, mener, at ITD i Padborg arbejder for konkurrenceforvridende regler.
Læs også:Borgmester erkender fejl i Padborg-sag: ’Vi burde have kigget over hækken’Underbetaling af chaufførerHan anklager direkte ITD for at modarbejde nye regler i EU, som kunne gøre det umuligt for vognmændene at hyre chauffører i Filippinerne og få dem til at arbejde i EU via et selskab i Polen.
- Vi har set en organisation som ITD i Padborg, der primært organiserer eksportvognmændene, ikke er på samme linie som os på nogle af de her forhold, siger Erik Østergaard og fortsætter sin kritik:- De arbejder nærmere for at åbne op for, at man fortsat også i international kørsel kan underbetale folk.
Vi er dybt utilfredse med, at vi har en dansk organisation, der arbejder for den kurs, siger den administrerende direktør i DTL, Erik Østergaard.
Erik Østergaard, siger du, at ITD går ind for at underbetale chaufførerne?
- ITD er gået sammen med en række organisationer i Østeuropa for at sikre, at udstationeringsreglerne ikke kommer til at gælde på international transport.
De regler indebærer, at hvis man mere eller mindre arbejder permanent i et land, så skal man aflønnes efter de lokale forhold.
Men her har man jo i international trafik en situation, hvor man ligger og kører i et 'gråt område', for hvad er det så for et lands regler, der gælder?
, siger Erik Østergaard.
Sådan kan de arbejde i DanmarkIfølge fagforeningen 3F er arbejderne ansat gennem et datterselskab i Polen.
Når filippinerne har fået opholds- og arbejdstilladelse i Polen, kan de frit og lovligt tage arbejde i blandt andet Danmark.
EU's cabotageregler tillader nemlig, at når en lastbil fra et andet EU-land har krydset grænsen og afleveret sin last, så har man lov til at køre tre indenrigsture inden for syv dage til de løn- og arbejdsregler, som der gælder i landet, hvor lastbilen kommer fra.
- Vi kan se på de danske motorveje, at der kører lastbiler fra Bulgarien, Rumænien og Polen og fra andre af de baltiske lande.
Det er jo et spørgsmål om, at de biler bliver trukket herop og ligger og kører permanent her i det nordiske område.
Det gør de, fordi man så kan få presset priserne på lønningerne til chaufførerne ned, siger Erik Østergaard.
Det er brancheorganisationen DTL, der anklager den danske organisation, ITD, for at understøtte udviklingen med underbetalte chauffører.
Læs også:Ekspert: Lastbilschauffører til 15 kroner i timen kan sagtens være lovligtITD afviser kritikkenKritikken forstår man slet ikke hos i ITD Padborg.
- Den sag, der i øjeblikket kører om tredjelands-chauffører, der bliver hentet ind i EU, har vi slet ikke drøftet endnu.
Det har jo heller ikke været drøftet i EU.
Det bliver det formentlig nu.
Men vi har ikke taget nogen position på det.
Så jeg forstår ikke hans kritik.
Vi modarbejder ikke, siger politisk chef i ITD Jørn Henrik Carstens.
Vognmandsfirmaet Kurt Beier er medlem af ITD i Padborg, og derfor vil man i ITD gerne tale med direktør Karsten Beier om forholdene i virksomheden.
- Vi er ved at aftale et møde med Karsten Beier, så vi kan få udredt detaljerne i det her og få det belyst grundigt.
Og så skal vi drøfte, hvad vi videre gør i den her sag, siger Jørn Henrik Carstens.
Læs også:Politiet rydder lejr med filippinske lastbilschauffører i PadborgFacebookTwitterKopier linkEmner:Padborg|EU|Transportvirksomhed|Polen|Danske Vognmænd




https://www.dr.dk/nyheder/udland/pakistansk-kvinde-slipper-doedsstraf-nu-gaar-folk-paa-gaden-i-protest

UdlandPakistansk kvinde slipper for dødsstraf: Nu går folk på gaden i protestFor otte år siden blev Asia Bibi dømt til døden for at fornærme profeten Muhammed.
Vrede demonstranter protesterer mod benådningen af den dødsdømte kvinde.
Af Lise Karlshøj Ipsen31.
okt.
2018 kl.
15.
38Bemærk: artiklen er mere end 30 dage gammelLæs opDet startede med et skænderi med en gruppe kvinder og endte med at koste den kristne kvinde Asia Bibi en dødsdom og otte år bag tremmer.
Kvinderne beskyldte nemlig Asia Bibi for at have fornærmet profeten Muhammed.
Siden 1986 har den overtrædelse af pakistansk lov kunne give dødsstraf eller fængsel på livstid.
Læs også:Indisk politi anholder over 2000 i strid om menstruationDen 47-årige mor til fire har hele tiden nægtet sig skyldig i anklagerne.
Nu har landets højesteret frikendt kvinden, fordi den ikke finder beviserne mod hende stærke nok.
Det skriver BBC.
November 2010.
Asia Bibi ved siden af den daværende guvernør i Punjab, da hun appellerede sin dom, Fra højesteret lyder begrundelsen desuden, at kvindens angivelige tilståelse var blevet fremført foran en forsamling, som 'truede med at slå hende ihjel'.
Vrede over frifindelsenNyheden om omstødelsen af Asia Bibis dødsdom har vakt vrede blandt dele af befolkningen, som støtter landets strenge blasfemilove.
Læs også:Vrede indere stopper kvinder fra at nærme sig Hindu-tempelOphidsede folkemængder har samlet sig i byerne Karachi, Lahore, Peshawa og Multan,I hovedstaden Islamabad har politiet afskærmet hele det område, hvor landets højesteret ligger, og der er indsat halvmilitære styrker for at holde demonstranterne væk fra retsbygningen.
Der er demonstrationer i flere byer i Pakistan.
En skelsættende domIslam er Pakistans nationale religion og understøtter retssystemet.
Kritikere siger, at blasfemilovene ofte bliver brugt til at få hævn efter personlige stridigheder, og at dommene ofte er baseret på et tyndt grundlag.
Asia Bibi var ikke selv til stede i retten, da hendes dom blev omstødt, men reagerede ifølge nyhedsbureaet AFP over telefon fra fængslet, hvor hun modtog nyheden.
- Jeg kan ikke tro, hvad jeg hører.
Kommer jeg ud nu?
Vil de virkelig lade mig komme ud?
Hun er blevet tilbudt asyl i flere lande, og ventes nu at forlade Pakistan.
FacebookTwitterKopier linkEmner:Pakistan|BBC|Islamabad|Retsvæsen




https://www.dr.dk/nyheder/viden/klima/uhyggeligt-men-sandt-grusomme-parasitter-forvandler-dyr-til-zombier

KlimaUhyggeligt men sandt: Grusomme parasitter forvandler dyr til zombierParalyserede mariehøns og fårekyllinger, der tvinges til selvmord.
Her er fire kryb, der bliver til zombier, når parasitter overtager deres krop.
Af Allan Nisgaard og Solvej Nygaard Gregersen (Illustrationer)31.
okt.
2018 kl.
15.
30Bemærk: artiklen er mere end 30 dage gammelLæs opDet er ikke nogen hemmelighed, at naturen kan være barsk.
Men nogle gange overgår dens grusomhed selv de uhyggeligste halloween-film.
Parasitter, også kaldet snyltere, er en organisme, der lever på bekostning af andet liv.
Nogle parasitter kan sætte sig i hjernen på insekter og manipulere med deres adfærd.
Manipulationen kan være så ekstrem, at insektet - parasittens vært - forvandles til en slags zombie-slave, der i sidste ende må lade livet, for at parasitten kan fortsætte sin livscyklus i andre dyr.
Læs også:De snylter, gylper og danser - Tre ting, du ikke vidste om bier- Hele formålet med de nogle gange meget ekstreme adfærdsændringer hos værten er at øge parasittens chancer for at blive overført til den næste vært, siger Brian Lund Fredensborg, der er lektor ved Institut for plante- og miljøvidenskab på Københavns Universitet.
Her er fire eksempler på kryb, der kan lide en brutal skæbne som zombie.
1Fårekyllinger drukner sig selvHårormen med det latinske navn Paragordius tricuspidatus er et sandt mareridt for en bestemt type fårekyllinger.
Som de fleste andre parasitter har denne hårorm en lang livscyklus.
Den starter ud som et æg og inficerer en larve, der bliver spist af en fårekylling.
Parasitten vokser herefter inde i fårekyllingens krop.
Ormen kan blive 10-15 centimeter lang, hvilket er længere end selve fårekyllingen.
Samtidig overtager ormen kontrollen over sin vært.
Læs også:Se vores nye kryb: Klimaforandringer lokker insekter til Danmark- Den tvinger fårekyllingen til at begå selvmord ved at springe ned i vand og drukne sig selv.
Nede i vandet fortsætter ormen sin livscyklus og parrer sig.
Det er jo vildt, siger Brian Lund Fredensborg.
Han understreger samtidig, at der ikke er forsket særlig meget i den særlige hårorm.
Herunder kan du se en video af den grusomme proces.
2Myrer venter på at blive spistGår du en tur i nogle af de danske skove, kan du måske støde på en zombiemyre, der sidder helt stille i græsset.
Det er på mange måder en vanvittig livscyklus, den her parasit har.
rian Lund Fredensborg, lektor ved Institut for plante- og miljøvidenskab på Københavns Universitet.
Indtil videre har forskere fra Københavns Universitet, heriblandt Brian Lund Fredensborg, fundet zombiemyrer i Bidstrupskovene ved Roskilde.
Det er den lille parasit leverikte, Dicrocoelium dendriticum, der er synderen.
Når en myre bliver inficeret med leverikten, bliver den tvunget til at kravle op på toppen af et græsstrå.
Her bliver den siddende, indtil et pattedyr kommer og spiser den.
- I det at myren sidder i græsset, kommer dyr, typisk rådyr, til at spise den.
Dermed ryger parasitten over i rådyret, der jo normalt ikke spiser myrer, siger Brian Lund Fredensborg.
Læs også:Mads Mikkelsen er en 45 millioner år gammel bille- Og det er ret smart, fordi parasitten får myren op på græsstrået på de tidspunkter på dagen, hvor dyrene græsser.
Det er oftest om aftenen, fortsætter han.
Efter en tur i rådyrets lever, producerer parasitten æg, som senere ryger ud af tarmen på rådyret.
Æggene bliver så spist af en snegl.
Inde i sneglen bliver æggene til flere parasitter, som sneglen senere hoster op i små slimbolde.
Skovmyrerne spiser så de små slimbolde.
Og så starter leveriktens livscyklus igen.
- Det er på mange måder en vanvittig livscyklus, den her parasit har, siger Brian Lund Fredensborg.
3Hveps bruger mariehøne som babysitterMariehønen Evigglad bliver til mariehønen Evig-lammet, når den bliver udsat for en snyltehveps ved navn Dinocampus coccinellae.
Hvepsen er kendt for at paralysere mariehøns og bruge dem som zombie-babysittere.
Det gør den ved at lægge sit æg i mariehønen.
Efter nogle uger klækkes æggene, og en hvepselarve kommer ud og forpupper sig.
Læs også:Er du et myggemåltid?
Derfor får du flere stik end dine venner- Mariehønen er stadigvæk levende, men den bliver og holder rundt om puppen.
Og det bliver den ved med, indtil larven kommer ud som en voksen hveps, siger Brian Lund Fredensborg.
I en fransk-canadisk undersøgelse fra 2015 er forskere blevet klogere på, hvordan snyltehvepsen kan gøre mariehønen til sin babysitter.
Det viser sig, at hvepsen planter en bestemt virus, der lammer mariehønen, så snart larven kommer ud.
I de fleste tilfælde dør mariehønen, når snyltehvepsen er færdig med at bruge den.
4Svamp vokser ud af myreMyrerne må finde sig i lidt af hvert.
Det er nemlig ikke kun leverikten, der kan finde på at tage kontrol over de stakkels kryb.
Svampen Pandora formicae kan kontrollere myrer og få dem til at sætte sig fast i toppen af et græsstrå.
Her dør myren, og svampen vokser ud af myren.
- Svampen skal sprede sine sporer.
Når myrerne sætter sig på et højt sted, bliver sporerne spredt med vinden og falder ned på skovbunden og rammer nye myrer, siger Brian Lund Fredensborg.
FacebookTwitterKopier linkEmner:Fredensborg|Københavns Universitet|Insekter|Dyr|Pandora




https://www.dr.dk/nyheder/kultur/her-testes-danskere-med-skjult-kamera-hvad-ville-du-goere

KulturHer testes danskere med skjult kamera: Hvad ville du gøre?
Det ligner en chokerende kidnapning, men det er faktisk et eksperiment.
Og en viral succes på Facebook og YouTube.
Af Nicolai Sebastian Holle og Allan Hansen (video)31.
okt.
2018 kl.
15.
00Bemærk: artiklen er mere end 30 dage gammelLæs opKidnapning på åben gade, hjemløse der bliver bestjålet, og gravide der drikker.
PeyBack TV's videoer er dramatiske.
Heldigvis er det alt sammen iscenesat af manden bag, Peyman Khalili, samt en række skuespillere.
Missionen er at undersøge, hvordan almindelige mennesker reagerer på usædvanlige hændelser i byrummet.
Flere af videoerne er gået viralt på Facebook og YouTube med millioner af visninger og tusindvis af kommentarer.
Men hvad vil Peyman Khalili bevise?
Og hvordan ville han selv reagere?
SERIØST!
?
Mød de unge provokatører, som bruger nettet og byrummet til at få dig til at spærre øjnene op - og tænke dig om.
Kender du nogen, som kunne tænke sig at medvirke, så send en mail hertil.
Se Peyman Khalili fortælle om projektet i videoen ovenfor.
FacebookTwitterKopier linkEmner:Facebook|Youtube|Bortførelser|Kriminalitet




https://www.dr.dk/sporten/fodbold/pokalturneringen/fck-profil-revanchelysten-foer-storkamp

PokalturneringenFCK-profil revanchelysten før storkamp  FC Midtjylland har slået FC København i alle fire indbyrdes opgør i kalenderåret 2018.
Torsdag mødes de i pokalen.
FC Midtjylland har vundet de seneste fire opgør mod FCK.
Torsdag mødes de i pokalturneringen.
31.
okt.
2018 kl.
14.
18Bemærk: artiklen er mere end 30 dage gammelLæs opFC København har ikke gode minder fra kalenderårets fire indbyrdes kampe mod FC Midtjylland.
I sidste sæson vandt FCM i 2018 tre gange over FCK i Superligaen - en i forårets grundspil og to i mesterskabsspillet.
Og i september blev det til en FCM-sejr på 3-1 hjemme over FCK i denne sæsons hidtil eneste indbyrdes superligakamp.
Læs også:VIDEO FCM udbygger forspringet til Brøndby efter flot comebackTorsdag skal FCK igen møde FCM - denne gang i ottendedelsfinalen i den danske pokalturnering.
FCK's midtbanespiller Nicolaj Thomsen forsøger at glemme årets tidligere kampe mod FCM.
- Vi skal ikke tænke så meget på de seneste kampe mod dem.
For os handler det om, at vi skal bygge videre på den form, vi er i lige nu.
- Og så er det vigtigt, at vi kommer ud med fuld energi, siger Nicolaj Thomsen til klubbens hjemmeside.
Han tror generelt, at det bliver en fed pokalkamp.
- Vi har haft nogle meget intense opgør mod dem, og vi kommer med en revanchelyst og en sult efter at vinde derovre.
Læs også:VIDEO Formstærke Skov sparker AGF i stykker- Begge hold er ivrige efter at gå videre i pokalen, så det bliver et fedt opgør, og jeg tror på, at vi kan tage sejren, siger han.
Nogle vil måske mene, at FCK har fået en dårlig lodtrækning, men Nicolaj Thomsen ser anderledes på det.
- Det er en spændende lodtrækning, og vi skal jo slå dem ud før eller siden.
Så vi kan ligeså godt gøre det nu, lyder det fra Nicolaj Thomsen.
Kampen mellem FCM og FCK fløjtes i gang torsdag klokken 19.
30 i Herning.
/ritzau/FacebookTwitterKopier linkEmner:FC København|FC Midtjylland|Fodbold|Herning




https://www.dr.dk/nyheder/regionale/midtvest/meningsmaaling-viser-stor-lokal-opbakning-til-havmoeller-men-maalingen

Midt- og VestjyllandMeningsmåling viser stor lokal opbakning til havmøller - men målingen møder nu kritikMeningsmålingen fra Megafon er lavet for mølleopstilleren Vattenfall.
Megafon har for Vattenfall Danmark spurgt 600 lokale borgere om deres holdning til blandt andet havmølleparken Vesterhav Nord, hvor 21 havmøller stilles op 4 til 10 kilometer fra Vestkysten.
Af Helge Røjle og Mette Skov-Jensen31.
okt.
2018 kl.
14.
52 | opdateret 02.
nov.
2018 kl.
09.
05Bemærk: artiklen er mere end 30 dage gammelLæs opRettelse: Tidligere fremsatte Thue Amstrup-Jørgensen i artiklen en påstand om, at respondenterne i Megafons undersøgelse ikke var blevet oplyst om møllernes afstand til kysten.
Den påstand er forkert, da det fremgår helt i toppen af spørgeskemaet til respondenterne, at møllerne bliver placeret 4,2-10 km ud for kysten.
Tidligere stod Thue Amstrup-Jørgensens påstand om, at Megafons undersøgelse ikke var repræsentativ uimodsagt i artiklen.
Der er tilføjet et citat fra Megafon, som afviser kritikken.
Trods mange protester mod de kystnære vindmølleparker Vesterhav Syd og Vesterhav Nord er et stort flertal af befolkningerne i kommunerne langs Vestkysten faktisk positivt indstillet over for mølleparkerne.
Det er i hvert fald resultatet af en helt ny meningsmåling, som Megafon har lavet for mølleopstilleren Vattenfall.
Megafon har spurgt 600 borgere i de tre nabokommuner Lemvig, Ringkøbing-Skjern og Thisted om deres holdning til de kystnære vindmølleparker Vesterhav Syd og Vesterhav Nord.
72 procent, eller næsten tre fjerdedele, har svaret, at opførelsen af vindmølleparkerne er positiv eller meget positiv.
Kun 14 procent er negative.
Læs også:Nye vindmølleparker får folk til at overveje at flytte fra VestkystenResultatet af målingen glæder Michael Simmelsgaard, som er direktør for Vattenfall Danmark.
- Jeg havde nok på fornemmelsen, at der var positiv opbakning hos befolkningen i kommunerne.
Men jeg er rigtig glad for målingens resultater, for det er vigtigt med den grønne omstilling og derfor helt nødvendigt at bygge de kystnære vindmølleparker, siger han.
Modstandere: Ikke repræsentativtIfølge Megafon udgør de 600 borgere et repræsentativt udsnit af befolkningen i de tre kommuner.
Men det sætter Thue Amstrup-Jørgensen, formand for Sammenslutningen af Grundejere på Holmsland Klit, spørgsmålstegn ved.
- 600 har indgivet erstatningskrav mod placeringen af møllerne.
Jeg har ikke hørt, at ret mange af dem er blevet spurgt i undersøgelsen.
Og så siger man alligevel, at den er repræsentativ, siger Thue Amstrup-Jørgensen.
Hos Megafon afviser de fuldstændigt, at undersøgelsen ikke er repræsentativ.
- Der er ca.
96.
000 indbyggere i alderen 18+ år i de 3 kommuner, som undersøgelsen omhandler.
Så når der kun medvirker et ”begrænset” antal mennesker, som Thue Amstrup-Jørgensen kender, er det netop et udtryk for repræsentativitet.
Hvis det primært var Thue Amstrup-Jørgensens venner vi havde talt med, ville vi til gengæld have et problem, siger Casper Ottar Jensen fra Megafon.
Fakta om det udskudte havmølleprojektVesterhav Syd og Nord ligger i Nordsøen 4,2 til 10 kilometer fra vestkystenParkerne får henholdsvis 20 og 21 Siemens Gamesa 8,4 MV møllerVindmøllerne kan dække det årlige elforbrug hos cirka 380.
000 husstandeVesterhav Syd og Nord vil øge den danske elproduktion fra vindmøller med over ti procent.
Dermed giver de kystnære mølleparker et markant pust til det politiske mål om mindst 50 procent vedvarende energi i 2030.
Interesseorganisationen Dansk Energi anslår, at det vil koste tre millioner ton CO2 at udskyde projektet i tre år.
Det svarer til udledningen fra 1,5 millioner dieselbiler.
Kilde: Vattenfall og Dansk EnergiDirektør i Vattenfall Danmark Michael Simmelsgaard forklarer, at firmaet altid laver sådanne undersøgelser, når de bygger møller.
- Vi laver undersøgelsen, fordi vi gerne vil arbejde sammen i lokalområdet.
For os er det vigtigt at få så objektivt et bud på holdningen til parkerne, siger han.
Igen undrer formanden for Sammenslutningen af Grundejere på Holmsland Klit sig.
- Hvorfor spørger man først nu.
Man skulle have spurgt, før man begyndte at bygge parkerne, siger Thue Amstrup-Jørgensen, der mener, at undersøgelsen tegner et forkert billede.
- Det ligner et bestillingsarbejde, tilføjer han.
Han understreger, at ingen af grundejerne, der protesterer mod havmøllerne er modstandere af grøn energi.
Det er alene placeringen af møllerne synligt tæt på Vestkysten, som vækker vrede.
- Var møllerne placeret på 15 kilometers afstand, var der formentlig ingen erstatningskrav overhovedet, siger Thue Amstrup-Jørgensen.
Læs også:Vrede på Vestkysten: Vindmøller tårner sig op nær kysten på nye visualiseringerVattenfall: Vi tager modstanden alvorligSelv om Megafons meningsmåling viser opbakning fra et klart flertal, skal modstanderne af mølleparkerne også tages alvorligt, siger direktør Michael Simmelsgaard fra Vattenfall.
- Jeg er helt overbevist om, at debatten er reel.
Der er folk, som er bekymret for møllerne, og det tager vi alvorligt, siger han.
Næsten 600 husejere langs Vestkysten har krævet erstatninger for værditab på deres ejendomme på grund af de to mølleparker.
De første afgørelser fra Taksationsmyndigheden i sagerne om Vesterhav Nord ventes i løbet af et par uger.
Opdateret med kommentar fra Megafon.
DR beklager fejlen.
FacebookTwitterKopier linkEmner:Vindkraft|Vindmølleindustri




https://www.dr.dk/nyheder/penge/ejendomsmaeglere-om-udskydelse-nu-faar-vi-svaerere-ved-raadgive-vores-kunder

PengeEjendomsmæglere om udskydelse: Nu får vi sværere ved at rådgive vores kunderTidligst i 2020 kan boligejerne vide sig sikre på deres økonomi.
Det vil lægge en dæmper på markedet, lyder det fra Dansk Ejendomsmæglerforening.
Udskydelsen af de offentlige ejendomsvurderinger skaber usikkerhed på boligmarkedet, lyder det fra Dansk Ejendomsmæglerforening.
Af Oliver Batchelor31.
okt.
2018 kl.
15.
02 | opdateret 31.
okt.
2018 kl.
15.
21Bemærk: artiklen er mere end 30 dage gammelLæs opRegeringens udskydelse af de nye offentlige ejendomsvurderinger skaber en masse utryghed.
Både hos de nuværende og de kommende boligejere.
Sådan lyder reaktionen fra direktør for Danske Ejendomsmæglerforening Ole Hækkerup, der ærgrer sig over, at de nye ejendomsvurderinger ikke som ventet lander til næste år - men først i løbet af 2020.
- Vi havde jo regnet med, at vi ville have de nye vurderinger lige om et øjeblik, så man ville have haft et ordentlig grundlag for at vurdere, hvad beskatningen bliver i fremtiden.
Men nu går der et helt år.
Og det vil sætte sig som usikkerhed i boligmarkedet, siger han.
Læs også:Nye ejendomsvurderinger udskydes endnu et årSkatteminister Karsten Lauritzen (V) har her til eftermiddag oplyst, at de nye ejendomsvurderinger først bliver sendt ud til boligejerne i 2020.
Boligejere og -købere må vente endnu en gangUdskydelsen skyldes, at det nye system til at vurdere fast ejendom endnu ikke er så køreklart, at regeringen tør sætte det i gang som planlagt til næste år.
Det er anden gang, de nye ejendomsvurderinger bliver udskudt.
For Dansk Ejendomsmæglerforening, der repræsenterer 95 procent af boligmarkedet, betyder usikkerheden, at mæglerne vil få sværere ved at rådgive kunderne.
Læs også:Find din bolig på nyt kort over Danmark- Folk bliver nødt til at tage højde for den usikkerhed, der kommer, når man udskyder vurderingerne.
Og der er det klart, at som mæglerne er det bedst for os, jo mere vi sikkert kan fortælle dem, hvordan deres økonomi vil blive i fremtiden.
Min første tanke var, at bare det så holder den her gang.
Og at det, der kommer så til gengæld er rigtigt og virker med det samme, siger Ole Hækkerup.
Udskydelse koster statskassen 700 millioner kronerFor nogle boligejere vil udskydelsen betyde, at de i et år ekstra slipper for at betale en højere grundskyld og ejendomsskat.
Andre boligejere igen må vente på at få den boligskat tilbage, som de har betalt for meget, fordi de offentlige ejendomsvurderinger ikke har været retvisende.
Ifølge DR Nyheders oplysninger koster de to udskydelser statskassen 700 millioner kroner årligt i varigt tab.
Med andre ord får boligejerne en årlig skattelettelse for 700 millioner kroner.
Læs også:Solen skinner på dansk økonomi: Vi er ikke et problembarn- Man tænke, at det er da godt for boligejerne og dem, der skal ud at købe bolig.
Problemet er, at det er vurderingerne, der skal lægges til grund for beskatningen i fremtiden.
Og når man ikke kan sige noget sikkert om det, så er det klart, at folk er nødt til at tage højde for det, siger Ole Hækkerup.
De nye vurderinger skal være klar, inden nye regler for boligskat træder i kraft i 2021.
Opdatering: Artiklen er opdateret med oplysningen om, at skatteministeren har bekræftet at vurderingerne udskydes.
FacebookTwitterKopier linkEmner:Karsten Lauritzen (politiker)|Ole Hækkerup (politiker)|Venstre|Dansk Ejendomsmæglerforening|Bolig




https://www.dr.dk/nyheder/indland/attentatplaner-i-danmark-pet-har-vaeret-efter-norsk-iraner-laenge

Landsdækkende politiaktionSe temaIndlandAttentatplaner i Danmark: PET har været efter norsk-iraner længe39-årig norsk-iraner er uddannet i it og har stiftet forening i Norge.
- Han er sigtet for at have sat en iransk efterretningstjeneste i stand til at virke i Danmark samt for at have taget del i forberedelsen af et attentatforsøg, sagde Finn Borch Andersen, chef for PET, i går om den fængslede norsk-iraner.
Af Emma Toft og Louise Dalsgaard31.
okt.
2018 kl.
14.
49 | opdateret 31.
okt.
2018 kl.
16.
18Bemærk: artiklen er mere end 30 dage gammelLæs opAllerede en uge efter den voldsomme politiaktion, der spærrede store dele af Danmark af, kendte Politiets Efterretningstjeneste til den 39-årige norsk-iraner, som nu sidder fængslet i Danmark for spionage og drabsplaner.
Det viser retsbøger, som DR Nyheder har fået aktindsigt i.
Allerede den 5.
oktober blev han nemlig varetægtsfængslet in absentia ved Københavns Byret.
Det vil sige, at han blev fængslet, selvom politiet ikke havde anholdt ham endnu.
Politiet igangsatte den store politiaktion, fordi de frygtede, at en iransk efterretningstjeneste ville dræbe en herboende iraner fra Ringsted, der leder en gruppe, som kæmper for selvstændighed til et iransk område ved byen Ahvaz.
Den mistænkte mand havde nemlig snuset rundt i Ringsted ved lederens bolig i dagene før politiaktionen, lød det fra PET i går.
Læs også:PET-chef: Iransk efterretningstjeneste planlagde attentat i DanmarkDen 39-årige har ifølge et opslag i det norske folkeregister både norsk og iransk statsborgerskab.
Manden er registreret som bosat i den vestlige del af norske hovedstad, Oslo.
Det fremgår af internettet, at han er uddannet fra et iransk universitet med speciale i it.
Ifølge egne oplysninger har han også arbejdet for en iransk ambassade, ligesom han oplyser, at han er fra Ahvaz i Iran - området der er centrum for hele balladen.
Desuden oplyses det flere steder, at han har været med til at stifte en iransk forening i Norge, og at han blandt andet har en virksomhed, der beskæftiger sig med handel.
Er flygtning i NorgeManden er kommet til Norge som asylansøger, fortalte den norske statsminister på et pressemøde tidligere i dag.
Derfor er han i dag norsk statsborger med flygtningestatus.
- Vi må undersøge hans ankomst til Norge.
Så der er et efterspil til dette – også for os, sagde Erna Solberg, statsminister i Norge.
Læs også:Derfor blev Sjælland lukket ned: PET og politi frygtede angreb på iranereFørst den 21.
oktober blev manden anholdt af den svenske efterretningstjeneste, Säpo, i Gøteborg.
Den 22.
oktober blev han fremstillet i Københavns Byret.
Det skete bag dobbeltlukkede døre af hensyn til sagens opklaring, Danmarks forhold til fremmede magter og enkeltpersoners sikkerhed, står der i retsbogen.
Den mistænkte person sidder i dag varetægtsfængslet i isolation, oplyste PET ved et pressemøde i går.
Her lød det, at manden er sigtet for at have sat en iransk efterretningstjeneste i stand til at virke i Danmark og have taget del i forberedelsen af et attentatforsøg.
Attentatplanerne afvises af de iranske myndigheder.
Mandens forsvarer, advokat Allan Lund Christensen, ønsker ikke at udtale sig til pressen, før sagen er afsluttet, men PET har oplyst, at manden nægter sig skyldig.
Der er navneforbud i sagen.
Derfor kan DR Nyheder ikke beskrive den mistænkte mere indgående.
FacebookTwitterKopier linkEmner:Erna Solberg (politiker)|Politiets Efterretningstjeneste|Norge|Kriminalitet|Københavns Byret




https://www.dr.dk/sporten/fodbold/pokalturneringen/kolding-if-skal-fortsaette-god-stime-mod-tidligere-samarbejdsklub

PokalturneringenKolding IF skal fortsætte god stime mod tidligere samarbejdsklub Onsdag aften møder Kolding IF og Vejle Boldklub hinanden i ottendedelsfinalen i pokalturneringen.
Vejles Vladlen Yurchenko er med i truppen til lokalbraget mod Kolding IF.
Af Anders Melchior Frigaard31.
okt.
2018 kl.
13.
41Bemærk: artiklen er mere end 30 dage gammelLæs opNår Kolding IF onsdag aften er vært for Vejle Boldklub i pokalturneringen, så er det Kolding, der går ind til kampen i bedst form.
Klubben fra 2.
division er stadig ubesejret i sæsonen, og har ikke tabt en kamp af betydning siden starten af juni.
17 kampe har koldingenserne spillet siden uden nederlag.
Cheftræneren for Kolding, Anders Jensen, vurderer dog ikke, at Koldings gode stime kan bruges til ret meget forud for opgøret mod Vejle.
- Vi kan bruge stimen i vores egen selvbevidsthed om, at vi er svære at slå.
Det tager vi med ind i kampen, siger cheftræneren i Kolding.
Han pointerer, at succesen er skabt mod hold, der ikke har samme niveau som Vejle.
Anderledes skidt står det til i Vejle, der roder rundt i bunden af Superligaen og har tabt de seneste tre superligakampe.
På trods af det er Vejle favorit, når holdet møder 2.
divisionsholdet, vurderer Anders Jensen.
- Truppen, som Vejle har udtaget, vidner om, at de tager kampen meget seriøst og kommer med næsten fuldt hold, som de plejer at spille Superliga med, siger han.
- Det her er en kamp, hvor oddsene er imod os.
Vi møder et fuldtidssetup med spillere, som kun koncentrerer sig om fodbold.
Læs også:VIDEO Første sejr i over to måneder: Vejle slår Esbjerg i oprykkerdystSelvom Vejle er favorit, og Anders Jensen forventer, at Kolding kommer under pres i kampen, så pointerer cheftræneren, at Kolding skal have kvalitet i sit spil, når hans tropper har bolden.
- Nogle gange skal man være realistisk indstillet på, hvad det er for et hold, man møder.
Men vi forventer, at når vi får bolden, kan vi gøre gode ting med den, siger Anders Jensen.
Vejle mod Kolding har altid været et lokalopgør, bortset fra en kort periode, hvor de to klubber fusionerede under navnet Vejle Boldklub Kolding.
Det startede i 2011 som et samarbejdsprojekt mellem det daværende Kolding FC og Vejle Boldklub.
Klubben, der skulle være bindeleddet i trekantområdet, spillede sin første kamp i august 2011.
I 2013 valgte Kolding dog at trække sig ud af samarbejdet.
Læs også:Fusionsklubben hedder Vejle Boldklub KoldingSelvom der ikke er nogle spillere tilbage i Koldings trup fra de hedengangne Vejle Boldklub Kolding dage, så er det stadig et specielt opgør, når Vejle tager turen til Kolding, fortæller Anders Jensen.
- Selvfølgelig giver det lidt ekstra, at det er et lokalopgør.
Vejle og Kolding har jo været rivaler i 80’erne, og nu har Vejle overhånden, og har haft det i mange år, siger Koldings cheftræner.
- Men nu har vi muligheden for at møde dem på et ligeværdigt niveau i ottendedelsfinalen i pokalturneringen.
Muligheden for at gå ud og give den gas, lader vi ikke gå fra os.
Kolding IF har allerede sendt B 1913, Silkeborg KFUM og Randers FC ud af pokalturneringen.
Vejle Boldklub har trukket sig sejrrigt ud af opgørene mod Frem og Nykøbing FC, for at nå til ottendedelsfinalen i pokalturneringen.
Opgøret kan følges i Liga på P3 fra klokken 19.
00.
FacebookTwitterKopier linkEmner:Kolding|Vejle|Vejle Boldklub|Fodbold|Nykøbing FC




https://www.dr.dk/nyheder/udland/kinesiske-oliemastodonter-overvejer-efterforske-i-groenland

UdlandKinesiske oliemastodonter overvejer at efterforske i GrønlandKineserne er blandt andet interesseret i Selvstyrets nye strategi om at udbyde olieefterforskning på land.
Det er blandt på Diskoøen i Nordgrønland, at Selvstyret overvejer at udbyde de onshore-licenser, som blev fremlagt for to kinesiske oliemastodonter.
Af Andreas Lindqvist31.
okt.
2018 kl.
13.
50Bemærk: artiklen er mere end 30 dage gammelLæs opTo store kinesiske olieselskaber har luftet interesse i at byde på olieefterforskningslicenser i Grønland.
Sådan lyder det fra det grønlandske Selvstyre, efter at den grønlandske naalakkersuisoq - minister - for blandt andet energi, Aqqalu Jerimiassen, har mødtes med repræsentanter for statsejede China National Petroleum Corp, Kinas største olieselskab med over en million ansatte.
Han har også haft møder med Kinas tredjestørste olieselskab, China National Offshore Oil Corp, som ligeledes er statsejet.
Det har uden held gennemført olieefterforskning i Island.
De kinesiske selskaber har efterfølgende bedt om opfølgende møder for at høre nærmere, blandt andet om konkrete licenser, som Grønland planlægger at udbyde i 2021, bekræfter Jerimiassens departementschef Jørn Skov Nielsen.
Det er første gang de kinesiske selskaber interesserer sig åbent for Grønland.
- Vi har holdt møde med de to selskaber, og fortalt dem om grønlandske udbudsrunder og oliepotentiale.
Det er også rigtigt, at vi holdt opfølgende tekniske møder mellem vores geologer og deres teknikere.
Det, synes vi, er positivt.
Hvorvidt de vælger at søge i den ene eller anden udbudsrunde må tiden vise, siger Jørn Skov Nielsen.
Olieefterforskning har slået fejlGrønland har i årevis haft en strategi om at udvide sin råstofsektor, blandt andet for at sikre indtægter, som med tiden kan overflødiggøre bloktilskuddet og sikre større selvstændighed fra Danmark.
Behovet er særligt stort i lyset af, at Grønland i fremtiden kan forvente et milliardgab mellem indtægter og udgifter til velfærd, som bliver større, fordi antallet af ældre stiger.
Blandt de store håb er, at det lykkes at få igangsat et olieeventyr, som virkelig kan skæppe i kassen.
De amerikanske geologiske undersøgelser vurderer, at den grønlandske undergrund rummer så meget som 50 milliarder tønder olie og gas.
Til sammenligning hentede Danmark mellem 1972, hvor olieudvindingen blev indledt, og 2015, 3,8 milliarder tønder olie og gas op af Nordsøen.
Produktionen berigede statskassen med 415 milliarder kroner.
Læs også:Danmark har brugt lidt over halvdelen af Nordsøens olie og gasHidtidige forsøg på at finde den grønlandske olie er dog slået fejl.
Det eneste selskab, som i nyere tid aktivt har efterforsket, er skotske Cairn Energy, som trods milliardinvesteringer i flere prøveboringer, måtte drage skuffet hjem.
Da oliepriserne faldt fra over 100 dollars tønden i 2008, til 40-50 dollars i 2016, afleverede alle andre selskaber, som havde erhvervet sig ret til at efterforske i Grønland, deres licens tilbage.
Vil finde olie på landOliepriserne har været i stigning i over et år, og nærmer sig nu de 70 dollars.
Men det er ifølge eksperter stadig for lidt til at offshore-olieudvinding i Arktis kan betale sig.
Den er notorisk dyr på grund af det ekstreme klima, hvor isbjerge på kollisionskurs med olieplatforme skal bugseres væk, og al aktivitet skal indstilles i god tid før vinteren, da oprydning efter et større oliespild umuliggøres af havis.
Samtidig har miljøorganisationer som Greenpeace haft held til at påvirke mange olieselskaber til at holde sig væk, ud fra frygten om hvad en oliekatastrofe kan betyde for det sårbare arktiske miljø.
Læs også:USA undersøger muligheden for at investere i grønlandske lufthavneNu planlægger Grønland i stedet en satsning på at finde olie på land på Nuussuaq halvøen over Diskobugten samt Diskoøen.
Ifølge departementschef Jørn Skov Nielsen vil Grønland sandsynligvis udbyde flere onshore-licenser i 2021.
Det er blandt andet disse licenser, som China National Petroleum Corp og China National Offshore Oil Corp er interesserede i.
- Det er langt enklere og billigere at efterforske, udbygge og drifte onshore.
Det betyder også, at det hurtigere kan give afkast, siger Jørn Skov Nielsen.
USA nervøs ved kinesisk indflydelseAt så store statslige kinesiske aktører rækker hånden frem mod Grønland, som forventer snart at åbne en repræsentation i Beijing, kan resultere i rynkede pander i statsministeriet.
Her er man, i kølvandet på amerikansk bekymring over at en stor kinesisk ingeniørkoncern var prækvalificeret til et udbud på et milliardbyggeprojekt af flere lufthavne, trådt til med løfter om dansk støtte til byggeriet.
Læs også:USA vil holde Kina væk fra lufthavnsbyggeri i GrønlandOgså USA har, uden dog nærmere at specificere hvordan, tilbudt at bidrage til lufthavnsbyggerier.
- Den måde, kineserne bruger økonomiske investeringer som en åbning for militær tilstedeværelse, er vi meget opmærksomme på, sagde den amerikanske juniorforsvarsminister, Katie Wheelbarger, tidligere på måneden til Politiken.
FE holder øje med Kina i GrønlandTidligere valgte Danmark at stoppe et udbud af en nedlagt dansk militærbase i Grønland, da det viste sig, at et kinesisk selskab ville byde på den.
Andre kinesiske initiativer i Grønland er ikke blevet afvist nær så kontant.
Blandt andet er kinesiske ingeniørkoncerner med på sidelinjen i forbindelse med planerne om at udvinde sjældne jordarter og uran i Sydgrønland og udviklingen af en stor zinkmine i Nordgrønland.
Det er også blevet offentliggjort, at Kina ønsker at etablere en forskningsstation i Grønland, ligesom et kinesisk universitet har indgået en aftale om at etablere en satellitmodtagerstation i samarbejde med Naturinstituttet i Grønland.
Kina er i stigende grad interesseret i Arktis, og offentliggjorde i januar en strategi for hvordan det ville øge sin indflydelse og sit engagement i regionen.
Ifølge den danske udenrigsefterretningstjeneste, FE, er det sandsynligt, at det kinesiske styre vil prioritere "kommerciel tilstedeværelse og engagement i Grønland, selv om dette ikke måtte være kommercielt rentabelt på kort sigt".
- Som en følge af tætte forbindelser mellem kinesiske virksomheder og det politiske system i Kina er der særlige risici forbundet med omfattende kinesiske investeringer i Grønland.
Det skyldes den indvirkning, som større investeringer fra Kina vil have på et samfund af Grønlands størrelse, skriver tjenesten i sin seneste risikovurdering.
FacebookTwitterKopier linkEmner:Grønland|Kina|Olie- og gasselskaber|Råolie (energikilde)|Statsministeriet




https://www.dr.dk/nyheder/indland/iran-har-holdt-moede-med-danmarks-ambassadoer

Landsdækkende politiaktionSe temaIndlandIran har holdt møde med Danmarks ambassadør Det sker efter, at Danmark har anklaget Iran for at planlægge attentat på dansk jord.
(ARKIV) Regeringen meddelte i går, at Danmarks ambassadør i Iran, Danny Annan, er blevet hjemkaldt til Danmark til konsultationer.
DR Nyheder forsøger at få en kommentar på, om han re rejst fra Iran endnu.
Af Christina Nordvang Jensen31.
okt.
2018 kl.
14.
57Bemærk: artiklen er mere end 30 dage gammelLæs opDanmarks ambassadør i Iran, Danny Annan, har været til samtale med Irans udenrigsminister, efter PET fremlagde i går, at Danmark anklager iransk efterretningstjeneste for at have planlagt et attentat i Danmark.
Spørg ekspertenHvordan straffer man Iran, så det kan mærkes?
Det kan du spørge seniorforsker Rasmus Boserup om klokken 21.
30.
Tryk her, for at stille dit spørgsmål allerede nu.
Det skriver det statslige nyhedsbureau IRNA, ifølge Ritzau.
Fakta om sagenAnklagen mod Iran blev fremsat på et pressemøde tirsdag af PET.
Man mener, at målet for attentatet har været tre personer fra den iranske gruppe Arab Struggle Movement for the Liberation of Ahwaz, ASMLA, der er under politibeskyttelse.
Gruppen kæmper for, at det sydvestlige Iran løsriver sig og bliver sin egen nation.
Men de iranske myndigheder mener, at gruppen stod bag et angreb 22.
september på en militærparade, der kostede mindst 25 livet.
En norsk statsborger med iransk oprindelse er anholdt i sagen og sigtet for at have sat "iransk efterretningstjeneste i stand til at virke i Danmark" og for at have taget del i forberedelserne til attentatet.
Han nægter sig skyldig og skal foreløbig sidde varetægtsfængslet i isolation frem til den 8.
november.
Læs også:Løkke om attentatplaner: Det var helligdag i går, men i dag får Teheran klar beskedIrans udenrigsministerium afviste i går, at landets efterretningstjeneste står bag planer om et attentatforsøg mod tre herboende iranere fra den iranske gruppe Arab Struggle Movement for the Liberation of Ahwaz, ASMLA, der er under politibeskyttelse.
Irans udenrigsministerium har kaldt anklagerne for en "sammensværgelse".
Og det skulle Iran have gentaget på mødet med den danske ambassadør.
- Ved mødet afviste udenrigsministeren endnu en gang de ensidige meldinger om et attentatforsøg på et medlem af den iranske opposition og beskyldninger om, at Iran skulle stå bag det fejlslagne angreb, siger en talsmand for Irans udenrigsminister ifølge IRNA.
Ifølge Ritzau oplyser det danske udenrigsministerium, at det var ambassadøren selv, der havde bedt om mødet, og at det fandt sted klokken 9.
30 i dag.
Planen er, at Danny Annan flyver fra Teheran natten til torsdag.
Læs også:Regeringen hjemkalder dansk ambassadør fra IranMødet mellem Iran og Danmarks ambassadør i landet sker, efter at Danmark ligeledes har foretaget tre diplomatiske skridt mod landet det seneste døgn.
Danmark har sendt besked til Irans ambassadør i Danmark, indkaldt ham til samtale og hjemkaldt den danske ambassadør i Iran, Danny Annan, til konsultationer.
Statsminister Lars Løkke Rasmussen (V) fortalte på et pressemøde tidligere i dag, at man ikke vil udelukke, at der kan tages flere skridt mod Iran.
FacebookTwitterKopier linkEmner:Iran|Lars Løkke Rasmussen (politiker)|Venstre|Udenrigspolitik




https://www.dr.dk/nyheder/politik/nye-ejendomsvurderinger-udskydes-endnu-et-aar

PolitikNye ejendomsvurderinger udskydes endnu et årSamlet koster forsinkelserne statskassen 700 mio.
kr.
om åretSkatteminister Karsten Lauritzen (V) vil senere i dag orientere om ny udskydelse af ejendomsvurderinger.
Af Christine Cordsen31.
okt.
2018 kl.
12.
25Bemærk: artiklen er mere end 30 dage gammelLæs opRegeringen har besluttet at udskyde de nye ejendomsvurderinger i et år, så de først bliver sendt ud til boligejerne i 2020.
Det vil skatteminister Karsten Lauritzen (V) ifølge DR Nyheders oplysninger i eftermiddag orientere Folketingets Skatteudvalg om.
Udskydelsen skyldes, at det nye system til at vurdere fast ejendom endnu ikke er så køreklart, at regeringen tør sætte det i gang som planlagt til næste år.
Det er anden gang, de nye ejendomsvurderinger bliver udskudt.
For nogle boligejere betyder udskydelsen, at de i et år mere slipper for at betale højere grundskyld og ejendomsskat.
Men de boligejere, som på grund af forkerte vurderinger har betalt for meget i boligskatter, må vente et år mere på at få penge tilbage.
Pengene forrentes i den periode.
Læs også:Regeringen afsætter 600 millioner til ny it til Skat700 mio.
kr.
til boligejerneSamlet koster de to udskydelser ifølge DR Nyheders oplysninger statskassen 700 mio.
kr.
årligt i varigt tab.
Altså får boligejerne en årlig skattelettelse for 700 mio.
kr.
Det nye system til at vurdere fast ejendom skal erstatte det system, som har fået hård kritik for forkerte vurderinger.
Nogle boligejere har i årevis betalt for lidt i boligskat.
Andre har betalt for meget.
Socialdemokratiet ærgrer sigDe nye vurderinger skal være klar, inden nye regler for boligskat træder i kraft i 2021.
Socialdemokratiet ærgrer sig over udskydelsen.
- Det er virkelig dårlige nyheder.
Vi havde ellers fået at vide, at det nye system var i god gænge, siger skatteordfører Jesper Petersen (S).
FacebookTwitterKopier linkEmner:Jesper Petersen (politiker)|Karsten Lauritzen (politiker)|Socialdemokraterne|Venstre|Boligøkonomi




https://www.dr.dk/nyheder/penge/jyske-bank-fik-tilbudt-millioner-laane-aktier-ud-til-udbyttefidus

PengeJyske Bank fik tilbudt millioner for at låne aktier ud til udbyttefidusDanmarks tredjestørste bank blev forsøgt udnyttet til mulig udbyttesvindel i 2014, fortæller topchef.
Jyske Banks ordførende direktør Anders Dam husker, at banken fik mistænkelige tilbud om udlån af aktier tilbage i 2014.
Af Oliver Batchelor31.
okt.
2018 kl.
12.
10Bemærk: artiklen er mere end 30 dage gammelLæs opMilliardsvindlen med dansk udbytteskat kunne i 2014 have omfattet Jyske Bank-aktier, hvis ikke banken havde været vågen over for flere rundhåndede tilbud om aktieudlån.
Ordførende direktør i Jyske Bank Anders Dam fortalte onsdag i DR P1-magasinet Følg Pengene, at banken for fire år siden fik mistænkelige tilbud om at låne aktier ud henover udbyttedagen, hvor der udbetales overskud til aktionærerne.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"- Den pågældende bank ville gerne styre det hele for os, så vi skulle stort set ikke røre en finger for at tjene et pænt tocifret millionbeløb, siger han.
Læs også:Kassen er smækket i - men Shah-netværk forsøgte så sent som sidste år at fiske penge op af statskassenDer var tale om tre tilbud henover året.
Det sidste af dem på 3,4 millioner dollars - omkring 19 millioner kroner i datidens kurs.
- Det var til fordeling mellem os og dem, der skulle forestå arbejdet.
Men vi takkede altså nej, siger Anders Dam.
Anders Dam: Vi undrede os megetUdlån af aktier er ikke mistænkeligt i sig selv, da det i vid udstrækning bliver brugt af investorer, der spekulerer i faldende aktiekurser - såkaldt shorting eller shortselling.
Men tilbuddet fra personerne bag den bank, som Anders Dam ikke ønsker at sætte navn på, drejede sig om udlån af aktier henover udbyttedagen, hvor der bliver udbetalt udbytte af virksomhedens overskud til aktionærerne.
Læs også:Forstå begreberne: Udbytteskat for begyndereNetop den form for handel med aktier spiller en central rolle i den svindel mod de europæiske statskasser, som DR i samarbejde med 18 internationale medier har afdækket i de seneste uger.
- Vi undrede os selvfølgelig meget.
For det at udlåne aktier er en normal beskæftigelse, men det er ikke normalt at modtage beløb af den her størrelsesorden og slet ikke i det omfang henover udbyttedatoen, som der her var tale om, siger Anders Dam.
Jyske Bank kontaktede ikke FinanstilsynetI Jyske Bank har man efter afsløringen af den omfattende svindel med refusion af udbytteskat kigget på dokumenterne fra de tre henvendelser i 2014.
Læs også:Danske investeringsforeninger kan være misbrugt i udbytteskandale- De notater, der ligger, som vi har været tilbage i, viser heldigvis det klarsyn, at vi ikke kunne gennemskue det.
Og vi ville ikke være med til potentiel skatteunddragelse i den her sammenhæng.
Så vi er frie af den her sag, siger Anders Dam.
Er det hverdag, at man får tilbud af den her slags, som man finder mærkelige, i en bank af jeres størrelse?
- Nej, det er det ikke.
Og jeg havde glemt alt om det, indtil jeg hørte om den her udbyttesag, hvor Danmark er blevet svindlet for de her mange milliarder, siger Anders Dam med henvisning til svindlen for 12,7 milliarder kroner mod den danske statskasse.
Læs også:Netværk af finansfolk og storbanker har plyndret Danmark og store dele af Europa for milliarderBurde I ikke have taget kontakt til Finanstilsynet i 2014 og sagt, 'vi har faktisk fået en henvendelse her, der lyder meget mærkelig'?
- Det kan du sige, men det gjorde vi altså ikke.
Anders Dam fortæller, at banken nu overvejer at orientere Finanstilsynet om de mistænkelige tilbud.
EJEDE OVER HALVDELEN AF MÆRSK OG NOVO NORDISK•Skat modtog fra 2012 til 2015 tusindvis af falske ejerbeviser som dokumentation for, at udenlandske selskaber havde krav på refusion af udbytteskat.
•Havde disse ejerbeviser været i overensstemmelse med virkeligheden, skulle de udenlandske småsparere på tidspunkter omkring betaling af udbytte have ejet store dele af dansk erhvervsliv:•I foråret 2014 var den samlede investering for de 306 udenlandske selskaber 748 milliarder kroner.
Og i løbet af marts 2015 skulle de have siddet på danske aktier for 910 milliarder kroner.
•I 2014 ejede de udenlandske selskaber ifølge ejerbeviserne Novo Nordisk-aktier for 455 milliarder kroner og Carlsberg-aktier for 30,6 milliarder kroner.
•I 2015 var ejerskabet af Novo Nordisk angivet til at være 445 milliarder kroner, mens aktiebeholdning i GN Store Nord var angivet til 13,2 milliarder kroner.
•Ifølge Skattestyrelsens egen gennemgang af ejerbeviserne skulle de udenlandske selskaber blandt andet have ejet 51,4 procent af A.
P.
Møller-Mærsk i 2014, 59,6 procent af Novo Nordisk og 66,9 procent af FL Smidth i 2015.
Kilde: Skattestyrelsen/Kammeradvokaten.
FacebookTwitterKopier linkEmner:Jyske Bank|A.
P.
Møller-Mærsk|Skatter og afgifter|Økonomi|Anders Dam (erhvervsleder)




https://www.dr.dk/nyheder/kultur/gaming/dansk-spilfirma-har-vundet-over-100-priser-nu-loefter-de-sloeret-deres-naeste

GamingDansk spilfirma har vundet over 100 priser: Nu løfter de sløret for deres næste store computerspilDet danske spilfirma Playdead, der står bag profilerede titler som 'Limbo' og 'Inside', har sat de første ord på deres kommende spil, som bliver markant anderledes.
Playdead har opnået stor succes med deres spil som blandt andre 'Inside', hvor dette billede er fra.
Nu afslører de, at deres næste projekt allerede er godt på vej.
(© Playdead)Af Christian Mejdahl Buhl31.
okt.
2018 kl.
13.
00Bemærk: artiklen er mere end 30 dage gammelLæs opI 2010 udkom det stemningsfyldte spil 'Limbo'.
Skaberen af spillet var det danske spilfirma Playdead, og efter udgivelsen begyndte rosen af strømme i retning af firmaet, som kunne se deres første spil stryge til tops på anmelder- og salgslister.
- Det bliver et noget større spil end de to andre.
Det bliver mere åbent, og så bliver det et 3.
persons spil med et meget større område, man kan bevæge sig rundt i.
Arnt Jensen, PlaydeadSeks år senere fortsatte succesen for Playdead, da de udgav efterfølgeren 'Inside', der blev en lige så stor succes hos både anmeldere og publikum.
Begge spil vandt bl.
a.
Apples designpris ligesom 'Inside' også har vundet fire prestigefyldte BAFTA-priser.
Samlet har spillene vundet over 100 priser, og nu åbner studiet op for, hvad spillere kan forvente sig af deres næste spil, der i skrivende stund sidder 40 mennesker og arbejder på.
Læs også:Troldspejlets dom over årets største spil: Det flotteste, vi nogensinde har set!
- Det bliver et noget større spil end de to andre.
Det bliver mere åbent, og så bliver det et 3.
persons spil med et meget større område, man kan bevæge sig rundt i.
Jeg er blevet træt af begrænsningerne i 2D-spil.
Vi har været alt igennem i løbet af de sidste mange år.
Så uden at vide, hvordan vi skulle gribe det an med den store verden, så var det sådan vi gjorde for at komme på usikker grund igen, siger Arnt Jensen, som er grundlægger af Playdead og instruktør af både 'Limbo', 'Inside' og det nye projekt, og forsikrer, at det nye også minder om de foregående spil.
- Det er et sci-fi eventyr ude i universet.
Men det trækker på de samme følelser som de to andre spil, så det bliver små-melankolsk, siger han.
Det er fortsat sparsomt med oplysninger om Playdeads næste store satsning.
Men i foråret tweetede de dette stemningsfulde artwork-billede fra spillet.
(© Playdead)En melankolsk sjælHar man spillet 'Limbo' eller 'Inside' ved man, at der er en helt særegen stemning i spillene, som på den ene side er utroligt smuk men også rummer en stor mængde tristesse.
Og Arnt Jensen fortæller, at inspirationen til både de foregående spil og det kommende kommer fra ham selv.
Læs også:For 20 år siden hittede de i hele verden: Nu er spillene med den lilla drage tilbage- Jeg har en melankolsk sjæl.
Men jeg ved ikke, hvordan den er opstået.
Det er bare de universer, jeg kan lide at være i - også i film og musik.
Jeg kan godt lide, når der er rum til, at man kan sidde og tænke samtidigt, så man ikke får alt forklaret og presset ned over sig.
I vores spil foregår der en masse mellem linjerne med at sætte følelser i gang, så folk selv kan drage deres egne konklusioner, siger Arnt Jensen.
Playdeads sort/hvide 'Limbo' udkom i 2010 og blev af flere prominente spilmedier udråbt til at være et af årets bedste spil.
(© Playdead)Instruktøren bliver også enormt inspireret af både musik og film, og særligt er instruktører med et distinkt kunstnerisk udtryk højt placeret på listen over inspirationskilder.
- Jeg er glad for instruktører som David Lynch og Stanley Kubrick, Dardenne-brødrene og Michael Haneke, som er meget tvetydige i deres filmsprog.
De er meget inspirerende og personlige i deres fortællemåde, forklarer han.
Det starter med en følelseLigesom med film og musik handler det for Arnt Jensen også om at formidle følelser, når det gælder de spil, han står bag.
- Alle vores spil begynder med en følelse.
Altså en stemning, der kunne være spændende at beskrive.
Og så knytter historien sig til den stemning gennem udviklingsprocessen.
I det her kommende spil handler følelsen om det der med at gå på opdagelse et ukendt sted ude i universet.
Når man er alene og vil finde ud af, hvad der foregår og har foregået, siger han.
Det er atmosfære og melankoli, der i særdeleshed dominerer Playdeads titler.
Her ses et stemningsfuldt øjeblik i 'Inside' fra 2016.
(© Playdead)Playdeads næste og stadig unavngivne spil bliver også deres hidtil største.
Firmaet har aldrig været større, og over 40 mennesker sidder nu og er i gang med den idéudviklende fase til det næste spil.
Men modsat andre spilfirmaer, skal man som medarbejder på Playdead ikke forvente de store produktionsplaner og månedlige deadlines, når man arbejder på et spil.
Læs også:Man tror næsten ikke sine øjne: Sådan så de hotteste spil ud i 1991- Vi eksperimenterer og skitserer ideer gennem hele processen og fokuserer der, hvor det føles mest rigtigt.
På den måde er det kun det vigtigste som står tilbage til sidst, siger Arnt Jensen.
FacebookTwitterKopier linkEmner:David Lynch (filminstruktør)|Playdead|Stanley Kubrick (filminstruktør)|Apple Inc.
|Erhverv




https://www.dr.dk/nyheder/viden/teknologi/foerste-planetjaeger-gaar-paa-pension-kepler-fandt-2662-planeter

TeknologiFørste planetjæger går på pension: Kepler fandt 2.
662 planeterEfter ni år i rummet har NASA pensioneret rumteleskopet Kepler.
Det fandt tusindvis af planeter og viste, at der er flere planeter end stjerner i Mælkevejen.
En illustration fra NASA viser en kunstners fortolkning af Kepler.
Rumteleskopet Kepler har fået en efterfølger, TESS, der skal bygge videre på Keplers opdagelser.
Af Pernille Kjeldgaard Kristensen31.
okt.
2018 kl.
13.
31Bemærk: artiklen er mere end 30 dage gammelLæs opKepler er et flittigt rumteleskop.
Det har tilbagelagt 150 millioner kilometer, observeret 530.
506 stjerner og fået udgivet 2,946 videnskabelige afhandlinger på baggrund af de enorme mængder data.
Men der er slut nu.
Kepler har snart ikke har mere brændstof.
Derfor har forskerne ved NASA besluttet, at rumteleskopet skal på pension.
Læs også:Er der liv i rummet?
Planetjægere fra hele verden er samlet i Danmark- Vi begyndte at forestille os denne mission for 35 år siden, da vi ikke kendte til én eneste planet udenfor vores solsystem, siger Kepler-missionens grundlæggende hovedforsker, William Borucki, der nu er pensioneret fra NASA, i en pressemeddelelse.
- Nu da vi kender planeter overalt, har Kepler sat os på en ny kurs, der er fuld af løfter for den fremtidige generation, der skal udforske vores galakse, siger han.
Banebrydende opdagelser af planeterKepler var NASAs første planet-jæger-mission og har lagt grundstenene for vores forståelse af rummets opbygning.
KeplerKepler er et rumteleskop, der blev opsendt den 6.
marts 2009.
30.
oktober 2018 meddelte NASA, at Kepler pensioneres.
Den skulle oprindeligt kun være i kredsløb i 3,5 år.
Her skulle den holde øje med, hvordan planeter bevægede sig omkring deres tilhørende stjerner.
Efter ni år har Kepler ikke mere brændstof, og den kan derfor ikke dreje rundt mere.
Derfor pensioneres den.
Kilde: NASA og Lars A.
BuchhaveLars A.
Buchhave, der er professor i Astrofysik ved DTU Space, forklarer, at Keplers arbejde har været noget særligt for rumforskningen.
- Den revolutionerede vores forståelse af planeter omkring andre stjerner, og særligt de små planeter.
Det vigtigste, der kom ud, var, hvor ofte der er planeter omkring andre stjerner.
Små planeter, ligesom Jorden, er faktisk de mest almindelige, siger han.
Og det skal hjælpe forskerne i deres videre undersøgelse af universet.
- Det kan gøre os klogere på planeter, der er ligesom Jorden.
De nærmeste stjerner, som vi kan se med det blotte øje, har også planeter som vores om sig, siger han.
Læs også:Kæmpeteleskop tager første billede af nyfødt planetOpdagelsen af omfanget af de små planeter giver nye muligheder for at udforske dem.
- Vi kan faktisk bygge teleskoper til at lede efter liv i deres atmosfærer indenfor vores levetid.
Vi behøver ikke urealistiske kæmpestore teleskoper, for at undersøge nærmere, om der er liv i rummet, siger Lars A.
Buchhave.
Der er omkring 300 milliarder stjerner bare i vores egen galakse Mælkevejen - og Kepler har vist, at der ofte er flere små planeter rundt om disse stjerner.
Afløseren er fundetTidligere i år blev Keplers ‘afløser’ sendt afsted.
Det er rumteleskopet TESS, der skal kigge endnu nærmere på planeterne i vores galakse.
Kepler indsamlede data om de stjerner vi kan se, når vi kigger op på himlen, men det er kun en lille del af de mange milliarder stjerner.
- Kepler kiggede kun på et lille udsnit af alle stjernerne i vores galakse.
Hvis du holder din hånd op mod stjernehimlen, så er Keplers udsnit cirka lige så stort, som det din hånd dækker, siger Lars A.
Buchhave.
Keplers dataindsamling har givet indsigt i, at planeter er helt almindelige, og at der ofte er én eller flere planeter i kredsløb om en stjerne.
Og det skal hjælpe Keplers efterfølger.
- TESS undersøger hele himlen for at finde planeter omkring de allerklareste stjerner.
TESS finder de planeter for at gøre os klogere på dem, hvad er de lavet af, hvad er deres atmosfære - og om der er liv, siger han.
Stadig opdagelser undervejs fra KeplerKepler tog det første skridt i jagten på liv i universet, men den var ikke bygget til at kunne klare de samme opgaver, som TESS skal varetage.
- Keplers data om planeter var interessante, fordi det gav en statistisk forståelse, men de stjerner, planeterne kredsede rundt om, var for svage og for langt væk til at blive undersøgt nærmere, siger Lars A.
Buchhave.
- Med TESS og andre fremtidige missioner vil vi kunne finde planeter ligesom vores egen, og muligvis kunne finde liv ligesom her, siger han.
Selvom Kepler bliver i samme kredsløb som Jorden, vil det ikke kunne sende mere data til os.
Læs også:Danske topforskere skal opklare universets tidlige mysterierForskerne mener dog, at Kepler har gjort et stort stykke arbejde, der vil blive bygget videre på.
- Vi ved, at rumfartøjets pensionering ikke er enden på Keplers opdagelser.
Jeg er spændt på de forskellige opdagelser, der stadig er undervejs på baggrund af Keplers data, og hvordan fremtidige missioner vil bygges op omkring Keplers resultater, siger Jessie Dotson, Keplers projektforsker ved NASA.
FacebookTwitterKopier linkEmner:NASA|Videnskab|Viden og tech|Danmarks Tekniske Universitet




https://www.dr.dk/musik/legendarisk-kultband-lukker-orange-scene-paa-roskilde-bad-selv-om-lov

MusikLegendarisk kultband lukker Orange Scene på Roskilde: Bad selv om lovDet bliver det britiske band The Cure, der næste år lukker Orange Scene lørdag nat på Roskilde Festival.
Robert Smith i front for The Cure på Orange scene tilbage i 2012.
Af Silas Bay Nielsen31.
okt.
2018 kl.
12.
00Bemærk: artiklen er mere end 30 dage gammelLæs opDet bliver det britiske band The Cure, der næste år får æren af at afslutte Roskilde Festival.
Bandet, der har eksisteret i omkring 40 år, spiller nemlig på Orange Scene lørdag nat, oplyser festivalen.
- The Cure er på alle måder det oplagte navn til at afslutte næste års festival.
De kan trække på et bugnende bagkatalog af hits og højtelskede klassikere fra de seneste 40 år, og deres særligt tætte forhold til Roskilde Festivals publikum skal nok skabe en helt speciel og rørende stemning, siger Anders Wahrén, der er Roskilde Festivals programchef.
The Cure vil lukke Roskilde for at lave stor festHelt tilbage i 1985 spillede The Cure for første gang på Roskilde, og næste sommer vil det være sjette gang, at bandet med Robert Smith i spidsen vil spille på festivalen.
Roskilde Festival og The Cures lange historie er også en af årsagerne til, at The Cure selv har bedt om at få lov til at spille årets sidste koncert på Orange Scene.
Men samtidig bliver det også muligt for bandet at skabe den størst mulige fest, som de har lovet Roskilde Festival.
The Cure spillede i Forum i København i 2016.
Dengang talte setlisten over 30 numre fordelt på knap tre timer, som fik anmelderne til at juble – blandt andet Gaffa, som gav hele seks hjerter.
Ikonisk forsangerThe Cure blev dannet i London i 1976 og er primært kendt for forsangeren Robert Smith med uldent hår, knaldrød læbestift og fed eyeliner.
Blandt de største hit er ’Friday I’m In Love’, ’Boys Don’t Cry’, ’Just Like Heaven’ og ‘Close To Me’.
The Cure - Friday I'm In LoveSidste gang The Cure udgav nyt studiealbum var I 2008.
Roskilde Festival, der foregår fra lørdag 29.
juni til lørdag 6.
juli, får besøg cirka 180 musiknavne.
Allerede nu har festivalen offentliggjort, at Travis Scott, Testament, Scarlet Pleasure og Julia Holter er på plakaten.
FacebookTwitterKopier linkEmner:Roskilde Festival|The Cure|Roskilde|Storbritannien|Skønheds- og sundhedsprodukter




https://www.dr.dk/nyheder/indland/jakob-scharf-kaemper-sig-gennem-maratonafhoering-ingen-oplysninger-stammer-fra

PET-bogSe temaIndlandJakob Scharf kæmper sig gennem maratonafhøring: Ingen oplysninger stammer fra fortrolige dokumenterTidligere PET-chef nægter at have talt over sig: - Jeg har sagt det på pressemøder.
Jakob Scharf var chef for Politiets Efterretningstjeneste (PET) fra 2007 til 2013.
Af Louise Dalsgaard31.
okt.
2018 kl.
12.
22Bemærk: artiklen er mere end 30 dage gammelLæs opForhold efter forhold har den tidligere chef for Politiets Efterretningstjeneste (PET) Jakob Scharf samme svar på tiltalerne om, at han i bogen ”Syv år for PET” har brudt sin tavshedspligt:- Jeg mener ikke, der er tale om en fortrolig oplysning.
I Retten i København var Jakob Scharf i dag igen i vidneskranken, og anklageren stillede spørgsmålene til den tidligere chef for PET.
Efter en rum tid stoppede undertegnede med at tælle, hvor mange gange Jakob Scharf besvarede spørgsmålene med dét svar.
Læs også:Jakob Scharf på anklagebænken: Jeg står kun på mål for egne citater i PET-bogDet er en uge siden, Jakob Scharf for første gang satte sig i vidneskranken, men i dag gennemgik anklageren én efter én de 28 forhold, som Jakob Scharf er tiltalt for.
Alle handler om, at han har talt over sig og brudt den tavshedpligt, han er underlagt som tidligere ansat i PET.
I en bog udgivet af tidligere PET-chef Hans Jørgen Bonnichsen skriver han, at han i sin bog kun vil nævne navne på dømte islamister af respekt for sin tavshedpligt.
Er du enig i det, spurgte anklageren.
Jakob Scharf nævner nemlig navnet på den kendte islamist Shiraz Tariq i bogen, der ikke er dømt, og beskriver ham som en person, PET stødte på i ”mange terrorsager”.
- Jeg er nødsaget til at sige, at det her med tavshedspligt beror på en konkret vurdering af hver sag.
Jeg mener ikke, det er sådan, at PET helt generelt ikke kan give oplysninger om konkrete personer.
Det har man også gjort flere gange.
- Jeg er ikke enig i, at det er en fortrolig oplysning på den måde, jeg har videregivet den i bogen, forklarede Jakob Scharf.
Særlige hensyn under en efterforskningI bogen fortæller den tidligere PET-chef, at efterretningstjenesten i 2007 fik et tip fra en amerikanske samarbejdspartner i en konkret terrorsag, hvor en yngre mand blev anholdt.
Men anklager Sonja Hedegaard dokumenterede i dag, at Jakob Scharf dengang sagde til medierne, at han ”ikke kunne kommentere, hvem tippet i sagen kom fra.
”Læs også:Tidligere PET-chef på anklagebænken: Det handler sagen omHvorfor kan du så sige det nu?
, ville anklageren vide.
- Da jeg siger det, er vi to uger efter anholdelsen i sagen.
Vi er på det tidspunkt i gang med en omfattende efterforskning, og der gælder nogle særlige hensyn.
Helt anderledes kan det forholde sig, når efterforskningen er afsluttet, sagde Jakob Scharf til sit forsvar.
Han forklarer, at hans tavshed i medierne dengang handlede om at holde kortene tæt til kroppen i efterforskningen og ikke skyldtes, at der var tale om fortrolige oplysninger.
”Jeg har sagt det på pressebriefinger”Jakob Scharf fortalte i dag i retten, at han står inde for alle de citater, der er gengivet i bogen ”Syv år for PET,” og at han har haft dem alle til gennemsyn.
Han erkender også, at oplysningerne i bogen stammer fra hans tid i PET:- Det afgørende for mig er, om der er fortrolige oplysninger i mine citater.
Der er ingen oplysninger, der hidrører fra fortrolige dokumenter.
Læs også:PET-chef nægter brud på tavshedspligtenSamtidig forsvarede han sig flere gange med, at han også har delt mange af oplysningerne i bogen på flere møder med pressen, da han var chef i PET – såkaldte pressebriefings.
- Det gjorde vi på en måde, så der ikke var noget til direkte citat for journalisterne.
Du kan ikke dele fortrolige oplysninger med journalister, der ikke er sikkerhedsgodkendt.
Og derfor har vi jo foretaget en nøje vurdering af, at de oplysninger, vi delte med journalisterne, ikke var fortrolige.
I retten har den nuværende chef for PET, Finn Borch Andersen, fortalt, at han mener, at Jakob Scharf videregiver fortrolige oplysninger i bogen.
Blandt andet oplysninger om PET’s samarbejdspartnere og arbejdsmetoder.
Det samme har Lykke Sørensen, der er tidligere juridisk chef i PET, gjort.
Hun arbejdede sammen med Jakob Scharf, da han var chef i perioden 2007-2013.
Afhøringen af Jakob Scharf fortsætter de næste to retsdage.
Der forventes dom i starten af december.
FacebookTwitterKopier linkEmner:Finn Borch Andersen (politichef)|Hans Jørgen Bonnichsen (politichef)|Politiets Efterretningstjeneste|Litteratur|København




https://www.dr.dk/nyheder/regionale/oestjylland/kuk-i-koereplanen-letbanestart-gik-i-staa-paa-grund-af-mangel-paa

Aarhus LetbaneSe temaØstjyllandKuk i køreplanen: Letbanestart gik i stå på grund af mangel på erfaring og tidsplanerEvaluering til transportministeren foreslår, at godkendelser fremover skal bremses langt tidligere, hvis ikke beskrivelse og tidplan er på plads.
Transportministeren har fået nye anbefalinger, der skal sikre, at man tidligere får styr på problemer i godkendelse af nye letbaner.
Det sker efter, at Aarhus Letbane sidste år måtte aflyse premieren i sidste øjeblik.
Her er scenearbejdere ved at pille festscenen ned lørdag morgen den 23.
september 2017.
(ARKIVFOTO) Af Flemming Nielsen og Emma Lichscheidt31.
okt.
2018 kl.
12.
42 | opdateret 31.
okt.
2018 kl.
15.
27Bemærk: artiklen er mere end 30 dage gammelLæs opOPDATERET klokken 15.
27 med kommentar fra Aarhus-borgmester Jacob Bundsgaard.
Det vakte opsigt, da den planlagte premiere på letbanen i Aarhus blev aflyst med dags varsel i september 2017.
Og det var uerfarne ansøgere med ansøgninger, der ikke var modne og manglende tidsplaner, som var grunden til, at det gik så galt.
Det viser en ekstern evaluering af forløbet med sikkerhedsgodkendelse af Aarhus Letbane, som transport-, bygnings- og boligminister Ole Birk Olesen (LA) har fået lavet.
For den manglende sikkerhedsgodkendelse skyldtes blandt andet, at ”ansøgningsmaterialet ikke var tilstrækkeligt modent, og at ansøgerne ikke havde den fornødne erfaring til at forudse dette”.
Læs også:Konsulentrapport om letbanekaos i Aarhus: Manglende tidsplan og umodent materialeTransport-, bygnings- og boligministeren har bedt om evalueringen for at undgå gentagelser.
- Jeg er glad for, at vi med den evaluering, vi nu har modtaget, har fået nogle konkrete forslag, der blandt andet vil kunne hjælpe fremtidige ansøgere om en sikkerhedsgodkendelse, så vi undgår forløb, som vi så det med den indre strækning af Aarhus Letbane.
Det skriver Ole Birk Olesen i en pressemeddelelse.
Presset tidsplanEvalueringen peger på, at godkendelsesprocessen har været mærket af en presset tidsplan i en kompleks opgave.
Processen har manglet en overordnet tjekliste og en vejledende tidsplan, der har kunnet hjælpe ansøgerne på vej, hedder det også.
I evalueringen foreslås blandt andet, at Trafik-, Bygge- og Boligstyrelsens sagsbehandling ikke kan starte, før der ligger en gennemarbejdet myndighedsgodkendelsesplan klar fra ansøgers side.
Læs også:Transportministeren: 'Utilfredsstillende' letbane skal granskesAnsøger og dennes rådgivere skal også på forhånd udarbejde en myndighedsgodkendelsesplan, der anvendes som milepæl for ansøgning og sagsbehandling.
Og Trafikstyrelsen skal ikke gå i gang med sagsbehandlingen, før de er sikre på, at projektbeskrivelsen er faktuelt korrekt, og at gældende regler og retningslinjer er indarbejdet i myndighedsgodkendelsesplanen.
Og hvis projektet afviger fra den angivne projektbeskrivelse eller tidsplan, skal sagen sættes i stå så længe.
Aarhus-borgmester tror ikke, rapport er helt dækkendeAarhus-borgmester Jacob Bundsgaard (S) er glad for, at sagen er blevet undersøgt.
- Som jeg læser rapporten, er det en kortlægning, der viser, at der har været en helt utilstrækkelig kommunikation på begge sider, siger han til DR Østjylland.
Han fortæller, at man nu vil kigge læringspunkterne fra rapporten igennem detaljeret.
- Jeg tror ikke, det her i virkeligheden er fuldstændig dækkende, og jeg ved ikke, om man kan komme til bunds i det, men det, der vel er det allervigtigste, er at man får trukket så meget læring ud af det, som muligt, så man undgår at stå i den situation igen, siger han.
FacebookTwitterKopier linkEmner:Liberal Alliance|Ole Birk Olesen (politiker)|Aarhus Letbane|Aarhus|Togtrafik




https://www.dr.dk/sporten/fodbold/superliga/broendby-boss-foeler-sig-sikker-paa-sand

SuperligaBrøndby-boss føler sig sikker på SandBrøndby-boss Jan Bech Andersen tror på, at Ebbe Sand kan få succes med at skabe store resultater i klubben.
Brøndby-boss, Jan Bech Andersen, er sikker på, at Ebbe Sand kan skabe resultater i klubben.
31.
okt.
2018 kl.
10.
56Bemærk: artiklen er mere end 30 dage gammelLæs opTidligere onsdag blev Ebbe Sand introduceret som kommende sportsdirektør i Brøndby fra årsskiftet, når Troels Bech træder af.
Hovedaktionær og bestyrelsesmedlem Jan Bech Andersen fremhæver Ebbe Sands indgående kendskab til klubben på den københavnske vestegn.
- Ebbe kender Brøndby efter syv fantastiske og meget succesfulde år i klubben og ved, hvad der skal til for at skabe unikke resultater i en klub som Brøndby.
- Han kender klubbens dna, og han har en stor respekt for, at det er fællesskabet, der vægter højest på vestegnen.
Ingen er over klubben, siger Jan Bech Andersen til klubbens hjemmeside.
Læs også:Ebbe Sand bliver sportsdirektør i BrøndbyHan peger på, at Ebbe Sand siden sin aktive karriere har prøvet lidt af hvert i fjerne afkroge af verden.
- Rent praktisk har Ebbe rigelig erfaring med at lede en organisation med sine seks år med fodboldakademiet i Shanghai samt fem år med sit store projekt i Dubai, som har givet ham masser af erfaring og ballast i forhold til at skabe teams, som supplerer hinanden.
- Ebbe har igennem mere end 20 år i den professionelle fodboldverden oparbejdet et stort netværk til både spillere, ledere og trænere, siger Jan Bech Andersen.
Ebbe Sand har taget den højeste træneruddannelse i Dansk Boldspil-Union (DBU), og han har har været sportslig rådgiver i Schalke fra 2015 til 2017.
Læs også:Andreas Kraul: 'Ansættelsen af Ebbe Sand signalerer ambitioner'- Flere af Ebbes tidligere holdkammerater er i dag agenter og fodboldeksperter, og efter syv år som stor profil i Bundesligaen har Ebbe et enestående netværk og et godt navn i udlandet, der åbner en masse døre.
- Endvidere har Ebbe igennem fra 2008 til 2014 været angrebstræner på det danske A-landshold og derigennem oparbejdet tætte relationer til mange af de bedste danske spillere samt til DBU.
- Som sportsdirektør er ens ry og omdømme afgørende i forhold til at tiltrække og sælge spillere, og her har Ebbe et navn som få andre i dansk fodbold, siger Jan Bech Andersen.
Det er aftalt, at Ebbe Sand og Troels Bech mødes et antal gange i efteråret og begynder overdragelsen af opgaver.
/ritzau/FacebookTwitterKopier linkEmner:DBU|Jan Bech Andersen (erhvervsleder)|Brøndby|Fodbold|Ebbe Sand (fodboldspiller)




https://www.dr.dk/nyheder/regionale/sjaelland/ringsteds-borgmester-jeg-stoler-paa-pet-loeser-opgaven

Landsdækkende politiaktionSe temaSjællandRingsteds borgmester: Jeg stoler på, at PET løser opgaven Borgmesteren føler sig tryg efter trussel fra Iran.
Borgmester i Ringsted Henrik Hvidesten (V) hæfter sig ved, at PET siger, at truslen i Ringsted ikke er større i dag end den var i går.
Af Nicola Brandt og Ann Smed Madsen31.
okt.
2018 kl.
11.
50Bemærk: artiklen er mere end 30 dage gammelLæs opPolitiets Efterretningstjeneste (PET) vil også fremover være tilstede i den midtsjællandske by Ringsted.
PET-chef Finn Borch Andersen sagde i går på et pressemøde, at der fortsat er en trussel mod enkelte personer i Ringsted og andre steder.
Men det skræmmer ikke byens borgmester, Henrik Hvidesten (V):- Det er en meget alvorlig sag, når et fremmed lands efterretningstjeneste øjensynligt planlægger drab i Danmark.
Men PET har jo både været synlige og formentlig også usynlige i Ringsted gennem længere tid, siger Henrik Hvidesten (V) og fortsætter:- Jeg hæfter mig ved, at PET-chefen siger, at truslen mod os i Ringsted og i øvrigt også mod resten af landet ikke er større i dag, end den var i går.
Derfor må vi lige nu stole på, at PET løser sin opgave.
Læs også:Iranere i Ringsted var mål for planlagt attentat: 'Vi er ikke overraskede'Trussel mod enkelte borgerePET fortalte i går, at en gruppe politisk aktive iranere med bopæl i Ringsted er centrum i sagen om planlægningen af et iransk attentat.
- Det har jeg det selvfølgelig ikke ret godt med.
Jeg havde helst været denne sag foruden.
Men jeg hæfter mig også ved, at truslen går mod enkelte borgere og ikke mod os alle sammen i fællesskab, siger Henrik Hvidesten, der har været i løbende dialog med politiet og PET om sagen.
- Men det er klart, at de ikke giver os mere information, hverken som kommune eller borgere, end de synes er nødvendigt for os.
Vi nødt til at stole på, at det er de rigtige valg, PET træffer.
FacebookTwitterKopier linkEmner:Finn Borch Andersen (politichef)|Henrik Hvidesten (politiker)|Politiets Efterretningstjeneste|Ringsted|Politi




https://www.dr.dk/nyheder/udland/sydsudans-vicepraesident-er-vendt-hjem-til-ny-fredsaftale

UdlandSydsudans vicepræsident er vendt hjem til ny fredsaftaleOprørslederen Riek Machar vendte i dag tilbage til Sydsudans hovedstad, hvor han igen bliver vicepræsident.
Oprørslederen Riek Machar vendte onsdag tilbage til Sydsudans hovedstad, Juba.
)31.
okt.
2018 kl.
11.
33Bemærk: artiklen er mere end 30 dage gammelLæs opOprørslederen Riek Machar vendte i dag tilbage til Sydsudans hovedstad, Juba.
Machar, som er tidligere vicepræsident, flygtede til nabolandet Den Demokratiske Republik Congo i 2016, da en fredsaftale brød sammen og voldsomme kampe brød ud i Sydsudan, hvorved hundredvis af mennesker blev dræbt.
Læs også:Sydsudans præsident og oprørsleder underskriver fredsaftaleHan tog senere til Sydafrika, hvor han blev holdt i husarrest, indtil tidligere i år.
I sidste måned underskrev Machar og præsident Salva Kiir en ny fredsaftale, som skal afslutte en fem år lang blodig konflikt mellem dem.
De to ærkerivaler mødtes i september i Etiopien for at underskrive fredsaftalen, som indebærer, at Machar igen bliver vicepræsident i den sydsudanske regeringEn sådan aftale er tidligere kollapset to gange, hvilket har medført store blodsudgydelser i landet.
Politisk uoverensstemmelseSydsudan blev kastet ud i en blodig borgerkrig to år efter, at landet havde løsrevet sig fra Sudan i 2011.
Titusinder blev dræbt og fire millioner mennesker blev fordrevet fra deres hjem, hvilket udløste Afrikas største flygtningekrise siden krigen i Rwanda i 1994.
Konflikten brød ud på grund af en politisk uoverensstemmelse mellem Kiir og Machar.
Præsidenten anklagede blandt andet Machar, der var hans vicepræsident, for at ville begå et kup mod ham.
Læs også:Korrespondent: Forsigtig optimisme efter sydsudansk fredsaftaleParterne indgik en fredsaftale i 2015, men den kollapsede året efter, og Machars oprørsstyrker blev tvunget ud af Juba af regeringsstyrkerne.
Mens de politiske ledere forhandlede om fred igen op til fredsaftalen i september, gik sydsudanske regeringssoldater sammen med deres allierede militser til angreb på civile med chokerende brutalitet, skrev Amnesty International i en nylig rapport.
Kvinder og ældre blev voldtaget, brændt levende, hængt i træerne eller kørt over af militære køretøjer, hedder det blandt andet.
Rapporten er baseret på interviews med 100 fordrevne personer fra områderne Leer og Mayendit i delstaten Unity i den nordlige del af Sydsudan.
/ritzau/ReutersFacebookTwitterKopier linkEmner:Sydsudan|Krige og væbnede konflikter|Afrika|Amnesty International|Flygtninge og asylansøgere




https://www.dr.dk/nyheder/politik/loekke-om-attentatplaner-det-var-helligdag-i-gaar-men-i-dag-faar-teheran-klar-besked

Landsdækkende politiaktionSe temaPolitikLøkke om attentatplaner: Det var helligdag i går, men i dag får Teheran klar beskedDanmark støtter fortsat atomaftale trods planlagt iransk attentatforsøg på dansk jord.
De nordiske statsministre holder pressekonference i forbindelse med møder i  Nordisk Råd i Oslo.
Af Theis Lange Olsen31.
okt.
2018 kl.
11.
17Bemærk: artiklen er mere end 30 dage gammelLæs opDet iranske Udenrigsministerium i hovedstaden Teheran får i dag en klar melding fra dansk side oven på det planlagte attentatforsøg i Danmark.
Det meddeler statsminister Lars Løkke Rasmussen (V) på et pressemøde i Oslo, hvor han deltager i møder med de øvrige nordiske statsministre.
Læs også:Regeringen hjemkalder dansk ambassadør fra Iran- I går havde vi den iranske ambassadør til samtale i Udenrigsministeriet, og i dag vil der i Teheran blive givet en lige så klar besked, siger han.
- Det var helligdag i går (i Iran, red.
).
Men i dag bliver der givet en lige så klar melding fra dansk side.
Og så hjemkalder vi vores ambassadør.
Og jeg udelukker ikke, at der kan tages flere skridt, siger statsministeren.
Løkke: Brug for stærkt signalIrans udenrigsministerium har afvist, at landets efterretningstjeneste står bag planer om et attentatforsøg mod en gruppe herboende iranere.
Irans udenrigministerium har kaldt anklagerne for en "sammensværgelse".
Men ifølge den danske statsminister er det ikke kun tale om et dansk fænomen.
- Det her er ikke et snævert danske fænomen.
Jeg er vidende om og har kendskab til, at iranerne også i andre europæiske lande har udøvet aktiviteter.
Derfor er der brug for et stærkt europæisk signal, siger Lars Løkke Rasmussen.
Læs også:Politikere: Iran skal straffes økonomisk for attentatplanerHan var tirsdag aften sammen med den britiske premierminister, Theresa May, og fik ved lejlighed fuld opbakning til at reagere kraftigt over for iranerne.
- Hun sendte et stærkt signal om solidaritet.
Vi bruger de kommende dage på at række ud efter vores europæiske allierede for at kunne give et samlet gensvar, siger Lars Løkke Rasmussen.
Han understreger, at sagen ikke ændrer ved den danske støtte til atom-aftalen med Iran.
- Men så er det helt afgørende, at iranerne forstår, at når Europa rækker ud og opretholder Iran-aftalen, så kan det ikke være et skalkeskjul til, at man kan udøve den type aktiviteter, som vi har været vidne til, siger Lars Løkke Rasmussen.
Sverige og Norge afventerI Sverige og Norge arbejder regeringerne stadig med at skabe fuldt overblik over sagen, og de har endnu ikke besluttet, hvordan de skal reagere.
- Vi ser med stor alvor på den situation, der er opstået i Danmark og ikke mindst, at en norsk-iraner er indblandet.
Der pågår dermed også en politiefterforskning i Norge, siger statsminister Erna Solberg.
Også i Sverige er de fortsat afventende i forhold til en konkret reaktion.
Læs også:USA og Storbritannien fordømmer formodet attentat på dansk jord- Vi er kun lige blevet informeret om det her, så vi følger det meget tæt og vil reagere, når vi ved mere, siger statsminister Stefan Löfven på pressemødet i Oslo.
FacebookTwitterKopier linkEmner:Erna Solberg (politiker)|Lars Løkke Rasmussen (politiker)|Venstre|Iran|Udenrigspolitik




https://www.dr.dk/nyheder/regionale/syd/borgmester-erkender-fejl-i-padborg-sag-vi-burde-have-kigget-over-haekken

Kurt Beier-sagenSe temaSyd- og SønderjyllandBorgmester erkender fejl i Padborg-sag: ’Vi burde have kigget over hækken’Trods et strakspåbud lykkedes det alligevel vognmandsfirmaet Kurt Beier at stuve filippinske chauffører sammen i en kummerlig containerlejr.
For flere måneder siden fik tranportfirmaet et forbud mod disse lejre, hvor filippinske og srilanske chauffører har boet.
Af Ulrik Bang-Mørch og Per Smith Vinther31.
okt.
2018 kl.
10.
47 | opdateret 31.
okt.
2018 kl.
11.
23Bemærk: artiklen er mere end 30 dage gammelLæs opSelv om Aabenraa Kommune tilbage i juni gav vognmandsfirmaet Kurt Beier Transport påbud om at fjerne nogle ulovlige bygninger i Padborg og sikrede sig, at de blev fjernet, så mener Venstre-borgmester Thomas Andresen, at kommunen kunne have gjort mere.
Det blev i går afsløret, at filippinske og srilankanske chauffører har levet i bygningerne under, hvad politiet kalder, meget spartanske forhold i en containerlejr.
Ifølge fagforbundet 3F bliver chaufførerne aflønnet med mellem 15 og 20 kroner i timen.
Læs også:Politiet rydder lejr med filippinske lastbilschauffører i PadborgI bagklogskabens lysMen måske burde kommunen have gjort mere, siger borgmesteren i Aabenraa Kommune.
- Man kan i bagklogskabens lys sige, at et kig over hækken ville have hjulpet, siger Thomas Andresen til DR og fortsætter:- Men man kan også stille spørgsmålet, hvor meget myndighed vi skal trække ned i forhold til de borgere, vi behandler, siger Thomas Andresen.
Sagen om et stort antal underbetalte, udenlandske lastbilchauffører, der lever og arbejder under usle forhold, handler fra politiets side blandt andet om menneskehandel.
Læs også:Ekspert: Lastbilschauffører til 15 kroner i timen kan sagtens være lovligtOverrasket over containerbyDet var tilbage i juni i år, at Aabenraa Kommune gav vognmandsfirmaet Kurt Beier et påbud om at fjerne nogle containere, der blev brugt som beboelse.
For virksomheden havde ikke søgt om byggetilladelse.
Det påbud fulgte vognmandsfirmaet Kurt Beier i juli og august ved at fjerne bygningerne.
Derfor kom det også bag på kommunens folk, at der stadig var en containerlejr.
- Vi fulgte jo op på påbudet, og vi fik også en bekræftelse på, at containerne var fjernet.
Derfor var vi også meget overrasket over at se, at containerne ikke stod samme sted på virksomhedens ejendom, men bare et andet sted, siger teamleder i Aabenraa Kommune Jane Petersen til DR.
Borgmester Thomas Andresen understreger, at han er både træt og ked af situationen, og fremadrettet kommer der også ændringer, siger han.
- Vi vil nu skabe et plangrundlag, der gør det muligt, at man legalt under ordnede forhold kan lave nogle overnatningsfaciliteter, der jo er nødvendigt for, at transportcentret i Padborg kan eksistere, siger han og fortsætter:- Altså lave en lovgivning, der siger, at chaufførerne skal ud af deres chaufførhuse og ind i nogle motellignende værelser.
Det bliver vi nødt til at skabe nogle rammer for, hvis vi fortsat vil have leveret varer fra dag til dag, forklarer borgmesteren.
Det er filippinere og srilankanere, der har boet i containerlejren i Padborg.
Menneskehandel kan have fundet stedPolitiets udlændingekontrolafdeling foretog i går afhøringer af de filippinske og srilankanske chauffører, der er ansat af vognmandsvirksomheden Kurt Beier i Padborg.
Desuden blev der gennemført en ransagning af virksomheden.
Politiinspektør Brian Fussing fra Udlændingekontrolafdelingen oplyser, at man nu skal have skabt et overblik over det materiale, man har, som skal indgå i den videre opfølgning og efterforskning.
Han tilføjer, at politiet fortsat arbejder ud fra en mistanke om, at menneskehandel kan have fundet sted.
Læs også:Udskældt vognmandsfirma om chaufførers forhold: Loven er overholdtDSV, Danmarks største transport- og logistikvirksomhed, har allerede været i kontakt med Kurt Beier for at få et møde om sagen, og det kan ende med, at man opsiger samarbejdet med vognmanden, siger kommunikationschef Tina Hindsbo til Fagbladet 3F.
Vognmandsfirmaets direktør, Karsten Beier, ønsker ikke at stille op til interview.
Men ifølge firmaets advokat forventer virksomheden ikke, at sagen fører til noget.
- Kurt Beier Transport A/S samarbejder fuldt ud med politiet i undersøgelsen af de forhold, der har været omtalt i dagspressen de seneste dage, siger advokat Anders K.
Németh til Ritzau.
- Jeg er ganske overbevist om, at det ved undersøgelsens afslutning vil kunne konstateres, at der ikke på nogen måde er sket overtrædelser af gældende lovgivning, tilføjer han.
Opdateret kl.
11.
25 med kommentar fra vognmandsfirmaets advokat Anders K.
Németh.
FacebookTwitterKopier linkEmner:Thomas Andresen (politiker)|Aabenraa Kommune|Transportvirksomhed|Padborg|Lokalpolitik




https://www.dr.dk/nyheder/penge/sydbank-i-storste-kursfald-siden-finanskrisen

PengeSydbank i største kursfald siden finanskrisenUdviklingen i tredje kvartal har ikke været så god som ventet for Sydbank.
Aktien falder næsten 14 procent.
Sydbank-aktien er på laveste niveau i fire år efter regnskab.
31.
okt.
2018 kl.
10.
35Bemærk: artiklen er mere end 30 dage gammelLæs opSydbank forventer ikke at tjene helt så mange penge i 2018 som tidligere.
Det skyldes, at udviklingen i de seneste måneder har været svagere end ventet.
Det skriver banken i sit regnskab, der er offentliggjort onsdag morgen.
På aktiemarkedet bliver aktien sendt ned med hele 13,6 procent til 150,7 kroner.
Det er det største kursfald siden tiden omkring finanskrisen i 2008, og aktien er nu på laveste niveau i fire år.
Læs også:Stort aktiefald i København og EuropaBankens overskud er faldet med 20 procent til 963 millioner kroner i årets første ni måneder.
Sydbank har blandt andet måtte se indtægterne falde på den klassiske bankvirksomhed, der går på at låne penge ud og passe på kundernes indeståender.
Derudover har finansmarkedet også skåret en luns af bankens overskud.
Kunderne har det godtSydbank må notere et tab i beholdningsresultatet - afkastet på bankens værdipapirer - på 68 millioner kroner i årets første ni måneder.
Den post var et plus på 195 millioner kroner for et år siden.
Oven på sommerens tørke varslede Sydbank i august, at der var hensat 75 millioner kroner til eventuelle nedskrivninger hos kunder i landbruget.
De seneste måneder har ikke givet anledning til yderligere hensættelser.
Og generelt set har kunderne hos Sydbank det godt.
Det betyder, at banken i år har kunnet tilbageføre 71 millioner kroner, som tidligere var sat af til nedskrivninger.
Den post er ellers normalt en udgiftspost for bankerne.
Sydbank venter at få et overskud på 1,25-1,34 milliarder kroner i år.
Tidligere var forventningen 1,34-1,54 milliarder kroner.
Fokus på banksektorDen danske banksektor har på det seneste været i fokus som følge af sagen om hvidvask i Danske Bank.
Jyske Bank varslede tirsdag, at den forventer at få kritik af Finanstilsynet for sin håndtering af hvidvask.
Sydbanks administrerende direktør, Karen Frøsig, siger til Ritzau Finans, at der løbende er inspektioner fra Finanstilsynet.
- Der er helt sikkert nogle af de undersøgelser, der er blevet foretaget hos os, som har haft med hvidvask at gøre.
- Men jeg har ikke kendskab til nogen konkrete sager, hvor jeg har tænkt uha-da-da, siger hun.
/ritzau/FacebookTwitterKopier linkEmner:Karen Frøsig (erhvervsleder)|Sydbank|Pengeinstitutter|Økonomi|Finanstilsynet




https://www.dr.dk/nyheder/udland/indvies-i-dag-firma-med-danske-roedder-har-bygget-verdens-stoerste-statue

UdlandIndvies i dag: Firma med danske rødder har bygget verdens største statueIndien vil lokke turister til med 182 meter høj bronzestatue.
Indien indvier i dag verdens største statue, 'Statuen for Sammenhold', der er 182 meter høj.
Af Mads Korsager Nielsen og Kasper Duncan Gram (video)31.
okt.
2018 kl.
09.
26Bemærk: artiklen er mere end 30 dage gammelLæs opDen indiske regeringsleder Narendra Modi indvier i dag verdens største statue.
Den 182 meter høje bronzefigur forestiller uafhængighedsforkæmperen Sardar Patel, der var Indiens første indenrigsminister.
Sardar Patel stammer fra Gujarat-delstaten, hvor statuen står smukt placeret ved en viadukt midt i en kunstig sø.
Fem af verdens største statuerStatuen for Sammenhold, Indien: 182 mSpring Temple Buddha, Kina: 128 mUshiku Daibutsu, Japan: 120 mFrihedsgudinden, USA: 93 mKristus Frelseren, Brasilien: 38 mKilde: WikipediaArbejdet med ‘Statuen for Sammenhold’, som den store figur også kaldes, blev sat i gang for otte år siden og har kostet 2,8 milliarder kroner at bygge.
Håber på en turistmagnetDen indiske premierminister Narendra Modi bestilte i sin tid statuen, da han var delstatsleder i Gujarat.
Han håber på, at bygningsværket, der er næsten dobbelt så høj som Frihedsgudinden i New York, vil tiltrække masser af turister.
- Statuen er et symbol på Indiens selvstændighed og beslutningskraft, sagde Narindra Modi i forbindelse med indvielsen.
Det rekordstore bygningsværk er opført af den indiske entreprenørvirksomhed Larsen & Toubroe, der i sin tid blev grundlagt af to danskere.
Larsen & Toubroe er i dag blandt Indiens største byggefirmaer.
Vækker vrede hos bønderMens statuen står smukt placeret, er udsigten imidlertid knap så smuk for de indbyggere, der bor i det omkringliggende landskab.
Her har den ludfattige befolkning svært ved at få livet til at hænge sammen.
Byggeriet har derfor vakt vrede hos de lokale bønder, som hellere ville have haft hjælp til at vande deres tørre jord for at overleve.
Mange af dem sulter og stadig færre af deres børn kommer i skole.
Det viser en undersøgelse, som delstatsregeringen har foretaget.
- I stedet for at bruge penge på en gigantisk statue burde regeringen i stedet have brugt dem på bønderne i distriktet, siger en lokal bonde, der også har arbejdet som chauffør på byggepladsen, til BBC.
FacebookTwitterKopier linkEmner:Indien|Narendra Modi (politiker)|Bygge- og anlægsvirksomhed|BBC|New York




https://www.dr.dk/sporten/fodbold/superliga/fifa-vil-udvide-vm-allerede-i-2022

SuperligaFifa vil udvide VM allerede i 2022Gianni Infantino arbejder på at udvide VM-slutrunden i Qatar i 2022 til 48 hold, hvilket vil kræve medværter.
Fifa-præsident, Gianni Infantino, vil udvide VM til 48 hold allerede i 2022, når der er slutrunde i Qatar.
31.
okt.
2018 kl.
08.
40Bemærk: artiklen er mere end 30 dage gammelLæs opDet Internationale Fodboldforbund (Fifa) har for længst vedtaget at VM i fodbold skal udvides fra 32 til 48 hold fra 2026.
Udvidelsen kan dog allerede ske, når ørkenstaten Qatar er VM-vært om fire år.
Fifa-præsident Gianni Infantino arbejder lige nu på højtryk for at fremrykke udvidelsen.
- Vi er i gang med at se på det.
Hvis det er muligt, så hvorfor ikke?
siger Infantino.
Qatar blev tildelt VM i 2022 tilbage i 2010 og har planlagt efter en slutrunde med deltagelse af 32 hold.
Hvis VM udvides, så kræver det ifølge Infantino, at andre lande tæt på Qatar bliver medværter.
- Vi må se på, om det kan lade sig gøre.
Vi taler i øjeblikket med vores venner i Qatar og med andre venner i regionen for at se, om det kan lade sig gøre, fortæller præsidenten.
- Hvis ikke, så har vi i det mindste forsøgt.
Vi forsøger, fordi vi altid er nødt til at gøre tingene på en bedre måde, siger han.
Qatar har haft uenigheder med flere nabolande i Mellemøsten, hvilket har ført til diplomatiske sanktioner fra en lang række lande.
Blandt andre Saudi-Arabien og Egypten.
VM i 2026, hvor udvidelsen med garanti træder i kraft, afholdes i USA, Canada og Mexico.
/ritzau/ReutersFacebookTwitterKopier linkEmner:FIFA|Fodbold|Qatar|Saudi-Arabien|Gianni Infantino (idrætsleder)




https://www.dr.dk/sporten/fodbold/superliga/andreas-kraul-ansaettelsen-af-ebbe-sand-signalerer-ambitioner

SuperligaAndreas Kraul: 'Ansættelsen af Ebbe Sand signalerer ambitioner'Ifølge DR Sportens fodboldkommentator er Brøndby IF´s ansættelse af Ebbe Sand som klubbens nye sportsdirektør et ambitiøst valg.
DR Sportens fodboldkommentator Andreas Kraul ser Brøndbys ansættelse af Ebbe Sand som et ambitiøst valg.
Af Nikolaj Tangaa Thorngaard31.
okt.
2018 kl.
10.
33Bemærk: artiklen er mere end 30 dage gammelLæs opBrøndby IF har i dag præsenteret klubikonet Ebbe Sand som ny sportsdirektør.
Klubben har siden september ledt efter en ny mand til posten, efter Troels Bech meldte ud, at han stopper som sportsdirektør i Brøndby ved årsskiftet.
Nu har de så fundet afløseren i form af den tidligere topangriber.
Ifølge DR Sportens fodboldkommentator, Andreas Kraul, er der tale om et både spændene og ambitiøst valg.
- Når man tager en type som Ebbe Sand ind, så signalerer det landsholdsfodbold, det signalerer toppen af Bundesligaen og det signalerer en klublegende.
Læs også:Ebbe Sand bliver sportsdirektør i Brøndby- Man kan sige, at alene udstrålingen, navnet og historikken signalerer en ambitiøs tilgang til tingene i Brøndby.
Det viser, at de vil kæmpe for guld og europæisk deltagelse fremfor at stabilisere.
Det betyder jo ikke nødvendigvis, at det er sådan, det kommer til at gå, men det er signalværdien i det.
Unik erfaringEbbe Sand kommer da også med masser af erfaring fra dansk og international fodbold i bagagen.
Den tidligere Brøndby-, Schalke- og landsholdsangriber har masser af oplevelser fra fodboldens største scener.
Noget, der ifølge Andreas Kraul kan blive værdifuldt for både Brøndby og den nye sportsdirektør selv.
- Det som Ebbe Sand har, der er unikt, det er den her erfaring fra dansk, men i særdeleshed også international fodbold.
- Han har spillet mange år i Bundesligaen, han har mange kontakter i udlandet, han har været i Dubai og skabt nogle kontakter i den del af fodboldverdenen.
Han har med andre ord prøvet det selv.
Det er ikke et krav til en sportsdirektør, at man har været spiller på højeste plan, men nogle gange er det en fordel i forhold til at vide, hvad er det er, der er brug for i en trup.
Læs også:Troels Bech stopper i BrøndbyDerudover skal man ifølge DR Sportens fodboldkommentator heller ikke underkende værdien af, at den tidligere angriber har Brøndby helt inde under huden.
- Han er en af klubbens største profiler gennem tiderne.
Det betyder meget i en klub som Brøndby, at der er en form for tilknytning.
Man behøver ikke at have det.
Det har Troels Bech og Zorniger vist, men det giver nogle pluspoint, og det skaber en sammenhængskraft i klubben.
Kan give noget andetDet er dog ingen hemmelighed, at et sted, hvor Ebbe Sand mangler erfaring, er i jobbet som sportsdirektør.
Udover en meget kort periode som sportschef i Silkeborg har han fortrinsvist haft andre roller indenfor fodboldverdenen.
Han har blandt andet fungeret som angrebstræner på landsholdet og rådgiver i hans tidligere klub Schalke 04.
Nu skal have så forsøge at løfte arven efter Brøndbys succesfulde sportsdirektør Troels Bech, der har været med til løfte klubben tilbage i toppen af dansk fodbold.
Andreas Kraul tror dog ikke, at Sands manglende erfaring nødvendigvis behøver at være en hæmsko, når han skal tage overtage tøjlerne som sportsdirektør.
Læs også:Troels Bech: ’Vil bruge min erfaring et andet sted end fodbold’- Det kan godt være, at der er nogle af de her lidt mere strukturelle og forretningsmæssige ting ved at være sportsdirektør, hvor han ikke har de samme kompetencer, men det er jo sådan nogle ting, som han kan tillære sig og helt sikkert få gode folk til at hjælpe sig med.
- Hvis han gør det klogt, så tror jeg, at han med sit netværk og sin erfaring kan give Brøndby noget, som jeg ikke tror, Troels Bech ville kunne.
Den der internationale erfaring den giver selvfølgelig noget ballast personligt, men den giver også nogle kontakter og muligheder for at åbne nogle døre, som ellers kan være svære at åbne.
Ebbe Sand bliver officielt præsenteret som Brøndbys nye sportsdirektør på et pressemøde kl.
13.
FacebookTwitterKopier linkEmner:Brøndby|Fodbold|Brøndby IF|Tyskland|Troels Bech (fodboldtræner)




https://www.dr.dk/sporten/fodbold/superliga/ebbe-sand-bliver-sportsdirektoer-i-broendby

SuperligaEbbe Sand bliver sportsdirektør i BrøndbyBrøndby har ansat Ebbe Sand som sportsdirektør fra 1.
januar 2019.
Han afløser Troels Bech, der stopper.
Ebbe Sand bliver ny sportsdirektør i Brøndby.
31.
okt.
2018 kl.
08.
32 | opdateret 31.
okt.
2018 kl.
09.
00Bemærk: artiklen er mere end 30 dage gammelLæs opBrøndby-legenden Ebbe Sand bliver klubbens nye sportsdirektør.
Det oplyser Brøndby onsdag i en fondsbørsmeddelelse.
Sand bliver officielt præsenteret på et pressemøde klokken 13.
46-årige Ebbe Sand afløser Troels Bech i chefstolen i Brøndby.
I september meddelte Troels Bech, at han forlader klubben ved årsskiftet, hvilket betød, at Brøndby i et stykke tid har været på jagt efter Bechs arvtager.
Læs også:Troels Bech: ’Vil bruge min erfaring et andet sted end fodbold’Ebbe Sand har en stor karriere som spiller bag sig, og i 1990'erne var han en målsluger for Brøndby-holdet.
Sidenhen skiftede han til tyske Schalke 04, hvor han fik stor succes.
Det er samtidig blevet til 66 landskampe for Danmark.
Sand var blandt andet en del af det danske VM-hold i Frankrig i 1998, hvor Danmark nåede frem til kvartfinalen.
Ebbe Sand scorede et legendarisk mål i ottendedelsfinalen mod Nigeria, da Michael Laudrup vippede bolden hen til ham.
Efter et smart træk med hovedet sendte Sand bolden i mål.
Efter 4-1-sejren over Nigeria blev Danmark sendt ud af VM i kvartfinalen efter et nederlag til Brasilien.
Ebbe Sand blev efter sin aktive karriere ansat i Silkeborg, hvor han fra 2006 til 2007 varetog en række forskellige roller.
Blandt andet var han en kort overgang sportschef.
Læs også:Troels Bech stopper i BrøndbyFra 2008 til 2014 var han tilknyttet det danske landshold som angrebstræner, hvor han forsøgte at lære fra sig.
I 2014 flyttede Sand og familien til Dubai af familiære årsager.
/ritzau/FacebookTwitterKopier linkEmner:Brøndby|Troels Bech (fodboldtræner)




https://www.dr.dk/nyheder/politik/politikere-iran-skal-straffes-okonomisk-attentatplaner

Landsdækkende politiaktionSe temaPolitikPolitikere: Iran skal straffes økonomisk for attentatplanerDanmark kan ikke stå alene med økonomiske sanktioner mod Iran, vurderer udenrigsordførere.
- Hvis Danmark kun indfører sanktioner i sig selv, så er det noget, Iran bare vil kunne grine af, siger udenrigsordfører Michael Aastrup Jensen (V).
(Foto: Jeppe Bjørn Vejlø; Niels Ahlmann Olesen; Nils Meilvang; Julien Warnand.
© Ritzau Scanpix)31.
okt.
2018 kl.
09.
48Bemærk: artiklen er mere end 30 dage gammelLæs opØkonomiske sanktioner mod Iran vil have stor effekt, hvis Danmark kan få andre lande med.
Sådan lyder det fra udenrigsordførerne fra både Venstre og Socialdemokratiet, efter at det er kommet frem, at Iran tilsyneladende har planlagt et attentat på dansk jord.
- Hvis Danmark kun indfører sanktioner i sig selv, så er det noget, Iran bare vil kunne grine af, fordi det ikke har effekt på den iranske økonomi, siger udenrigsordfører Michael Aastrup Jensen (V).
- Men hvis man laver sanktioner i en eller anden art fra de nordiske lande og forhåbentlig også EU, vil det kunne mærkes på den iranske økonomi.
Udenrigsordfører Nick Hækkerup (S) understreger, at hans parti støtter regeringen i, hvad den end kan få opbakning til internationalt.
Læs også:Iran afviser attentatplaner: 'En sammensværgelse'Kan sammenlignes med SalisburyHan mener at situationen kan sammenlignes med et angreb med nervegift i den engelske by Salisbury i marts, som de britiske myndigheder siger, at Rusland står bag.
- Der blev der blandt andet brugt handelsmæssige sanktioner og individuelle sanktioner mod nøglepersoner.
Hvad det skal være, skal regeringen forhandle med andre lande, siger han.
Læs også:Regeringen hjemkalder dansk ambassadør fra Iran- Hvis vi samler en række lande og siger, at sådan skal det internationale samfund altså ikke fungere - man skal ikke sende dødspatruljer rundt og slå folk ihjel - så vil det have en helt anden virkning, siger Nick Hækkerup.
Lukkede Danmark nedTirsdag oplyste Politiets Efterretningstjeneste, at en iransk efterretningstjeneste har haft planer om et attentat i Danmark.
Det var frygten for, at disse planer var ved at blive ført ud i livet, der fik PET og politiet til at lukke store dele af Danmark ned ved en gigantisk politiaktion 28.
september.
Ifølge PET er målet for attentatet en gruppe på tre herboende iranere, som bor i Ringsted.
Iranerne menes at være en del af gruppen ASMLA.
Læs også:Iranere i Ringsted var mål for planlagt attentat: 'Vi er ikke overraskede'Danmark har indtil videre reageret ved at indkalde den iranske ambassadør til en samtale i Udenrigsministeriet og kalde den danske ambassadør hjem fra Teheran til konsultationer, som det hedder i diplomatsprog.
Det vil sige, at ambassadøren er hjemkaldt på ubestemt tid, hvilket er et usædvanligt diplomatisk skridt.
Men mindre drastisk end at udvise iranske diplomater fra Danmark.
/ritzau/FacebookTwitterKopier linkEmner:Michael Aastrup Jensen (politiker)|Nick Hækkerup (politiker)|Socialdemokraterne|Iran|Udenrigspolitik




https://www.dr.dk/nyheder/indland/udskaeldt-vognmandsfirma-om-chaufforers-forhold-loven-er-overholdt

Kurt Beier-sagenSe temaIndlandUdskældt vognmandsfirma om chaufførers forhold: Loven er overholdtKurt Beier Transport bliver undersøgt af politiet for tvivlsomme forhold for udenlandske chauffører.
Fagforeningen 3F har i skarpe vendinger kritiseret forholdene for op mod 200 filippinske lastbilschauffører, der har levet i containere i en lejr i Padborg.
(© Fagbladet 3F)31.
okt.
2018 kl.
09.
30Bemærk: artiklen er mere end 30 dage gammelLæs opFirmaet Kurt Beier Transport, der bliver undersøgt af politiet for brud på loven om menneskehandel, mener ikke at have gjort noget strafbart.
Politiet ransagede tirsdag firmaets adresse i Padborg, efter at 3F havde afsløret, at chauffører fra Filippinerne har boet under tvivlsomme forhold, haft lange arbejdsdage i lastbilen og lønninger på ned til 15 kroner i timen.
Men Kurt Beier Transport venter ikke, at sagen fører til noget.
Sådan lyder det fra firmaets advokat, Anders K Németh.
- Kurt Beier Transport A/S samarbejder fuldt ud med politiet i undersøgelsen af de forhold, der har været omtalt i dagspressen de seneste dage.
- Jeg er ganske overbevist om, at det ved undersøgelsens afslutning vil kunne konstateres, at der ikke på nogen måde er sket overtrædelser af gældende lovgivning.
Læs også:Politiet rydder lejr med filippinske lastbilschauffører i PadborgFirmaets direktør, Karsten Beier, ønsker ikke at stille op til interview.
Flere filippinere afhørtI forbindelse med politiaktionen tirsdag tog 22 filippinske og 4 srilankanske chauffører frivilligt med politiet for at afgive forklaring om deres forhold, oplyste Syd- og Sønderjyllands Politi.
Politiets rolle er blandt andet at undersøge, om filippinernes forhold, som de kalder "spartanske", er så ringe, at der er tale om en overtrædelse af straffelovens bestemmelser om menneskehandel.
3F Aabenraa har haft kontakt til nogle af chaufførerne, der blandt andet kritiserer deres arbejds- og boligforhold.
Læs også:Ekspert: Lastbilschauffører til 15 kroner i timen kan sagtens være lovligtNogle af dem har optaget videoer fra lejren, der blandt andet viser en skumgummimadras på gulvet i en lastbilanhænger og simple, interimistiske køkkenforhold.
Du kan se nogle af videooptagelserne neden for:/ritzau/FacebookTwitterKopier linkEmner:3F|Politi|Erhverv|Aabenraa|Filippinerne




https://www.dr.dk/nyheder/udland/efter-synagogemassakre-trump-trodser-protester-og-besoeger-pittsburgh

UdlandEfter synagogemassakre: Trump trodser protester og besøger PittsburghBlandt andre borgmesteren i byen havde bedt præsidenten blive væk, indtil ofrene var begravet.
Præsident Trump og hustru Melania Trump sammen med synagogen Tree of Lifes rabbiner Jeffrey Myers.
Af Andreas Lindqvist og Kasper Duncan Gram (video)31.
okt.
2018 kl.
08.
48 | opdateret 31.
okt.
2018 kl.
10.
25Bemærk: artiklen er mere end 30 dage gammelLæs opDen amerikanske præsident, Donald Trump, besøgte i går Pittsburgh i staten Pennsylvania, hvor 11 mennesker lørdag blev dræbt i et antisemitisk angreb.
Sammen med sin hustru Melania Trump, datter Ivanka Trump og svigersøn Jared Kushner, besøgte han synagogen The Tree of Life, hvor massakren fandt sted.
Også finansminister Steven Mnuchin, som er jøde, var med.
I synagogen tændte de 11 lys, et for hver af ofrene, og blev orienteret af stedets rabbiner, Jeffrey Myers, om menighedens historie og hvad der skete, da gerningsmanden i weekenden stormede ind midt i en sabbatceremoni.
Læs også:Rabbiner efter massakre: Vores ledere skal standse hadefulde ytringerSenere gik turen til hospitalet University of Pittsburgh Medical Center, hvor præsidenten mødtes i halvanden time med fire betjente, som blev såret under en ildkamp med den mistænkte, 46-årige Robert Bowers.
Bagefter brugte Donald Trump også en time i selskab med enken til en af dem, som blev dræbt lørdag, skriver New York Times.
130.
000 underskrev protestbrevDet var dog ikke alle i Pittsburgh, som var glade for, at præsidenten midt i sin midtvejsvalgskampagne lagde vejen forbi byen, hvor flertallet stemmer på Demokraterne.
I forvejen havde en progressiv jødisk gruppe, Bend the Arc, i et åbent brev opfordret præsidenten til at blive væk, indtil han offentligt havde taget klar afstand til hvid nationalisme.
- I de seneste tre år har dine ord og handlinger opildnet en bevægelse af hvid nationalisme, som kun bliver større.
Du har selv kaldt morderen ond, men gårsdagens vold var en direkte kulmination af din påvirkning, skrev gruppen søndag.
Læs også:Ofre fra synagoge-angreb identificeret: Var mellem 54 og 97 år130.
000 mennesker underskrev opfordringen fra gruppen ifølge Bend the Arc selv.
Gruppen var også med til at organisere protester mod præsidentens besøg, som i alt sendte omkring 2.
000 mennesker på gaden, ifølge amerikanske medier.
Nogle modtog præsidenten ved synagogen med slagord som "præsidenthad, forlad vores stat" og "Trumps løgne dræber".
Borgmester: Bliv hjemmeImens synagogens rabbiner, Jeffrey Myers, har understreget, at den amerikanske præsident altid er velkommen, er Pittsburghs borgmester, Bill Peduto, gået offentligt i rette med Trump, som kort efter skyderiet sagde, at han mente, bevæbnede vagter kunne have forhindret massakren.
Netop denne bemærkning blev også nævnt af efterladte til nogle af ofrene som årsag til, at de ikke ville mødes med præsidenten.
Borgmester Bill Peduto, som er demokrat, havde i forvejen opfordret Donald Trump til at udsætte sit besøg i byen til efter, at ofrene for skyderiet var begravet.
De første begravelser blev gennemført i går.
Læs også:Formodet synagoge-angrebsmand møder op i retten i kørestolBorgmesteren mødtes ikke med Trump under besøget, ligesom han heller ikke deltog i protesterne.
BBC skriver, at den amerikanske kongres' øverste fire demokratiske og republikanske politikere har afvist at deltage i besøget.
Ikke alle i Pittsburgh var imod præsidentens besøg.
Flere borgere siger til amerikanske medier, at Trump næppe havde andet valg end at komme til byen og udtrykke sin sympati.
Et åbent brev, underskrevet af "40 medlemmer af det jødiske samfund i Pittsburgh", takkede Trump for hans "urokkelige støtte til Israel".
FacebookTwitterKopier linkEmner:Donald Trump (politiker)|Ivanka Trump (erhvervsleder)|USA|Jødedom|Det Jødiske Samfund i Danmark




https://www.dr.dk/nyheder/vejret/dmi-lancerer-ny-tjeneste-vil-varsle-dig-hvis-farligt-vejr-rykker-taet-paa

VejretDMI lancerer ny tjeneste: Vil varsle dig, hvis farligt vejr rykker tæt påNu vil DMI advare dig direkte på mobilen, hvis der er farligt vejr på vej i dit område.
DMI vil blive bedre til at sende lokale varsler, når vejret viser tænder.
Af Nickolaj Sander31.
okt.
2018 kl.
08.
00Bemærk: artiklen er mere end 30 dage gammelLæs opVejrmenuen er så småt begyndt at ændre karakter - efter en sommer med sol og tørke, kan vi nu se frem mod en tid, hvor kortet byder på mere storm og regn.
DMI's vejr-appOg med det i udsigt lancerer DMI i dag en ny app, som blandt andet indeholder et nyt, mere avanceret varslingssystem, der skal advare dig, hvis der er storm eller kraftig regn på vej.
Det kan være derhjemme, i sommerhuset eller måske i havnen, hvor båden ligger fortøjet.
- Et lokalt skybrud på eksempelvis 15-20 millimeter er jo ikke nok til at sende et nationalt beredskabsvarsel, men det kan være godt at vide for den enkelte, hvis kælder er i fare for at blive oversvømmet, siger Michael Skelbæk, der er daglig leder af Operationen i DMI.
I dag er det allerede muligt at blive varslet på mobilen af Beredskabsstyrelsen, hvis der er farligt vejr på vej, men med den nye app bliver varslingerne endnu mere lokale, fortæller Michael Skelbæk.
Fra 400 steder til 10.
000 stederDen nye app fra DMI kommer til at vise vejret for 10.
000 steder i Danmark.
Et stort spring fra de 400, som i dag tilbydes.
Og den nye detaljegrad gør det nemmere for DMI at levere mere lokale og præcise varslinger, fortæller Michael Skelbæk.
- Vi kommer til at skrive præcis, hvornår regnen kommer og hvor mange millimeter, der er tale om.
Der vil dukke en besked op på mobilen i så god tid som muligt, så man kan nå at sikre kælderen eller havetrampolinen, hvis der også er vind på vej.
DMI har nu øget antallet af punkter, som man kan søge frem på vejrtjenesten og få lokale prognoser fra.
Regnjakke eller solbriller?
Det er ikke kun, når der er skybrud eller storm på vej, at DMI vil hjælpe danskerne.
For appen skal også gøre det nemmere at vælge regntøjet til eller fra, når cykelturen til jobbet venter.
- Det bliver muligt at se en detaljeret vejrudvikling på radarbillederne halvanden time frem.
Et indblik, som ellers kun har været forbeholdt vores meteorologer, som har siddet og lavet vejrudsigterne, forklarer Michael Skelbæk fra DMI.
En tredjedel af DMI's brugere tjekker vejrudsigten via mobilen.
FacebookTwitterKopier linkEmner:Danmarks Meteorologiske Institut|Vejret|Beredskabsstyrelsen




https://www.dr.dk/nyheder/regionale/syd/udenlandske-par-stroemmer-til-blive-gift-kommuner-lukker-nu-flere-vielser

Syd- og SønderjyllandUdenlandske par strømmer til for at blive gift: Kommuner lukker nu for flere vielser Lovændring fra næste år gør det sværere for udenlandske par at blive gift i Danmark.
Vielseskontoret i Tønder Kommune har fået så mange henvendelser fra udenlandske par, der ønsker at blive gift inden næste år, at de må lukke for flere tilmeldinger.
Af Sofie Lewring og Johanne Haagerup31.
okt.
2018 kl.
08.
30Bemærk: artiklen er mere end 30 dage gammelLæs opTelefonerne gløder på kommunernes vielseskontorer forud for næste års nye regler om udenlandske par, der ønsker at blive gift i Danmark.
Udlændinge gifter sig i DanmarkDer er ikke statistik, som viser, hvor mange proformaægteskaber der bliver indgået i Danmark.
Mere end 60 procent af de ægteskaber, der blev indgået mellem personer, som ikke havde bopæl i Danmark, blev indgået i Tønder, Ærø, Langeland og København.
En stikprøve i de fire kommuner viser ifølge ministeriet, at 70 procent af ægteskaberne blev indgået mellem en EU-statsborger og en person, der er statsborger i et land uden for EU.
Kilde: Børne- og SocialministerietSærligt Tønder Kommune har fået så mange henvendelser fra ivrige par, at de allerede i starten af oktober måtte lukke for flere vielser.
Normalt vier kommunen omkring 2000 udenlandske par fortæller giftefoged Heidi Jensen.
- Hvis vi tog alle par ind, ville vi simpelthen drukne i henvendelser.
Inden for de sidste par måneder, inden vi besluttede at lukke for nye sager, var antallet af sager stærkt stigende, siger hun.
Læs også:DF er ikke med i aftale mod proformaægteskaberParrene er, ifølge Heidi Jensen, nervøse for, om de må vente meget længe på at blive gift, hvis de ikke når det inden nytår.
Henover sommeren har også vielseskontoret i Aabenraa Kommune mærket samme interesse fra udenlandske par.
Især efter Tønder Kommune meldte alt optaget, fortæller giftefoged Lisbeth Klift Jørgensen.
- I løbet af en uge fik vi 80 henvendelser, hvor vi normalt plejer at få ti.
Vi har fået så mange ansøgninger, at vi ikke har flere ledige tider i det her år, siger hun.
Lovændring forbyder proformaægteskaberAlle Folketingets partier med undtagelser af Dansk Folkeparti indgik i maj en aftale, der fra næste år forbyder proformaægteskaber, hvor målet er at få ophold i EU.
Der bliver oprettet en ny specialiseret central enhed, der skal kontrollere udenlandske par, hvor ingen af parterne er danske statsborgere og ikke har ret til permanent ophold i Danmark.
En opgave, som tidligere lå hos kommunerne.
Læs også:Ny aftale om proformaægteskaber: Borgmester havde håbet på større tillid fra regeringenDen specialiserede centrale enhed kan afvise udenlandske par i at blive viet i Danmark, hvis der mistanke om proformaægteskaber eller falske dokumenter.
Kun ved mistanke om fusk, skal enheden gennemføre en detaljeret undersøgelse.
Må henvise til andre kommunerUdenlandske par kan stadig ønske at blive viet i Tønder Kommune efter den nye ændring.
Ifølge giftefoged Heidi Jensen i Tønder Kommune kan parrene risikere, at der bliver stillet andre krav, og dokumenterne bliver sværere at få igennem.
Læs også:Rigspolitiet: Ægteskaber er organiseret kriminalitet- Vi forventer, at der kommer en periode med langt færre vielser, fordi det kan tage tid, at få ændringen op at køre.
Vi forestiller os, at parrene kan risikere, at der bliver stillet andre krav, siger hun.
I Tønder- og Aabenraa Kommune henviser vielseskontorene de udenlandske par til de omkringliggende kommuner, hvoraf både Haderslev-, Sønderborg- og Esbjerg Kommune mærker travlheden og forventer alt optaget resten af året inden længe.
FacebookTwitterKopier linkEmner:Tønder Kommune|Tønder|Dansk Folkeparti|Lokalpolitik|Aabenraa




https://www.dr.dk/nyheder/politik/millioner-fra-svindel-i-socialstyrelsen-bliver-fort-tilbage-til-de-udsatte

Millionsvindel i SocialstyrelsenSe temaPolitikMillioner fra svindel i Socialstyrelsen bliver ført tilbage til de udsatteAlle partier bag satspuljen er enige om, at de penge, der er stjålet, skal tilbage.
Signe Mai Vilsbøll31.
okt.
2018 kl.
07.
15Bemærk: artiklen er mere end 30 dage gammelLæs opSamfundets svageste skal ikke bøde for, at en medarbejder fra Socialstyrelsen har overført millioner af kroner til sig selv.
Samtlige partier bag satspuljen er derfor blevet enige om, at de 111 millioner kroner, der tilsyneladende er stjålet fra puljen over en længere årrække, skal føres tilbage.
Det oplyser Finansministeriet i en pressemeddelse.
- Det er penge, der er svindlet væk fra de mest sårbare og svage grupper.
Derfor mener vi, at pengene skal tilbage til de grupper, lyder det ifølge Ritzau fra finansminister, Kristian Jensen (V).
Finansministeren er med egne ord dybt forarget over, at det tilsyneladende har været muligt at stjæle 111 millioner kroner fra en offentlig kasse, uden at det er blevet opdaget før nu.
Der kan være svindlet for mereI første omgang er det aftalt, at der skal overføres 80 millioner kroner til satspuljen fra statens øvrige budget i perioden 2019-2022.
Næste års satspulje bliver altså 20 millioner kroner større, end den ellers ville have været.
- I forhold til hvor stor satspuljen normalt er - næste år uddeler vi et stort trecifret millionbeløb - så kan man godt sige, at 20 millioner ikke fylder så meget.
Men i forhold til retfærdighed synes jeg, at det fylder meget, siger Kristian Jensen til Ritzau.
Han fortæller også, at der kan komme mere til.
- Vi har lovet hinanden, at vi næste år, når vi diskuterer satspulje igen, sørger for, at det fulde beløb kommer tilbage.
Det er stadig ved at blive undersøgt, præcis hvor meget den svindelmistænke kvinde, Anna Britta Troelsgaard Nielsen, har stjålet fra satspuljen, og også om der er stjålet penge fra andre puljer i Socialstyrelsen, hvor Anna Britta Troelsgaard Nielsen har tilbragt omkring 40 år af sit arbejdsliv.
Undersøgelsen forventes afsluttet ultimo 2018.
Svindelmistænkt er internationalt eftersøgtSagen om svindelmillionerne så offentlighedens lys i starten af oktober, hvor Børne- og Socialministeriet kunne oplyse, at en 'betroet' 64-årig medarbejder var blevet politianmeldt for at have misbrugt sin position til at tilrane sig millioner kroner mellem 2002 og 2018.
Den svindelmistænke Anna Britta Troelsgaard Nielsen er forsvundet.
Hun er internationalt eftersøgt, og bagmandspolitiet leder fortsat efter tilskudsmillionerne.
Anna Britta Troelsgaard Nielsens forbindelser til Sydafrika er et af de spor, der bliver undersøgt.
Her har hun nemlig opholdt sig flere gange i årenes løb, og en af de tre hælerisigtede i sagen står også som ejer af ejendomme i landet.
Sydafrikansk politi er blevet bedt om at hjælpe med at finde den svindelmistænkte kvinde, og bagmandspolitiet arbejder for at få indefrosset midler i landet.
FacebookTwitterKopier linkEmner:Socialstyrelsen|Socialforhold|Finansministeriet|Kriminalitet|Økonomisk kriminalitet




https://www.dr.dk/nyheder/politik/s-vi-har-aldrig-sagt-vi-kan-finde-1000-ledige-sygeplejersker

PolitikS: Vi har aldrig sagt, at vi kan finde 1.
000 ledige sygeplejerskerSocialdemokratiet vil ansætte 1.
000 nye sygeplejersker.
Men de findes ikke i dag, erkender ordfører.
Socialdemokratiet tror på, der kan ansættes 1.
000 ekstra sygepleje-hænder.
inden et år.
Men ordføreren erkender, at de ikke findes i dag.
Af Nicolas S.
Nielsen31.
okt.
2018 kl.
07.
43 | opdateret 31.
okt.
2018 kl.
11.
16Bemærk: artiklen er mere end 30 dage gammelLæs opDet trak overskrifter, da Socialdemokratiet fredag før efterårsferien præsenterede partiets sundhedsudspil på uddannelsesinstitutionen Diakonissestiftelsen på Frederiksberg.
1.
000 nye sygeplejersker "hurtigst muligt," lød løftet fra partiformand Mette Frederiksen, mens sundhedsordfører Flemming Møller Mortensen senere satte en endnu mere snæver tidsramme for valgoplægget:- Vi vil rigtig gerne realisere det i det første år, efter vi har vundet regeringsmagten, siger Flemming Møller Mortensen til DR Nyheder.
I den virkelige verden findes de 1.
000 sygeplejersker dog ikke i dag, og det kan også have lange udsigter at finde så mange ekstra hænder, lyder erkendelsen i dag fra partiet.
Ledigheden er i bund og antallet af stillinger som regionerne forgæves forsøger at rekruttere til, på det højeste niveau i ti år.
Så mange som muligtSundhedsordfører ved da også godt, at det kan blive svært.
- Jeg ved godt, at de 1.
000 sygeplejersker ikke findes derude.
Men vi vil finde alle dem, der er.
Og så vil vi sørge for at sikre, at der bliver uddannet flere sygeplejersker.
Arbejdsløsheden blandt sygeplejersker er under en halv procent.
Kan du finde 1.
000 nye sygeplejersker indenfor de næste to år?
- Jeg vil håbe, vi kan finde 1.
000 nye sygeplejersker.
.
.
Men er det realistisk?
- Vi vil finde så mange af de 1.
000 som muligt, når vi vinder regeringsmagten, fordi vi vil sætte det her på dagsordenen øjeblikkelig.
Vi tror, at vi kan være med til at rekruttere sygeplejersker, som har forladt sundhedsvæsenet til fordel for andre områder, tilbage til sundhedsområdet, fordi vi kommer med så klar en melding.
Afviser at rekruttere fra udlandetEr det ikke oplagt at se på, hvorvidt man kan rekruttere udenlandsk arbejdskraft?
- Vi har desværre en udfordring med vores sprog.
Kigger vi på de nordiske lande, hvor vi ikke har en sprogbarriere for at komme til Danmark og arbejde som sygeplejerske, så mangler Norge rigtig mange sygeplejersker, og det tror jeg også Sverige gør.
Så vi har dårlige muligheder for at hente udenlandske sygeplejersker.
Hvad vil du sige til de aktører, der i dag siger, at du ikke kan finde 1.
000 ledige sygeplejersker?
- Vi har aldrig nogensinde sagt, at vi kan gå ud og finde 1.
000 ledige sygeplejersker.
Det billede forsøger vi ikke at skabe.
Vi ved godt, hvordan billedet er i dag.
Men vi ved også, at rigtig mange af de sygeplejersker, der forlader uddannelsen og faget, gør det fordi, arbejdet og uddannelsen ikke er så attraktiv, som vi kan gøre det.
FacebookTwitterKopier linkEmner:Sundhedspersonale|Socialdemokraterne|Sundhedspolitik|Frederiksberg|Flemming Møller Mortensen (politiker)




https://www.dr.dk/nyheder/indland/efter-udklaedningsdebat-paa-universitet-rusture-har-nok-haft-deres-tid

IndlandEfter udklædningsdebat på universitet: 'Rusture har nok haft deres tid'Bølgerne gik højt, da Københavns Universitet diskuterede udklædning.
Panelet havde svært ved at forholde sig til, præcis hvor grænsen går i forhold til udklædning.
Af Peter Boier31.
okt.
2018 kl.
06.
29Bemærk: artiklen er mere end 30 dage gammelLæs opHvor går grænsen for, hvad man må klæde sig ud som på Københavns Universitet?
Det forsøgte op mod 100 studerende, professorer og debattører at diskutere sig frem til i aftes på jurastudiet på Københavns Universitet.
I september sendte institutledelsen på jurastudiet på Københavns Universitet en mail til tutorerne, der bad dem afholde sig fra at afholde temafester med temaer, der på nogen måde kunne tolkes som krænkende eller stærkt generaliserende.
Det var temaer som 'mexicanere', 'indianere', 'OL-lande' og 'teologer', der måtte pensioneres efter to klager fra jurastuderende, der havde følt sig stødt efter oplevelser under introforløbet.
Ledelsen understregede, at der ikke var tale om et forbud, men flere tutorer fortalte dengang, at det nu blev tolket sådan.
Fra højre: Jacob Mchangama, Tara Skadegaard Thorsen, Kirsten Ketscher og Julie Weile.
Knap halvanden måned senere raser debatten stadig på studiet.
Det viste Studenterforeningen for Menneskerettigheders debatarrangementet onsdag aften, da de fire paneldeltagere på scenen absolut ikke kunne blive enige om, hvad man må og ikke må.
- Grundlæggende har KU (Københavns Universitet, red.
) fejlet, hvis jurastuderende har de samme tanker, holdninger og idéer efter studiet, som de havde før - og derfor skal de præsenteres for tanker og idéer, som ikke altid behager dem, sagde Jacob Mchangama, direktør i tænketanken Justitia.
Det var ham, der oprindeligt kritiserede KU for beslutningen i september, og derfor var han inviteret.
- Hvis en forelæser insisterede på at bruge og diskutere N-ordet, måtte jeg da også finde mig i det - trods min baggrund.
Salen var fuld af spørgelystne studerende og videnskabeligt personale.
 1 / 2Salen var fuld af spørgelystne studerende og videnskabeligt personale.
1 / 22 / 2Helt modsat stod Tara Skadegaard Thorsen, der har været meget aktiv i aktiv i racismedebatten i Danmark sammen med Kirsten Ketscher, der er professor i socialret.
- Vi er dårlige til at håndtere diskrimination i Danmark, og der kommer det her ramaskrig hver gang, nogen gør noget, da vi ikke er vant til det.
Vi skal ikke gøre os til herrer over, hvad der er krænkende, da vi er hvide og priviligerede, sagde Tara Skadegaard Thorsen.
Må man klæde sig ud som viking?
Ordstyreren, den jurastuderende Dina Hashem, forsøgte at finde ud af, hvor grænsen gik.
Må man klæde sig ud som immigrant eller viking, for eksempel?
- Vikinger er ikke en minoritet, så det er ikke på samme måde diskriminerende, siger Tara Skadegaard Thorsen, mens et par tilskuere mumler, at mexicanere vist heller ikke er minoriteter.
 1 / 21 / 22 / 2- Men det er et stort problem, at vi overhovedet skal vurdere det.
Det kan vi ikke beslutte, da vi, som priviligerede hvide, ikke er en minoritet, sagde hun, før Jacob Mchangama protesterede:- Så fordi man er hvid, kan man ikke være krænket?
Det er jo fuldkommen vanvittigt!
Så må man ikke sige lige så meget?
Du kan jo ikke dele folk op i, hvor meget de må sige, alt efter hvilken hudfarve de har.
Det er noget af de mest regressive, jeg nogensinde har hørt, sagde han.
Grænsen går, når det bliver nedladendeEfter debatten brokker folk sig lidt over, at de ikke blev specielt klogere.
Det handlede for meget om jura fremfor forholdet mellem hensyn og ytringsfrihed, lyder det.
Ella Ravn og Frederikke Werther er begge studerende, men førstnævnte på statskundskab.
De synes, det er en svær debat.
- Vi havde faktisk også mexicanertema på min introtur, men det klagede ingen over.
Jeg ville da synes, det var en kæmpe indskrænkning af frihed, hvis vi ikke havde måttet klæde os ud og have det sjovt, siger Frederikke Werther.
Ella Ravn kunne ikke dy sig for at stille Tara Skadegaard Thorsen et spørgsmål undervejs.
 Kirsten Ketscher er en pioner i dansk og nordisk socialretlig og kvinderetlig forskning ifølge forfattere, der har skrevet en bog om hende.
Den hedder 'Ketsch me if you can'.
1 / 2Ella Ravn kunne ikke dy sig for at stille Tara Skadegaard Thorsen et spørgsmål undervejs.
1 / 2Kirsten Ketscher er en pioner i dansk og nordisk socialretlig og kvinderetlig forskning ifølge forfattere, der har skrevet en bog om hende.
Den hedder 'Ketsch me if you can'.
2 / 2Men hvor går grænsen?
Grænsen går, når det bliver nedladende.
Hvis man viste mexicanere som fattige voldtægtsforbrydere var det selvfølgelig over stregen.
Men tager man en sombrero på som en undskyldning for at drikke tequila, kan jeg ikke se problemet, siger Ella Ravn.
Må man blackface sig selv (male sit ansigt sort, red.
)?
Nej, for så handler det pludselig om etnicitet.
Men hvad hvis jeg gerne vil være Barack Obama?
- Jeg er fan af Obama og beundrer, de ting, han står for - som velfærd, for eksempel.
Det synes jeg faktisk er okay, da det er en specifik person.
Så er det ikke bare en 'sort', fortæller Ella Ravn.
Julie Weile og Kirsten Ketscher vil ikke bestemme, hvor grænsen går.
Men Kirsten Ketscher synes i det hele taget ikke, at udklædningsfester hører til på universitetet.
- Det er ikke noget, jeg går brændende højt op i, men jeg synes ikke, at Københavns Universitet skal afholde arrangementer, hvor man klæder sig ud.
Her er mange etniciteter samlet.
- Jeg tror måske bare, at de her rusture er gået lidt vidt.
Det virker som om, at der ikke er voksne mennesker til stede.
Rusture har nok haft deres tid, siger hun, mens Julie Weile himler med øjnene og går sin vej.
FacebookTwitterKopier linkEmner:Barack Obama (politiker)|Jacob Mchangama (erhvervsleder)|Justitia (tænketank)|Videregående uddannelser|USA




https://www.dr.dk/nyheder/regionale/fyn/mand-eller-kvinde-her-er-prototypen-paa-en-daarlig-bilist

FynMand eller kvinde?
Her er prototypen på en dårlig bilistIgennem forskning har man fundet frem til, hvad der karakteriserer en god og en dårlig bilist.
Hvem er dårligt til at køre bil?
Mænd eller kvinder?
Forskere har lavet deres bud på en prototype på den dårlige bilist.
Af Jonatan Grau Møller og Ida-Sofie Sellerup31.
okt.
2018 kl.
06.
40Bemærk: artiklen er mere end 30 dage gammelLæs op"Kvinder kan ikke finde ud af at køre bil".
Sådan lyder en gammel og udslidt floskel.
Men kan man overhovedet et tegne et generelt billede af, hvem der er en dårlig bilist?
Kør Ordentligt med P4I uge 44 sætter P4 distrikterne fokus på trafik, og hvordan vi sammen kan løse de trafikale problemer, som danskerne står midt i og overfor i fremtiden.
Gennem hele ugen forsøger DR sammen med danskerne at løse de trafikale problemer i hvert P4-distrikt.
Ja, vil Laila Marianne Martinussen sige.
Hun er forsker ved DTU og har et bud på, hvad der karakteriserer en dårlig bilist.
- Ud fra vores studier kan vi se, at det er en yngre mand, en person, der kører meget og har sin egen bil.
Personen vil selv sige, at han har dårlige sikkerhedsfærdigheder men gode køretekniske færdigheder.
Det er en bilist, som bevidst overtræder loven i trafikken, siger hun og fortsætter:- Når vi kobler vores data sammen med Danmarks Statistik, kan vi se, at det er nogen, der bor uden en partner.
De er selvstændige erhvervsdrivende, men det vigtigste er måske, at de, udover bøder for trafikforseelser, også har fået bøder eller er blevet dømt for ting, som ikke har med trafik at gøre.
Det kunne for eksempel være for vold.
Den gode bilistMed sin forskning har Laila Marianne Martinussen også fundet frem til en række kendetegn, der kan knyttes til den gode bilist.
I hendes forskning findes den person i to grupper.
- Vi har nogle ældre mænd, der kører meget.
De har et lavt antal af bøder og uheld i bagagen.
De siger selv, at de godt kan lide at køre lidt langsommere.
Læs også:Danske bilister kan nu nemmere få bøder fra andre EU-lande- Vi har også en gruppe med ældre kvinder, som er mere sikre i trafikken.
De er med i få uheld og svarer, at de kører langsomt.
Når de selv skal svare på, om de er en sikker bilist, så vil de være beskedne og sige, at de har lave sikkerheds- og køretekniskefærdigheder, til gengæld laver de ikke nogen intentionelle eller ikke-intentionelle fejl eller overtrædelser i trafikken.
De har måske lidt lav selvtillid i forhold til deres reelle køreegenskaber, forklarer Laila Marianne Martinussen.
Så fordommen om, at kvinder ikke kan køre bil, holder ikke.
Men ifølge Laila Marianne Martinussen er prototypen på den gode bilist en mand, da det er mest signifikant i flere af DTUs undersøgelser.
Kan ændre adfærdFormålet med forskningen er at se på, hvordan man kan få folk til at ændre adfærd.
Men det er lettere sagt end gjort.
- Jeg vil ikke sige, at de er 'lost case'.
Vi kan se, at jo ældre de bliver, og måske også i takt med, at de får mere erfaring, jo færre uheld er de med i.
Det kan være lidt problematisk, fordi den aldersgruppe rent fysiologisk er i en periode, hvor de er lidt mere risikovillige og opsøger risikable situationer, forklarer Laila Marianne Martinussen.
Læs også:Flere bilisters desperate opråb: Tænd så de baglygter!
Derfor mener hun, at man skal prøve at henvende sig direkte til målgruppen.
En målgruppe, der generelt har høj selvtillid og tiltro til egne evner bag et rat.
- Når man har dårlig impulskontrol og konsekvenstænkning, høje tanker om egne kørefærdigheder og er risikovillig, så er det måske ikke så mærkeligt, at det går galt en gang imellem.
Så man må prøve at påvirke deres egne tanker om deres kørefærdigheder, så de får et mere realistisk billede af dem selv, forklarer hun og uddyber:- Man skal derfor prøve at ramme de yngre mænd igennem kampagner, som er direkte rettet mod dem.
Så kan de godt se, at det er dem, det handler om.
De fleste yngre mænd vil nemlig ikke køre rundt og tænke, at de er en dårlig eller usikker bilist.
FacebookTwitterKopier linkEmner:Biltrafik|Videnskab|Danmarks Statistik|Danmarks Tekniske Universitet|Trafik




https://www.dr.dk/sporten/fodbold/broendby-optimisme-foer-champions-league-brag

FodboldBrøndby-optimisme før Champions League-bragBrøndbys fodboldkvinder har et godt udgangspunkt før Champions League-ottendedelsfinalen mod norske LSK.
Emilie Henriksen scorede et meget vigtigt udebanemål, da Brøndby for to uger siden spillede 1-1 mod LSK i Lillestrøm.
Af Jens Andersen31.
okt.
2018 kl.
06.
07Bemærk: artiklen er mere end 30 dage gammelLæs opDer er lagt op til lidt af et Champions League-brag, når Brøndbys kvinder i aften tager imod norske LSK i ottendedelsfinalen i den fineste klubturnering af alle.
Per Nielsen mandskab fik et fornemt 1-1-resultatet med sig fra det første opgør i Lillestrøm for to uger siden.
De blågule står derfor med ganske fine kort på hånden.
- Vi er meget spændte.
Det bliver en stor dag.
Vi forventer, det bliver en hård kamp, men hvor vi føler, vi har et godt udgangspunkt med vores udebanemål fra kampen i Norge, siger Brøndbys Mille Gejl.
Læs også:Brøndby holder liv i Champions League-drømmen- Vi skal egentlig 'bare' stå stærkt i vores defensiv og så se, om vi kan få scoret på vores chancer.
Vi skal være mere effektive, end vi var deroppe.
Fart kan blive afgørendeBrøndbys i Champions LeagueSådan er det gået i Champions League for Brøndbys fodboldkvinder i de seneste fem sæsoner:* 2017/18: Slået ud af Lillestrøm SK (Norge) med samlet 1-3 i 16.
-delsfinalen.
* 2016/17: Slået ud af Manchester City (England) med samlet 1-2 i ottendedelsfinalen.
* 2015/16: Slået ud af Slavia Prag med samlet 2-4 i 16.
-delsfinalen.
* 2014/15: Slået ud af Frankfurt med samlet 0-13 i semifinalen.
* 2013/14: Slået ud af Barcelona på reglen om udebanemål efter samlet 2-2 i 16.
-delsfinalen.
Kilde: Det Europæiske Fodboldforbund (Uefa).
/ritzau/LSK har været ganske suveræne i den hjemlige turnering, hvor det blot er blevet til et enkelt nederlag i hele sæsonen.
De femdobbelte norske mestre er dog ikke uden svagheder, vurderer Mille Gejl.
- Vi ved mere om deres hold nu, og vi tror, at vi måske kan udfordre deres lidt ældre spillere på fart og teknik.
Vi endte i lidt af et mellempres i den første kamp.
Vi skal være bedre organiseret denne her gang.
Da Brøndby sendte den italienske storklub Juventus ud af Champions League-turneringen i sidste runde i september, slog man samtidigt dansk tilskuerrekord for en klubkamp mellem to kvindehold.
8531 tilskuere så Brøndby vinde 1-0 over Juventus og sikre sig adgang til ottendedelsfinalen mod LSK.
Brøndby-spillerne håber på, at lige så mange finder vej til stadion i aften.
- Der var rigtig god opbakning sidst.
Vi håber på mange tilskuere igen og at vi kan give dem en god oplevelse, siger Mille Gejl.
FacebookTwitterKopier linkEmner:Brøndby|Juventus FC|Norge|Fodbold




https://www.dr.dk/nyheder/politik/socialdemokratisk-sygeplejerske-loefte-moeder-virkeligheden-det-har-ikke-realisme

PolitikSocialdemokratisk sygeplejerske-løfte møder virkeligheden: "Det har ikke realisme bag sig"Hver dag forsøger regioner forgæves at ansætte sygeplejersker.
S-udspil er urealistisk, siger professor.
S-formand Mette Frederiksen og sundhedsordfører Flemming Møller Mortensen ses her ved præsentationen af partiets sundhedsudspil, der nu kritiseres for at være urealistisk.
Af Nicolas S.
Nielsen31.
okt.
2018 kl.
06.
16Bemærk: artiklen er mere end 30 dage gammelLæs op1.
000 ekstra sygeplejersker på hospitalerne ét år efter et folketingsvalg.
Det er et af de helt store slagnumre i Socialdemokratiets sundhedsudspil, som formand Mette Frederiksen tidligere på måneden præsenterede for offentligheden.
Men planen er urealistisk, for det kan ikke lade sig gøre at finde 1.
000 ekstra hænder på under to år, lyder den samlede vurdering blandt fagfolk i sundhedsvæsenet, på skolerne der uddanner sygeplejerskerne og fra en professor i sundhedsøkonomi.
Sidstnævnte - Kjeld Møller Pedersen fra Syddansk Universitet - er harsk i sin kritik.
- Det at sige, der skal komme 1.
000 ekstra sygeplejersker ind, det har ikke realisme bag sig.
Forklaringen er simpel.
Lige nu går der ikke 1.
000 ledige sygeplejersker rundt i Danmark, der er klar til at trække i en hvid kittel, hvis Socialdemokratiet øger antallet af sygeplejersker med 1.
000 nyoprettede stillinger.
Og flere gange om dagen må en af landets regioner skyde en hvid pil efter at få ansat en sygeplejerske til en opslået stilling.
Arbejdsløsheden blandt sygeplejersker var i september på 0,41 procent, viser tal fra Dansk Sygeplejeråd.
Læs også:Socialdemokratiet går til valg på at ansætte 1000 flere sygeplejerskerI praksis ingen ledige sygeplejerskerI praksis findes de ledige sygeplejersker ikke, siger Kjeld Møller Pedersen.
- Der går ikke ledige sygeplejersker rundt.
I virkeligheden er det et af de fag, hvor vi har den laveste arbejdsløshed.
Så man kan ikke bare med et knips med fingrene sige, 'nu har vi dem' - for de er der ikke, siger han.
- Det er ikke særligt realistisk.
Årsagen er simpelthen, at der ikke er nogen sygeplejersker ledige.
Hvis vi ser på Region Sjælland for nylig, der havde de 300 ubesatte sygeplejestillinger.
Regioner leder forgævesUdfordringerne med at finde ledige sygeplejerske-hænder er så udtalt, at det også afspejles i antallet af stillinger, der ikke bliver besat.
Alene det sidste år har regionerne, der blandt andet driver landets hospitaler, samlet 480 gange forgæves opslåede sygeplejestillinger, hvor det ikke er endt med en ansættelse.
Det viser tal fra Styrelsen for Arbejdsmarked og Rekruttering, som Sundhedsministeriet har trukket for DR Nyheder.
Niveauet af forgæves rekrutteringer blandt sygeplejersker er det højeste i ti år.
Flere i uddannelse eller sygeplejersker udefraUde på hospitalerne opleves den lave ledighed også.
Julie Witt er HR-chef i Hospitalsenhed Midt, der driver hospitalerne i Viborg, Silkeborg, Hammel og Skive.
Hun understreger, at hun ikke lige nu har problemer med at rekruttere sygeplejersker, men hun har svært ved at se, hvordan hun skal finde ledige hænder til 1.
000 nyoprettede stillinger i sektoren.
- Lige nu er ledigheden så lav, at de ikke er der.
Så vi skal enten gå udenlands eller have nogle flere uddannede, siger hun.
Socialdemokratiet har selv peget på to områder, hvor der kan hentes flere sygeplejersker ind i sektoren.
Dels skal uddannede sygeplejersker, der ikke arbejder som sygeplejersker i dag, rekrutteres tilbage.
Dels skal "et højt" frafald mindskes på sygeplejerskeuddannelsen.
Sidstnævnte er dog lettere sagt end gjort, siger Stefan Herman, der er formand for professionshøjskolerne og rektor for Københavns Professionshøjskole.
Han mener ikke, at Socialdemokratiets forslag kan realiseres uden at øge studieoptaget, selvom han kalder forslaget for "godt".
- Frafaldet på sygeplejeuddannelsen er ikke specielt højt.
Vi kan slet ikke finde noget, der kommer i nærheden af den størrelsesorden, som man forestiller sig, siger han.
- Der er et naturligt frafald, som ikke er et fravalg men et omvalg.
Vi kan komme lidt længere ned, men ikke meget.
Socialdemokratiet præsentede sit sundhedsudspil for et par uger siden på Frederiksberg.
Udspillet bærer titlen "tid til omsorg", og blandt forslagene er at ansætte 1.
000 nye sygeplejersker.
Sundhedsordfører: Vi vil finde alle dem, vi kanSocialdemokratiet har afsat 500 millioner kroner til at ansætte 1.
000 ekstra sygeplejersker.
Pengene er øremærket til ansættelsen - men ikke til at uddanne ekstra sygeplejersker.
Den 3,5 år lange professionsbachelor-uddannelse er samfundsøkonomisk en væsentligt dyrere uddannelse end eksempelvis en læreruddannelse, da uddannelsen har højere udgifter til eksempelvis laboratorie-undervisning.
Derudover skal regioner og kommuner finde penge til at have de studerende i praktik.
Flemming Møller Mortensen, der er partiets sundhedsordfører, bedyrer dog, at pengene til at uddanne flere bliver fundet, hvis partiet vinder regeringsmagten.
- Vi vil rigtig gerne realisere det i det første år efter, vi har vundet regeringsmagten.
Vi ved godt, der er rekrutteringsudfordringer og problemer, men vi vil gribe den her bold og det her mål øjeblikkelig.
Vi vil afsøge mulighederne for at ansætte sygeplejersker her og nu, fordi vi har pengene med os.
FacebookTwitterKopier linkEmner:Kjeld Møller Pedersen (økonom)|Sundhedspersonale|Uddannelse|Jylland|Sjælland




https://www.dr.dk/nyheder/indland/danskere-taler-darligere-engelsk-end-nordmaend-og-svenskere

IndlandDanskere taler dårligere engelsk end nordmænd og svenskereDanmark er i top-5 på en liste over, hvor gode indbyggerne i ikke-engelsksprogede lande er til engelsk.
Danmark er det europæiske land, hvor indbyggernes evner er faldet mest i forhold til deres score i rapporten fra 2017.
31.
okt.
2018 kl.
06.
27 | opdateret 31.
okt.
2018 kl.
14.
35Bemærk: artiklen er mere end 30 dage gammelLæs opSelv om Danmarks indbyggere ifølge en ny rapport er rigtig gode til engelsk, så må danskerne samtidig tage til takke med en sidsteplads i den interne skandinaviske duel på engelskkundskaber.
Det fremgår af en omfattende rapport, som den internationale uddannelsesorganisation EF Education First har udgivet.
Den kortlægger, hvor gode indbyggerne i ikke-engelsksprogede lande er til engelsk.
Her kan du få et overblik over de 12 lande:1: Sverige.
2: Holland.
3: Singapore.
4: Norge.
5: Danmark.
6: Sydafrika.
7: Luxembourg.
8: Finland.
9: Slovenien.
10: Tyskland.
11: Belgien.
12: Østrig.
Kilde: EF Education First.
/ritzau/I alt 88 lande er med i undersøgelsen.
Danmark indtager femtepladsen og ligger i den øverste kategori, der hedder "meget høj færdighed".
Naboerne fra Sverige ligger på førstepladsen.
Herefter følger Holland og Singapore, mens Norge indtager fjerdepladsen lige foran Danmark.
Af de øvrige nordiske lande ligger Finland på ottendepladsen, mens Island ikke er en del af undersøgelsen.
Da rapporten blev udgivet sidste år, lå Danmark på tredjepladsen.
Og faktisk er Danmark det europæiske land, hvor indbyggernes evner er faldet mest i forhold til deres score i rapporten fra 2017.
Kvinder bedre end mændI alt 1,3 millioner personer har deltaget i undersøgelsen for 2018.
Den viser blandt andet også, at kvinder er bedre til engelsk end mænd.
Blandt testpersonerne, der er i 20'erne, er det den ældre halvdel, der er bedst til engelsk.
Personer i aldrene 26-30 år er således en smule bedre til engelsk end dem på 21-25 år.
De toppes dog af gruppen på 18-20 år.
Europa indtager en relativt suveræn førsteplads i den interne konkurrence om, hvilken af undersøgelsens regioner der taler bedst engelsk.
Europa er nummer et foran Asien, Afrika, Latinamerika og Mellemøsten.
I alt er otte europæiske lande i top-10.
I den tunge ende af listen ligger Libyen, hvis indbyggere er dårligst til engelsk af de deltagende lande.
Lige foran Libyen ligger Irak, Usbekistan, Cambodja, Afghanistan og Saudi-Arabien.
/ritzau/FacebookTwitterKopier linkEmner:Libyen|Saudi-Arabien|Mellemøsten|EF Education First|Afrika




https://www.dr.dk/nyheder/penge/udpeget-som-arkitekten-bag-svindlen-mod-danmark-shah-er-en-gal-hund

Afsløring af skatteskandaleSe temaPengeUdpeget som arkitekten bag svindlen mod Danmark: Shah er en ’gal hund’Den 48-årig finansmand Sanjay Shah overskred grænserne i netværk "uden moral".
Sanjay Shah fører sig frem som filantrop og velgører i selvbiografiske klip på YouTube.
I netværket bag cum-ex-svindel beskrives han som en 'gal hund'.
(© DR Nyheder)Af Oliver Batchelor31.
okt.
2018 kl.
08.
12Bemærk: artiklen er mere end 30 dage gammelLæs opDet stod næppe fortrykt i Sanjay Shahs levnedsbeskrivelse, at han skulle skabe sig en formue ved at tømme statskasser.
Men sådan har livet for den 48-årige brite med indiske rødder udartet sig.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"I dag betragtes Shah som en del af kernen omkring de kontroversielle cum-ex-handler, der de seneste 20 år har kostet de europæiske statskasser et trecifret milliardbeløb.
Læs også:Kassen er smækket i - men Shah-netværk forsøgte så sent som sidste år at fiske penge op af statskassenI den danske sag om svindel med udbytteskat for 12,7 milliarder kroner har bagmandspolitiet udpeget Sanjay Shah som hovedmanden.
- Blandt cum-ex-aktiehandlere var han kendt for at være en gal hund, som gik over alle grænser, eller ikke havde nogen grænser.
Det lyder underligt, for alle disse aktiehandlere havde egentlig ingen moral.
Sådan lyder karakteristikken fra en af de andre centrale figurer i netværket, den tyske topadvokat, der optræder under dæknavnet insideren i DR-dokumentaren ’Mændene der plyndrede Europa’.
Læs også:Netværk af finansfolk og storbanker har plyndret Danmark og store dele af Europa for milliarderHan mødte første gang Sanjay Shah i 2009 i München på vegne af en klient, der ønskede at handle med cum-ex, altså handel med det formål at trække udbytteskat op af statskasser.
På kort tid var den britiske finansmand med en fortid i banker som Merrill Lynch, Morgan Stanley og Credit Suisse blevet milliardær på skattefidusen.
Sanjay Shah var skarp, han havde let ved at gennemskue handlernes kompleksitet, husker insideren.
Læs også:Jeg blev suget op i rumskibet: Den utrolige historie om insideren og plyndringstogtet mod Europa- Han udmærkede sig gennem sin høje intelligens i sit område.
Sådan er det ofte hos specialforhandlere.
De er ikke gode mennesker, men de er de bedste til det, de laver.
Sanjay Shah havde autistiske træk, og det kunne man også mærke.
Han virkede meget kold og rationel, siger han.
- Vi, revisorerne, bankmændene, investorerne.
Vi var jagerne, vi var ræve, blodtørstige ræve, som er kommet ind i hønsegården.
Hønsegården, det var staten, med sin statskasse.
Og hønsegården, den stod åben på vid gab, siger insideren.
Shah ville styre hele cum-ex-maskinenSanjay Shah ønskede ikke at følge reglerne i netværket.
Ifølge insideren printede han endda selv de skattebeviser, som en bank skal udstede for at dokumentere, at en aktiehandel har fundet sted.
- Han forsøgte at gøre alt under eget tag, i sin egen gruppe, til slut købte han endda flere banker, også tyske banker, som han benyttede til at spille sit cum-ex-spil.
Med andre ord, når man selv kan styre alt, når man ikke længere har brug for en partner, skal man heller ikke længere dele udbyttet.
Læs også:VIDEO Sådan får man 410 milliarder tilbage i skat-Vi havde ikke mange penge.
På grund af helbredsproblemer arbejdede min far ikke meget.
Jeg voksede op med min mor, far og yngre søster i en etværelses lejlighed.
Så det var virkelig ikke særlig glamourøst.
Sanjay Shah om sin opvækst i et klip på YouTube fra november 2016Bagmandspolitiet mistænker Sanjay Shah for at stå bag ejerbeviser for ni milliarder kroner ud af de i alt 12,7 milliarder kroner, som Skat har refunderet fra 2012 til 2015.
Derfor er det formentlig kun et spørgsmål om tid, inden en straffesag bliver rejst mod den 48-årige finansmand, der bor i Dubai.
Læs også:TIDSLINJE Få overblikket over Danmarks største svindelsagDet danske bagmandspoliti har foreløbigt beslaglagt 2,7 milliarder kroner af hans midler.
Især i Tyskland og England.
Men ifølge et håndskrevet brev fra maj i år har de beslaglæggelser været nok til, at Sanjay Shah nu mangler penge.
- Disse indefrysninger har fundet sted i over 2,5 år, uden at et eneste bevis for svindel er blevet fremlagt, skriver Sanjay Shah i brevet.
Sagen kort om milliardsvindelDen britiske rigmand Sanjay Shah er hovedmistænkt i sagen, hvor danske skatteborgere ifølge Skat er blevet snydt for 12,7 milliarder kroner.
Det svarer til 2.
500 kroner per dansk skatteyder.
Den formodede svindel er startet i 2012 og står på, indtil Skat opdager den i august 2015 og lukker for tilbagebetalingerne af udbytteskat til udenlandske aktionærer.
Det er sket ved at bagmændene fra udlandet har indsendt ansøgninger til Skat, hvor de har udgivet sig for at eje aktier i danske selskaber som Mærsk, Danske bank, Carlsberg og Novo Nordisk.
De forfalskede ansøgninger har de brugt til at få refunderet den skat, de påstod at have betalt for aktiegevinster, de havde opnået igennem de danske selskaber.
Men hele konstruktionen er ifølge Skat et falsum.
Shah: Du skal være en troldmand til talDR-journalist Thomas Svaneborg, der har fulgt Sanjay Shah gennem flere år, nikker genkendende til beskrivelsen af ham som en person, der bevægede sig ind på de andres domæner i svindelmaskinen.
Læs også:Forstå begreberne: Udbytteskat for begyndere- Han købte sig ind i en bank for næsen af en anden mand i netværket, og han opbyggede tilsyneladende et lukket kredsløb, hvor det fupnummer, der før krævede flere forskellige bankers deltagelse, kunne gennemføres inden for den samme finanskoncern.
Det gjorde ham i stand til at tjene utrolige summer på meget kort tid, og måske derfor fik han tilnavnet den gale hund, siger Thomas Svaneborg.
Sanjay Shah selv har ikke lagt skjul på, at han har malket den danske statskasse.
I et interview med Børsen i marts 2016 bekræftede han, at han har trukket ni milliarder kroner ud af den danske statskasse via det, han beskrev som avancerede, men lovlige finansielle instrumenter.
Læs også:Hemmelig liste afslører: Storbanker involveret i sag om svindel med dansk udbytteskatSamme år forklarede han på sin blog Iamsanjayshah.
com, hvordan det er legen med tal og kærligheden til tal, der adskiller fårene fra bukkene på handelsgulvet.
Den britiske finansmand Sanjay Shah regnes stadig for at være hovedmanden bag milliardsvindlen mod Danmark.
Hans selskaber sig tegner sig for at have tilbagesøgt over ni milliarder kroner i udbytteskat.
 © Sanjay Shah/Jack Irvine)- Du skal være en troldmand til tal.
Uden det er du ikke med i spillet overhovedet.
Du må elske tal.
Du skal være i stand til at lege med dem i hovedet hele tiden.
Skære og snitte dem i søvne så nemt, som når du er vågen.
Ellers bliver du udmanøvreret på 'the trading desk', den rige guldåre i finansverdenen, skrev han på bloggen, der nu er lukket.
Voksede op i etværelseslejlighed i LondonSanjay Shah blev født i London i september 1970.
Hans forældre, der stammer fra Indien, var emigreret til den engelske hovedstad fra Kenya i 1960'erne.
Familien levede yderst beskedent, fortæller Sanjay Shah i et af flere selvbiografiske videoklip, der for to år siden blev lagt på YouTube under titlen 'I am Sanjay Shah'.
Læs også:Advokat langer ud efter Skats jagt på amerikanske pensionsordninger: Vi har ikke jeres 12,7 milliarder-Vi havde ikke mange penge.
På grund af helbredsproblemer arbejdede min far ikke meget.
Jeg voksede op med min mor, far og yngre søster i en etværelses lejlighed.
Så det var virkelig ikke særlig glamourøst, fortæller han i et af klippene.
I starten af 1990’erne kaster han sig over et studie i biomedicin på Kings College ved University of London.
Men her mister han dog ifølge eget udsagn motivationen og stopper efter tre år, som han selv skriver i sit cv, der er vedlagt det håndskrevne brev.
(© DR Nyheder)Efter en række midlertidige job og fejlslagne forretninger havner han derefter som elev i revisionsfirmaet KPMG og siden hen i en række banker, som han typisk forlader på grund af "manglende karrieremuligheder".
I 2008 bliver han som mange andre finansfolk ramt af arbejdsløshed.
Læs også:Whistleblower til DR: Finansfolk fra London ødelægger EuropaOg her træffer han beslutningen om at skabe investeringsfirmaet Solo Capital, der går igen i de mange dokumenter fra tysk politi om cum-ex-svindel.
Året efter flytter han fra London til Dubai, der er en del af de Forenede Arabiske Emirater, med sin kone Usha og tre mindre børn.
Forretningen går strygende.
Havnelejlighederne på den kunstige ø, The Palm Jumeirah, i Dubai, hvor mistænkte angiveligt bor.
- Det andet år bliver ender med at blive helt fantastisk.
Livsændrende, ikke bare for mig selv, men for hele min familie, fortæller han i et klip på YouTube.
Stifter organisation efter søns autisme-diagnoseI Dubai lever Sanjay Shah i luksus med hurtige biler, egen yacht og frem til 2014 med ejendomme til en værdi af omkring 350 millioner – heraf hovedparten på den kunstige ø Palm Jumeirah.
Læs også:Fem lande har mistet 410 milliarder: Sådan når vi frem til talletInsideren husker, hvordan Sanjay Shah førte sig frem med store armbevægelser.
- Hans løsslupne stil er legendarisk i cum-ex-kredse.
Han holdt store fester i Abu Dhabi til Formel 1.
Han havde en stor yacht.
Han arrangerede koncert i ørkenen i Dubai.
Og hans kontor var legendarisk.
Det var lige så stort som en sportshal.
Han havde en hel etage i et af højhusene i finansområdet.
Læs også:Bagmandspolitiet mørklægger nye beslaglæggelser i skattesagAlt er dog ikke som det skal være i familien Shah.
Efter en hospitalsindlæggelse i 2011 bliver Sanjay Shahs søn Nikhil diagosticeret med autisme.
Det står beskrevet på velgørenhedsorganisationen Autism Rocks hjemmeside - en organisation som Sanjay Shah stifter i 2014 efter et tilfældigt møde med Snoop Dogg.
Her ses mistænkte ved siden af rapperen Snoop Dogg.
På YouTube forklarer Sanjay Shah, hvordan han og familien oplevede, at autisme som lidelse ikke blev taget alvorligt i Dubai, og at han derfor ville skabe opmærksomhed omkring sygdommen.
Midlet bliver en række eksklusive koncerter arrangeret af Autism Rocks med navne som Prince og Lenny Kravitz, Elvis Costello og Joss Stone, hvor der ifølge Shahs organisation bliver samlet ind til forskning i autisme.
Læs også:Fem lande har mistet 410 milliarder: Sådan når vi frem til tallet- Mange andre her i området spiller golf.
Men det siger mig ikke rigtig noget.
Måske var det en midtlivskrise, men jeg følte, at jeg havde lyst til at være en del af musikbranchen, fortalte Sanjay Shah i en video på YouTube.
Organisationen Autism Rocks har ikke lagt nyheder på sin hjemmeside siden oktober 2017.
DR Nyheder har forsøgt at få et interview med Sanjay Shah, men det har han afvist.
FacebookTwitterKopier link




https://www.dr.dk/nyheder/udland/styrtet-fly-kan-vaere-fundet-ud-indonesiens-kyst

UdlandStyrtet fly kan være fundet ud for Indonesiens kystDykkere skal i dag undersøge om stort objekt under vandet er rester af det savnede fly.
Nogle af de genstande, som er fisket op af vandet, hvor flyet styrtede.
Andreas Lindqvist31.
okt.
2018 kl.
04.
07 | opdateret 31.
okt.
2018 kl.
06.
42Bemærk: artiklen er mere end 30 dage gammelLæs opChefen for det indonesiske militær, Hadi Tjahjanto, mener, at skroget af et passagerfly, der mandag styrtede ned med 189 personer om bord, nu er lokaliseret.
Det sagde han tidligt i morges dansk tid i et tv-interview, skriver nyhedsbureauet Reuters.
Et eftersøgningshold har ved hjælp af sonar, et apparat som udsender lydbølger som kan afsløre uregelmæssigheder på havbunden, fundet et 22 meter langt objekt.
Et fly af den type, som styrtede, er næsten 40 meter langt.
- Vi er meget overbeviste om, at vi har fundet en del af skroget af JT610, siger Hadi Tjahjanto, med henvisningen til rutenummeret på det nedstyrtede Boeing 737-fly, der var ejet af lavprisselskabet Lion Air.
Læs også:Indonesisk fly med 188 om bord styrtet i havetDykkere skal i vandetMilitærchefen tilføjer, at holdet, der søger efter flyet, nu har koordinaterne på det store objekts placering.
Derfor kan dykkere i løbet af i dag dykke ned for at bekræfte, at det rent faktisk er det nedstyrtede fly.
Ifølge de indonesiske myndigheder var det senderen på flyets såkaldte sorte boks, som førte dem frem til findestedet.
Læs også:Indonesiske myndigheder har indsat sonar og droner i jagten på styrtet flyDen sorte boks indeholder optagelser fra cockpittet og data om blandt andet flyets fart og kurs, som kan hjælpe med til at afsløre hvorfor flyet styrtede.
- I går (tirsdag, red.
) hørte holdet en lyd på en lokation på 35 meters dybde, siger Haryo Satmiko.
Han er vicedirektør for Indonesiens myndighed for transportsikkerhed.
- I morges klokken fem (klokken 23 tirsdag i Danmark, red.
) er et hold vendt tilbage for at dykke på stedet, tilføjer han.
Bekymring for luftfartsikkerhedBoeing-flyet af typen en 737 MAX 8 styrtede mandag, efter at det var lettet fra Indonesiens hovedstad, Jakarta.
Det var leveret til selskabet to måneder før fra fabrikken, og faldt ned fra en skyfri himmel efter kun 13 minutter i luften.
Kort efter start havde piloterne, som var erfarne med tilsammen 11.
000 flyvetimer, anmodet kontroltårnet om at vende tilbage til flyvepladsen.
Men de udsendte aldrig en nødmelding.
Alle 189 mennesker ombord omkom i styrtet.
Læs også:Piloter på ulykkesfly ville flyve tilbage kort før styrtOnsdag skal repræsentanter for flyproducenten Boeing mødes med luftfartsselskabet Lion Air.
Flyselskabet har tidligere oplyst, at flyet havde en uspecificeret teknisk fejl på en tidligere flyvning.
Dokumenter, som er kommet BBC i hænde, viser, at der var tale om problemer med fart- og højdemålerudstyr.
Ligesom resten af Indonesiens flyselskaber har Lion Air været sortlistet af blandt andet EU på grund af den generelt dårligt flysikkerhed i øriget.
I 2016 blev selskabet dog fjernet fra listen.
FacebookTwitterKopier linkEmner:Indonesien|Boeing|Flyselskaber|Jakarta




https://www.dr.dk/nyheder/udland/usa-opfordrer-til-vabenhvile-i-yemen

Humanitær krise i YemenSe temaUdlandUSA opfordrer til våbenhvile i YemenUSA's udenrigsminister og forsvarsminister beder parterne i krigen i Yemen om at indstille kampene.
- Det er nødvendigt, at alle luftangreb fra den saudiarabiskledede koalition mod befolkede områder i Yemen ophører, siger USA's udenrigsminister, Mike Pompeo.
31.
okt.
2018 kl.
04.
08Bemærk: artiklen er mere end 30 dage gammelLæs opUSA's udenrigsminister, Mike Pompeo, opfordrer natten til onsdag dansk tid til våbenhvile i Yemen.
- Tiden er inde til, at alle fjendtligheder ophører, inklusive missil- og droneangreb fra de houthi-kontrollerede områder mod Saudi-Arabien og De Forenede Arabiske Emirater, lyder det i en udtalelse fra Mike Pompeo.
- Derudover er det nødvendigt, at alle luftangreb fra den saudiarabiskledede koalition mod befolkede områder i Yemen ophører.
Læs også:Mindst 45.
000 er døde i krigen: Yemens fjender mødes til forhandlingerUSA's forsvarsminister, Jim Mattis, opfordrer begge parter til at komme til forhandlingsbordet i Sverige i november for at finde en løsning på konflikten.
Under et arrangement i Washington tirsdag lokal tid understreger han behovet for en tidsfrist på en måned for at få gang i et reelt samarbejde, der kan slutte krigen i Yemen.
- Vi er nødt til at bevæge os mod en indsats for fred, og vi kan ikke sige, at vi skal gøre det engang i fremtiden.
Det er nødt til at ske inden for de næste 30 dage, siger Mattis.
Mindst 10.
000 er dræbtSaudi-Arabien gik i foråret 2015 i krig mod houthi-oprørerne i Yemen og står i spidsen for en koalition, der har støtte fra USA.
I løbet af det seneste tre et halvt år er mindst 10.
000 dræbt, 50.
000 såret og millioner sendt på flugt fra deres hjem.
Læs også:Puk Damsgård om Yemen-krigen: Krigens parter opfører sig simpelthen ikke ordentligtFN vurderer, at mindst 14 millioner mennesker i Yemen har brug for akut hjælp udefra i form af mad, hvis en omfattende sultkatastrofe skal undgås.
I sidste uge kostede et luftangreb mod et frugt- og grøntmarked i Yemen 21 civile livet, heriblandt flere børn.
Luftangrebet blev foretaget af den koalition, som Saudi-Arabien står i spidsen for.
Angrebet ramte en lille by syd for den strategisk vigtige havneby Hodeidah.
Det er ikke usædvanligt, at den saudiarabiske koalitions kampfly rammer civile.
Tidligere er bryllupsfester, begravelser, hospitaler og beboelsesområder blevet ramt af bomber.
/ritzau/AFPFacebookTwitterKopier linkEmner:Mike Pompeo (politiker)|Yemen|Saudi-Arabien|Krige og væbnede konflikter|Forenede Nationer




