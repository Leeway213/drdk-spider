https://www.dr.dk/nyheder/udland/mandskab-paa-lastskib-er-hoppet-i-havet

UdlandMandskab på lastskib er hoppet i havet Besætningsmedlemmer venter nu på at blive bjærget fra bølgerne ud for den norske vestkyst.
Lastskibet kom i motorproblemer tidligere på aftenen.
Af Anna Sol Jørgensen23.
mar.
2019 kl.
22.
36 | opdateret 23.
mar.
2019 kl.
23.
57Bemærk: artiklen er mere end 30 dage gammelLæs opNi besætningsmedlemmer på lastskibet Hagland Captain, der har fået motorproblemer ved Hustadvika på den norske vestkyst, har brug for at blive reddet i land.
Flere af dem er hoppet i havet og venter på at blive bjærget med helikopter.
Vejrsituationen med voldsom blæst og høje bølger gør, at det er mest trygt for besætningen at vente i vandet.
Klokken cirka 23.
30 er alle ni personer blevet bjærget og er blevet bragt i land.
Det er Hovedredningscentralen, der har anbefalet besætningsmedlemmerne at hoppe i havet.
Det oplyser rederiet HRS til NRK og VG.
- Det er den anbefalede måde at gøre på i det her tilfælde, når forholdene er så barske.
De fire første vil i hvert fald blive samlet op på den måde, derefter vil der nok blive lavet en vurdering af, hvordan de sidste fem skal reddes, siger Per Fjeld, talsperson for HRS, til NRK.
Tidligere på aftenen lød det ellers, at de ni personer på Hagland Captain havde kontrol over situationen og ikke havde behov for evakuering.
Lastskibet ligger for anker, og der skulle ifølge NRK ikke umiddelbart være grund til at frygte, at Hagland Captain vil gå ned.
Stor evakueringsaktion ved krydstogtskibLastskibet fik motorproblemer tidligere i aftes i det område, hvor krydstogtskibet Viking Sky sendte en nødmelding tidligere i dag.
Siden da har der været en stor evakueringsaktion i gang, og skibets 1.
300 passagerer er fortsat i gang med at blive evakueret med helikoptere.
Efter seks timer er bare 139 personer blevet evakueret fra skibet.
Redningsarbejdet er besværliggjort af vejrforholdene, der gør, at redningsbåde var nødt til at vende om på grund af høje bølger.
I stedet er passagerne én efter én blevet hejst op i helikoptere, der har fragtet dem på land.
10 af de evakuerede er blevet sendt videre på sygehuset.
Tre af dem har fået alvorlige skader.
En af dem er en 70-årig mand, der er blevet kørt til operation, samt en 90-årig kvinde.
Begge har fået alvorlige brudskader.
Og det er altså de samme vejrforhold, som besætningen fra lastskibet befinder sig i.
Og Einar Knudsen, der er talsperson for Hovedredningscentralen, kalder da heller ikke aktionen for en søndagstur.
- Vi sendte først en redningshelikopter og så endnu en ud til de ni ombord.
Vi overvejer, og de skal evakueres, sagde han tidligere på aftenen til NRK.
FacebookTwitterKopier linkEmner:NRK|Rederier|Ulykker|Vejret




https://www.dr.dk/nyheder/udland/skraemte-passagerer-ombord-paa-viking-sky-vi-vidste-ikke-om-baaden-ville-synke

UdlandSkræmte passagerer ombord på Viking Sky: 'Vi vidste ikke, om båden ville synke'1.
300 personer var ombord på Viking Sky, der evakueringen gik i gang.
Efter flere timer er kun 136 passagerer blevet reddet i land.
Af Signe Mai Vilsbøll23.
mar.
2019 kl.
22.
15Bemærk: artiklen er mere end 30 dage gammelLæs opOmkring klokken 14.
00 kom nødsignalet.
Krydstogtskibet Viking Sky, der sejlede ud for den norske by Hustadvika, var fanget i voldsomt vejr med høje bølger.
Motorerne var stoppet med at virke ordentligt, og skibet var begyndt at drive mod land.
- Der var tale om minutter.
Det kunne være gået virkelig galt, hvis de ikke havde fået gang i den ene motor og havde fået ankerfæste.
Så ville skibet være gået på grund, fortæller den lokale skipper og reder Jan Erik Fiskerstrand fra fiskebåden Fiskenes til Aftenposten.
Jan Erik Fiskerstrand var en af de første, der kom frem til det store, norske krydstogtskib, inden en timelang evakuering af de 1.
300 personer ombord på skibet gik i gang.
Helikoptere og redningsbåde ankom til stedet, men redningsbådene måtte sejle tilbage, fordi bølgerne var for høje til, at de turde tage passagerer ombord.
Én efter én er passagerer derfor siden blevet hejst væk op i helikoptere og fløjet til et modtagelsescenter i den norske kommune Fræna.
- Jeg var bange.
Jeg har aldrig oplevet noget så skræmmende.
Jeg begyndte at bede - jeg bad om sikkerhed til alle ombord, siger Janet Jacob, der er en af de 136 personer, der seks timer efter aktions start er blevet evakueret.
Læs også:Kaptajn på fiskekutter fik mayday-kald fra krydstogtskib: Vi kunne ikke gøre noget'Vinden var som en tornado'Janet Jacob var ifølge NRK på cruise langs den norske vestkyst med sin mand og parrets to venner.
Ligesom mange andre sad de og spise frokost, da det begyndte at ryste, og beskeden om, at Viking Sky var i vanskeligheder, kom.
Hvad der egentlig skete, er Janet Jacob ikke klar over:- Vi vidste kun, at der var meget vind, og at skibet tilmed fik problemer med en af motorerne.
Først blev vi evakueret til andre etager, fordi glasset knustes, og båden tog vand ind, fortæller hun, og tilføjer, at der gik tid, før hun blev hejst op i helikopteren og fløjet væk.
- Helikopterturen var skræmmende.
Vinden var som en tornado, siger Janet Jacob til NRK.
En anden passager på Viking Sky John Curry fortæller, at "der opstod kaos", da skibet begyndte at tage vand ind, og der blev meddelt om problemer.
Nu er han på et hotel i byen Molde sammen med sin veninde Sandy Writtenhouse.
- Det var en virkelig skræmmende oplevelse.
Jeg ønskede bare at komme ombord på helikopteren og i land så hurtigt som muligt, fortæller Sandy Writtenhouse.
'Vi vidste ikke, om båden ville synke'Dereck Browne, som VG har talt med, var lettet, da han tidligere i dag hørte, at helikopterne var på vej.
Inden da var han nervøs for, at skibet skulle synke, mens han var ombord:- Vi var meget chokerede.
Hvad skulle der ske med båden og med alle vores egendele?
Vi vidste jo ikke, om båden var ved at synke eller hvad.
- Vi var meget bange, og folk omkring os var også bange, siger han til det norske medie og fortæller, at han så flere på båden, der var kommet til skade.
Læs også:Et krydstogtskib er i vanskeligheder ud for Norges kystRedningsaktionen har efterhånden stået på i seks timer, og der er ikke umiddelbart udsigt til, at Viking Skys motor bliver repareret, så skibet kan sejle mod land på egen hånd.
Indtil slæbebåden Boa Heimdal, som indgår i den norske stats slæbebådsberedskab, når frem til havaristedet, forventes det, at helikopterne skal evakuere de passagerer og besætningsmedlemmer, der fortsat er på Viking Sky.
Ifølge Ove Njøten, vagtleder ved Kystværkets Beredskabscenter, er båden fremme ved 1-tiden i nat, siger han til Bergens Tidende.
'Noget af det mest rædselsfulde, vi har oplevet'Uden for Norge vækker skibets massive problemer opsigt.
En stor del af passagererne ombord er nemlig fra lande som USA og Storbritannien, hvor familier følger med i den dramatiske redningsaktion, der er fulgt af den ene privatoptagelse efter den anden.
Australske Ursula Ruprechts mor og stedfar er ombord på Viking Sky, og da Aftenposten skriver med hende kort før klokken 19, fortæller hun, at de stadig venter på at blive evakueret.
Rejsen med Viking Sky var for parret ellers starten på en ni uger lang ferie - nu sidder de ifølge Ursula Ruprecht med redningsvestene på og venter.
Helt uden ejendele eller pas.
- De har fortalt mig, at der er mange på skibet, der har fået skader, og at det har været en skræmmende oplevelse.
Det har været meget turbulent for dem, siger hun.
Ægteparret Leslie og Gary Collins var nogle af de første, der forlod Viking Sky med helikopter.
For dem har det hele været en gruopvækkende oplevelse:- De sidste par timer er noget af det mest rædselsfulde, vi nogensinde har oplevet, siger ægteparret Leslie og Gary Collins til Aftenposten.
FacebookTwitterKopier linkEmner:NRK|Trafik|Ulykker|Norge|Storbritannien




https://www.dr.dk/nyheder/udland/dansk-ekspert-om-krydstogtskibs-kamp-jeg-er-fortroestningsfuld

UdlandDansk ekspert om krydstogtskibs kamp: Jeg er fortrøstningsfuldKrydstogtskib, der evakueres, er i en 'stabil fase', mener ekspert.
Krydstogtskibet Viking Sky fik motorproblemer i eftermiddags, og evakueringsarbejdet har været i gang siden da.
Af Cecilie Rosenkvist Dam23.
mar.
2019 kl.
22.
08Bemærk: artiklen er mere end 30 dage gammelLæs opI eftermiddags sendte krydstogtskibet Viking Sky et mayday-kald ud, fordi de havde motorproblemer.
Redningsarbejdet er stadig i gang og besværliggøres af hårde vejrforhold.
I skrivende stund er 136 af skibets i alt 1.
300 passagerer evakueret, oplyser talsmand for Hovedredningscentralen, Einar Knudsen, til NRK.
Men de resterende ombord kan tage det roligt, for der er ikke som sådan fare, siger Michael Hansen, der er uddannet skibsfører og instruktør på Svendborg Maritime Akademi.
- Skibets tilstand er rimelig stabil, når jeg kigger på det med sømandsøjne.
Jeg er fortrøstningsfuld.
Han uddyber, at besætningen har fået en motor i gang, kaptajnen har rettet næsen af skibet op mod vinden, og ankeret har stadig fat.
Det er alle tre faktorer, der gør, at de er inde i en stabil fase, mener han.
'De har gjort det helt rigtige'Skibet befinder sig ved Hustadvika, sydvest for Kristiandsund, et par kilometer fra kysten.
Den voldsomme blæst sammenholdt med flere hundrede meter dybt vand skaber meget store bølger, fortæller Michael Hansen.
- Når der sker noget utilsigtet, som at motoren stopper, så er man bare en lille prop på vandet, og det kan føles ubehageligt.
Det er et barsk område, og der er dybt vand, men skibet er bygget til den slags ting, så det kan sagtens klare det.
Michael Hansen har fulgt evakueringen via medier, og han vurderer på den baggrund, at kaptajnen og besætningen har gjort det helt rigtige, fordi de har valgt ikke at tage nogen chancer ved at begynde en evakuering.
- Vejret er så hårdt derude, og der er så hårde bølger, at skibet ikke selv kan sætte sine redningsbåde og flåder på vandet.
Det vil være endnu mere risikabelt.
Så kaptajn og besætning har gjort det helt rigtigt, siger han.
FacebookTwitterKopier linkEmner:Vejret|NRK|Rederier|Rejse- og turistbranchen|Svendborg




https://www.dr.dk/sporten/oevrig/video-gentofte-genvinder-danmarksmesterskabet-i-futsal

Øvrig sportVIDEO Gentofte genvinder danmarksmesterskabet i futsalJB Futsal Gentofte kunne lørdag lade sig kåre som danske mestre efter 2-2 mod København Futsal.
Af Michael Sten Jensen i Lyon og Kasper Thrane23.
mar.
2019 kl.
20.
41Bemærk: artiklen er mere end 30 dage gammelLæs opJB Futsal Gentofte spillede lørdag 2-2 på hjemmebane mod København Futsal i kampen om danmarksmesterskabet.
Finaleseriens første opgør sluttede med en sejr på 3-1 til JB Futsal Gentofte, og derfor kan holdet kalde sig danske mestre i futsal for fjerde gang på fem år.
Du kan se alle fire mål fra finalen øverst i artiklen.
FacebookTwitterKopier linkEmner:Gentofte|København|Fodbold|Sjælland




https://www.dr.dk/sporten/haandbold/ehfcup/sejre-holder-gog-og-tth-holstebro-inde-i-kampen-om-ehf-kvartfinaler

EhfcupSejre holder GOG og TTH Holstebro inde i kampen om EHF-kvartfinalerHåbet om en plads i kvartfinalen i EHF Cuppen lever for både TTH Holstebro og GOG efter lørdagens kampe.
GOG slog lørdag polske Azoty Pulawy med 41-29.
23.
mar.
2019 kl.
21.
10Bemærk: artiklen er mere end 30 dage gammelLæs opKravet var sejr, og det leverede både GOG og TTH Holstebros håndboldherrer i lørdagens kampe i EHF Cuppen.
Først sejrede TTH på udebane mod rumænske HC Dobrogea Sud Constanta med sikre 28-22 efter 16-8 ved pausen.
Derefter vandt GOG med knusende 41-29 hjemme over Azoty-Pulawy fra Polen efter 21-19 ved pausen.
Med sejrene holder begge de danske hold liv i håbet om at komme videre til kvartfinalerne.
TTH's første sejr på udebane i gruppespillet bringer klubben op på fire point for fem kampe og dermed en øjeblikkelig andenplads i gruppe C.
GOG har stadig muligheden for at nå kvartfinalen i EHF-cuppen.
Topholdet, Porto, har otte point for fire kampe.
Men selv hvis TTH ender med at slutte på andenpladsen i gruppen, vil det ikke nødvendigvis være nok til at gå videre.
Kun tre af de fire gruppetoere går videre til kvartfinalerne, og i samtlige af de øvrige tre grupper har toerne flere point på kontoen end TTH.
Blandt dem er gruppe D, hvor andenpladsen indtages af GOG, som efter lørdagens sejr har seks point for fem kampe.
Her har topholdet, Kiel, ti point.
I den sidste gruppekamp skal TTH op mod bundholdet, Cuenca.
GOG skal op mod Granollers på udebane.
Granollers er efter GOG's lørdagssejr uden chance for videre avancement.
/ritzau/FacebookTwitterKopier linkEmner:GOG Håndbold|TTH Holstebro|Holstebro|Håndbold|Polen




https://www.dr.dk/sporten/fodbold/landsholdet/ac-sidder-fast-paa-chelsea-baenken-svaert-acceptere

Landsholdet’AC’ sidder fast på Chelsea-bænken: Svært at acceptereFodboldlandsholdets midtstopper Andreas Christensen savner fast spilletid i sin engelske klub, Chelsea.
Andreas Christensen er ikke tilfreds med manglende spilletid i Chelsea.
Af Arnela Muminovic23.
mar.
2019 kl.
19.
09Bemærk: artiklen er mere end 30 dage gammelLæs opFor et år siden gik fodboldlivet egentlig efter planen for Andreas Christensen.
Midtstopperen var en fast del af landsholdet, og i sin engelske klub Chelsea havde han også etableret sig som en stamspiller blandt stjernerne i London-klubben.
40 kampe blev det til i 2017-2018 sæsonen for ’AC’, der også fik æren af at blive kåret som klubbens unge spiller.
Men tingene kan gå hurtigt i fodbold – også den negative vej.
Og det gjorde det for Christensen, da den italienske manager Maurizio Sarri kom til Chelsea i sommer.
Sarri så ikke danskerens vej fra start af, og derfor har Andreas Christensen mest af alt tilbragt tiden på bænken i Premier League i denne sæson, mens han har fået lov til at vise sig lidt frem i pokalturneringerne og i den mindre prestigefyldte europæiske turnering, Europa League.
Og det er ikke en optimal situation for forsvarstalentet.
- Det har jo ikke været som de sidste par år, hvor jeg spillede meget.
Det har været svært at acceptere ikke at få så meget spilletid.
Jeg vil helst spille alle kampe.
Men når det ikke er muligt, må jeg gøre alt for at vise mig frem i de andre kampe og vise, at jeg fortjener at spille alle opgør.
Det er det eneste, jeg kan gøre, siger han.
Andreas Christensen tilbringer meget mere tid på bænken i denne sæson.
Og selvom det næste transfervindue nærmer sig med hastige skridt, så virker det ikke realistisk med et sommerskifte for danskeren, hvis han mister tålmodigheden i sin engelske klub og vil søge andre veje.
Chelsea er nemlig blevet ramt af et transfer-forbud, hvor de først må hente nye spillere i sommeren 2020, og derfor vil Premier League-klubben næppe sælge nogle af de nuværende spillere.
- Det er klart, at jeg gerne vil have mere spilletid.
Men der er nogle ting, der har ændret sig for mig og klubben på det seneste, der gør det sværere for mig.
Jeg vil ikke gå for meget i detaljer om det, men lige nu vil jeg fokusere på Chelsea, siger han.
Andreas Christensen håber da også på, at tingene igen kan ændre sig, ligesom det gjorde før denne sæson – men helst til hans fordel denne gang.
- Det første år, da jeg kom tilbage til Chelsea fra mit lejeophold i Tyskland, startede jeg også på bænken.
Så fik to spillere karantæner, og jeg endte pludseligt med at spille og være fast mand i resten af sæsonen.
Så jeg ved, hvor hurtigt det kan gå i fodbold.
Det beroliger mig da også, at sådan noget kan ske.
- Problemet i denne sæson har været, at vi ikke rigtig har haft nogle karantæner eller skader, hvor jeg kunne overtage pladsen og få chancen for at vise mig frem.
Hvilket er godt for holdet, men for mig har det betydet, at jeg har fået lidt spilletid og må nøjes med pokalkampe og Europa League, siger han.
Andreas Christensen forlængede sin kontrakt med Chelsea sidste år, så den nu løber frem til 2022.
FacebookTwitterKopier linkEmner:Fodbold|Europa League|Storbritannien|London|Andreas Christensen (fodboldspiller)




https://www.dr.dk/sporten/oevrig/norsk-skistjerne-plaffer-sig-forbi-legendes-rekord

Øvrig sportNorsk skistjerne plaffer sig forbi legendes rekordJohannes Thingnes Bø er for tiden urørlig i skiskydning, og lørdag vandt nordmanden igen og slog rekord.
23.
mar.
2019 kl.
19.
43Bemærk: artiklen er mere end 30 dage gammelLæs opJohannes Thingnes Bø slog lørdag Martin Fourcades rekord for flest vundne løb i World Cuppen i den samme sæson.
Den 25-årige norske skiskytte vandt dagens jagtstart i Holmenkollen i Norge, og det var 15.
gang i samme sæson, at han vandt et løb i World Cuppen.
Den tidligere rekord sad Fourcade på med 14 World Cup-sejre i den samme sæson i 2016/2017.
Også Magdalena Forsberg havde præsteret at vinde 14 gange i samme sæson.
Det skete tilbage i 2000/2001.
Martin Fourcade må se sin rekord slået.
Johannes Thingnes Bø er lettet over lørdagens præstation, hvor han sluttede med at være 14 sekunder hurtigere end Tarjei Bø, som er storebror til rekordholderen.
- Det er helt utroligt.
Jeg havde 14 (sejre.
red.
) i går, fik muligheden i dag og blev historisk.
Det er superstort med så mange legender, som har gjort det før mig.
- Det føles helt ekstremt.
Det har været en helt vanvittig sæson, som ingen ende vil tage.
Det var ekstra sjovt i dag, siger Johannes Thingnes Bø til NRK.
Fredag vandt han World Cup-afdelingen i sprint, der betød, at han tangerede Fourcades rekord.
Under det afsluttede VM i Sverige betød nordmandens guldmedalje i sprint, at han hentede sin World Cup-sejr nummer 13.
Det bragte ham forbi legenden og landsmanden Ole Einar Bjørndalens 12 World Cup-sejre på en sæson.
Bø har allerede vundet World Cuppen i denne sæson, hvor der er gennemført 24 løb.
Søndag kan Johannes Thingnes Bø tage sin sejr nummer 16, hvis han vinder fællesstarten.
/ritzau/FacebookTwitterKopier linkEmner:Martin Fourcade (skiløber)|Skisport|NRK|Norge|Oslo




https://www.dr.dk/sporten/haandbold/danske-haandboldkvinder-slaar-de-franske-verdensmestre-ved-golden-league

HåndboldDanske håndboldkvinder slår de franske verdensmestre ved Golden LeagueFrankrigs EM- og VM-mestre blev sænket af Danmark, der fik en tiltrængt sejr efter afklapsning mod Norge.
Det danske kvindelandshold i håndbold slog lørdag de franske verdensmestre 25-22 ved Golden League.
23.
mar.
2019 kl.
21.
41Bemærk: artiklen er mere end 30 dage gammelLæs opDet kvindelige danske håndboldlandshold stemplede for alvor ind ved Golden League-stævnet i Frankrig lørdag aften.
Efter et stort nederlag på 20-31 til Norge torsdag rejste danskerne sig, da den forsvarende EM- og VM-mester, Frankrig, var på menuen.
De danske håndboldkvinder viste højt niveau ved at slå franskmændene 25-22 og pointmæssigt komme på tavlen i turneringen.
De danske kvinder spillede med stor energi og bevægelse, og det gav franskmændene problemer fra start.
Ved pausen stod det 12-12 efter en sen udligning af Nadia Offendal, og assistenttræner Lars Jørgensen udtrykte meget rammende den danske optur over for TV2 Sport.
- Vi skal arbejde os frem mod, at det her er det udtryk, vi skal levere hver gang, sagde han efter de første 30 minutter.
Totalt forvirret landstrænerEfter pausen fortsatte danskerne med at imponere.
Stine Jørgensen scorede på straffekast, og Freja Cohrt udbyggede til 14-12 kort efter.
En velspillende Lotte Grigel bragte Danmark på 16-14 med to scoringer på stribe, og Danmark nærmede sig med små skridt sejren mod hjemmeholdet.
Med fire minutter igen var danskerne foran 22-21.
Målmand Sandra Toft pillede et stærkt fransk forsøg, og i den anden ende slog Grigel til igen.
Klavs Bruun Jørgensen var en forvirret mand efter sejren.
Danmarks forsvar lukkede ned for Frankrigs offensiv i kampens afslutning, mens Anne Mette Hansen brød igennem og lukkede opgøret med scoringen til 24-21.
Dermed fik danskerne en tiltrængt sejr.
- Jeg er totalt forvirret.
Det er totalt svært at forstå, hvordan vi kunne levere sådan forleden dag (mod Norge, red.
) og så spille så godt i dag, sagde landstræner Klavs Bruun Jørgensen til TV2 Sport efter kampen.
Danmark spiller søndag klokken 15 mod Rumænien.
Rumænerne tabte lørdag til Norge og er uden point efter to kampe.
Danmark har ligesom Frankrig to point efter to kampe.
/ritzau/FacebookTwitterKopier linkEmner:Freja Cohrt (håndboldspiller)|Klavs Bruun Jørgensen (håndboldtræner)|Frankrig|TV 2 Sport|Håndbold




https://www.dr.dk/nyheder/indland/astrofysiker-saadan-spotter-du-bedst-nordlyset-i-aften

IndlandAstrofysiker: Sådan spotter du bedst nordlyset i aftenI aften vil det være muligt at se nordlys i store dele af landet.
Af Cecilie Rosenkvist Dam og Robin Patrick Stampe Seierby (VIDEO)23.
mar.
2019 kl.
15.
50Bemærk: artiklen er mere end 30 dage gammelLæs opHvis du gerne vil opleve nordlyset, så er det i aften, du skal bevæge dig ud.
Udbrud på solen har sendt en sky af elektrisk ladede partikler af sted mod jorden, og det betyder, at man vil kunne opleve nordlys i store dele af Danmark i aften.
Der er særligt gode forhold efter klokken 22, og i videoen her giver astrofysiker Cecilie Sand Nørholm dig tips til, hvordan du kan optimere dine chancer for at se lyset.
FacebookTwitterKopier link




https://www.dr.dk/nyheder/regionale/midtvest/boogie-woogie-og-faldskaermsleg-unge-med-saerlige-behov-faar

Midt- og VestjyllandBoogie woogie og faldskærmsleg: Unge med særlige behov får træneruddannelseElever på Uddannelsescenter Mariebjerg får mulighed for at tage del i foreningslivet som hjælpetrænere.
Jennifer Sangster (t.
v.
) er i gang med at blive hjælpetræner.
Af Frederik Gatzwiller og Asta Pil Heltborg23.
mar.
2019 kl.
16.
30Bemærk: artiklen er mere end 30 dage gammelLæs opDe har diagnoser som autisme, ADHD og fysiske eller psykiske funktionsnedsættelser.
Men nu får unge på Uddannelsescenter Mariebjerg i Vemb i Vestjylland mulighed for at tage en træneruddannelse under DGI.
Det er vigtigt at tænke ind, at unge med særlige behov også kan have en plads i foreningslivetHeidi Møller Nielsen, DGI Vestjylland- Det er rart, man kan give noget videre og lære noget nyt til de små, siger Jennifer Sangster, der er elev på uddannelsescentret.
Hun er en af de 10 unge, som er i gang med uddannelsen, og har boldspil, boogie woogie-dans og fangeleg på programmet for tiden.
Og det har allerede givet hende blod på tanden til at fortsætte som aktiv i foreningslivet.
- Det er helt klart noget, jeg vil fortsætte med, for det gør mig glad at bruge min fritid på det, siger Jennifer Sangster.
Tungt stof bliver gjort enkeltLene Buchhave er lærer på Uddannelsescenter Mariebjerg, og har sammen med to kolleger tilpasset en træneruddannelse fra DGI, så den passer til de unges behov.
- Vi har taget det tunge stof og lavet det om, så det passer til vores unges forståelsesramme.
Det er gjort enkelt og med billeder, så de kan huske, hvad det går ud på, siger hun.
I alt er 10 elever på uddannelsescentret i gang med træneruddannelsen.
Eleverne skal i løbet af foråret i praktik i idrætsforeninger i Vemb og omegn.
Men det er forskelligt, hvilke opgaver de kommer til at varetage.
- Vil vil rigtig gerne uddanne dem til at kunne være hjælpetrænere i de helt almindelige foreninger, siger Lene Buchhave og uddyber:- Det kan være de skal stå for opvarmning, være praktiske hjælpere eller kommer for at være en del af det sociale fællesskab, så de får et tilhørsforhold i de almindelige foreninger.
Uddannelsen er den første af sin slags i Vestjylland, men bliver måske bredt ud, så flere unge med særlige behov får mulighed for at prøve den af.
Det siger Heidi Møller Nielsen, der er ungekonsulent i DGI Vestjylland.
- Med den erfaring, vi gør her, vil det være noget, vi også kan bruge andre steder.
For det er vigtigt at tænke ind, at unge med særlige behov også kan have en plads i foreningslivet.
Træneruddannelsen er lavet ud fra DGI's træneruddannelse "Unge i Front - Trænerspiren".
FacebookTwitterKopier linkEmner:Danske Gymnastik- og Idrætsforeninger|Jylland|Uddannelse|Fritidsaktiviteter




https://www.dr.dk/nyheder/udland/kaptajn-paa-fiskekutter-fik-mayday-kald-fra-krydstogtskib-vi-kunne-ikke-goere-noget

UdlandKaptajn på fiskekutter fik mayday-kald fra krydstogtskib: Vi kunne ikke gøre noget1.
300 mennesker er ved at blive evakueret fra et norsk krydstogtskib.
Det 230 meter lange krydstogtskib Viking Sky fik angiveligt motorproblemer omkring klokken 14, hvor de udsendte et mayday-kald.
Af Cecilie Rosenkvist Dam23.
mar.
2019 kl.
17.
45Bemærk: artiklen er mere end 30 dage gammelLæs opKrydstogtskibet Viking Sky er i øjeblikket i problemer ud for Norges kyst, og dets 1.
300 passagerer er i færd med at blive evakueret.
Jan Erik Fiskerstrand, kaptajn på fiskekutteren Fiskenes, var en af de, der modtog nødopkaldet fra skibet.
Det skete klokken 13.
55, fortæller han til DR.
Da nødsignalet kom, vendte han straks sin fiskekutter og satte kurs mod krydstogtskibet, der befandt sig 12 kilometer væk.
Da han ankommer til Hustadvika, sydvest for Kristiansund, en time og ti minutter senere, ligger Viking Sky tæt på land i voldsomme bølger.
- På det tidspunkt havde Viking Sky fået gang i en motor og fået to ankre ud.
Vi kunne ikke gøre noget og var bare på standby.
Fiskekutteren Fiskenes lå 500 meter fra krydstogtskibet Viking Sky.
Kaptajnen tog dette billede af redningsaktionen.
Alt var under kontrolJan Erik Fiskerstrand fortæller, at det virkede dramatisk, da han fik kaldet, men da han ankom til stedet, var redningsarbejdet allerede i fuld gang.
- Det virkede, som om de havde kontrol, så jeg var egentlig meget rolig.
Klokken 15.
40 får han lov til at sejle videre, og på det tidspunkt er fire helikoptere i gang med at evakuere personerne ombord på krydstogtskibet, der har plads til omkring 930 passagerer og 500 besætningsmedlemmer.
- Det virkede til, at evakueringen var under fuld kontrol, så jeg tror ikke, der bliver nogen problemer, siger Jan Erik Fiskerstrand.
Hver helikopter kan have omkring 15-20 passagerer med sig på hver tur, oplyser pressetalsmanden Einar Knudsen fra Hovedredningscentralen Sør-Norge.
Klokken 16.
45 har redningstjenesten på sin Twitter-profil oplyst, at 30 mennesker er reddet i land, hvoraf en har pådraget sig lettere skader.
Fem helikoptere og en række fartøjer er med i redningsarbejdet.
Det er i dette område, at krydstogtskibet er i gang med at blive evakueret.
FacebookTwitterKopier linkEmner:Rederier|Rejse- og turistbranchen|Skibstrafik|Norge|Twitter




https://www.dr.dk/sporten/fodbold/landsholdet/schweiz-aabner-danmarks-em-gruppe-med-smal-sejr-over-georgien

LandsholdetSchweiz åbner Danmarks EM-gruppe med smal sejr over GeorgienGeorgien var tæt på at skabe en overraskelse, men Schweiz endte med at vinde 2-0 ude over Georgien.
Schweiz fik en fin start på EM-kvalifikationen med en 2-0 sejr over Georgien.
23.
mar.
2019 kl.
18.
10Bemærk: artiklen er mere end 30 dage gammelLæs opDanmark var lige ved at få god hjælp fra Georgien, som lørdag eftermiddag tog imod Schweiz i EM-kvalifikationen.
Men det endte med den forventede favoritsejr til Schweiz på kunstgræsset i Tbilisi.
Schweiz, som anses for Danmarks hårdeste rival i gruppe D, vandt fodboldkampen med 2-0 på to mål i anden halvleg.
Længe holdt Georgien stand ved stillingen 0-0, og schweizerne havde store problemer med at skabe farlige chancer i offensiven i første halvleg.
Det lykkedes først Schweiz at få scoret til 1-0 efter 57 minutter.
Her lagde schweizernes kantspiller Breel Embolo bolden perfekt til rette for Steven Zuber, som med en præcis afslutning med indersiden fandt det fjerneste hjørne.
I et forsøg på at jagte en udligning blev Randers-spilleren Saba Lobjanidze skiftet ind efter 73 minutter for Georgien.
Men det hjalp ikke noget.
Randers FC's Saba Lobjanidze (19) blokerer et skud.
Ti minutter før tid viste georgierne svaghedstegn i forsvaret, og det udnyttede Schweiz til at fordoble føringen.
Det var Denis Zakaria, som satte 2-0-målet ind, da en returbold røg lige ud foran den schweiziske midtbanespiller, der bare skulle ramme det tomme bur.
I slutfasen havde Schweiz flere store muligheder, mens sejrens størrelse blev ikke udbygget.
Danmark skal møde Schweiz på udebane i Basel tirsdag aften klokken 20.
45.
Og måske vil schweizerne have lidt trættere ben end danskerne.
Danmark spillede 2-2 i en testkamp ude mod Kosovo torsdag aften, og dermed har Schweiz et par dage færre at restituere i.
/ritzau/FacebookTwitterKopier linkEmner:Schweiz|Georgien|Fodbold|Basel|Randers




https://www.dr.dk/sporten/golf/dansk-golf-union-faar-ny-formand-flere-skal-proeve-golf-fornemmelsen

GolfDansk Golf Union får ny formand: Flere skal prøve 'golf-fornemmelsen'Lars Broch Christensen er ny formand for Dansk Golf Union.
Lars Broch Christensen er ny formand for Dansk Golf Union.
Af Mathias Hauge Jacobsen23.
mar.
2019 kl.
14.
40 | opdateret 23.
mar.
2019 kl.
14.
46Bemærk: artiklen er mere end 30 dage gammelLæs opPå et repræsentantskabsmøde i Kolding lørdag har Dansk Golf Union valgt sin nye formand.
Og det bliver Lars Broch Christensen, der overtager for Jim Staffensen.
Lars Broch Christensen har i forvejen siddet seks år i Dansk Golf Unions bestyrelse, og golf er en af de vigtigste ting i hans liv, fortæller han i en pressemeddelelse.
- Mit liv har været golf siden 1976, og jeg har været frivillig siden 1983.
Udover min datter er golf nummer to på listen over det, jeg brænder for, siger Lars Broch Christensen.
Forude venter nu flere opgaver, hvor rekruttering af nye golfspillere vurderes som dén, der skal lægges mest energi i.
- Der er stadig mange derude, som vi ikke har fået givet chancen for at prøve golf og få den fornemmelse i kroppen, som golf kan give.
- For klubberne er juniorer en investering i fremtiden, fordi mange af dem kommer tilbage til golf, når de er færdige med at studere og etablere sig med job og familie, siger Lars Broch Christensen.
Lars Broch Christensen er 56 år gammel.
Han er født og opvokset i Hillerød, hvor han stadig bor.
Han er aktuelt kasserer i Hillerød Golf Klub, hvor han har haft adskillige frivillige poster - blandt andet en ni-årig periode som klubformand.
Lars Broch Christensen er desuden far til Danmarks aktuelt bedste kvindelige golfspiller, Nicole Broch Larsen, der er nummer 164 i verden.
Læs også:Danske golfkvinder deles om topplacering i AustralienFacebookTwitterKopier linkEmner:Dansk Golf Union|Golf|Hillerød Golf Klub|Hillerød|Kolding




https://www.dr.dk/sporten/cykling/alaphilippe-vinder-milano-sanremo-foerste-gang

CyklingAlaphilippe vinder Milano-Sanremo for første gangIngen kunne hamle op med Julian Alaphilippe, da der skulle spurtes om sejren i årets første cykelmonument.
Julian Alaphilippe kører først over stregen.
23.
mar.
2019 kl.
17.
33Bemærk: artiklen er mere end 30 dage gammelLæs opDen franske cykelstjerne Julian Alaphilippe (Quick-Step) fortsatte sin imponerende række af sejre i 2019, da han lørdag tog årets første monument, Milano-Sanremo.
Det var første gang, han vandt den italienske maratonklassiker.
Alaphilippe spurtede sig til triumfen i en stærk gruppe, hvor en flok af verdens bedste cykelryttere befandt sig.
Den formstærke franskmand henviste Oliver Naesen (AG2R) og Michal Kwiatkowski (Sky) til henholdsvis anden- og tredjepladsen.
Den tidligere verdensmester Peter Sagan (Bora) manglede det sidste i spurten og måtte tage til takke med en fjerdeplads.
Magnus Cort kom i mål med hovedfeltet.
Astana-danskeren Magnus Cort kørte i mål kort efter, men han var ikke blandt de forreste, selv om han på forhånd havde håbet på at forbedre sin ottendeplads fra sidste år.
Cort blev toer i hovedfeltets spurt.
Tidligt udbrudForud for den hektiske spurt havde rytterne tilbagelagt 291 kilometer i det nordlige Italien.
Et udbrud bestående af ti mand slog tidligt et hul til feltet, og på et tidspunkt var forspringet på mere end ti minutter.
Så begyndte feltet ellers at barbere forspringet ned.
Med små 100 kilometer tilbage af løbet havde de forreste 5 minutter og 45 sekunder at give af.
Fausto Masnada fra Androni-holdet satte undervejs de øvrige lykkeriddere, men med 25 kilometer igen måtte også han sande, at løbet var kørt.
Rytterne hamrede op ad Cipressa-stigningen, hvor Magnus Cort viste sig i front.
Feltet kom over stigningen i samlet flok, men på nedkørslen stak Niccolò Bonifazio fra Direct Energie af.
Også han blev opslugt, og så der status quo før den afsluttende Poggio-stigning, der bød på 3,6 kilometer med en gennemsnitlig stigningsprocent på 3,8.
Peter Sagan kom ikke til at spille en stor rolle.
Det udnyttede Quick-Step til at sætte et hårdt tempo, som sorterede de tungeste af sprinterne fra.
En gruppe af forhåndsfavoritter slap væk før toppen, men ingen danskere var iblandt.
Tom Dumoulin (Sunweb) fik kontakt til frontgruppen på nedkørslen, men han spillede ingen rolle i den endelige finale.
Det gjorde de tidligere verdensmestre Peter Sagan og Michal Kwiatkowski og den nuværende, Alejandro Valverde (Movistar), men Alaphilippe havde mest at skyde med.
/ritzau/FacebookTwitterKopier linkEmner:Alejandro Valverde (cykelrytter)|Bora-Hansgrohe|Julian Alaphilippe (cykelrytter)|Italien|Cykelsport




https://www.dr.dk/nyheder/kultur/film/eksplicitte-sex-scener-og-skraemmende-sci-fi-ny-serie-er-et-overfloedighedshorn

BingeSe temaFilm og serierEksplicitte sex-scener og skræmmende sci-fi: Ny serie er et overflødighedshorn af ideer og kreativitetMesterinstruktøren David Fincher er ude med en anderledes animationsserie.
- Ikke to afsnit ligner hinanden, og det er i sig selv næsten nok til at gå på opdagelse i det her overflødighedshorn af ideer og kreativitet, skriver serieekspert Frederik Dirks Gottlieb om 'Love, Death & Robots'.
(© Netflix)Af Frederik Dirks Gottlieb23.
mar.
2019 kl.
18.
31Bemærk: artiklen er mere end 30 dage gammelLæs opPå trods af et stort potentiale i en tid, hvor vores koncentrationsevne er under pres, er kortfilmen som genre stort set fraværende i medielandskabet.
Det korte format betragtes hovedsageligt som svendeprøver for håbefulde filmfolk, der drømmer om at lave lange spillefilm.
Dog ser vi her i seriernes storhedstid, at antologiformatet, hvor hvert afsnit af en sæson er en lille afsluttet historie i sig selv, for alvor er ved at finde sin plads i populærkulturen.
På den måde er kortfilmen igen i fokus om end bundet sammen i en hel sæson, som det er tilfældet her i 'Love, Death & Robots', som netop er blevet lanceret på Netflix.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Serien er skabt af ingen ringere end mesterinstruktøren David Fincher ('Seven', 'Fight Club', 'House of Cards' med flere) og 'Deadpool'-instruktøren Tim Miller.
Sammen har de skabt en vanvittig, humoristisk og til tider uhyggelig serie, som de beskriver som 'et kærlighedsbrev til nørder'.
'Love, Death & Robots' består af intet mindre end 18 animerede, selvstændige afsnit, som varierer i spillelængde fra et par minutter og op til lidt over et kvarter.
Genren og animationsstilen varierer også fra håndtegnet krimi, computerspilslignende action til Pixar-agtig børneanimation.
Ikke to afsnit ligner hinanden, og det er i sig selv næsten nok til at gå på opdagelse i det her overflødighedshorn af ideer og kreativitet, som tydeligvis er tænkt som en sjælebror til 'Black Mirror', hvad angår både tematik og struktur.
Man kan snildt starte fra en ende af og kaste sig over samtlige afsnit.
Men har man brug for lidt overbevisning, så kommer her en guide til nogle af de bedste episoder, som alle er med til at vise, hvor alsidig og anderledes 'Love, Death & Robots' er.
1Actionbraget: Suits (17 minutter)Afsnittet 'Suits' er en blanding af klassisk science-fiction, horror og action.
(© Netflix)Få episoder inde står det klart, at ikke to afsnit minder om hinanden i 'Love, Death & Robots'.
Film- og serienørderne vil hurtigt afkode, at der lånes fra klassisk science-fiction, horror og action.
Måske derfor lykkedes det gang på gang at stable et univers og en gribende fortælling på benene på kun ganske få minutter.
I 'Suits' møder vi en gruppe af amerikanske landmænd, der gang på gang forstyrres af udefrakommende rumvæsener, der forsøger at trænge ind på deres marker.
I bedste 'Pacific Rim'-stil har landmændene udviklet gigantiske mekaniske dragter, som de styrer med mere finesse end traktorer og såmaskiner.
Animationsstilen er ret unik, og selvom den er enormt tegneserieagtig, er 3D-grafikken og figurernes bevægelser enormt virkelighedstro.
I hvert fald nok til, at man ikke kan lade være med at heppe på de charmerende bondeknolde hjemme fra sofaen.
'Suits' er fyldt med smådumme one-linere såsom: 'This thing is madder than your mother on our wedding day', mens hovedpersonen Hank pløjer monstre ned.
Læg dertil et et stemningsfyldt western-score oveni, og 'Suits' vil med sikkerhed få fans af firser-action til at smile uden at skulle døje med den eksistentialistiske hovedpine, som visse andre afsnit efterlader.
2Den skræmmende: Beyond the Aquila Rift (16 minutter)- Afsnittet indeholder en eksplicit sexscene, der ikke bør ses i frokostpausen på arbejdet!
Så er du både pirret og advaret, skriver Frederik Dirks Gottlieb.
(© Netflix)Det her er det reneste science fiction-afsnit, der med noget af det mest virkelighedstro foto-realisme næsten får dig til at glemme, at det er et animationsafsnit skabt på en computer.
Ikke mindst i den ekstremt eksplicitte sex-scene, der ikke bør ses i frokostpausen på arbejdet!
Så er du både pirret og advaret.
I 'Beyond the Aquila Rift' møder vi bemandingen på et rumfartøj, der imod deres planer vågner op på et form for værksted et ukendt sted i galaksen.
Heldigvis møder vores hovedperson, Thom, en gammel flamme, Greta, og de genoptager deres romance.
Naturligvis er intet som det lader til, men med fare for at spoile vil jeg ikke give flere detaljer væk.
Dog skal det siges, at det her afsnit ikke er for hverken børn eller sarte sjæle.
3Thrilleren: The Witness (12 minutter)- På 12 minutter er der både action, bare bryster og et fascinerende plottwist, teaser Frederik Dirks Gottliebs om afsnittet.
(© Netflix)Efter et par stærke afsnit bliver barren alligevel hævet med et af de bedst animerede afsnit, som serien har at byde på.
Det er instrueret af Alberto Mielgo, manden bag den Oscar-vindende 'Spider-Man: Into the Spider-verse', og det kan mærkes i dette intense afsnit, hvor en kvinde jages igennem en fremtidsby af en potentiel morder.
Tempoet er højt fra starten af, og uden at spoile noget kan jeg afsløre, at der på blot 12 minutter er både action, bare bryster og et fascinerende plottwist.
Animationsstilen er i tråd med 'Into the Spider-verse', og man må sige, at Mielgi har fundet sin helt egen stil.
4Den sjove: Three Robots (11 minutter)Kan robotter være nuttede?
De kan de ifølge Frederik Dirks Gottlieb i afsnittet 'Three Robots'.
(© Netflix)Selvom de fleste historier har en dyster indgangsvinkel, og ligesom Charlie Brookers dystopiske 'Black Mirror', ikke spår menneskeheden de bedste fremtidsudsigter, så er der heldigvis masser af humor at finde i samlingen.
Man kan blandt andet se Hitler blive slået ihjel i afsnittet 'Alternate Histories', planeten blive overtaget af en yoghurt og verdenshistorien udspille sig i Topher Graces fryser.
Men mest vellykket inden for komedie-kategorien er dog 'Three Robots', hvor vi i en post-apokalyptisk fremtid får historien om menneskets endelige udslettelse fortalt af tre yderst nuttede robotter.
Kontrasten mellem den dystre tematik og den 'Wall-E'-agtige komik er et friskt pust og viser, at der trods alt er tænkt på variation i strømmen af de ellers vidt forskellige afsnit.
Hver gang vi får to-tre mørke afsnit, sørger Fincher og co.
for at give os et velskabt komisk pusterum.
'Three Robots' jonglerer humoristisk vores stupide internethumor og kærlighed for katte-videoer, alt imens menneskeheden spiddes på et mere grundlæggende plan.
5Den groteske: Helping Hand (10 minutter)I 'Helping Hand' får en kvinde ved en fejl skubbet sig selv væk fra sin sonde og flyver pludseligt helt frit i rummet.
(© Netflix)Det er selvfølgelig begrænset, hvor meget man kan fortælle på 10 minutter.
Men som en af dem, der ofte nyder Pixars korte 'intro-film' mere end selve den film, jeg har betalt for at komme ind og se, ved jeg også, at det er muligt at skabe både et troværdigt univers og relatérbare figurer på ganske få minutter.
Alt det gør sig gældende i 'Helping Hand', hvor en kvinde i et rumfartøj ved en fejl får skubbet sig selv væk fra sin sonde og frit flyvende i rummet må træffe en skæbnesvanger beslutning for at holde sig selv i live.
Igen er stilen foto-realistisk, og det er naturligvis umuligt ikke at tænke på 'Gravity', når man ser dette afsnit.
Dog er det her den groteske mareridtsversion med en scene så makaber, at jeg aldrig vil glemme den.
Første sæson af 'Love, Death & Robots' kan ses på Netflix.
Læs også:Glem de lange serie-sæsoner: I denne serie er hvert afsnit en lille filmFacebookTwitterKopier linkEmner:David Fincher (filminstruktør)|Teknologi|Landbrug|Humor|Pixar




https://www.dr.dk/nyheder/udland/et-krydstogtskib-er-i-vanskeligheder-ud-norges-kyst

UdlandEt krydstogtskib er i vanskeligheder ud for Norges kyst1300 passagerer bliver evakueret fra krydstogtskibet, der har problemer med den ene motor.
Skibet befinder sig ved Hustadvika, sydvest for Kristiansund, knap 2,5 sømil fra land.
Af Signe Mai Kærsgaard Vilsbøll23.
mar.
2019 kl.
15.
20 | opdateret 23.
mar.
2019 kl.
21.
19Bemærk: artiklen er mere end 30 dage gammelLæs opEt krydstogtskib er i vanskeligheder ud for Norges kyst.
TIP OS!
Er du ombord på krydstogtskibet?
Så vil vi gerne høre fra dig.
Skriv til sigv@dr.
dk.
Krydstogskibet har motorproblemer, og der er samtidig voldsom storm i området.
Langs store dele af Norges kyst har et lavtryk ført kraftig vind med sig, som har givet forhøjet vandstand og store bølger.
Lokalpolitiet i Møre og Romsdal oplyser Twitter, at de 1.
300 mennesker, der er ombord på skibet, er ved at blive evakueret.
Indtil videre er 136 blevet fragtet til et modtagelsescenter i Fræna.
Passagerer evakueres i helikopterRedningsaktionen har været i gang i flere timer, men det er vanskeligt at evakuere i det ustadige vejr, siger pressetalsmand Einar Knudsen fra Hovedredningssentralen Sør-Norge til det norske medie VG.
Han oplyser, at fem helikoptere flyver frem og tilbage fra skibet, og at hver helikopter kun kan have 15-20 passagerer med sig på hver tur.
Ifølge Aftenposten er der tale om skibet Viking Sky fra det norske rederi Viking Ocean Cruises.
Det befinder sig ved Hustadvika, sydvest for Kristiansund, knap 2,5 sømil fra land (cirka 4,6 kilometer, red.
).
Kurs mod StavangerRedningsbåde og helikoptere blev sendt til stedet tidligere i dag, fordi krydstogtskibet udsendte nødsignal og drev mod land.
Bådene måtte dog sejle tilbage til land på grund af de høje bølger.
Odd Roar Lange, der befinder sig i Hustadvika og kan se skibet fra land, fortæller, at der har været mange skibsforlis i området.
Viking Sky er 230 meter langt.
Det er bygget i 2017, holder til i Bergen og har plads til omkring 930 passagerer samt 500 besætningsmedlemmer.
Det store krydstogtskib havde kurs mod Stavanger.
Video: Marit Holten har på Facebook delt denne video fra området, hvor skibet kan skimtes i horisonten.
FacebookTwitterKopier linkEmner:Norge|Rederier|Skibstrafik|Stavanger|Viking Ocean Cruises




https://www.dr.dk/nyheder/indland/hjemmevaernet-skal-jagte-narko-og-menneskesmuglere-i-middelhavet

IndlandHjemmeværnet skal jagte narko- og menneskesmuglere i MiddelhavetOvervågningsfly med frivillige skal bekæmpe organiserede kriminelle i Spanien.
Af Mads Korsager Nielsen23.
mar.
2019 kl.
18.
30Bemærk: artiklen er mere end 30 dage gammelLæs opFor første gang nogensinde skal et overvågningsfly med besætning fra Hjemmeværnet udsendes på en international mission.
Operation IndaloFrontex er den europæiske grænse- og kystvagt.
EU-agenturet driver en række missioner omkring kendte smuglerruter i Middelhavet.
Blandt andet Operation Indalo, der ifølge Frontex har som mål at kontrollere grænser, afsløre menneskesmuglere, konfiskere våben, narkotika og forfalskede pas.
Overvågningsmaskinen fra Hjemmeværnet skal ifølge planen udsendes fra den 1.
-31.
august 2019.
Det sker til sommer, når et bidrag fra Hjemmeværnets Eskadrille 270 skal deltage i Operation Indalo i Middelhavet, der blandt andet bekæmper narko- og menneskesmuglere.
Operationen bliver styret af den europæiske grænse- og kystvagt, Frontex.
- Det er kulminationen på flere års hårdt arbejde for alle de frivillige i eskadrillen.
Det udmønter sig ved, at vi nu er i stand til at løse opgaver uden for landets grænser, der før blev løst af besætninger og maskiner fra flyvevåbnet, siger eskadrillechef Hans Henrik Grøn.
Defender-fly brugt i bandekrigenHjemmeværnets Defender-overvågningsfly har tidligere løst opgaver for politi og beredskabet i luften over Danmark.
Blandt andet i forbindelse med bandekrigen i København i 2017 samt eftersøgninger efter drabet på journalisten Kim Wall.
Ifølge Forsvarsministeriet skal Defender-bidraget løse den samme opgave, som Flyvevåbnets Challenger-jetfly har stået for i henholdsvis Italien og Grækenland.
Britten-Norman Defender-overvågningsflyene bemandes af to piloter og en systemoperatør, der betjener overvågningsudstyret.
På missionerne for politiet er der også en betjent med ombord.
To fly af typen Britten-Norman Defender fra Flyverhjemmeværnets Eskadrille 270 har siden begyndelsen af august jævnligt brummet rundt i mørket over København og særligt Nørrebro.
 Overvågningsflyene er ofte nødsaget til at flyve lavt over hovedstaden på grund af hensyn til passagerfly fra f.
eks Kastrup Lufthavn.
 Britten-Norman Defender-flyene er udstyret med fintfølende sensorer i en såkaldt 'overvågnings-pod' på siden af flykroppen.
 Flyene kan sende live-billeder fra overvågningsudstyret til folk på jorden.
 Overvågningsflyene har blandt andet infrarøde kameraer, der kan se igennem nattemørket.
 Flyene har blandt andet deltaget i eftersøgningen af liget af den svenske journalist Kim Wall, kontrol af grænser, farvandsovervågning samt andre opgaver for politi og forsvar.
1 / 7Britten-Norman Defender-overvågningsflyene bemandes af to piloter og en systemoperatør, der betjener overvågningsudstyret.
På missionerne for politiet er der også en betjent med ombord.
1 / 7To fly af typen Britten-Norman Defender fra Flyverhjemmeværnets Eskadrille 270 har siden begyndelsen af august jævnligt brummet rundt i mørket over København og særligt Nørrebro.
2 / 7Overvågningsflyene er ofte nødsaget til at flyve lavt over hovedstaden på grund af hensyn til passagerfly fra f.
eks Kastrup Lufthavn.
3 / 7Britten-Norman Defender-flyene er udstyret med fintfølende sensorer i en såkaldt 'overvågnings-pod' på siden af flykroppen.
4 / 7Flyene kan sende live-billeder fra overvågningsudstyret til folk på jorden.
5 / 7Overvågningsflyene har blandt andet infrarøde kameraer, der kan se igennem nattemørket.
6 / 7Flyene har blandt andet deltaget i eftersøgningen af liget af den svenske journalist Kim Wall, kontrol af grænser, farvandsovervågning samt andre opgaver for politi og forsvar.
7 / 7- Opgaven vil være at overvåge farvandet ud for Spaniens sydlige Middelhavskyst med fokus på illegal migration og grænseoverskridende kriminalitet, herunder menneske- og narkotikasmugling, skriver Forsvarsministeriet.
Frivillige besætninger en fordelFlybesætninger og jordpersonale i Hjemmeværnet er alle frivillige, men under Operation Indalo bliver de ansat på samme vilkår som personale fra det rigtige flyvevåben.
Sideløbende med opgaven som eskadrillechef er Hans Henrik Grøn logistikdirektør for vindmøllevirksomheden Siemens Gamesa.
Han fortæller, at styrkens mange civile kompetencer er en stor styrke.
Blandt dem vi sender afsted er der både kommercielle piloter fra SAS, tidligere ansatte i flyvevåbnet og endda en pensioneret revisor.
Hans Henrik Grøn, eskadrillechef- Blandt dem vi sender afsted er der både kommercielle piloter fra SAS, tidligere ansatte i flyvevåbnet og endda en pensioneret revisor.
Det betyder, at vi dybest set kan ordne det meste selv, fordi der altid er en, der kan bidrage, siger Hans Henrik Grøn.
Han har ingen betænkeligheder ved at sende revisorer og rutefly-piloter i luften mod organiserede kriminelle.
- Man tænker mere på det som en opgave, der skal løses, og at man kan være med til at gøre en forskel.
Hvad enten det er at fange en smugler eller finde et menneske, der er faldet i vandet, siger eskadrillechef Hans Henrik Grøn, der også lyder flyvernavnet ‘HAN’.
FacebookTwitterKopier linkEmner:Hjemmeværnet (Danmark)|Kim Wall (journalist)|Forsvarsministeriet|Spanien|Hjemmeværn




https://www.dr.dk/nyheder/udland/al-shabaab-bag-angreb-i-somalia-viceminister-blandt-de-draebte

UdlandAl-Shabaab bag angreb i Somalia: Viceminister blandt de dræbte Militante mænd har i dag udført et angreb i Somalias hovedstad.
En minister samt 14 andre har mistet livet.
Fem militante mænd har i dag stormet en regeringsbygning i Mogadishu i Somalia og dræbt en minister.
Ifølge politiet befinder de sig stadig i bygningen.
Af Sofie Dyjak23.
mar.
2019 kl.
15.
00Bemærk: artiklen er mere end 30 dage gammelLæs op15 personer har i dag mistet livet i et under et angreb begået af militante mænd fra gruppen al-Shabaab i Somalias hovedstad Mogadishu.
En af de dræbte er landets vicebeskæftigelsesminister, Saqar Ibrahim Abdallah.
Det oplyser landets politi ifølge Reuters.
Først detonerede en militant mand ifølge politiet en bil med sprængstoffer - og derefter trængte fem bevæbnede mænd ind i en regeringsbygning og dræbte ministeren.
- Den første eksplosion skete ved Beskæftigelsesministeriet.
Det var en selvmordsbilbombe, der blev fulgt af skyderi, siger polititalsmand Mohamed Hussein.
Selvmordsbomben blev lørdag udløst lige her.
Tæt på en regeringsbygning i Somalias hovedstad.
Ifølge Mohamed Hussein befandt gerningsmændene sig i regeringsbygningen efter drabet på ministeren, mens flere embedsmænd og civile også befandt sig i bygningen.
Den militante gruppe al-Shabaab har taget skylden for angrebet.
Vil indføre sharia-lovgivningAl-Shabaab har rødder i Somalia og har som mål at indføre sharia-lovgivning.
Gruppen kæmper for at vælte Somalias regering, der har opbakning fra flere vestlige lande.
Og flere gange har medlemmer udført angreb mod Somalias regering, FN-styrker og vestlige nødhjælpsorganisationer i Somalia.
Gruppen anses for at være den mest brutale islamistiske gruppe i Afrika.
Gruppen er kendt for at have forbindelser til den islamistiske terrorgruppe al-Qaeda og har siden 2008 figureret på en række af vestens terrorlister.
Læs også:Korrespondent: Meget nærliggende at al-Shabab står bag angreb på luksushotelI 2013 angreb medlemmer af al-Shabaab et indkøbscenter i Nairobi, hvor de barrikaderede sig i 80 timer sammen med adskillige gidsler.
67 personer blev dræbt.
To år efter udførte de et angreb i Kenya, hvor de skød og dræbte næsten 150 mennesker ved et universitet.
FacebookTwitterKopier linkEmner:al-Shabaab|al-Qaeda|Somalia|Terrorisme|Afrika




https://www.dr.dk/nyheder/udland/voldsom-storm-lukker-bjergpas-og-blaeser-biler-af-vejene-i-norge

UdlandVoldsom storm lukker bjergpas og blæser biler af vejene i NorgeDer ventes vindstød af orkanstyrke og bølger på op til 13 meter i løbet af i dag.
Årsagen til de voldsomme vejrforhold er et dybt lavtryk, der ligger mellem Norge og Island, og som har kurs mod øst-nordøst mod den norske øgruppe Lofoten.
Af Anton Lind23.
mar.
2019 kl.
14.
56Bemærk: artiklen er mere end 30 dage gammelLæs opFlere steder i Norge kæmper de netop nu med trafikale problemer, efter at en voldsom storm er begyndt at bevæge sig ind over den vestlige del af landet.
En række sydlige bjergpas har været lukket for gennemkørsel, biler er blæst af vejene, og meteorologerne venter bølger på op til 13 meter, skriver NRK.
Myndighederne advarer samtidig om, at folk skal holde sig fra kysterne, mens flere bjergpas ventes at være lukkede resten af dagen.
I fjeldområdet Strynefjellet nordøst for Bergen blev flere busser og lastbiler taget af kraftige vindstød.
- Der var nul sigtbarhed.
Sidevinden tog fat i lastbillen og pressede den ind i autoværnet.
Bag mig blæste tre busser af vejen, siger lastbilschauffør Andreas Skrede til NRK.
Lastbilen kunne på egen hånd køre ind i en nærliggende tunnel for at finde læ, mens busserne måtte have hjælp til at komme fri.
Vindstød af orkanstyrkeÅrsagen til de voldsomme vejrforhold er et dybt lavtryk, der ligger mellem Norge og Island, og som har kurs mod øst-nordøst mod den norske øgruppe Lofoten.
Det fortæller DR's vejrvært Mikael Jarnvig.
- Lige nu blæser der en kuling, men det kommer til at tiltage til fuld storm i aften med en vindstyrke på 25 meter i sekundet i middelvind.
- Der vil også komme vindstød af orkanstyrke på op til 35 meter per sekund, siger han.
Han fortæller, at den kraftige vestenvind, der vil generere bølger på op til 13 meter, også vil øge vandstanden med op til en halv meter.
- Så broerne vil blive skyllet over, og det kan give skader på fortøjrede både og endda både, der ligger på land.
Der er også potentiale for, at huse får blæst tagene af, siger Mikael Jarnvig.
Vindstød kan nå længere end i DanmarkVed kysterne kommer regnen til at vælte ned i løbet af i dag, mens det i nogle bjergpas har ført til store snefald og dårlig sigtbarhed.
Derfor anbefaler det norske Vejtrafikcenteret, at folk genovervejer planlagt ture.
- Det er en dag, jeg ikke vil anbefale folk at køre over bjergene på, siger trafikoperatør Ketil Molvær til NRK.
Modsat i Danmark kan de kraftige vindstød nemt nå mange kilometer ind i landet i Norge, fordi de bliver trykket ind mod fjeldene, der står tæt på kysten.
På den måde kan den kraftige vind nå helt op i bjergpassene og være stærk nok til at vælte køretøjer, forklarer DR's Mikael Jarnvig.
Selvom det er voldsomme vejrforhold, er det ikke noget, der frygtes at give voldsomme skader, da Norge har sikret sig godt på storme som denne.
- Det er vildt, men ikke noget, der ikke er sket før, siger Mikael Jarnvig.
Stormen forventes allerede at aftage i løbet af i nat.
FacebookTwitterKopier linkEmner:Norge|Vejret|NRK|Kollektiv trafik|Bergen




https://www.dr.dk/nyheder/udland/hvad-handler-rusland-undersoegelsen-om-faa-svaret-paa-21-spoergsmaal-om-robert






https://www.dr.dk/nyheder/udland/foraeldre-leder-desperat-efter-deres-boern-i-mozambique

UdlandForældre leder desperat efter deres børn i MozambiqueMange forældre og børn er blevet adskilt som følge af den cyklon, der ramte Mozambique for en uge siden.
Et  barn bliver transporteret i et køleskab.
Mange børn er blevet væk fra deres forældre, efter cyklonen Idai for en uge siden ramte flere afrikanske lande.
23.
mar.
2019 kl.
13.
31Bemærk: artiklen er mere end 30 dage gammelLæs opCyklonen Idai ramte flere afrikanske lande, herunder Mozambique, for en uge siden.
Som følge af katastrofen er familier blevet adskilt, og mange børn har enten mistet deres forældre eller er blevet væk fra dem.
Nødhjælpsorganisationen Red Barnet arbejder på højtryk for at genforene familierne.
- Vi er bekymrede for de børn, som har mistet deres forældre eller er blevet væk fra dem, siger Rik Goverde, som er talsperson for Red Barnet i Mozambique.
- Forældre kan registrere deres egne og deres børns navne hos os i en online database.
Alle organisationer har adgang til den og kan matche forældre og børn, hvis man støder på dem.
Redningsarbejdet er omfattende i Mozambique, hvor mange børn er blevet væk fra deres forældre.
Det er dog langsommeligt arbejde, for ifølge Rik Goverde er store arealer stadig oversvømmede, og befolkningen er spredt over meget store områder.
- Vandet trækker sig langsomt tilbage, men det er svært at få hjælp bragt ud, når folk er meget spredt, siger han.
- Folk er desperate, for de har intet at spise, og mange opholder sig i træer og på tage.
Hjælpen kommer, men det går meget langsomt.
Svær vilkårGenforening af familier er noget af det første, Red Barnet går i gang med ved katastrofer som den i Mozambique.
Det skyldes, at det er farligt for børn at være alene.
- De kan være i fysisk fare, men vi er også meget opmærksomme på folk, der ikke vil børnene noget godt.
De slår til i forhold til trafficking, seksuel udnyttelse og ulovlig adoption, siger psykolog i Red Barnet, Anne Sophie Dybdal.
Hun understreger, at det er vigtigt at få børnenes dagligdag stabiliseret.
- Ved naturkatastrofer kan børn blive angste, fordi den stabile hverdag er blevet vendt på hovedet.
Det kan sætte sig som en frygt for, at det skal ske igen, siger Anne Sophie Dybdal.
Dødstallet i Mozambique er steget til 417 efter cyklonen, meddeler landets myndigheder lørdag.
Ifølge FN-organisationen Unicef har en million børn i de berørte lande brug for hjælp efter cyklonen.
Cyklonen ramte Mozambique med vindstød på op mod 170 kilometer i timen, inden den fortsatte sin ødelæggende færd mod Malawi og Zimbabwe.
/ritzau/FacebookTwitterKopier linkEmner:Mozambique|Red Barnet|Orkaner|Afrika|Forenede Nationer




https://www.dr.dk/sporten/fodbold/landsholdet/hareide-glaeder-sig-over-schweiz-loerdagskamp-i-georgien-stor-fordel-os

LandsholdetHareide glæder sig over Schweiz' lørdagskamp i Georgien: Stor fordel for osFodboldlandsholdets kommende modstander i EM-kvalifikationen, Schweiz, skal først overstå en kamp i Georgien, før de kan rette fokus mod Danmark.
Landstræner Åge Hareide ser det som en stor fordel, at Schweiz lørdag møder Georgien i Danmarks EM-kvalifikationsgruppe.
Af Arnela Muminovic23.
mar.
2019 kl.
13.
44Bemærk: artiklen er mere end 30 dage gammelLæs opChristian Eriksen, Simon Kjær og resten af det danske herrelandshold i fodbold sparker EM-kvalifikationen i gang på tirsdag, når gruppens på papiret bedste hold, Schweiz, venter på udebane.
Men der bliver faktisk allerede lørdag eftermiddag taget hul på Danmarks gruppe, når Schweiz tager den lange tur øst på til Tbilisi for at møde Georgien.
En 12 timers flyvetur i alt for schweizerne og to hviledage færre end danskerne, der som bekendt mødte Kosovo i en testkamp torsdag.
Det danske herrelandshold i fodbold forbereder sig til Schweiz-kampen på tirsdag.
Og det setup er en stor fordel for Danmark – det vedkender både anfører, Simon Kjær, og landstræner, Åge Hareide.
- Absolut.
Det er en stor fordel.
Både forskellen på hviledage, den store rejsetid fra Georgien for schweizerne og tidsforskellen.
Det hele er nøje planlagt fra vores side, og derfor lagde vi også Kosovo-kampen om torsdagen, hvor vi også valgte at hvile nogle af spillerne, så de er helt friske til opgøret mod Schweiz.
- Nu har vi haft ro til at planlægge denne kamp mod Schweiz, så vi håber da, at vi bliver friskere end schweizerne på banen på tirsdag, siger Åge Hareide, som bliver støttet af anfører Kjær i den udmelding.
- Selvfølgelig kan det give en fordel.
Så gælder det om at tage den.
Vi har ikke kigget så meget på dem indtil videre – men hele truppen skal se kampen mellem Schweiz og Georgien i aften på storskærm, så der får vi mulighed for at se dem nærmere an, siger Simon Kjær.
Derfor ser landstræner Åge Hareide gode muligheder mod Schweiz på deres hjemmebane i Basel, og Danmark skal da også prøve at udnytte mulige trætte schweiziske ben, når kampen bliver fløjtet i gang.
- Vi må kaste os over dem fra start af.
Vi kan ikke gøre andet.
Vi ved, vi har en god mulighed for at slå Schweiz, hvis vi rammer vores normale niveau, siger Hareide.
Opgøret mellem Schweiz og Danmark spilles tirsdag aften klokken 20.
45.
De to øvrige hold i gruppen, Irland og Gibraltar, tørner sammen lørdag aften klokken 18.
FacebookTwitterKopier linkEmner:Åge Hareide (fodboldtræner)|Schweiz|Simon Kjær (fodboldspiller)|Georgien|Fodbold




https://www.dr.dk/nyheder/regionale/fyn/vand-i-teenage-haaret-andrea-nicoline-og-tinke-er-lige-blevet-doebt-der-er

FynVand i teenage-håret: Andrea, Nicoline og Tinke er lige blevet døbt - for der er mere mellem himmel og jordRekordmange børn og unge melder sig ind i folkekirken.
Af Sine Skott23.
mar.
2019 kl.
13.
00Læs opEn.
To.
Tre veninder gående på række på vej op mod døbefonten.
De vil vide mere om ham der Gud, for ham tror de på.
Og derfor vil de døbes.
Forældrene til Tinke, Andrea og Nicoline gav dem ikke den traditionelle dåb, da de var små, så dåbsvandet kom ikke ind med modermælken.
Men det gør ikke noget, mener pigerne.
For det er meget federe selv at bestemme, hvem og hvad man tror på:- Jeg er glad for, at jeg selv måtte bestemme, for hvis jeg ikke havde lyst, så kunne jeg sige nej, fortæller 14-årige Nicoline Dabbagh.
Andrea Hansen er heller ikke ked af, at forældrene gemte valget til hende selv.
- Jeg synes, det er helt fint selv at vælge, for hvis jeg ikke troede på det, så havde jeg jo ikke valgt at blive døbt.
Den 23.
februar fik pigerne bevis på, at de er kristne.
Trip, trap, træsko gik de op til døbefonten, som står foran de brune bænke i Ansgars Kirke i Odense.
13-årige Andrea Juul Hansen er den yngste af de tre veninder.
Hun synes ikke, at det er overtroisk at tro på Gud.
Hun beskriver ham som noget "helt naturligt".
(© (c) privatfoto) 14-årige Tinke Henriksen er glad for, at hun selv kunne tage valget, om der var en religion for hende.
- Når man selv vælger, så føler man sig mere voksen, siger hun.
(© (c) privatfoto) Her sidder de tre veninder, som efter dåbsbadet tog ud og spiste brunch sammen.
(© (c) privatfoto)1 / 313-årige Andrea Juul Hansen er den yngste af de tre veninder.
Hun synes ikke, at det er overtroisk at tro på Gud.
Hun beskriver ham som noget "helt naturligt".
(© (c) privatfoto)1 / 314-årige Tinke Henriksen er glad for, at hun selv kunne tage valget, om der var en religion for hende.
- Når man selv vælger, så føler man sig mere voksen, siger hun.
(© (c) privatfoto)2 / 3Her sidder de tre veninder, som efter dåbsbadet tog ud og spiste brunch sammen.
(© (c) privatfoto)3 / 3Familie og venner så op på de store dåbsbørn - som bogstaveligt talt kunne stå på egne ben.
Var jeres forældre stolte?
- Ja, det håber jeg da, griner pigerne, imens de viser billeder fra den store dag på smartphonen midt i kirkerummet.
De fniser videre og fortæller, at dagen selvfølgelig blev fejret med brunch.
Bare de tre.
Selv om de fynske piger ikke har fulgt traditionens tro, så er de langt fra de eneste.
2018 satte rekord i indmeldelser blandt de 10-19-årige danskere.
3.
138 fik dyppet håret - de fleste kort tid inden konfirmationsalderen.
Det er en stigning på knap 18 procent i forhold til for fem år siden.
Men nok om tal.
For det handler om noget helt andet, mener pigerne.
Man skal være meget opmærksom på andre og ikke kun tænke på sig selvNicoline Dabbagh om kristendommens vigtigste værdiTinke Henriksen kan godt lide at læse i biblen, selv om hun ikke tror på alt, der står.
- Jeg tror i hvert fald, at der er en Gud, og at vi kommer i himlen, når vi dør.
3 pointer fra præstenDer er noget særligt i at tage en beslutning, som er uafhængig af forældrenes påvirkning.
Det er en voldsom verden at være ung i.
Det er roen og ægtheden, der gør kirken attraktiv for de unge.
De sene dåb er et byfænomen.
På landet er de nok mere traditionsbundne.
Mikkel Holmegaard Larsen, sognepræstMen er det ikke urealitisk, at der sidder en deroppe, som bestemmer over os?
- Jeg tror ikke, at han bestemmer over os.
Men han holder øje med os og hjælper os.
Hvis der er noget, der er svært, så hjælper han os igennem det, svarer Tinke Henriksen.
Har du oplevet det?
- Ja, nogle gange.
Hvis jeg har det svært og sidder og tænker: Bare det går nemmere.
Så kan det være, at han hører det.
Næste skridt: KonfirmationenDåben er vinget af på listen.
Den 12.
maj venter næste sprituelle eksamen - der skal de nemlig konfirmeres.
Sammen.
Igen.
Men det er ikke konfirmationsfest og gaver, der var grunden til, at de i første omgang ville døbes, siger de næsten trestemmigt.
- Jeg har valgt at blive døbt, så jeg kan blive konfirmeret, men også for at komme ind i den kristne tro, siger Tinke Henriksen og forklarer, at gaverne er ligegyldige, så længe hun får en hyggelig dag med familien.
FacebookTwitterKopier linkEmner:Kristendom|Skikke og traditioner|Odense




https://www.dr.dk/nyheder/regionale/trekanten/kvaeler-de-andre-planter-invasiv-bjoerneklo-skal-aedes-af-faarene

TrekantområdetKvæler de andre planter: Invasiv bjørneklo skal ædes af fåreneI Kolding er man tæt på målet om at blive helt fri for bjørneklo.
Kolding Kommune er snart fri for bjørneklo, og det er blandt andet fårenes skyld.
Dem bruger man også i Vejle.
Arkivfoto.
Af Jeppe Ligaard og Rasmus Dyrberg Hansen23.
mar.
2019 kl.
12.
01Bemærk: artiklen er mere end 30 dage gammelLæs opHvis alt går efter planen, kan Kolding Kommune erklære kommunen fri for bjørneklo, når året er omme.
- Det er en mulighed, fordi vores lodsejere har været i gang længe og har stor erfaring med bekæmpelsen, siger jordbrugsteknolog i Kolding Kommune, Betina Rasmussen.
Kolding Kommune har allerede fået styr på bjørneklo på kommunes egen jord.
- På de kommunale arealer har vi opnået 100 procent bekæmpelse i 2018, og hos de private lodsejere bliver bestanden også mindre, siger Betina Rasmussen.
Læs også:Bjørneklo får klø i Kolding: Skal udryddes inden 2020Det er i sig selv en stor bedrift at blive helt fri for bjørneklo, fortæller seniorrådgiver ved Institut for geovidenskab og naturforvaltning på Københavns Universitet Rita M.
Buttenschøn.
Sådan kan bjørneklo bekæmpesRodstikning eller opgravningBlomsterskærmene kan skæres afPlanterne kan slås ned år efter årAfdækning af jordenFår kan græsse planterne nedKilde: Naturstyrelsen- Det er rigtig flot.
Vi lavede en status over kommunernes indsats i 2017, og der var der kun en enkelt kommune, der helt havde udryddet bjørneklo.
Så at Kolding Kommune kan være færdige i løbet af i år, det er ganske flot.
Man kan kun håbe, at det lykkes, siger hun.
Bjørneklo er en sejlivet invasiv art, der kvæler andre planter og breder sig uhæmmet, hvis ikke den bliver bekæmpet.
Erfarne får fører anHos nabokommunen Vejle, vil man gerne lade sig inspirere af Kolding Kommunes indsats mod bjørnekloen.
Her er man nemlig ikke helt lige så langt med udryddelsen.
En af de bedste måder at bekæmpe bjørneklo på, er ved hjælp af får – og det er blandt andet fårene, der skal have Vejle Kommune op på omgangshøjde med Kolding.
- I vores naturpleje får vi altid hjælp fra vores firbenede venner, hvor specielt vores får har gjort en kæmpe indsats i bekæmpelsen af bjørneklo.
Når fårene har lært at spise bjørneklo, så bekæmper de den ret effektivt, siger Lars Bo Nielsen, skov- og landskabsingeniør i Vejle Kommune.
I vores naturpleje får vi altid hjælp fra vores firbenede venner, hvor specielt vores får har gjort en kæmpe indsats i bekæmpelsen af bjørneklo.
Lars Bo Nielsen, skov- og landskabsingeniør, Vejle Kommune.
Og ja - at spise bjørneklo er noget, som fårene skal lære.
- Får vil helst bare have noget græs, og hvis de ikke har lært fra andre, at man også kan spise bjørneklo, er det ikke sikkert, at de går på dem.
Det kræver ofte et erfarent dyr, der går derinde og viser, at det egentlig er okay at spise det her, siger Lars Bo Nielsen.
Selvom bjørnekloen bliver udryddet i Kolding Kommune, så er der altid en lille mulighed for at den kan komme igen.
En enkelt plante kan nemlig smide 20.
000 frø.
Og der er altid en risiko for, at de spirer.
- Derfor fortsætter vi med at lave tilsyn i området, og det skal lodsejerne også blive ved med, siger jordbrugsteknolog i Kolding Kommune, Betina Rasmussen.
FacebookTwitterKopier linkEmner:Kolding Kommune|Planter|Vejle Kommune|Kolding|Miljø og natur




https://www.dr.dk/nyheder/regionale/midtvest/abonner-paa-din-egen-lokale-faellesskaber-taenker-kreativt-undgaa

Midt- og VestjyllandAbonnér på din egen by: Lokale fællesskaber tænker kreativt for at undgå butiksdødDigitale tilbudshæfter og konkurrencer skal tage kampen op mod internethandel.
Af Sophie Baltzer, Helge Røjle og Asta Pil Heltborg23.
mar.
2019 kl.
11.
30Bemærk: artiklen er mere end 30 dage gammelLæs opTrussel om butiksdød og tomme gågader får de kreative tanker i gang rundt omkring i landet.
Aalborg har ansat en citymanager, Hillerød har dannet et byforum og Frederikshavn har lavet en konkurrence, hvor man kunne byde ind med sine forslag til, hvordan bymidten skulle se ud.
Nyeste skud på stammen er Klub Holstebro, som byens beboere kan melde sig ind i.
Abonnementet giver hver måned kunderne et digitalt tilbudshæfte på deres mobiltelefon, som de kan bruge i de forretninger, som er meldt til.
Og det er blandt andre mode- og skønhedsbutikken Style Vision en del af.
Det er gået op for folk, at detailhandlen er udfordret.
Der er kommet en spiller ind, som hedder internethandel.
Per Thye Rasmussen, chefkonsulent- Vi vil selvfølgelig gerne have kunderne til at bruge de lokale butikker noget mere.
Det er ingen hemmelighed, at nethandlen er kommet til, fortæller Belinda Rendbæk, der er indehaver af butikken, og uddyber:- Det vækster fuldstændig sindssygt, og man ser rundt omkring, at butikker lukker.
Medlemmerne betaler 25 kroner om måneden for abonnementet, men får til gengæld adgang til unikke tilbud og events.
- Eftersom flere butikker tager del i det, får jeg adgang til nogle andre kunder, end dem jeg har i forvejen, siger Belinda Rendbæk.
Og netop det, at flere butikker samarbejder om at få kunderne til at blive, er noget nyt i Holstebro.
- Førhen tænkte jeg, at vi var konkurrenter, men sådan synes jeg ikke, det er længere.
Vi bruger hinanden mere på kryds og tværs, og det kommer os alle til gode, siger Belinda Rendbæk.
Flere tager initiativHolstebro er ikke et enestående tilfælde.
I flere byer arbejder kommunen sammen med andre interessanter om at få flere til at handle lokalt.
Og flere og flere byer tager emnet op.
Det fortæller Per Thye Rasmussen, der er chefkonsulent i Regional Udvikling hos Dansk Erhverv.
- Vi ser mange former for initiativer på området.
Det kan være alt fra kuponhæfter til en ny organisering af detailhandlen i byerne.
En kortlægning af danske byer fra Institut for Centerplanlægning fra 2017 viser, at tre fjerdedele af de danske byer vil miste deres brede butiksliv inden 2030, hvis halvdelen af vores forbrug flytter til internettet.
- Det er gået op for folk, at detailhandlen er udfordret.
Der er kommet en spiller ind, som hedder internethandel, siger Per Thye Rasmussen.
Lars A.
Engberg, der er seniorforsker på Aalborg Universitet i København, mener, at tiltag som for eksempel Klub Holstebro har en stor effekt.
- Vi ved, at det virker, og at det gør en stor forskel, hvis der er en kritisk masse af ildsjæle, der samarbejder om nye tiltag i byerne og lokalsamfundene, siger Lars A.
Engberg.
- Det er en effektfuld model, og det bliver på europæisk plan brugt rigtig mange steder.
Også Realdania forsøger at skubbe udviklingen med projektet 'Hovedbyer på forkant'.
Her støtter foreningen byer i yderområder til at udarbejde strategier for, hvordan den kan få flere til at handle i de lokale butikker.
FacebookTwitterKopier linkEmner:Detailhandel|Holstebro|ICP A/S|Erhverv|København




https://www.dr.dk/nyheder/regionale/nordjylland/kommune-og-organisationer-vil-forhindre-kraenkende-adfaerd-i-aalborgs

NordjyllandKommune og organisationer vil forhindre krænkende adfærd i Aalborgs nattelivEn række aktører sætter fokus på overgreb og seksuelt krænkende opførsel i nattelivet i Aalborg.
Jomfru Ane Gade er et af de steder, der kommer fokus på med det nye initiativ mod sexisme i nattelivet.
Af Martin Møller Geertsen og Christine Nørgaard23.
mar.
2019 kl.
10.
48Bemærk: artiklen er mere end 30 dage gammelLæs opFysiske krænkelser, grænseoverskridende kommentarer og sexisme i nattelivet skal undgås.
Det mener en række aktører bag et nyt initiativ, som skal skabe fokus på seksuel adfærd i det aalborgensiske natteliv.
Blandt andet i Jomfru Ane Gade.
Reden i Aalborg, som blandt andet rådgiver udsatte kvinder, er en af deltagerne.
Her hører de frivillige og rådgiverne om problemer i nattelivet, når de taler med brugerne, siger leder Jeanette Kaastrup.
- Der sker forskellig grænseoverskridende adfærd.
Lige fra utryghed og krænkelser til de mere alvorlige, hvor vi hører om seksuelle overgreb og voldtægt, siger Jeanette Kaastrup.
Læs også:Flere medlemmer anklaget for overgreb: LA’s ungdomsparti får ny formandHun håber, at det nye initiativ kan forhindre, at den slags sker.
Initiativet hører under projekt "Respekt for fællesskabet", som ud over Reden består af Nordjyllands Politi, Aalborg Kommune, Integrationsrådet i Aalborg og Dansk Flygtningehjælps Ungdom.
Ingen grund til at hvile på laurbærreneFørste konkrete skridt er en undersøgelse af sexisme og normer i nattelivet, som en gruppe sociologistuderende fra Aalborg Universitet foretager.
Til juni afleverer de studerende en rapport, som skal fungere som afsæt for de konkrete tiltag, der videre skal arbejdes med.
Hos Nordjyllands Politi, der også er involveret i projektet, fortæller leder af det Kriminalpræventive Sekretariat, Claus Serup, at de ikke ser en stigning i antallet af anmeldelser på området, men at politiet gerne vil forebygge problemet.
- Der er ingen grund til at hvile på laurbærrene.
Det kan jo være, der er et stort mørketal, som vi ikke kender til.
Vi vil gerne være på forkant, siger han.
- Vi har et stort ønske om at vide, om der reelt er nogen, der trods den friere stemning i byernes natteliv føler sig krænkede og ikke anmelder det til politiet, siger Claus Serup.
FacebookTwitterKopier linkEmner:Aalborg|Nordjyllands Politi|Jylland|Aalborg Universitet|Politi




https://www.dr.dk/nyheder/indland/kun-faa-skyer-store-dele-af-landet-vil-have-mulighed-se-nordlys

IndlandKun få skyer: Store dele af landet vil have mulighed for at se nordlysVejrforholdene ventes at give gode muligheder for at opleve nordlys i aften.
Det vil være bedst chancer for at se nordlyset omkring klokken 22 (arkivfoto).
Af Anton Lind23.
mar.
2019 kl.
11.
11Bemærk: artiklen er mere end 30 dage gammelLæs opI store dele af landet vil der i aften være rigtig fine muligheder for at få sig en sjælden smuk oplevelse.
Der er nemlig gode muligheder for, at det farvede, glimtende nordlys lyser den danske nattehimmel op.
Det kræver dog en relativ klar nattehimmel uden alt for mange skyer, og det kan DMI nu bekræfte, at vi får.
Læs også:Sky af partikler på vej mod jorden: Chance for nordlys i aften- Der burde være rigtig gode muligheder for at se nordlyset, hvis det kommer i aften, siger Thyge Rasmussen, vagthavende meteorolog hos DMI.
NordlysNordlys dannes, når elektrisk ladede partikler fra solstorme rammer Jordens atmosfære.
Det får luftens molekyler til at lyse, og det er det, vi ser som nordlys.
På grund af partiklernes elektriske ladning samles de ved Jordens poler.
- Det ser egentlig ud til, at der kommer meget få skyer i aftentimerne, og dem, der kommer, er tynde skyer, som man vil have have gode muligheder for at kigge igennem.
I de sydlige dele af landet vil der være størst risiko for mere end tynde skyer, men de kommer først hen omkring midnat.
Resten af landet vil kun have et tyndt skydække.
Bedste muligheder klokken 22Der har det seneste døgn været udbrud på solen, som har sat gang i en reaktion, der kan give nordlys over Danmark.
Det sagde Michael Linden-Vørnle, der er astrofysiker ved DTU Space, til DR i aftes.
- Udbruddene har sendt en sky af elektrisk ladede partikler af sted mod jorden.
Det kan betyde, at vi får mulighed for at se nordlys her i Danmark i løbet af weekenden.
Mulighederne for at se nordlyset vil være bedst sent på aftenen frem til midnat.
- Omkring klokken 22, inden månen står op, er der bedst mulighed.
Hvis vejret arter sig, så kan muligheden opstå, sagde Michael Linden-Vørnle i går aftes.
Bedste muligheder i NordjyllandOg det passer ganske heldigt med vejrforudsigelserne, hvis man ønsker at opleve nordlyset, fortæller Thyge Rasmussen fra DMI.
- Der vil være færrest skyer først på aftenen, og så vil der komme flere op nede sydfra hen ad natten efter midnat, siger han.
Der vil være færrest skyer i Nordjylland og altså lidt flere sydpå, især i Sønderjylland og på Lolland og Falster.
Her bliver det dog ikke så slemt, at man helt skal opgive håbet om at se nordlys.
- Det er ikke et tungt skydække, og det dækker ikke nødvendigvis hele himlen, men det bliver sværere at kigge, siger Thyge Rasmussen.
Hvis man er heldig, kan nordlyset i aftes vise sig med bølgende gardiner, der bevæger sig hen over himlen mod nord.
Det kan dog også bare ende ud i en svag glød.
FacebookTwitterKopier linkEmner:Danmarks Meteorologiske Institut|Jylland|Vejret|Danmarks Tekniske Universitet|Falster




https://www.dr.dk/nyheder/indland/brystkraeftskandalen-211-kraeftramte-kvinder-fik-mangelfuld-undersoegelse

IndlandBrystkræftskandalen: 211 kræftramte kvinder fik mangelfuld undersøgelseRegion Sjælland har gennemgået 9.
400 patientjournaler, efter det kom frem, at kvinder er blevet tilbudt mangefuld screening.
En læge undersøger røntgenbilleder af bryster (arkivfoto).
Af Sally Frydenlund Larsen23.
mar.
2019 kl.
13.
24Bemærk: artiklen er mere end 30 dage gammelLæs opRegion Sjælland har nu færdiggjort en gennemgang af en mængde journaler på kvindelige patienter, som kunne være påvirket af den mangelfulde screening for brystkræft, som i mange år var praksis på Ringsted Sygehus.
Regionen har gennemgået i alt 9.
400 patientjournaler og fundet 211 kræftforløb, hvor der har været en mangelfuld screening for brystkræft.
12 af de 211 kvinder er afgået ved døden siden den mangelfulde brystundersøgelse, omend det endnu ikke vides, om det er brystkræften, der kostede dem livet.
Læs også:Sygehus tjekker nu tusindvis af journaler efter mangelfulde kræftundersøgelserDet fortæller Leif Panduro Jensen, som er koncerndirektør i Region Sjælland.
- Vi har været igennem alle dem, der har været mangelfuldt undersøgt for at se, hvor mange af dem der har fået kræft efterfølgende, og det er så 211.
Sagen kort:Ringsted Sygehus havde fra 2013 til 2017 en mangelfuld procedure ved brystkræftundersøgelser.
Først da en afdelingslæge omgjorde praksis, begyndte man at overholde de nationale retningslinjer.
Retningslinjerne siger, at alle danske kvinder i alderen 50-69 år skal tilbydes en mammografi.
Hvis den viser mulige tegn på kræft, skal kvinderne derefter tilbydes en undersøgelse af brystet foretaget af en læge og en ultralydsscanning af brystet.
Men afdelingen ville spare undersøgelsestid og penge og tilbød kun kvinder, der var mistænkt for at have kræft, en mammografi.
Region Sjælland har undersøgt 9.
400 journaler og fundet 211 tilfælde, hvor kvinder, der siden har konstateret brystkræft, har fået den mangelfulde undersøgelse.
Som direkte konsekvens af sagen, er centrale personer på Ringsted Sygehus blevet meldt til politiet, og sygehusets direktør er blevet fyret.
Brev i postkassenRegionen iværksatte undersøgelsen, efter det kom frem, at Ringsted Sygehus fra 2013 til 2017 praktiserede mangelfulde undersøgelser ved mistanke om brystkræft.
Sygehuset tilbød kun kvinderne en røntgenundersøgelse - en såkaldt mammografi - men undersøgte hverken brysterne med ultralyd eller hænderne, som retningslinjerne på området dikterer.
Næste skridt i regionens arbejde er at undersøge, om de mangelfulde undersøgelser har betydet, at kvindernes brystkræft er blevet behandlet senere, end den kunne have været.
- Det, vi undersøger nu, er, om de har fået forsinkelse i deres behandling, ved at de har fået en mangelfund undersøgelse.
Det skal der nok være en del af dem, der har fået, men jeg tror ikke, det er alle, siger Leif Panduro Jensen.
- Vi sender dem et brev snarest om, at deres forløb skal kigges efter, og så beder vi nogle eksterne om at kigge alle deres journaler igennem.
For at spare pengeRegionens journalundersøgelser går tilbage til 2013, men Leif Panduro Jensen er åben over for at kigge endnu længere tilbage for at finde samtlige påvirkede kvinder.
- Vi går tilbage til 2013, for der ved vi, at der var forkerte retningslinjer.
Men om det bliver nødvendigt at gå endnu længere tilbage, det ved vi ikke endnu, men det bliver en del af det, vi skal se på, siger han.
Skandalen har fået store konsekvenser for Ringsted Sygehus - især siden det kom frem, at sygehuset havde indført den mangelfulde praksis for at spare tid og penge.
I sidste uge meldte Styrelsen for Patientsikkerhed et ukendt antal personer med tilknytning til sagen til politiet.
Desuden blev direktøren på Ringsted Sygehus, Vagn Bach, i sidste måned fyret fra sin post.
FacebookTwitterKopier linkEmner:Leif Panduro Jensen (læge)|Ringsted Sygehus|Region Sjælland|Hospitaler|Ringsted




https://www.dr.dk/sporten/fodbold/landsholdet/lukas-lerager-regner-med-fast-aftale-i-italien

LandsholdetLukas Lerager regner med fast aftale i ItalienLukas Lerager forventer, at hans lejeaftale i Genoa bliver vekslet til en permanent kontrakt til sommer.
Lukas Lerager (t.
h.
) i duel med Besar Halimi i torsdagens venskabskamp mellem Kosovo og Danmark.
23.
mar.
2019 kl.
11.
53Bemærk: artiklen er mere end 30 dage gammelLæs opLandsholdsspilleren Lukas Lerager blev i slutningen af januar lejet ud fra franske Bordeaux til italienske Genoa, og danskeren har en forventning, om at han til sommer skifter permanent til den italienske klub.
Det siger Lukas Lerager, der hurtigt har sat på en fast plads på Genoas midtbane og i sidste uge bidrog til Juventus' første liganederlag i sæsonen.
- Det lugter ikke af, at jeg skal tilbage til Bordeaux.
- Jeg tror, Genoa indfrir købsklausulen.
Det har de i hvert fald givet udtryk for.
Der er nogle ting i kontrakten, der kan gøre, at det bliver obligatorisk, at de skal købe mig, siger Lukas Lerager.
Stamspiller i BordeauxDen 25-årige danskers karriere har taget fart, siden han i sommeren 2016 skiftede fra Viborg til belgiske Zulte Waregem.
Efter en sæson i Belgien var han kommet på landsholdet og skiftede videre til Bordeaux.
I sin første sæson i Bordeaux missede han kun en enkelt ligakamp, og i denne sæson fortsatte han med at være fast inventar på det franske hold.
På trods af sin status som stamspiller var det Bordeaux, der i januar bad Lerager om at finde en ny arbejdsgiver.
Læs også:Krauls julekort: Messi, vikarerne og fodboldens Keyser Söze- Normalt er jeg ikke til lejeaftaler eller til at skifte om vinteren, men jeg var nået til et punkt i Bordeaux, hvor der skulle ske noget.
Der var kommet nye ejere ind, og der var kommet en ny strategi for, hvordan de gør tingene i klubben.
- De vil gerne bringe unge spillere ind, have dem i en to-tre år og sælge dem.
Jeg var ikke del af den plan, gav de udtryk for.
- Jeg blev ringet op af ham, han er vel agent, der står for alle spillerhandlerne nede i Bordeaux nu, og han gav en indikation på, at det ville være godt, hvis jeg fandt noget andet, siger Lukas Lerager.
Midtbanespilleren rejste til Genoa og fik hurtigt et godt indtryk af klubben, der også fortalte ham, at de havde fulgt ham siden opholdet i belgisk fodbold.
Landsholdskarrieren i tankerneHan var dog i tvivl om, hvad et klubskifte ville betyde for hans landsholdskarriere, hvis han ikke ligesom i Bordeaux ville være fast mand.
- Jeg tænkte også på min landsholdskarriere.
Hvad har jeg i den klub, jeg er i, og hvad kan jeg få?
Kan jeg holde min plads på landsholdet?
- Ser man på det store billede, er det heldigvis gået godt.
Jeg er kommet til Italien og har spillet fra start, og det er der jo ingen garanti for, at man kommer til, når man skifter klub, siger Lukas Lerager.
Torsdag aften fik han den første time på banen, da Danmark spillede 2-2 i Kosovo.
I den kamp var de sædvanlige startere Lasse Schöne og Christian Eriksen bænket.
Lerager forventer, at han glider ud af startopstillingen til fordel for en af de to, når der tirsdag står point på spil i EM-kvalifikationskampen mod Schweiz.
- Holdet har ikke tabt i to år, og hvis holdet gør det godt, behøver man ikke at skifte så meget ud, selv om det så går ud over mig, siger han.
/ritzau/FacebookTwitterKopier link




https://www.dr.dk/nyheder/viden/kroppen/vaccine-kort-fortalt-saadan-kan-en-lille-bitte-smule-sygdom-beskytte-dig

KroppenVaccine kort fortalt: Sådan kan en lille bitte smule sygdom beskytte digVaccinens historie starter i et ko-yver og er i dag avanceret mikrobiologi, der tænder for din krops superkræfter.
Af Frederik Svaneborg23.
mar.
2019 kl.
10.
02Bemærk: artiklen er mere end 30 dage gammelLæs opOm det var helt genialt eller bare dumdristigt, da den engelske gårdmand Benjamin Jetsy i slutningen af 1700-tallet udførte eksperimenter på sin hustru og børn, er svært at vurdere.
I hvert fald var han den første til at opdage, hvordan en lille smule kokopper - overført til et sundt menneske - kan give immunitet for den alvorlige sygdom kopper.
Og den opdagelse kan i dag siges at have reddet rigtig mange liv.
For den ekstremt smitsomme kopper er udryddet, den børnelammende poliovirus findes i dag kun i tre lande, og danske børn har end ikke skullet bekymre sig om mæslinger – indtil for nyligt i hvert fald.
Men hvordan sker magien egentlig?
Hvordan kan vores krop pludselig være i stand til at nedkæmpe sygdomme, der historisk har plaget rigtig mange mennesker og kostet tusindvis af liv?
Vaccinen aktiverer kroppens fodsoldaterGrundlæggende virker vaccinerne, fordi de forbereder vores immunforsvar til at kunne nedkæmpe ubudne gæster.
Sådan virker immunforsvaretImmunforsvaret er delt i to afdelinger: Det generelle og det specifikke immunforsvar.
Det generelle immunforsvar består af en række hvide blodlegemer, der reagerer hurtigt og æder de fremmede mikroorganismer, som trænger ind i kroppen.
Så undgår vi at blive syge alt for ofte.
Det specifikke immunforsvar er den del af vores forsvarsværk, som vi påvirker, når vi får en vaccination.
Her har hvert enkelt hvide blodlegeme nemlig et bestemt antigen, som det for alt i verden vil bekæmpe.
Cellerne i det specifikke immunforsvar er selv efter et enkelt møde med antigenet i stand til at huske det, og dermed har kroppen skabt immunitet.
Immunforsvaret er kroppens superkraft, der beskytter dig mod at blive syg af infektioner.
- Vi mennesker har et fantastisk immunsystem, som beskytter os mod ting, der er fremmede mod kroppen.
Vi danner beskyttelsesstoffer mod hundredtusindvis af ting, fra vi bliver født, fortæller Peter Henrik Andersen, der er afdelingslæge ved Statens Serum Institut.
Vores immunforsvar er nemlig stærkest, når det er forberedt på de vira, det kan møde.
Og det er her, vi kommer til indholdet i kanylen.
Vaccinen består nemlig af en lille bitte smule sygdom - eller antigen - som sprøjtes ind i kroppen.
- I gamle dage brugte man faktisk hele dræbte bakterier.
I dag bruger man ofte levende men svækket virus, så det ikke gør os syge, siger Peter Henrik Andersen.
Og når kroppens immunforsvar har forberedt sig på den svækkede virus, er den i tiptop form til at slås mod sygdommen, når det virkelig gælder.
FacebookTwitterKopier linkEmner:Sygdomme og lidelser|Vaccinationer|Statens Serum Institut




https://www.dr.dk/nyheder/udland/maaneder-efter-opgoers-start-kaffeboenner-er-de-nye-penge-i-venezuelansk

Af DR’s Sydamerika-korrespondentKristian AlmbladUdlandTo måneder efter opgørs-start: Kaffebønner er de nye penge i venezuelansk byEn by i det vestlige Venezuela har fundet en alternativ løsning på hyperinflationen.
I den venezuelanske by Guarico betaler borgerne med kaffebønner i stedet for penge.
23.
mar.
2019 kl.
09.
30Bemærk: artiklen er mere end 30 dage gammelLæs opI dag er det præcis to måneder siden, at den venezuelanske oppositionsleder, Juan Guaidó, udråbte sig selv til landets midlertidige præsident.
Dermed startede en historisk magtkamp mod den siddende præsident Nicolas Maduro.
Imens fortsætter landet med at kollapse indefra, og uden umiddelbar udsigt til en løsning på konflikten finder almindelige venezuelanere alternative måder at overleve på.
DR's Sydamerika-korrespondent, Kristian Almblad, har besøgt byen, der er er så træt af Venezuelas utilregnelige valuta, at man i stedet bruger kaffebønner til at betale med.
Tillid til økonomien er vækEn ældre mand trasker hen over den støvede plads med de skæve træer.
Han knuger en lille grøn pose i hånden.
På den anden side af pladsen går han målrettet ind på det lokale apotek.
Han kommer ud med en tube tandpasta i hånden.
Den lille grønne pose er væk.
Lidt senere gentager mønstret sig i en sidegade.
Jeg ser en cirka otte-årig pige, der sikkert er blevet sendt i byen af sin mor.
Hun har samme type pose bundet fast til sin skoletaske.
Da hun kommer ud fra bageren er posen væk, og hun har et brød under armen.
22-årige Eduardo stoler ikke på den venezuelanske valuta længere.
Han betaler med kaffebønner, når han handler.
Man skal ikke have været længe i byen Guarico i det vestlige Venezuela for at konstatere, at der foregår noget usædvanligt.
Vi er cirka syv timers kørsel fra hovedstaden Caracas.
Stik vest i retning mod Colombia.
Det her er et Venezuela, som sjældent får meget opmærksomhed.
Langt fra de mange store demonstrationer går livet i byen sin stille gang, men de små poser folk slæber rundt på fortæller alligevel en historie, som fortjener lidt ekstra opmærksomhed.
De fortæller nemlig historien om et Venezuela, hvor al tillid til økonomien er væk.
Efter lidt tid får jeg lov til at se ned i de poser, folk slæber rundt på.
Det viser sig, at poserne indeholder tørrede hvid-brune kaffebønner.
- Vi stoler ikke på pengene mere, fortæller 22-årige Eduardo, der bor lidt udenfor Guarico.
Kaffebønner holder værdiGuarico ligger midt i en kafferegion med bløde grønne bjerge og dale, hvor de små byer ligger og putter sig for den bagende sol langs floderne.
Der er med andre ord let adgang til kaffebønner.
Det samme kan man ikke sige om kontanter.
Det er simpelthen svært at få fat i pengesedler med en reel værdi.
Ofte er bankens hæveautomat gabende tom.
Og får man endelig fat i sedlerne, mister de deres værdi med rekordfart.
I 2018 ramte en hyperinflation på over 1 million procent landet, og selvom det ser ud til, at inflationen lige pt er fladet lidt ud, er det småt med almindelige venezuelaneres tillid til kolde kontanter.
Det er derfor Eduardo også har en af de små poser i hånden, da jeg møder ham.
Posen er fyldt med kaffebønner.
De er nemme at få fat i, og de holder deres værdi.
Opvaskemiddel og to poser ris for 1,2 kilo kaffeEduardo halter lidt på grund af en motorcykel ulykke sidste år, så posen med bønner skvulper lidt op og ned på vej ind i det lille supermarked.
Baglokalet bugner af store kaffesække - så at sige dagens omsætning.
Jeg spørger både ejeren af det lille supermarked og Eduardo, om de gerne ser et magtskifte i Venezuela.
Ingen af dem har lyst til at svare.
På pladsen foran butikken patruljerer otte soldater fra Nicolas Maduros sikkerhedsstyrker, og de to mænd har ikke lyst til ballade.
Juan Guáido har udråbt sig selv som midlertidig leder af Venezuela.
Han vil have, at præsident Nicolas Maduro udskriver valg.
Alene det, at de lige har fortalt en udenlandsk journalist, at de ikke længere stoler på landets valuta, er ilde hørt blandt Maduros folk.
Af samme grund vil Eduardo gerne holde sit efternavn for sig selv.
Men jeg kan jo også bare nøjes med at se på det, der sker for øjnene af mig: Eduardo overlader posens kaffe-indhold til butiksejeren, der rutinemæssigt vejer bønnerne og derefter hælder dem ned i en af de store sække på gulvet.
1,24 kilo var der - det giver Eduardo to poser ris og flaske opvaskemiddel, som han trasker hjem med.
Venezuela er blevet et opgør mellem stormagterMen selv om folk her holder deres holdning til Nicolas Maduro for dem selv, er alt, hvad der foregår lige nu i Venezuela, gennemsyret af det opgør, der er i gang.
Præcis for to måneder siden - den 23.
januar - stillede oppositionsleder Juan Guaidó sig op på en plads midt i Caracas.
Han fortalte en måbende nation - ja, hele verden - at han nu var Venezuelas fungerende og midlertidige præsident.
Guaidós begrundelse var, at præsidentvalget i 2018 ikke kunne regnes for demokratisk, og at Nicolas Maduro derfor ikke sidder på et legitimt mandat.
I timerne og dagene efter erklærede en lang række lande med USA i spidsen deres støtte til Guaidó.
Herunder også Danmark.
På den anden side holder en række lande med Kina og Rusland fast i støtten til Nicolas Maduro, og på den måde er Venezuela også blevet et opgør mellem verdens stormagter.
Sanktioner rammer almindelige menneskerUSA har lagt ekstra pres på Maduro ved at indføre flere sanktioner mod Venezuela, siden Juan Guaidó startede sit opgør.
Ikke mindst på Venezuelas olie - som er livsnerven i den venezuelanske økonomi.
Så sent som i denne uge bekræftede FN, at sanktionerne virker - men ifølge FN's Menneskerettighedschef, Micelle Bachelet, rammer de - ikke uventet - først og fremmest almindelige mennesker.
Med andre ord:De, der sultede i forvejen, sulter nu endnu mere.
Bachelet advarerede samtidig USA mod at indføre yderligere sanktioner.
Præsident Donald Trumps administration har blandt andet nævnt muligheden for at indføre sanktionerne på betalingskort og transaktioner, så det reelt vil blive umuligt at bruge f.
eks.
Visa og Mastercard kreditkort i Venezuela.
Er løsningen i givet fald kaffebønner?
Næppe, men borgerne i Guarico er i hvert fald et skridt foran her - med deres små grønne poser i hånden.
FacebookTwitterKopier linkEmner:Donald Trump (politiker)|Nicolas Maduro (politiker)|Venezuela|Forenede Nationer|Ikke-alkoholiske drikke




https://www.dr.dk/nyheder/regionale/syd/7-patienter-erklaeret-doede-ved-en-fejl-nu-aendrer-sygehus-procedure

Syd- og Sønderjylland7 patienter erklæret døde ved en fejl: Nu ændrer sygehus procedureSyv personer er gennem de seneste år blevet erklæret døde ved en fejl på Region Syddanmarks sygehuse.
To personer skal nu tjekke, om det er den rigtige person, der bliver erklæret død i systemet på Sydvestjysk Sygehus.
(Arkivfoto).
Af Ulrik Bang-Mørch og Søren Bruhn Kongsted23.
mar.
2019 kl.
09.
30Bemærk: artiklen er mere end 30 dage gammelLæs opNår en patient dør på et hospital, skal lægerne erklære personen død i systemerne.
Langt størstedelen af det foregår uden problemer - men nogle gange sniger der sig en fejl ind.
Fra 2010 til 2018 blev syv personer ved en fejl erklæret døde på sygehuse rundt om i Region Syddanmark.
Vi gør nu det, at kapelbetjenten og den læge, der udfører ligsynet, sammenholder data med den seddel, der er på tåen, med patientens øvrige identifikationspapirer.
Torben Knudsen, ledende overlæge, Sydvestjysk SygehusEn af dem var Kirsten Kristensen fra Varde, der for et år siden blev erklæret død - selvom hun var sprællevende.
Hun var blevet indlagt med lungebetændelse, men ved en fejl blev hendes data byttet rundt med en død person - og dermed blev hun erklæret død i systemerne.
Det udløser, at blandt andet NemID, sygesikring, kørekort og bankkonti bliver sat helt i stå.
Fejlen skete på Sydvestjysk Sygehus i Esbjerg.
Sagen kort 70-årige Kirsten Kristensen fra Varde blev i begyndelsen af marts 2018 indlagt på Sydvestjysk Sygehus i Esbjerg med lungebetændelse.
Ved en fejl blev hendes data byttet rundt med en død person - og dermed blev Kirsten Kristensen erklæret død i systemerne ved en fejl.
Det betød, at blandt andet NemID, sygesikring, kørekort, forsikring, pension, skat, pas, atp og bankkonti blev sat helt i stå.
Når en patient erklæres død, sker det gennem det elektroniske indberetningssystem.
Herefter starter en kædereaktion fra it-system til it-system.
Først får Sundhedsdatastyrelsen besked.
Så kirkeministeriet.
Nærmest samtidig lukker bankkonti.
Pensionsudbetalinger går i gang.
Skifteret, kørekort, NemID, forsikringer og så videre.
Fejlen kan ikke rettes centralt, så Kirsten Kristensen måtte have hjælp fra sine børn til at få oprettet sig selv igen i samtlige systemer.
To skal nu erklære en dødMen nu har Kirsten Kristensen sag fået sygehuset til nu at ændre proceduren, når folk skal erklæres døde på sygehuset.
At det kan være så nemt at slette en person, men så besværligt at blive oprettet i systemerne igen.
Det, synes jeg, er helt grotesk.
Kirsten Kristensen, VardeTidligere skulle kun en person klare opgaven med at erklære en person død i systemerne.
Nu skal to personer gøre det, siger ledende overlæge på medicinsk afdeling på Sydvestjysk Sygehus, Torben Knudsen.
- Vi gør nu det, at kapelbetjenten og den læge, der udfører ligsynet, sammenholder data på den seddel, der er på tåen, med patientens øvrige identifikationspapirer.
- Der sidder for eksempel også et armbånd med data på patienten.
Derudover sammenholder man oplysninger med journalen.
To personer skal gøre det, så man er sikker på, at det er den rette person, man er i gang med at identificere, siger Torben Knudsen.
70-årige Kirsten Kristensen fra Varde siger, at det er svært at komme tilbage til det normale liv, når alle ens konti blev lukket ned.
Det skete efter, hun blev erklæret død ved en fejl på sygehuset sidste år.
 DR)Svært at komme tilbage til normalt livBitter erfaring har altså vist sygehuset, at der kan ske fejl i disse sager, når kun én person tjekker, at den rigtige person bliver erklæret død i systemerne.
- Det, der er sket, er jo, at det har været én person, der har stået for at sammenholde data.
Og det giver altså en risiko for at begå fejl, siger Torben Knudsen.
Det er altså sagen om Kirsten Kristensen fra Varde, som er årsag til, at sygehuset har ændret sin procedure.
Kirsten Kristensen siger, at det er svært at komme tilbage til normal tilstand, når hele ens digitale liv er blevet erklæret dødt.
- Jeg synes, det har været frustrerende, det må jeg virkelig sige.
At det kan være så nemt at slette en person, men så besværligt at blive oprettet i systemerne igen.
Det synes jeg er helt grotesk, siger Kirsten Kristensen.
Kirsten Kristensen fik det sort på hvidt sidste år, at hun var erklæret død.
Her er det et brev fra hendes forsikringsselskab.
Derfor glæder det hende - trods alt - at hendes sag kan være med til at bevirke, at det forhåbentlig ikke sker i fremtiden på Sydvestjysk Sygehus.
- Jeg er da glad for, hvis det kan hjælpe andre, siger Kirsten Kristensen.
FacebookTwitterKopier linkEmner:Hospitaler|Sydvestjysk Sygehus|Region Syddanmark|Varde|Læger




https://www.dr.dk/nyheder/kultur/boeger/amalie-paa-26-har-skrevet-sin-foerste-bog-det-er-eddermame-noget-sentimentalt

BøgerAmalie på 26 har skrevet sin første bog: 'Det er eddermame noget sentimentalt lort'Hun blev headhuntet til at skrive sin roste roman, mens hun var studerende.
Af Michelle From Hoxer og Kasper Månsson (foto)23.
mar.
2019 kl.
10.
00Bemærk: artiklen er mere end 30 dage gammelLæs opI sommeren 2017 skrev Amalie Langballe en aviskronik om et seksuelt overfald, hun havde været udsat for.
Den var så god, mente flere forlag, at de tog kontakt til den dengang 25-årige journaliststuderende.
- Jeg har altid fået at vide, at jeg var god til at skrive, men jeg har aldrig tillagt det særligt stor betydning, fortæller Amalie Langballe, som mødtes med en hel del forlagsredaktører den sommer.
Hun havde egentlig aldrig drømt om at skrive en roman.
Men pludselig stod hun med en bogkontrakt, samtidig med at hun var ved at afslutte sin journalistuddannelse.
DebutanterneHvert år debuterer en lang række forfatter med bøger, de har lagt liv og sjæl i.
Hvad er deres historie?
Hvad er de drevet af?
Og hvordan er det pludselig at stå med sin helt egen bog i hånden?
Det har vi spurgt tre unge, aktuelle forfatterdebutanter om.
Amalie Langballes debutroman 'Forsvindingsnumre' udkom for nylig.
Den handler om Agnes, der har mistet sin mor og som generelt har svært ved at holde fast på ting - også virkeligheden.
Den har allerede fået en del flotte anmeldelser, men der skal gå lidt tid, før hun selv er klar til at læse den:- Når jeg læser i den nu, tænker jeg: Det er eddermame noget sentimentalt lort.
Og der er ingen grund til at opelske den følelse i mig selv.
Jeg tænker, jeg skal læse den om et års tid.
Amalie Langballe skulle i starten sende fem sider om ugen til sit forlag, Lindhardt & Ringhof, indtil hun havde skrevet 35 sider, og de var klar til at give hende en kontrakt.
Sidste sommer, da bogen var ved at være færdig, tog hun ofte ned til vandet i københavnerbydelen Nordhavn, tæt på hvor hun bor, for at bade og redigere teksten.
1 / 8Ligesom sin hovedperson, Agnes, mistede Amalie Langballe selv sin mor for snart tre år siden.
Selvom hun allerede havde skrevet en kronik om sorgen over at miste, var det noget andet at skrive om i bogform.
– Med bogen er det det lange seje træk.
Og så er det bare hårdt stof at skrive om.
Det er forsvindende få passager af bogen, som jeg synes har været sjove at skrive.
Jeg synes, det har været svært hele vejen igennem.
2 / 8Til at begynde med havde Amalie Langballe ikke en færdig ide til romanens handling, men sorg var et emne, der trængte sig på: - Jeg ville gerne undersøge det der underlige spektrum mellem følelsesløshed og vanvid, som sorgen er.
Hvor du hele tiden forsøger at komme tilbage til virkeligheden, men du er ligesom fanget i en boble.
3 / 8- Mange bøger om sorg handler kun om sorg.
Men når du sørger, skal du også hele tiden prøve at agere i en virkelighed.
Det synes jeg, at jeg manglede lidt i de bøger om sorg, jeg havde læst.
Og hele den der vanvidsfølelse havde jeg heller ikke set beskrevet.
4 / 8Romanen er fiktion og ikke 100 procent identisk med Amalie Langballes eget liv, men ved at bruge nogle ting fra virkeligheden fik hun alligevel mulighed for at se på dem på en ny måde: - Der var mange ting, som jeg ikke vidste, at jeg havde tænkt over, før jeg skrev dem.
Det kapitel, hvor Agnes oplister morens medicin, er skrevet på hukommelsen.
Da jeg havde skrevet det, tænkte jeg: Hvor har det været en integreret del af mit liv; mor var meget syg, og hun tog meget medicin.
5 / 8- Og sådan var der flere gange, jeg ligesom fik hevet noget ned fra en hylde, som jeg ikke vidste, var der.
'Mathias-forholdet' (kærlighedsforhold) erindrerede jeg egentlig også som en ok fin relation i virkeligheden.
Men da jeg skulle skrive om det, gik det op for mig, at det var meget svært at gøre ham sympatisk, hvis jeg kun skulle trække på det, der var.
På den måde følte jeg, at jeg så tingene mere realistisk ved at skrive om dem.
6 / 8Omslaget til bogen har Amalie Langballe været med til at udvikle sammen med forlaget, grafikerne og fotografen Mathias Løvgreen Bojesen, som også er en god ven.
- Vi var alle sammen enige om, at det var svært at ramme den balance mellem fest og sorg, som er i bogen.
7 / 8Forlaget har spillet en altafgørende rolle for, at Amalie Langballe i dag kan kalde sig romanforfatter.
- Jeg tror slet ikke, at jeg har turdet tænke, at jeg kunne skrive en bog.
Så det har været ret essentielt for mig at have nogle personer fra forlaget, der har sagt: 'Det her kan du godt'.
8 / 8FacebookTwitterKopier linkEmner:Litteratur




https://www.dr.dk/nyheder/politik/holger-k-nielsen-takker-af-med-en-vis-lettelse-valgkamp-er-forfaerdeligt

PolitikHolger K.
Nielsen takker af med en vis lettelse: Valgkamp er forfærdeligtHolger K.
Nielsen har været i Folketinget i snart 34 år.
Han er en af dem, der ikke genopstiller til det kommende folketingsvalg.
Af Emil Winckler23.
mar.
2019 kl.
09.
24Bemærk: artiklen er mere end 30 dage gammelLæs opAt kravle rundt i lygtepæle med valgplakater, køre landet tyndt til valgdebatter og hele tiden skulle finde på nye ting at sige til medierne.
De fleste politikere plejer at sige, at de elsker valgkamp, for så møder man sine vælgere.
Men måske er sandheden en anden.
Det er den i hvert fald for den tidligere SF-formand Holger K.
Nielsen, fortalte han i fredagens udgave af det politiske talkshow.
Om programmetDet Politiske Talkshow med Mette Vibe Utzon går bag om de vigtigste politiske begivenheder fra ugen, der er gået.
Hver uge inviterer Mette Vibe Utzon tre hovedpersoner fra Christiansborg indenfor og taler med dem om ugens udfordringer.
Se udsendelsen på DR TV HER- Valgkamp er forfærdeligt.
Der er alt for meget gøgl for at sige det rent ud.
Du skal hele tiden være parat med et eller andet.
Medierne kører jo i døgndrift.
Det er fysisk hårdt, siger han.
Deadline hele tidenDen betragtning er Enhedslistens Johanne Schmidt-Nielsen enig i.
Hun genopstiller heller ikke og fortæller, at hun også oplever, at mediepresset i valgkampene er hårdt.
- Man er på konstant.
Der er deadline hele tiden.
Lige fra mediedagen starter klokken 5 om morgenen med de første radioaviser, siger hun.
Også afgående folketingspolitiker Carl Holst fra Venstre synes, at presset er stort, men han påpeger, at nogle er bedre end andre til at klare det pres i en valgkamp.
- Dem, der er cirkusheste, som er i politik, ikke for at skabe resultater, men for at optræde, de har jo kronede dage, siger han.
Se hele programmet HER.
FacebookTwitterKopier linkEmner:Carl Holst (politiker)|Holger K.
Nielsen (politiker)|Valg og folkeafstemninger|Socialistisk Folkeparti|Enhedslisten




https://www.dr.dk/sporten/cykling/danskere-jagter-topplaceringer-i-italiensk-cykelklassiker

CyklingDanskere jagter topplaceringer i italiensk cykelklassikerSeks danskere er med i Milano-Sanremo, hvor Søren Kragh Andersen og Magnus Cort kan køre efter topplaceringer.
Danske Søren Kragh Andersen er udset en stor rolle i lørdagens Milano-Sanremo i Italien.
23.
mar.
2019 kl.
09.
19Bemærk: artiklen er mere end 30 dage gammelLæs opEfter de senere års invasion af danske ryttere på cykelsportens World Tour har de fleste store løb solid dansk repræsentation, og Milano-Sanremo er ingen undtagelse.
Seks danskere er med, når der lørdag formiddag bliver sat gang i cykelårets første - og længste - monument, der strækker sig over hele 291 kilometer i det nordlige Italien.
Hos Astana får Magnus Cort blandt andet hjælp af den 22-årige klassikerdebutant Jonas Gregaard, der er kommet til det kasakhiske hold fra Riwal før denne sæson.
Søren Kragh Andersen har selskab af landsmanden Casper Pedersen på Sunweb-holdet, mens Christopher Juul-Jensen (Mitchelton-Scott) og Mads Würtz Schmidt (Katusha) udgør resten af det danske kontingent.
Kragh og Dumoulin skal placere sig rigtigtDe største muligheder for en topplacering ligger hos Cort, der bliver en af Astanas frontfigurer, og hos Kragh, som får en forholdsvis fri rolle hos Sunweb.
Sunweb-sportsdirektør Luke Roberts er spændt på at se tilbagevendte Michael Matthews, der er klar igen efter sit voldsomme styrt på 1.
etape af Paris-Nice.
Derudover er det op til Kragh og Tom Dumoulin at placere sig rigtigt, når løbet skal afgøres på Poggio-stigningen kort før mål.
- Tom er netop blevet nummer fire i Tirreno-Adriatico.
Han skal selvfølgelig overvåge angreb på Poggio sammen med Søren, som ser ud til at være i god forfatning før klassikerne, siger Roberts i en pressemeddelelse.
Læs også:Et enkelt sekund afgør stort etapeløb: Fuglsang slutter på podietMilano-Sanremo blev kørt første gang i 1907, og lørdagens udgave bliver nummer 110.
Rolf Sørensen blev nummer to i 1991, hvilket er hidtil eneste gang, en dansk rytter har været på podiet.
/ritzau/FacebookTwitterKopier linkEmner:Christopher Juul-Jensen (cykelrytter)|Italien|Jonas Gregaard (cykelrytter)|Team Sunweb|Cykelsport




https://www.dr.dk/sporten/fodbold/landsholdet/kraul-om-forvandlet-hoejbjerg-han-er-kommet-vaek-fra

LandsholdetKraul om forvandlet Højbjerg: 'Han er kommet væk fra Napoleonmentaliteten'Pierre-Emile Højbjerg er blevet en mere moden fodboldspiller.
Pierre-Emile Højbjerg scorede til 2-2 i testkampen mod Kosovo.
Af Kasper Aleksander Thrane23.
mar.
2019 kl.
08.
05Bemærk: artiklen er mere end 30 dage gammelLæs opDa Pierre-Emile Højbjerg tilbage i 2014 fik debut for Danmark, var forventningerne tårnhøje til midtbanespilleren, der året forinden var blevet rykket op i Bayern Münchens førsteholdstrup og nød stor tillid fra daværende Bayern-træner Pep Guardiola.
Men tingene gik ikke helt som forventet.
Højbjerg fandt aldrig helt fodfæstet i Bayern, og efter par udlån gik turen videre til engelske Southampton.
Han er intens uden for banen, og han er intens, når han spiller.
Han brænder virkelig for at spille for Danmark, og man kunne også se på hans jubel efter målet mod Kosovo, at der var følelser med i det.
Andreas Kraul om HøjbjergHer fik han en blandet start, mens den nye landstræner, Åge Hareide, ikke var helt lige så vild med Højbjerg som forgængeren Morten Olsen, blandt andet grundet Højbjergs lidt ungdommelige attitude.
Men stille og roligt begyndte tingene at vende for Højbjerg, der midtvejs i denne sæson blev udråbt til anfører i Southampton, og tilbage i oktober gjorde han comeback på landsholdet efter to års fravær.
Og det er især det mentale, der har vendt skuden for Højbjerg, vurderer DR Sportens fodboldkommentator Andreas Kraul.
- Han er kommet lidt ud over den der ungdommelige Napoleonmentalitet, som han, og sikkert mange af os andre, har haft som helt unge, hvor man tænker, at man ved, hvordan man skal redde verden, og kan gøre det på en onsdag aften.
- Han er blevet ældre og mere moden.
Han har erkendt, at han bliver nødt til lige at starte med at indgå på holdet og følge aftalerne.
Han ved, han bliver nødt til at være omhyggelig med de opgaver, han har fået, inden han kan begynde at føre holdet.
Har genvundet Hareides tillidDen 10.
november 2016 blev en skæbnesvanger dag for Pierre-Emile Højbjerg på det danske landshold.
Efter det skuffende nederlag i Parken på 1-0 til Montenegro i VM-kvalifikationen blev han kritiseret af Åge Hareide for manglende taktisk disciplin.
Kampen efter sad Højbjerg på bænken i hele kampen, hvorefter han gled helt ud af den danske trup.
Men situationen er ændret nu, og Hareides syn på Højbjerg er et helt andet, fortæller Kraul.
- Det er en markant udvikling, der er sket, og det virker tydeligt, at Hareide kan stole på Højbjerg, hvilket var problemet tidligere.
- I kampen mod Kosovo var han mere omhyggelig, forstået på den måde, at han gjorde sig meget umage med at lave de rigtige afleveringer og koncentrere sig om at få bolden til at cirkulere hurtigt uden at tage de store chancer.
- Det er en af de vigtige opgaver på de centrale midtbanepositioner, så på den måde er der sket meget med ham, i takt med at han også er blevet ældre, og derfor tror jeg, at Hareide har meget mere fidus til ham nu.
Det betyder dog ikke, at Højbjerg har lagt sin vildskab fra sig, som han blev kendt for, da fodbolddanmark fik øjnene op for den teknisk stærke midtbanespiller.
Pierre-Emile Højbjerg scorede til 2-2 i kampens overtid mod Kosovo.
- Han er heldigvis, og vil altid være, intens.
Han er intens uden for banen, og han er intens, når han spiller.
Han brænder virkelig for at spille for Danmark, og man kunne også se på hans jubel efter målet mod Kosovo, at der var følelser med i det.
Så det har han stadig, slutter Kraul om Højbjerg, der scorede til resultatet 2-2 i torsdagens testkamp mod Kosovo.
Næste opgave for Pierre-Emile Højbjerg og det danske landshold er på tirsdag, hvor Schweiz venter i kvalifikationen til EM.
Kampen spilles i Schweiz med kampstart kl.
20.
45, og den kan følges direkte i Liga på P3.
FacebookTwitterKopier linkEmner:Åge Hareide (fodboldtræner)|Josep Guardiola (fodboldtræner)|Fodbold|Schweiz|FC Bayern München




https://www.dr.dk/nyheder/regionale/oestjylland/caja-gennemfoerte-studie-med-bipolar-lidelse-og-ocd-mere-end-10500

ØstjyllandCaja gennemførte studie med bipolar lidelse og OCD: Mere end 10.
500 studerende får særlig støtteCaja Lola Schou Tofft mener, at hun ikke havde klaret studiet uden særlige støtte.
Caja Lola Schou Toft er nyuddannet kommunikatør.
Hun er en af de mere end 10.
500 studerende, som får SPS-støtte.
(© dr)Af Gitte Hansen og Sarah Friis Elkjær23.
mar.
2019 kl.
08.
00Bemærk: artiklen er mere end 30 dage gammelLæs opStadig flere studerende på de videregående uddannelser får særlig støtte, fordi de har diagnoser og funktionsnedsættelser, der gør det svært at klare studiet alene og på normeret tid.
Støtten hedder SPS-støtte, og den skal sikre, at studerende kan uddanne sig på lige fod med andre, selvom personen har en funktionsnedsættelse.
Caja Lola Schou Tofft fra Aarhus er nyuddannet i kommunikation fra Danmarks Medie- og Journalisthøjskole.
Hun mener, at hun ikke havde klaret studiet uden den særlige støtte.
For midtvejs stod det klart, at hun var ramt af bipolar lidelse og OCD.
- Så vender hele ens liv rundt.
Jeg troede, at jeg skulle ud og være huhej-skarp kommunikatør, siger hun.
Risikoen for at droppe ud af en uddannelse er dobbelt så stor for studerende, der har et "meget dårligt helbred" sammenlignet med et "meget godt helbred".
Det viser en undersøgelse fra Danmarks Evalueringsinstitut.
Det kan nemlig være svært at komme gennem tunge bøger og lange praktikophold, hvis man samtidig er syg.
Flere får støtteEn studievejleder blev hendes mentor, som hjalp med at tilrettelægge arbejdet og holde hende til ilden.
En medstuderende har været tilknyttet som sparringspartner.
På landsplan er antallet af studerende, der får SPS-støtte, steget med 15 procent på de videregående uddannelser fra 2017 til 2018.
Også på Danmarks Medie- og Journalisthøjskole stiger antallet af støttemodtagere.
I foråret 2017 var der fire, og i foråret 2018 var der 23.
I alt 1,2 procent af de studerende er på SPS-støtte.
Studievejleder Joan Husted mener, at det er folkeskolens inklusionstanke, der har bredt sig til de videregående uddannelser.
- På den lange bane er det rigtigt set, at de her mennesker også skal have en uddannelse og have et arbejde, selvom det måske bliver på særlige vilkår, siger hun.
Støtten kan blandt andet bestå af mentorer, der kan lave struktur, og ældre studerende, der kan sparres med.
Men de sårbare studerende kan knække, når de møder virkeligheden i form af praktikophold.
Studievejleder Joan Husted siger, at mange møder muren, når de skal i praktik, og det går stærkt, og de andre kolleger ikke kan tage særlige hensyn.
- Fremover er der en udfordring i, at man på vores professionsbachelor kan lave en praktik på lidt nedsat ugentlig tid, og så varer den lidt længere, men der skal særindsatser til, siger hun.
Kun en lappeløsningLandsformand for Landsforeningen for psykisk sundhed, Sind, Knud Kristensen er også glad for ordningen, men han mener, at årsagen til stigningen ligger i fremdriftsreformen.
- De (de studerende, red.
) kan måske bruge dobbelt så lang tid på det som andre, og når de ikke kan få lov til det, så er det en lappeløsning, mener han.
Caja Lola Schou Toft brugte et år mere end sine medstuderende.
Nu er hun nyuddannet kommunikatør og ser både optimistisk og realistisk på sine jobmuligheder.
- Det er en rigtig hård branche især i forhold til stress og pres.
Jeg prøver at tage det, som det kommer og finde et job, hvor jeg håber, at det fungerer, siger hun.
FacebookTwitterKopier linkEmner:Danmarks Medie og Journalisthøjskole|Uddannelse|Sundhed og velvære|Danmarks Evalueringsinstitut|Aarhus




https://www.dr.dk/nyheder/regionale/hovedstadsomraadet/far-tager-ansvar-markant-flere-enlige-faedre

KøbenhavnFar tager ansvar: Markant flere enlige fædreFra 2014 til 2019 er antallet af enlige fædre steget med ni procent.
Mikael Køppen Mieritz har været alene med sine to børn i tre år.
 © DR Privatfoto)Af Karoline Kert23.
mar.
2019 kl.
07.
10Bemærk: artiklen er mere end 30 dage gammelLæs opDen klassiske familiekonstellation med "mor, far og børn" er langt fra den eneste opskrift på, hvordan vi lever i dagens Danmark.
Flere og flere familier består nemlig kun af én forælder.
Og særligt de enlige fædre bliver der flere af.
Siden 2014 er antallet af enlige fædre steget med ni procent.
Det viser tal fra Danmarks Statistik.
Artiklen fortsætter efter grafikken.
En af dem, som klarer alle de huslige pligter, smører børnenes madpakker og tager alene til forældremøder, er Mikael Køppen Mieritz, der er far til to børn og har været alene med dem i tre år.
Og han forstår godt, hvorfor andelen af enlige fædre stiger.
- Der har været et større fokus på, at fædrene er ligeså gode til at tage sig af børnene, som mødrene er, siger han.
Trods udviklingen mener Mikael Køppen Mieritz fortsat, at der bliver set forskelligt på enlige fædre og enlige mødre.
- Jeg oplever, at jeg skal præstere lidt mere, end hvis jeg var alene-"mor", og når jeg snakker med det offentlige, føler jeg, at jeg bliver set på med andre øjne, fortæller han.
Enlig farTallene i artiklen er trukket fra Danmarks Statistik.
Her defineres begrebet 'enlig far', når barnet eller børnene har deres cpr-adresse hos deres far, der bor alene.
Det øgede antal af enlige fædre glæder Jesper Lohse, der er landsformand i Foreningen Far.
- Det er positivt både for børn, mænd og kvinder, at der er flere fædre, som gerne vil tage ansvar, og som gerne vil være en del af børnenes liv, siger han og fortsætter:- Det er muligt i dag som far at sige 'jeg elsker mit barn, jeg vil godt være der, det er en vigtig del af mit liv', og det har det historisk ikke altid været.
Det er blevet mere almindeligt at tale om den kærlighed, man har til sine børn.
Eneforsørgeren er ikke stigmatiseret som førSelvom der tidligere har været stort fokus på enlige mødre, så kommer stigningen i den enlige far-rolle ikke bag på prof.
emeritus og børne- og familieforsker fra Aarhus Universitet, Per Schultz Jørgensen.
- Det er helt oplagt, at det er lettere at være enlig far i dag, fordi den enkelte har ret til at vælge sit liv, som det nu passer en bedst.
Og herunder er den nye far-rolle kommet langt stærkere på banen.
Jeg oplever, at jeg skal præstere lidt mere, end hvis jeg var alene "mor", og når jeg snakker med det offentlige, føler jeg, at jeg bliver set på med andre øjne.
Mikael Køppen Mieritz, enlig far til toIfølge Per Schultz Jørgensen er danskerne også blevet mere accepterende med hensyn til måden, vi lever vores liv på, og vi er tolerante over for de mange nye familiekonstellationer, som ses rundt om i landet.
- Det hænger sammen med, at vi har fået en ny familie.
I dag har vi en langt mere ligelig fordelt familie, hvor far og mor begge er på arbejde, begge har uddannelse og begge tager sig af børnene, siger han.
Læs også:Sådan bliver du en god enlig forælderSelvom livet som enlig far kan være hårdt, så er det blevet nemmere for Mikael Køppen Mieritz, og han mærker en større åbenhed fra sine venner, når han siger, at han er enlig far.
- Der er andre i min omgangskreds, som for eksempel har to mødre, og det bliver der ikke set skævt til.
Så samfundet er klart blevet mere accepterende over for forskellige former for familier og forældrekonstellationer.
Vi er på vej den rigtige vej, siger han.
FacebookTwitterKopier linkEmner:Foreningen Far|Aarhus Universitet|Danmarks Statistik|Forældre og børn




https://www.dr.dk/sporten/tennis/clara-tauson-fortsaetter-med-vinde-klar-til-kinesisk-finale

TennisClara Tauson fortsætter med at vinde: Klar til kinesisk finaleTauson slog sin seks år ældre modstander, Eudice Chong, på 1 time og 16 minutter.
Clara Tauson er klar til endnu en ITF-finale.
23.
mar.
2019 kl.
08.
30Bemærk: artiklen er mere end 30 dage gammelLæs opTennisspilleren Clara Tauson er for anden uge i træk klar til finalen i en turnering på ITF-niveau.
Lørdag morgen dansk tid vandt den 16-årige dansker overbevisende med 6-2, 6-1 over Eudice Chong fra Hongkong i semifinalen i W15-turneringen i Xiamen i Kina.
Det tog kun Tauson 1 time og 16 minutter at gøre det af med sin seks år ældre modstander.
Chong fulgte kun med til 1-1 i første sæt, hvorefter Tauson tog de næste fire partier på stribe.
Spilleren fra Hongkong brød derefter danskerens serv og reducerede til 2-5, men Tauson brød straks tilbage og tog sættet med 6-2.
Læs også:Tausons vej til verdenstoppen: Vigtige beslutninger venterI finalen venter kinesisk modstandDominansen fortsatte i andet sæt, hvor Tauson bragte sig på 2-0.
Chong fik reduceret, men danskeren vandt de efterfølgende fire partier og sikrede sig dermed adgang til endnu en finale.
Tauson skal møde Meiqi Guo i slutkampen.
Den 19-årige kineser er nummer 626 på den aktuelle verdensrangliste og dermed godt 200 pladser under Tauson.
I sidste uge vandt den danske teenager en anden kinesisk ITF-turnering, da hun vandt finalen i Shenzhen.
Det resultat sendte hende op som nummer 407 på verdensranglisten.
/ritzau/FacebookTwitterKopier linkEmner:Clara Tauson (tennisspiller)|Tennis|Hong Kong|Kina|Shenzhen




https://www.dr.dk/nyheder/udland/video-hvad-skal-der-til-stille-trump-en-rigsret

UdlandVIDEO Hvad skal der til for at stille Trump for en rigsret?
Kun to amerikanske præsidenter har været tiltalt i en rigsretssag - og ingen af dem var Richard Nixon.
Af Louise Brodthagen Jensen23.
mar.
2019 kl.
07.
09Bemærk: artiklen er mere end 30 dage gammelLæs opSiden Demokraterne vandt flertallet i Repræsentanternes Hus i 2018, har det med jævne mellemrum været diskuteret, om de er villige til at indlede en rigsretssag mod Donald Trump.
Beslutningen er op til formand i Repræsentanternes Hus, Nancy Pelosi, men foreløbig har hun insisteret på, at Kongressens fokus skal være på at føre politik og ikke på at efterforske og eventuelt tiltale USA's præsident.
For nu i hvert fald.
Men hvad skal der egentlig til for at føre en rigsretssag - og hvilke amerikanske præsidenter har været igennem det før?
Det kan du få forklaringen på i videoen herover.
FacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus|Embedsmisbrug




https://www.dr.dk/nyheder/udland/hundredtusinder-demonstrerer-mod-brexit-i-london-vil-blive-i-eu

BrexitSe temaUdlandHundredtusinder demonstrerer mod brexit i London: Vil blive i EUEn stor gruppe briter kæmper for at få lov til at stemme om brexit igen.
Arkivfoto fra en tidligere demonstration mod brexit.
I dag forventes mange tusinder at gå på gaden med samme budskab.
Af Sally Frydenlund23.
mar.
2019 kl.
11.
15Bemærk: artiklen er mere end 30 dage gammelLæs opOm seks dage er det den 29.
marts.
Det er dagen, hvor det var meningen, at Storbritannien skulle være trådt ud af EU.
I mellemtiden er planen blevet ændret, så brexit kan ske på to datoer: Enten sker Storbritanniens udtræden af EU med en aftale 22.
maj eller uden en aftale 12.
april.
Læs også:Endnu flere datoer: Forstå de nye brexitfristerMen udsættelsen har ikke skabt ro og tilfredshed i befolkningen.
I dag ventes op mod 700.
000 briter nemlig at gå på gaden i London for at protestere mod brexit.
Håbet er, at politikerne enten vil droppe brexit fuldkommen eller sætte spørgsmålet om Storbritanniens medlemsskab af EU til folkeafstemning igen.
'Bliv-siden' førerOg det er ikke helt utænkeligt, at brexit-modstanderne får ørenlyd.
Det fortæller Kim Bildsøe Lassen, som er DR's korrespondent i Storbritannien.
Ja til kærlighed, nej til brexit (arkivfoto).
- Tingene forandrer sig så hurtigt i britisk politik i øjeblikket, så hvis du havde spurgt mig i sidste uge, ville jeg have sagt, at chancen for en ny afstemning er meget, meget lille.
Men den er blevet større i den forgangne uge.
I skrivende stund har knap fire millioner registreret sig på en underskriftindsamling for at blive i EU på det britiske parlaments hjemmeside.
Stemmerne er fordelt på hele landet, og i hver af Storbritanniens 650 valgkredse har folk stemt for.
'Bliv-siden' fører også i meningsmålingerne.
- Hvis man kigger på meningsmålingerne, så fører 'Remain', altså dem der gerne vil blive i EU, men de fører kun med en lillebitte smule.
Der har ikke været tale om en massiv bevægelse om, at man fortryder afstemningen eller den beslutning, man traf, fortæller Kim Bildsøe Lassen.
March på vejMens brexit-modstanderne varmer op til demonstration i London, er en anden gruppe demonstranter langsomt på vej mod hovedstaden.
Marchen fra Sunderland til London trodser det våde, britiske forårsvejr.
Det er brexit-fortalere, som marcherer fra Sunderland til London for at lægge pres på de politiske ledere for at få brexit til at ske hurtigere.
Og selv om de er færre i marchen, end der bliver i dagens demonstration, så skal man ikke undervurdere tilslutningen til deres synspunkt.
- Det er dem, der vil det modsatte, og dem er der også mange af.
Det er en bevægelse, som man tror vil blive stærkere i de kommende uger, for der er mange, der føler, at det er politikernes skyld, at det her ikke sker, siger Kim Bildsøe Lassen.
Kampen mellem fløjene finder ikke kun sted på gaderne og i Underhuset, men også i de private hjem, fortæller korrespondenten.
- Landet er fuldkommen lige så splittet som ved afstemningen i 2016.
Når jeg taler med kammerater og venner her i landet, er splittelsen tydelig.
Nogle af dem har besluttet i familien, at man ikke taler om det, og nogle har mistet venskaber på det her.
To gange har det britiske Underhus stemt nej til den brexit-plan, Theresa May har forhandlet på plads med EU.
Premierministeren ventes at sætte sin plan til afstemning en tredje gang i den kommende uge.
Sådan kommer den næste tid til at udspille sig i brexit-land.
FacebookTwitterKopier linkEmner:EU|Storbritannien|Theresa May (politiker)|EU-forhold|London




https://www.dr.dk/nyheder/udland/naevninge-i-usa-frikender-betjent-drab-paa-sort-teenager

UdlandNævninge i USA frikender betjent for drab på sort teenagerEn betjent har forklaret, at han troede, at en 17-årig mistænkt havde en pistol.
Teenageren var dog ubevæbnet.
23.
mar.
2019 kl.
06.
53Bemærk: artiklen er mere end 30 dage gammelLæs opEt nævningeting i USA har fredag frikendt en hvid tidligere politibetjent for drabet på en ubevæbnet sort teenager lidt uden for Pittsburgh sidste år.
Den tidligere betjent Michael Rosfeld var anklaget for drab på den 17-årige Antwon Rose i juni sidste år.
Antwon Rose kørte i en uautoriseret taxa, som havde været involveret i en skudepisode.
Michael Rosfeld stoppede derfor bilen.
Da teenageren forsøgte at flygte fra stedet, skød Michael Rosfeld ham i ryggen, i armen og i siden af ansigtet.
Betjenten har forklaret, at han troede, at Antwon Rose eller en anden passager i bilen pegede på ham med en pistol.
Ingen af de to teenagere var dog bevæbnet.
- Det skete alt sammen meget hurtigt, har betjenten forklaret under sit vidneudsagn.
- Min hensigt var at eliminere truslen mod mig.
Jeg ville bare eliminere truslen mod mig.
Jeg fulgte truslen og affyrede.
Jeg så, at personen bevægede sig, så jeg gik ud fra, at truslen stadig var til stede.
Lang voteringNævningene har under retssagen set en video af den dødelige konfrontation.
Dommen blev afsagt fredag efter knap fire timers votering.
Inden da argumenterede anklager Jonathan Fodi for, at Michael Rosfeld havde ageret både "dommer, nævning og bøddel", da han skød og dræbte Antwon Rose.
Anklageren sagde til nævningene, at den 17-årige dreng ikke havde fortjent at dø.
Men forsvarer Patrick Thomassey argumenterede for, at Michael Rosfeld var i sin ret til at skyde den flygtende teenager, fordi betjenten troede, at han var i fare.
En ekspert i politiets brug af magt, som var indkaldt af forsvaret, har under sagen fortalt, at Michael Rosfeld handlede efter bogen.
Imens har anklagemyndigheden hævdet, at betjent Michael Rosfeld har givet uoverensstemmende forklaringer om skyderiet.
Blandt andet om hvorvidt han troede, at Antwon Rose havde en pistol eller ej.
Antwon Roses død sidste år udløste store protester i Pittsburgh.
/ritzau/APFacebookTwitterKopier linkEmner:Kriminalitet|USA|Mord|Anklagemyndigheden




https://www.dr.dk/nyheder/udland/munke-i-vietnam-anklages-tjene-penge-paa-fupritualer

UdlandMunke i Vietnam anklages for at tjene penge på fupritualerEt populært buddhistisk tempel i Vietnam har indkasseret tusindvis af kroner på fjerne bedendes dårlige karma.
(Arkivfoto) Ritualerne og ceremonierne har stået på i årevis, men de tiltrak sig uønsket opmærksomhed fra myndighederne, da munkene begyndte at opkræve betaling via bankoverførsler og i rater.
23.
mar.
2019 kl.
06.
48Bemærk: artiklen er mere end 30 dage gammelLæs opVietnamesiske myndigheder har beordret munke i et populært buddhistisk tempel til at stoppe ceremonier, der har til hensigt at "uddrive dårlig karma", fordi de er et stort fupnummer.
Tusindvis af mennesker har ifølge en lokal, vietnamesisk avis betalt munkene i den nordlige Quang Ninh-provins, hvad der svarer til mellem 300 og 90.
000 kroner for at få deres dårlige karma fjernet.
Landets komité for religiøse anliggender, der er et politisk organ under regeringen, oplyser, at fupnummeret krænker Vietnams religionslov.
- Ritualet går imod den buddhistiske filosofi og krænker Vietnams religionslov og folks religiøse overbevisninger.
Det har en negativ indflydelse på den sociale orden og sikkerhed, udtaler komitéen.
Munkene på det omtalte tempel prædiker, at al sygdom og ulykke i livet skyldes dårlige gerninger i tidligere liv.
Dårlig karmaPå templets hjemmeside oplyses det desuden, at homoseksualitet skyldes dårlig karma, men at det kan blive kureret ved at tilbringe tid med det modsatte køn.
Tre gange om måneden afholder munkene en to dage lang ceremoni, der skal "hidkalde de omvandrende sjæle" og "fjerne dårlig karma".
Men det kan hurtigt blive dyrt, hvis man ønsker munkenes hjælp til at komme af med sin dårlige karma, advarer myndighederne.
Ritualerne og ceremonierne har stået på i årevis, men de tiltrak sig uønsket opmærksomhed fra myndighederne, da munkene begyndte at opkræve betaling via bankoverførsler og i rater.
Det er kun en brøkdel af Vietnams befolkning på 95 millioner, der praktiserer buddhisme.
Mange af templets besøgende er ikke nødvendigvis troende, oplyser myndighederne.
/ritzau/APFacebookTwitterKopier linkEmner:Vietnam|Religion




https://www.dr.dk/nyheder/udland/new-zealand-forbyder-manifest-knyttet-til-moskeangreb

UdlandNew Zealand forbyder manifest knyttet til moskéangrebDet manifest, der blev lagt på nettet forud for angrebene i Christchurch, er erklæret forbudt i New Zealand.
Fredag i sidste uge angreb en gerningsmand to moskéer i Chirstchurch, hvor 50 blev dræbt og lige så mange såret.
)23.
mar.
2019 kl.
02.
30 | opdateret 23.
mar.
2019 kl.
06.
08Bemærk: artiklen er mere end 30 dage gammelLæs opNew Zealand forbyder et manifest, der blev lagt på internettet forud for de blodige angreb mod to moskéer i Christchurch fredag i sidste uge.
Det skriver avisen New Zealand Herald.
Indholdet af manifestet er natten til lørdag dansk tid blevet klassificeret som forkasteligt og er erklæret forbudt.
Beslutningen er truffet af Direktoratet for Film- og Litteraturklassificering, som hører under indenrigsministeriet i New Zealand.
Det meddeler David Shanks fra indenrigsministeriet.
Han har myndighed til at vurdere og beslutte, hvorvidt materiale er upassende eller stødende og bør forbydes.
Han opfordrer alle, der har en kopi af manifestet, til at destruere det.
Han beskriver manifestet som "en grov tekst, der støtter drab og terrorisme".
Inspireret af BreivikDen mistænkte gerningsmand, en 28-årig australier, beskriver i det 74 sider lange manifest sine højreekstremistiske synspunkter.
Han beskriver desuden sig selv som en "almindelig hvid mand", der er inspireret af den norske massemorder Anders Behring Breivik.
Shanks har tidligere forbudt en 17 minutter lang videooptagelse af angrebene, som blev sendt direkte via Facebook.
Mandag blev en newzealandsk teenager varetægtsfængslet i tre uger for at have delt videoen fra skyderiet.
På trods af forbuddet har det vist sig svært at komme af med optagelsen, som er delt globalt.
Facebook har tidligere oplyst, at selskabet i løbet af de første 24 timer efter angrebet fjernede videoen 1,5 millioner gange.
Flere end 1,2 millioner gange blev brugere blokeret ved forsøg på at uploade videoen og blev derfor forhindret i at se den.
/ritzau/FacebookTwitterKopier linkEmner:Anders Breivik (terrorist)|New Zealand|Facebook|Økonomi- og indenrigsministeriet|Kriminalitet




https://www.dr.dk/musik/alex-paa-24-fik-35-millioner-foelgere-paa-en-maaned-saa-skred-han-fra-det-hele

UpcomingSe temaMusikAlex på 24 fik 3,5 millioner følgere på én måned - så skred han fra det heleDanske Alex Holtti gjorde kometkarriere med sjove videoer.
Indtil det ikke var sjovt længere.
Af Nicolai Sebastian Holle, Ida Skriver Olesen (video) og Allan Hansen (video)23.
mar.
2019 kl.
07.
04Bemærk: artiklen er mere end 30 dage gammelLæs opHar du set 24-årige Alex Holtti før?
Hvis ja, så er det højst sandsynligt fra en af de ultrakorte, musikalske sketches, der florerer på Youtube.
Det synes over 3,5 millioner mennesker fra hele verden, at han var god til.
Efter at have haft trukket stikket i to år har Alex Holtti genopfundet sig selv som sanger.
Nu debuterer han med sangen 'Bad Guy', som han præsenterer i videoen.
Hvordan går man fra at være lol'et på seks sekunder til at være seriøs musiker?
Oplev Alex Holtti fortælle i videoen.
Alex Holtti - Bad GuyMusikdok: UpcomingVi sætter spot på unge, danske musikere, du bør holde øje med i den kommende tid.
Hvad har de på hjerte?
Og hvordan føles det, når massevis af mennesker begynder at høre deres musik?
FacebookTwitterKopier linkEmner:Youtube




https://www.dr.dk/nyheder/indland/rockwool-fonden-starthjaelp-fik-ikke-i-laengden-flere-flygtninge-i-job

IndlandRockwool-fonden: Starthjælp fik ikke i længden flere flygtninge i jobStarthjælpen, der blev indført i 2002, gjorde flygtninge fattigere, men øgede ikke på længere sigt beskæftigelsen.
Starthjælpen har kun gjort flygtningene fattigere - ikke fået flere i arbejde, fastslår en ny rapport fra Rockwool-fonden.
Af Flemming Brandt og Thomas Klose Jensen22.
mar.
2019 kl.
22.
57Bemærk: artiklen er mere end 30 dage gammelLæs opStarthjælpen, som i 2002 afløste kontanthjælpen for nyankomne flygtninge, fik ikke den ønskede virkning.
Det er konklusionen i en analyse, som Rockwool-fondens forskningsenhed har lavet.
Starthjælpsreformen sænkede i gennemsnit ydelsesniveauet for nyankomne flygtninge med 35-40 procent.
Starthjælpen, der var indført i perioden 2002-2012, og som siden blev afløst af den tilsvarende integrationsydelse, fik ikke på længere sigt ledigheden til at stige i gruppen, vurderer forskerne.
- Vores analyse viser, at starthjælpen på kort sigt fik flere flygtninge i beskæftigelse, men den viser også, at på lang sigt var der ikke nogen beskæftigelseseffekt.
Så der var altså ingen forskel på beskæftigelsesniveauet, alt efter om man kunne få kontanthjælp eller kunne få starthjælp, fastslår seniorforsker Rasmus Landersø.
Når langt størstedelen af flygtningene står uden beskæftigelse, og man skærer i ydelserne, så folk har langt færre midler at leve for.
Rasmus Landersø, seniorforskerDerimod var starthjælpen skyld i øget kriminalitet og en ringere integration af flygtningebørn, konkluderer rapporten.
Blev fattigereInden reformen havde hovedparten flygtningene en gennemsnitlig årlig indkomst på 100.
000 - 200.
000 kr.
de første fem år i Danmark.
Efter reformen røg de fleste ned på en gennemsnitlig årsindkomst mellem nul og 100.
000 kr.
- Når langt størstedelen af flygtningene står uden beskæftigelse, og man skærer i ydelserne, så folk har langt færre midler at leve for.
Det gør, at kriminaliteten stiger markant.
Både mænd og kvinder begår mere kriminalitet, i særdeleshed tyverier - for kvindernes vedkommende tyverier i supermarkeder, siger Rasmus Landersø og peger også på, at børn af flygtninge klarer sig dårligere i skolen, efter starthjælpen blev indført, og ender med at tage kortere uddannelser end tidligere.
Effekten forsvinder på den lange baneForskeren peger på to mekanismer, der gør, at starthjælpens effekt på beskæftigelsen forsvinder på den lange bane.
- Den første er, at der ikke i tilstrækkelig grad findes jobs til flygtninge.
Ikke med de kompetencer, som flygtninge kommer med til Danmark, når man ser på det løngulv, der er på det danske arbejdsmarked.
- Den anden handler om måden, at kontanthjælpssystemet er skruet sammen på.
Når man finder sig et job, skal man betale mange af ydelserne tilbage igen.
Det vil sige, at man faktisk får en meget, meget høj marginalskat.
Derfor er afkastet ved et tage et job meget lavt, og det sænker incitamentet til at tage et arbejde.
Forholdene har ikke ændret sigSeniorforskeren fastslår, at analysen tager udgangspunkt i den gamle reform, men han peger på, at forholdene for flygtningene ikke har ændret sig siden dengang.
- Der er jo et meget betydeligt sammenfald mellem det ydelsesniveau, man havde dengang, og det ydelsesniveau, man har i dag.
Det er nærliggende at tænke sig, at de afledte konsekvenser – eksempelvis på kriminalitet eller børns uddannelse - som vi fandt dengang, også gør sig gældende i dag.
DR har forsøgt at få en kommentar fra udlændinge- og integrationsminister, Inger Støjberg, til analysen fra Rockwool-fonden, men det har ikke været muligt, da hun er bortrejst.
FacebookTwitterKopier linkEmner:Inger Støjberg (politiker)|Flygtninge og asylansøgere|Rockwool Fonden|Kriminalitet|Videnskab




https://www.dr.dk/nyheder/indland/sky-af-partikler-paa-vej-mod-jorden-chance-nordlys-i-aften

IndlandSky af partikler på vej mod jorden: Chance for nordlys i aftenLørdag aften kan der være mulighed for at se nordlys i dele af Danmark.
(Arkiv) Sådan kan nordlyset se ud i de nordligste egne af Canada.
Du skal nok ikke forvente at se et lige så stort lysshow fra dansk grund - men der er mulighed for en smagsprøve lørdag aften, hvis du kigger mod nord ved 22-tiden.
Af Lars Lindevall og Kasper Duncan Gram (Video)22.
mar.
2019 kl.
23.
12Bemærk: artiklen er mere end 30 dage gammelLæs opDet smukke nordlys, aurora borealis, er en sjælden gæst på den danske nattehimmel.
Men lørdag aften kan der i dele af landet være mulighed for at få et glimt af det farvede skær over den mørke himmel.
Michael Linden-Vørnle, der er astrofysiker ved DTU Space, forklarer, at det er "udbrud på solen", der har sat en reaktion i gang, der kan skabe mulighed for at se nordlys herhjemme.
Hvis det bliver mere ekstremt, så vil det blive bølgende gardiner, der bevæger sig hen over himlen.
Michael Linden-Vørnle, astrofysiker, DTU Space- Der har i det seneste døgn være nogle udbrud på solen, og udbruddene har sendt en sky af elektrisk ladede partikler afsted mod jorden.
Det kan betyde, at vi får mulighed for at se nordlys her i Danmark i løbet af weekenden, siger Michael Linden-Vørnle, astrofysiker ved DTU Space.
NordlysNordlys dannes, når elektrisk ladede partikler fra solstorme rammer Jordens atmosfære.
Det får luftens molekyler til at lyse, og det er det, vi ser som nordlys.
På grund af partiklernes elektriske ladning samles de ved Jordens poler.
Bedst før månen står opUmiddelbart ser det ud til, at der vil være bedst mulighed for at spotte nordlyset fra lørdag aften og frem mod midnat, tilføjer han.
- Omkring klokken 22, inden månen står op, er der bedst mulighed.
Hvis vejret arter sig, så kan muligheden opstå, siger Michael Linden-Vørnle, der også selv vil holde øje med lyset mod nord i morgen aften.
Han forklarer, at chancerne for at se nordlys er størst i de dele af landet, hvor der vil være relativt skyfrit.
Ifølge vejrprognoserne ser det ud til, at det især bliver i de nordlige og østlige dele af Danmark, at der kan være nordlys-potentiale.
- I den svageste grad vil det bare være en svag glød i nordlig retning, men hvis det bliver mere ekstremt, så vil det blive bølgende gardiner, der bevæger sig hen over himlen, siger astrofysikeren.
FacebookTwitterKopier linkEmner:Danmarks Tekniske Universitet|Vejret




https://www.dr.dk/nyheder/udland/overblik-noegledatoer-i-muellers-rusland-undersoegelse

Rusland-undersøgelseSe temaUdlandOVERBLIK: Nøgledatoer i Muellers Rusland-undersøgelseFå overblikket over undersøgelsen af Ruslands rolle under præsidentvalgkampen Robert Mueller afleverede sent fredag dansk tid sin rapport til justitsminister William Barr 23.
mar.
2019 kl.
06.
06Bemærk: artiklen er mere end 30 dage gammelLæs opDen særlige anklager Robert Mueller har fredag afsluttet sin Rusland-undersøgelse.
Rapporten skal kaste lys over, hvilken rolle Rusland spillede under præsidentvalgkampen i 2016 og mulige lovovertrædelser begået af præsident Donald Trump.
Her følger et overblik over vigtige datoer i undersøgelsen:2016•Slutningen af juli: FBI begynder at undersøge mulig russisk indblanding i præsidentvalgkampen i USA, efter at WikiLeaks har offentliggjort 20.
000 hackede e-mails fra Det Demokratiske Partis Nationale Komité (DNC).
•8.
november: Donald Trump vinder præsidentvalget over Hillary Clinton.
2017•6.
januar: Den amerikanske efterretningstjeneste hævder, at Ruslands præsident, Vladimir Putin, gav ordre til at sabotere Hillary Clintons chancer for at blive præsident via hacking og manipulation på sociale medier.
•Samme måned beslutter Repræsentanternes Hus at undersøge påstande om mulig kontakt mellem Rusland og Donald Trump samt Trumps medarbejdere forud for præsidentvalget i USA.
•Februar: Trump fyrer sin nationale sikkerhedsrådgiver, Michael Flynn, da det kommer frem, at han havde kontakt med Ruslands ambassadør Sergej Kisljak i december uden at informere om det.
•Marts: FBI-chef James Comey bekræfter, at forbundspolitiet efterforsker Rusland for indblanding i præsidentvalget.
•10.
maj: Donald Trump fyrer James Comey som FBI-chef.
•17.
maj: Tidligere FBI-direktør Robert Mueller udpeges til særlig anklager og leder af Rusland-undersøgelsen.
Trump kalder undersøgelsen en "heksejagt" mod ham.
•30.
oktober: Trumps tidligere kampagnechef Paul Manafort og hans forretningspartner Rick Gates bliver tiltalt af Robert Mueller for en række forhold.
Blandt andet for at have modtaget store beløb fra Ukraines tidligere præsident Viktor Janukovitj og for at have skjult dette for myndighederne.
•1.
december: Det bliver kendt, at Michael Flynn sigtes af Robert Mueller for at have løjet for FBI om sin Rusland-kontakt - noget Flynn har indrømmet.
2018•13.
juli: Justitsministeriet i USA oplyser, at en storjury på Muellers anmodning har tiltalt 12 agenter fra den russiske militære efterretningstjeneste (GRU) for blandt andet hacking af Demokraterne forud for præsidentvalget i 2016.
•Tre dage senere siger Trump, at uanset hvad chefen for den amerikanske efterretningstjeneste siger, så tror Trump på Putins benægtelse af indblanding i valget.
•12.
december: Trumps tidligere advokat Michael Cohen bliver idømt tre års fængsel i en anden sag, der blandt andet omfatter ulovlige kampagnemidler.
Han indrømmer også, at han har løjet over for Senatets efterretningsudvalg om planer om at bygge et Trump Tower i Moskva.
•Michael Cohen har indgået en aftale med Robert Mueller og samarbejder om Rusland-undersøgelsen.
Han er blevet afhørt flere gange, siden FBI ransagede hans kontor i april.
2019•17.
januar: Det kommer frem, at Michael Cohen i 2015 skal have betalt chefen for et teknologiselskab for forsøg på at påvirke to meningsmålinger.
Cohen oplyser, at han udbetalte pengene på ordre fra Donald Trump.
•13.
februar: En dommer fastslår, at Paul Manafort løj over for Robert Mueller, efter at han underskrev en tilståelsesaftale i september 2018, men brød aftalen to måneder senere.
•7.
marts: Paul Manafort bliver idømt 3 år og 11 måneders fængsel for skatteunddragelse og svindel.
•22.
marts: Rusland-undersøgelsen afsluttes formelt efter 22 måneder.
Robert Mueller afleverer sin rapport til justitsminister William Barr.
Justitsministeren oplyser, at han vil orientere Kongressen om rapportens hovedkonklusioner i løbet af weekenden.
Kilder: AFP, NTB.
/ritzau/FacebookTwitterKopier linkEmner:Donald Trump (politiker)|Hillary Clinton (politiker)|Rusland|Efterretningstjenester|GRU




https://www.dr.dk/nyheder/udland/syriens-demokratiske-styrker-erklaerer-endelig-sejr-over-islamisk-stat-sidste-bastion

Krigen i SyrienSe temaUdlandSyriens Demokratiske Styrker erklærer endelig sejr over Islamisk Stat: Sidste bastion nedkæmpetMilitsen SDF har nedkæmpet den sidste bastion af Islamisk Stat-krigere i Syrien, oplyser pressetalsmand.
// Ritzau og Sofie Dyjak23.
mar.
2019 kl.
07.
39 | opdateret 23.
mar.
2019 kl.
09.
40Bemærk: artiklen er mere end 30 dage gammelLæs opMilitsen Syriens Demokratiske Styrker (SDF), der er ført an af kurdiske styrker, oplyser lørdag morgen, at Islamisk Stats (IS) såkaldte "kalifat" er udryddet.
Militsens styrker har de seneste dage kæmpet med krigere fra Islamisk Stat i byen Baghouz, der beskrives som Islamisk Stats sidste bastion.
Og ifølge talsmand for SDF i det nordlige Syrien Mustafa Bali er de kampe endeligt vundet.
- SDF kan erklære en total elimination af det såkaldte kalifat og 100 procent territorial sejr over ISIL (anden betegnelse for Islamisk Stat, red.
), skriver han på Twitter.
- På denne unikke dag mindes vi de tusinde martyrer, hvis offer gjorde sejren mulig.
Siden starten af marts har styrker fra SDF omringet Islamisk Stat-krigere i byen Baghouz.
Den sidste offensiv mod Islamisk Stat i Baghouz har ifølge Jyllands-Posten været udført af den amerikansk-ledede koalition, som støtter SDF-styrker fra luften.
Islamisk Stats sidste lomme i Syrien var omkring Baghouz mellem floden Eufrat og grænsen til Irak.
Forkert at tro, IS er slåetI begyndelsen af marts oplyste SDF, at der var omkring 1.
000-1.
500 krigere fra Islamisk Stat tilbage i området.
Siden har de gradvist overgivet sig.
USA's præsident, Donald Trump, erklærede allerede i går, at Islamisk Stat var 100 procent slået.
Til trods for præsidentens melding, var der fortsat meldinger om kampe omkring Baghouz.
Lørdag har SDF dog bekræftet, Det Hvide Hus' udmelding.
Men Islamisk kamp er ikke slået - kun nedkæmpet.
Kampe i Baghouz i Syrien har ødelagt store dele af den by, derifølge SDF nu er befriet fra Islamisk Stat.
Det vurderer Lars Cramer-Larsen, der er senioranalytiker i international sikkerhed ved Dansk Institut for Internationale Studier.
- Det kalifat, som tidligere havde en udstrækning på størrelse med Storbritannien, er nu nedkæmpet, forstået på den måde, at den fysiske del er overstået.
- Men det vil være en fatal fejlslutning at tro, at Islamisk Stat er slået, siger Lars Cramer-Larsen.
Han fortæller, at gruppen allerede nu er i gang med at genetablere sig i for eksempel Irak.
Og selvom Islamisk Stat længe har været ved at miste kontrollen i Syrien, så vurderes terrororganisationen stadig at have flere tusinde tilhængere i landet.
Civile skjulte sig i byenUnder den sidste offensiv imod Islamisk Stat i Baghouz, blev det klart, at omkring 70.
000 mennesker - heriblandt civile - skjulte sig i byen.
Og mange af dem er den seneste tid blevet evakueret fra kamphandlingerne i byen.
Islamisk Stat vandt i 2014 større udbredelse i Syrien, hvor de tog kontrollen over store landområder.
Den otte år lange krig i Syrien har kostet over 370.
000 mennesker livet, hvoraf over 100.
000 har været civile.
Det oplyser overvågningsgruppen Det Syriske Observatorium for Menneskerettigheder.
Islamisk Stat er en sunnimuslimsk væbnet gruppe, der kæmper for at oprette et islamisk kalifat i Mellemøsten.
FacebookTwitterKopier linkEmner:Donald Trump (politiker)|Islamisk Stat|Syrien|Twitter|Islam




https://www.dr.dk/nyheder/viden/kroppen/mystiske-lidelser-og-mistro-historien-om-dengang-danskerne-blev-bange-hpv






