https://www.dr.dk/nyheder/politik/folketingsvalg/ja-eller-nej-med-morten-oestergaard-skal-flygtninge-blive-i

FolketingsvalgJa eller nej med Morten Østergaard: Skal flygtninge blive i nærområderne?
Kåre Quist udfordrer Radikale Venstres formand med en række hurtige spørgsmål.
Af René Just Poulsen24.
maj 2019 kl.
23.
36Bemærk: artiklen er mere end 30 dage gammelLæs opKan vi få for mange vindmøller i Danmark?
Skal flygtninge blive i nærområderne?
Det er mere sandsynligt, at AGF vinder Champions League, end at du bliver statsminister?
Radikale Venstres formand, Morten Østergaard, var i den varme stol hos Kåre Quist i 'Mød partierne'.
Du kan se alle spørgsmål og svar i videoen øverst i artiklen eller se hele 'Mød Partierne'-udsendelsen her.
FacebookTwitterKopier linkEmner:Radikale Venstre|Venstre|AGF|Morten Østergaard (politiker)




https://www.dr.dk/nyheder/politik/ep-valg/frank-hvam-goer-det-igen-og-har-flere-kendte-med-paa-vognen-stem-foer-det-er

EP-valgFrank Hvam gør det igen - og har flere kendte med på vognen: 'Stem, før det er for sent.
Det er et klimavalg'Hvis ikke du stemmer på søndag, truer komikeren med at tvinge dig til 'at æde en plastikpose, der er blevet fundet i maven af en delfin'.
Frank Hvam har nu lagt to videoer på Facebook, som opfordrer danskerne til at bruge deres stemme til valget på søndag.
Af Thea Deleuran Müller24.
maj 2019 kl.
22.
36Bemærk: artiklen er mere end 30 dage gammelLæs op- Vi skal sende vores bedste grønne folk til EU, lyder det fra Frank Hvam.
Bagefter lister han de danske spidskandidater fra de forskellige partier op og understreger:- Uanset hvem vi sender, er de grønnere end dem, de sender fra Polen.
Videoen er nummer to i rækken fra komiker og skuespiller Frank Hvam, der for fire dage siden lagde en video op på Facebook, der også opfordrer vælgerne til at stemme på søndag.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
I den første video truer komikeren med, at han vil tvinge alle, der ikke stemmer til valget på søndag, til 'at æde en plastikpose, der er blevet fundet i maven af en delfin'.
Den video er nu blevet delt 28 tusinde gange og er siden udgivelsen blevet vist 1,9 millioner gange.
Sin egen lille 'Stem til EU-valget'-kampagneNu har Frank Hvam fået selskab af komiker-kollegaen Mick Øgendahl, skuespiller Nikolaj Lie Kaas - og tegner Anders Morgenthaler, der i forvejen er en kendt grøn stemme i debatten.
Og de er sammen med Connie Hedegaard alle enige med Frank Hvam: 'Stem, før det er for sent', er den klare besked i videoen.
'Det gør en forskel - især for klimaet', lyder det.
Du kan se begge videoer her:Selvom vi kan være uenige om meget, er der én ting, vi kan blive enige om, siger Mick Øgendahl blandt andet i videoen:- Hvis vi ikke har nogen planet at være uenige på, så kan det hele sgu være ligegyldigt.
Frank Hvam har startet, hvad han på Facebook kalder sin 'egen lille Stem til EU-valget-kampagne', da han frygter, at valget drukner i folketingsvalget, som afholdes grundlovsdag.
Hvor mange stemte ved sidste valg til Europa-Parlamentet?
Ved det seneste europaparlamentsvalg i 2014 stemte 38 procent af de unge vælgere mellem 18 og 24 år i Danmark.
Blandt alle aldersgrupper var valgdeltagelsen 56 procent.
Det er markant mindre end ved folketingsvalg, hvor stemmeprocenten ved seneste valg i 2015 var 85,9 procent.
Lektor: 'Humor skaber nærvær'Det er Frank Hvam, der selv har taget initiativet og også ham, der har betalt for produktionen af egen lomme, oplyser komikerens manager, som også fortæller, at Frank Hvam ikke ønsker at stille op til interview.
Og Frank Hvam har givet europaparlamentsvalget noget, valget trænger til.
Nemlig at få folk med på, at det er et vigtigt valg, siger Mads Kæmsgaard Eberholst, der er studielektor på Roskilde Universitet og har forsket i blandt andet sociale medier.
- Europaparlamentsvalget er altid et valg, som folk har betragtet som værende meget langt væk, siger lektoren og uddyber:- Der bruger Frank Hvam humor for at skabe nærvær, og den nærhed er samtidig noget, som EP-valget har haft meget svært ved at skabe selv.
Ingen af videoerne har opfordringer til at stemme på noget bestemt parti eller den blå eller røde fløj, hvilket lektor Mads Kæmsgaard Eberholst kalder ' meget sympatisk'.
- Den er ikke rettet mod én bestemt politisk ideologi.
Den er rettet mod valgdeltagelsen, og at man bare skal have nogle danskere i EU, siger lektoren.
- Uanset hvem man stemmer på, kan det kun blive bedre end det, som de andre lande må sende af sted.
Læs også:Forstå grupperne: Sådan sidder de danske politikere i Europa-Parlamentet'Det er altså vigtigt, venner'Nummer to video hedder 'Connie og klimadrengene', hvor tidligere minister og EU-kommissær Connie Hedegaard indleder videoen og også runder af med ordene: 'Op af sofaen.
Det er altså vigtigt, venner'.
Efter hendes klare melding kommer Anders Morgenthaler løbende ind med et skilt, hvor der står, 'Jorden brænder'.
- Hvis det er noget med klimaet, så er jeg med, nærmest råber han.
Frank Hvam har fået selskab af komiker-kollegaen Mick Øgendahl, skuespiller Nikolaj Lie Kaas, tegneren Anders Morgenthaler, og tidligere minister og EU-kommissær Connie Hedegaard.
Lige netop kombinationen af de velkendte komikere og et brandvarmt emne, er det, der gør, at videoen måske kan rykke noget, lyder det fra lektor Mads Kæmsgaard Eberholst.
For den taler både ind i et emne, der bekymrer danskerne og især unge - nemlig klimaet.
Og samtidig er afsenderen én af de 'gode gamle drenge', siger han.
- Man rammer ned i en kæmpe fanbase, og så kan det være, at nogle siger, at når de synes, det er vigtigt, så kan det være, jeg også kan synes, det er vigtigt.
Lige præcis valget til Europa-Parlamentet er svært at få folk til at dukke op til, og det er især de unge, der har svært ved at komme afsted, understreger lektoren og påpeger:- Hvis man kan ramme især de unge på det her, så vil det være super godt.
FacebookTwitterKopier linkEmner:Anders Morgenthaler (tegner)|Connie Hedegaard (politiker)|Europa-Parlamentet|Valg og folkeafstemninger|Polen




https://www.dr.dk/nyheder/udland/dansk-bjergbestiger-om-doedsfald-i-koe-paa-mount-everest-jeg-var-vendt-om-lang-tid

UdlandDansk bjergbestiger om dødsfald i kø på Mount Everest: 'Jeg var vendt om lang tid inden'Det kan blive alt for farligt at stå i kø på en smal bjergryg i frostgrader, mener danske Jakob Urth, der har besteget Mount Everest.
Jakob Urth nåede toppen af verdens højeste bjerg, Mount Everest, 19.
maj sidste år.
Af Emil Eller24.
maj 2019 kl.
22.
26Bemærk: artiklen er mere end 30 dage gammelLæs opDet er svært at forestille sig, men der er i disse dage problemer med kø på vej mod toppen til Mount Everest.
Onsdag måtte flere hundrede bjergbestigere vente på én lang række på at komme videre til det højeste punkt på jorden.
Køerne skyldes blandt andet gode vejrforhold, der får mange til at tage den sidste del af turen mod toppen netop nu.
Men selv om det giver flotte billeder, har køerne også haft fatale konsekvenser.
To personer mistede liver som følge af den ekstra ventetid.
Den danske bjergbestiger Jakob Urth nåede sidste år selv toppen af Mount Everest.
Han forsøgte at bestige bjerget uden brug af ilt fra en trykflaske, men måtte i sidste ende bruge ilt for at nå toppen.
Han stod ikke selv kø på Mount Everest, men har oplevet lange køer på andre bjerge.
Det er især de kendte bjerge, problemet opstår på.
Bjergbestigeren Nirmal Purjas billede af køen på Mount Everest.
Ventetiden har fået fatale konsekvenser for flere mennesker.
Læs også:Kø på Mount Everest koster to bjergbestigere livet300 pandelamper på KilimanjaroHan husker særligt en oplevelse på Afrikas højeste bjerg, Kilimanjaro, hvor han besteg bjerget som guide for en gruppe.
- Det er et helt fantastisk sted, men der er mange mennesker.
Det var i december, og vi nåede toppen enten juleaften eller nytårsaften.
Men den idé var der mange andre, der havde fået.
- Så gør man sig klar.
Man går ud af teltet.
Man kommer ud i den klare natteluft.
Og så ser man lige pludselig 3-400 andre pandelygter og en lang slange af folk, der bevæger sig opad mod toppen om natten.
Så er det en helt anden oplevelse, siger han.
Personligt ville jeg være vendt om lang tid inden.
Jakob Urth, bjergbestigerOg det er ikke en særlig behagelig situation at stå i lange køer, når man er langt oppe i højderne, understreger han.
- Personligt ville jeg være vendt om lang tid inden.
Men her havde jeg ansvaret for et hold af folk, og det var ikke farligt at gå der, så vi fortsatte.
Derfor er Everest farligereProblemerne er dog langt større på et bjerg som Mount Everest, fortæller han.
- Man kan hverken komme frem eller tilbage.
Så står man der, og hvis det er 40 graders frost, så er der kæmpe risiko for forfrysninger over det hele.
- Og så bestiger de fleste jo bjerget med kunstig ilt.
Men hvis turen tager flere timer mere end beregnet, så risikerer du at løbe tør for ilt.
Det ser man desværre i år, at folk har fået højdesyge.
Og når man ikke kan komme frem eller tilbage, kommer man ikke ned i tide.
Så dør man altså i den højde.
Alt for mange siger efter hans mening ikke stop i tide, når de støder ind i problemer som eksempelvis lang kø til toppen.
Det kan skyldes, at flere og flere vil opleve toppen af de højeste bjerge og derfor betaler mange penge for en guidet tur - uden måske at have stor erfaring med bjerbestigning.
Mount Everest er med sine 8.
848 meter verdens højeste bjerg.
Han ville ikke have stillet sig i kø så langt oppe, hvis var på vej mod toppen af Mount Everest alene og skulle stå i kø på netop det sted, som billedet fra bjerget viser.
- Det er et meget smalt sted, og der er et fald på måske 1.
000 meter på begge sider.
Så er man altså meget, meget udsat.
Så jeg ville klart være vendt om - bjerget står der jo også næste år.
Økonomi skaber problemerHan mener, at problemet med køer på Mount Everest kun vil blive større i fremtiden - og at det særligt skyldes økonomi.
En af årsagerne til de her problemer er også, at man i Nepal lader for mange mennesker bestige Mount Everest, fordi der er rigtig god økonomi i det.
Jakob Urth, bjergbestiger- Hvis Nepal ikke havde turismen på bjerget, havde de jo ikke ret meget andet.
Det er en vigtig del af deres økonomi.
- Så en af årsagerne til de her problemer er også, at man i Nepal lader for mange mennesker bestige Mount Everest, fordi der er rigtig god økonomi i det, siger han.
Fire andre personer er døde på bjerget de seneste dage.
Og de er langt fra de eneste.
Flere end tre hundrede mennesker har i alt mistet liver på Mount Everest.
For nylig har Nepals regering besluttet at starte et større oprydningsprojekt på det nærmest sagnomspundne bjerg.
De vil fjerne 10 ton affald, og døde mennesker skal bugseres ned fra bjerget.
FacebookTwitterKopier linkEmner:Mount Everest|Nepal|Økonomi|Afrika|Jakob Urth (bjergbestiger)




https://www.dr.dk/nyheder/politik/folketingsvalg/valgkampen-dag-18-loekke-i-strid-modvind-og-df-skaelder-ud

FolketingsvalgValgkampen dag 18: Løkke i 'strid modvind' og DF skælder udSolen er ved at gå ned, og det betyder, at den 18.
dag i valgkampen er ved at være forbi.
Af Thea Deleuran Müller24.
maj 2019 kl.
21.
39Bemærk: artiklen er mere end 30 dage gammelLæs opHvis Mette Frederiksen (S) vil være børnenes statsminister, skal hun forpligte sig til at halvere antallet af fattige børn i Danmark, lød meldingen fra Mødrehjælpen og Red Barnet til partilederen.
- Jeg vil gerne være med til at løse børnefattigdommen, lød tilbagemeldingen fra Socialdemokratiets Mette Frederiksen.
Statsminister Lars Løkke Rasmussen startede dagen på jernhesten med en cykeltur i Vejle og omegn.
Og så var Dansk Folkepartis formand, Kristian Thulesen Dahl, ude med kritik af begge partileder fra Venstre og Socialdemokratiet:- De kunne have gjort mere ud af EP-valget på søndag, lød det fra et pressemøde om Europa-Parlamentet.
Du kan se meget mere i videoen i toppen, hvor vi har serveret højdepunkterne fra valgkampens dag 18 på et minut og ti sekunder.
Det sker i morgen•Det helt store arrangement er Folkets Klimamarch, hvor Mette Frederiksen (S), Pia Olsen Dyhr (SF) og Søren Pape Poulsen (K) blandt andet deltager i København.
•19.
30: Statsminister Lars Løkke Rasmussen slutter dagen af hos spejdere i Tranbjerg med miljø- og fødevareminister Jakob Ellemann-Jensen (V) i anledning af Spejderbevægelsens "Sov Ude"-dag.
FacebookTwitterKopier linkEmner:Det Konservative Folkeparti|Jakob Ellemann-Jensen (politiker)|Kristian Thulesen Dahl (politiker)|Valg og folkeafstemninger|København




https://www.dr.dk/nyheder/politik/ep-valg/faa-alle-resultaterne-af-ep-valget-2019






https://www.dr.dk/sporten/haandbold/kvindeligaen/odense-napper-dm-bronze-mod-detroniserede-mestre

KvindeligaenOdense napper DM-bronze mod detroniserede mestreMed en sejr på 27-24 over København Håndbold i den tredje og afgørende kamp tager Odense Håndbold DM-bronze.
Althea Reinhardt og Odense Håndbold kunne juble over en bronzemedalje.
24.
maj 2019 kl.
21.
21Bemærk: artiklen er mere end 30 dage gammelLæs opEfter skuffende at have lidt nederlag i DM-semifinalerne sikrede grundspilsvinderne fra Odense Håndbold sig et plaster på såret, da DM-bronzemedaljerne landede på Fyn fredag aften.
Fynboerne holdt hovedet koldt i en hektisk slutfase på hjemmebane, hvor de detroniserede mestre fra København Håndbold gik kolde i de sidste fem minutter og tabte 24-27.
Københavnerne scorede ingen mål i de sidste fem minutter, hvor Odense afgjorde kampen med tre mål.
Det var ikke svært at se, hvorfor de to hold måtte tage en tredje og afgørende kamp i brug for at få afgjort bronzeduellen.
Holdene var ekstremt jævnbyrdige og fulgtes ad på måltavlen gennem hele kampen.
Pausestillingen var 12-12, og fem minutter før tid lyste 24-24 op på måltavlen.
For hjemmeholdet havde landsholdsanfører Stine Jørgensen og Nadia Offendal lidt problemer med træfsikkerheden, men til gengæld var Mie Højlund godt skydende.
Hun bød ind med 8 mål på 12 skud og var sammen med en suveræn Althea Reinhardt i fynboernes mål afgørende for, at bronzen gik til Odense.
Målene var mere jævnt fordelt hos København-spillerne, men i de sidste fem minutter gik gæsterne helt kolde.
Fra 24-24 formåede mestrene fra sidste sæson ikke at lave et eneste mål, og det udnyttede Odense, som sidste år tabte DM-finalerne til netop København efter tre opgør.
/ritzau/FacebookTwitterKopier linkEmner:Althea Reinhardt (håndboldspiller)|Mie Højlund (håndboldspiller)|Odense|Odense Håndbold|Håndbold




https://www.dr.dk/sporten/golf/danmarks-bedste-golfspillere-skuffer-ryger-ud-i-himmerland-foer-weekenden

GolfDanmarks bedste golfspillere skuffer: Ryger ud i Himmerland før weekendenMade in Denmark sluttede allerede fredag for både Lucas Bjerregaard og Thorbjørn Olesen vedkommende, da golfprofilerne missede cuttet.
Lucas Bjerregaard gik fredagens runde i 74 slag, hvilket var tre over banens par.
Dermed sluttede Made in Denmark lidt for hurtigt for nordjyden, der er Danmarks højest rangede spiller på verdensranglisten.
24.
maj 2019 kl.
20.
11Bemærk: artiklen er mere end 30 dage gammelLæs opGolfspilleren Lucas Bjerregaard stillede op som Danmarks måske største håb til en topplacering i Made in Denmark.
Men den 27-årige nordjyde må allerede forlade turneringen i Himmerland før weekendens finalerunder efter et misset cut.
Fredagens anden runde endte i 74 slag - tre slag over banens par.
Med en samlet score i tre over slutter han langt tilbage i feltet.
- Spillet var der bare ikke.
Det var en af de uger, hvor jeg ikke var i kontrol nok i vinden, siger danskeren.
Læs også:Tiger-tæmmer, far og millionær: Bjerregaards vilde år har bragt ham tættere på verdenstoppen- Selvfølgelig ville jeg gerne gøre det godt her.
Men det vil jeg også i de andre turneringer, jeg spiller.
Et misset cut føles altid dårligt, og det her er ingen undtagelse.
I sidste uge sluttede Bjerregaard på 16.
-pladsen i årets anden major PGA Championship i USA.
Det havde sandsynligvis øget forventningerne til ham i Himmerland.
Lucas Bjerregaard var dog langtfra den eneste danske profil, der måtte forlade turneringen fredag.
Også Søren Kjeldsen og Thorbjørn Olesen missede cuttet.
Thorbjørn Olesen (th.
) er færdig ved Made in Denmark efter to runder, hvor han aldrig fandt sit spil.
- Spillet har bare ikke været godt nok til at vinde i den her uge.
Der er ikke så meget at sige til det.
- Det var svært i dag, det var koldt og regnede meget, siger Thorbjørn Olesen.
Ligesom på første runde lavede den 29-årige dansker en triplebogey på 18.
hul.
Havde Olesen bare spillet netop det hul anderledes begge dage, så havde han kæmpet med i toppen af feltet.
- Jeg har gjort det godt på det hul tidligere.
Det gjorde jeg ikke de her to dage.
Det er ikke sjovt at bruge syv slag på det hul to dage i træk, siger han.
Læs også:Lunken dansk start i Himmerland: Fem spillere i toppen af turneringenI alt er 11 ud af de 16 startende danskere færdige i Himmerland.
Bedste dansker er i stedet Martin Simonsen, der er fem slag fra den førende østriger Matthias Schwab.
Ud over Martin Simonsen har Jeff Winther, Lasse Jensen, Mathias Gladbjerg og Morten Ørum Madsen klaret cuttet til weekendens finalerunder.
Det er det færreste antal danskere i turneringens historie.
/ritzau/FacebookTwitterKopier linkEmner:Jylland|Golf|USA|Lucas Bjerregaard (golfspiller)|Søren Kjeldsen (golfspiller)




https://www.dr.dk/nyheder/udland/dristige-sko-til-en-konservativ-madam-brexit-mays-tid-som-premierminister-i-billeder

UdlandDristige sko til en konservativ madam brexit: Mays tid som premierminister i billederTheresa May trækker sig fra posten den 7.
juni.
Se hendes tid som premierminister i billeder.
Af Lars Lindevall24.
maj 2019 kl.
19.
37Bemærk: artiklen er mere end 30 dage gammelLæs opDet var en tydeligt rørt Theresa May, der her til formiddag meddelte, at hun trækker sig.
Trods gentagne forsøg har hun ikke formået at skaffe et flertal for en brexit-aftale i det britiske parlament, og konsekvensen blev, at den britiske premierminister måtte kaste håndklædet i ringen.
I en tale foran sin residens i London på Downing Street 10 fortalte hun, at hun trækker sig som formand for Det Konservative Parti den 7.
juni i år.
Hun fortsætter som premierminister, indtil en ny afløser er fundet.
Theresa May har været premierminister og leder af Det Konservative Parti siden juli 2016 og er den anden kvindelige premierminister i Storbritannien, efter Margaret Thatcher.
Neden for kan du set en billedserie fra Theresa Mays tid som premierminister.
Læs også:Theresa May trækker sig som premierministerTheresa Mays sko har været meget omtalt: Normalt er britiske kvinder i politik meget konservativt og kedeligt klædt, og derfor har hendes farverige sko vakt opsigt.
1 / 12Theresa May meddelte fredag formiddag, at hun trækker sig fra posten som premierminister i Storbritannien.
2 / 12Theresa May bliver mødt af klapsalver, da hun træder ind i boligen på Downing Street 10 i sin nye rolle som premierminister i Storbritannien.
3 / 12Sammen med sin mand, Philip May, poserer den nyudnævnte premierminister foran pressen i London.
4 / 12Storbritannien meddeler officielt EU, at landet vil melde sig ud af samarbejdet.
Det sætter gang i to års nedtælling til et britisk EU-exit.
5 / 12Ved det britiske parlamentsvalg den 8.
juni 2017 fik Det Konservative Parti en solid vælgerlussing, da partiet tabte sit absolutte flertal i parlamentet.
6 / 12En premierminister fuld af selvtillid kommer dansende ind til tonerne af Abba's 'Dancing Queen' til Det Konservative Partis årlige konference den 3.
oktober 2018.
7 / 12EU's stats- og regeringschefer godkender en skilsmisseaftale indgået med den britiske regering.
8 / 12Det britiske parlament forkaster den første aftale, som Theresa May havde indgået med EU.
9 / 12Theresa May og EU-kommissionschef Jean-Claude Juncker præsenterer en justeret aftale.
Men også den nedstemmes.
10 / 12Formanden for parlamentet godkendte en tredje afstemning om en trimmet udgave af skilsmisseaftalen den 29.
marts 2019.
Her tabte May atter engang.
11 / 12Foran premierministerens residens på Downing Street meddeler hun, at hun trækker sig fra posten.
Det var en meget tydeligt berørt premierminister, hvis stemme til sidst knækkede over, mens hun kæmpede for at holde tårerne tilbage.
12 / 12FacebookTwitterKopier linkEmner:Margaret Thatcher (politiker)|Storbritannien|Theresa May (politiker)|London




https://www.dr.dk/nyheder/indland/et-lille-ekstra-lokalt-kryds-i-i-jylland-paa-soendag-skal-byen-hedde-hov-eller-hou

IndlandEt lille ekstra lokalt kryds i by i Jylland på søndag: Skal byen hedde 'Hov' eller 'Hou'?
Som det er i dag, er der både skilte med navnet 'Hov' og 'Hou'.
Byen har både skilte, hvor byens navn staves Hov og Hou.
(© Odder Kommune)Af Thea Deleuran Müller24.
maj 2019 kl.
19.
47Bemærk: artiklen er mere end 30 dage gammelLæs opSkal byens navn staves med et v eller et u til sidst?
Beboerne i byen Hov, der i dag officielt staves rigtigt med et v til sidst, skal ikke kun tage stilling til, hvad de stemmer til Europa-Parlamentsvalget på søndag.
De skal også stemme om, hvordan de mener, deres bynavn skal staves.
Det er 'Hou Fællesforum - Lokalråd for Hou og Omegn', der har taget initiativet til afstemningen.
Det skriver Odder Kommume på sin hjemmeside, der også har lavet en afstemning på Facebook, der handler om spørgsmålet.
Lille separat afstemningByboere fra det lokale råd vil på søndag lave et alternativt afstemningssted for vælgere, der alligevel skal stemme på Hou Skole, hvor de så kan sætte deres kryds ved enten Hov eller Hou.
Byens navn har været diskuteret ad flere omgange, men det var altså Kulturministeriet, der tilbage i 1958 slog fast, at byen hedder Hov - med et v til sidst.
Men lokalrådet og flere af byens beboere mener altså, at byens rigtige navn fra tidernes morgen har været Hou.
Rundt om i byen, der ligger ved Jyllands østkyst, er der både skilte, hvor der står Hou og Hov, selvom det er i en og samme by.
Hvis flertallet i Hov ønsker at ændre byens officielle stavemåde til Hou, vil rådet søge støtte hos Odder Byråd om at bakke op om ændringen.
Om byen skal ud i et officielt navneskifte er så op til Kulturministeriets Stednavneudvalg at bestemme, oplyses det på Odder Kommunes hjemmeside.
Hvis byen får lov til at skifte navn, vil det ikke være det eneste by-navn i Danmark med lige præcis det navn.
Der ligger nemlig allerede en lille by, der hedder Hou ved Limfjorden, som hører til Aalborg Kommune.
Ikke det første bynavn, der er til debatTilbage i 70'erne forsøgte byrådet at ændre byens navn, men uden held, skrev TV 2 Østjylland i april.
Hvordan byers navne staves har tidligere været til debat, hvor især navnet for Danmarks næststørste by har været genstand for debat.
I 2010 besluttede et flertal i byrådet i Aarhus, der dengang blev stavet Århus, at byens stavemåde fremover skal være med dobbelt-a i stedet for å.
Men i forhold til den afgørelse er der stadig håb for dem, der holder på at stave Aarhus med et å, for ifølge de officielle retskrivningsregler er det stadig korrekt at skrive danske stednavne med et å - også selvom de lokale myndigheder beslutter noget andet.
Om der er et flertal i Hov for en navneændring må vise sig på søndag, hvor lokalrådet står klar på Hovs skole for at høre byboernes mening.
FacebookTwitterKopier linkEmner:Jylland|Europa-Parlamentet|Kulturministeriet|Lokalpolitik|Aarhus




https://www.dr.dk/nyheder/kultur/film/skideirriterende-game-thrones-stjerne-er-faerdig-med-noegenscener

Film og serier'Skideirriterende!
': Game of Thrones-stjerne er færdig med nøgenscener- Jeg gjorde det for karakterens skyld – ikke for at en-eller-anden fyr kunne tjekke mine bryster ud, fortæller Emilia Clarke.
Den 32-årige skuespiller Emilia Clarke er blevet verdenskendt for sin rolle i 'Game of Thrones' gennem otte sæsoner.
(© HBO Nordic)Af Henriette Stisen24.
maj 2019 kl.
19.
33Bemærk: artiklen er mere end 30 dage gammelLæs opHun er dragemoderen over dem alle.
Emilia Clarkes rolle som Daenerys 'Mother of Dragons' Targaryen i tv-serien 'Game of Thrones' har for alvor gjort den 32-årige britiske skuespiller verdenskendt.
Verdenskendt for at spille kvinden, der i løbet af seriens otte sæsoner udviklede sig fra at være en skræmt pige til en stærk kvindelig leder, der gik benhårdt efter magten i det middelalderlige univers.
Men også kendt for hendes nøgen- og sexscener i serien.
Desværre, siger hun selv.
Emilia Clarke har siden 2011 spillet rollen som Daenerys Targaryen i fantasyserien 'Game of Thrones'.
En rolle, der har formet hendes karriere på både godt og ondt, fortæller hun i interviewet til The Hollywood Reporter.
Her ses hun til premieren på den ottende og sidste sæson af serien.
- Det er lang tid siden, jeg sidst var nøgen i 'Game of Thrones', men det er stadig det eneste, jeg bliver spurgt om, fordi jeg er kvinde.
Det er skideirriterende, og jeg er så træt af det, for jeg gjorde det for karakterens skyld – ikke for at en-eller-anden fyr kunne tjekke mine bryster ud.
Det fortæller Emilia Clarke nu i et interview til The Hollywood Reporter, hvor hun sammen med fem andre kvindelige Hollywood-skuespillere diskuterer sin karriere i film- og tv-branchen på godt og ondt.
I sæson seks af 'Game of Thrones' ser man Emilia Clarke gå stolt og nøgen ud af et brændende hus, efter at have overvundet sine fjender.
En scene, hun selv valgte at optræde helt nøgen i, da det netop betød noget for hendes rolle, har hun senere udtalt om scenen.
(© HBO Nordic)I interviewet afslører hun også, at hun af selv samme grund sagde nej til hovedrollen i den stærkt seksuelt ladet hitfilm 'Fifty Shades of Grey' fra 2015 baseret på E.
L.
James' bogserie af samme navn.
- Jeg kunne ikke sige ja til rollen.
Jeg havde lavet et minimalt antal nøgenscener (i 'Game of Thrones', red.
) og var allerede blevet sat i bås resten af mit liv.
- Det er super diskriminerendeDen danske skuespiller Julie Christiansen har også selv oplevet en særlig opmærksomhed på hendes nøgne krop.
Hendes nøgne kvindekrop.
For der er nemlig forskel på, om man som kvinde eller mand viser sin nøgen krop, lærte hun, da plakaterne for filmen 'Mens vi lever' blev bortcencureret i Københavns gadebillede i 2017.
Her ses filmplakaten med Julie Christiansen og Sebastian Jessens nøgne overkroppe fra 'Mens vi lever' fra 2017.
- Sebatian Jessen og jeg var lige nøgne, men det var kun mig, der var spændende i den forbindelse, fortæller Julie Christiansen, der blev ansigt på en større debat om forskelsbehandlingen mellem den nøgne kvindekrop og mandekrop.
- Jeg ved jo godt, at bryster ikke er albuer.
Der er ligesom noget seksuelt på spil.
Men det er super diskriminerende, at vi kvinder skal stå til regnskab for vores nøgenhed.
Det var nemlig alene Julie Christiansens bryster, der fik reklamefirmaet AFA JCDecaux til at afvise at hænge plakaten op i deres standere.
Julie Christiansen har også spillet den unge østeuropæer Mila, der narres ind i prostitution og tør ikke flygte, da hendes søn holdes som gidsel i filmen 'Wonderful Copenhagen' fra 2018.
(© Camera Film)Efter den store debat over plakaten har Julie Christiansen ændret sin egen holdning til nøgenhed i sine roller.
Hun har i dag langt flere overvejelser om, hvornår og hvorfor hun viser sin krop frem på lærredet.
- I dag lægger jeg mere mærke til nøgenhed, når jeg læser et manuskript.
Det vil stadig ikke være en afgørende faktor for, om jeg siger ja eller nej til en rolle – men nøgenheden skal have en helt klar relevans.
Føler jeg ikke at en nøgenscene har det, vil jeg nok tage en snak med instruktøren om det.
I 2018 vandt Julie Christensen i øvrigt en Bodil-pris i kategorien 'Bedste kvindelige birolle' for sin rolle i filmen 'Mens vi lever'.
Samme opmærksomhed har hendes kolleger også.
Hendes kvindelige kolleger.
- Det er helt klart noget, vi både diskuterer med hinanden og hver især overvejer, før vi siger ja til en rolle.
Jeg taler virkeligt meget med mine kolleger om det – men det er udelukkende med mine kvindelige kolleger.
Er der en pointe med nøgenheden, hvem er publikum, er det til biograflærredet eller en tv-serie, bliver produktionen promoveret aggressivt på sociale medier eller ej?
Det er alt sammen med i overvejelserne, når Julie Christiansen og hendes kvindelige skuespilkolleger tager stilling til, om de vil lægge krop til, så at sige.
- Vi skelner sindssygt meget mellem produktionerne og hvilke settings, der er tale om, fortæller Julie Christiansen, som dog i dag ikke længere spørges ind til 'Mens vi lever'-plakaten.
- Men det er stadig en sindssygt vigtig debat at fortsætte, og jeg er glad for, at jeg kunne være med til at sætte noget fokus på det, afslutter hun.
Læs også:Dansk skuespiller protesterer mod plakat-censur: Hvorfor skal mine bryster bandlyses?
FacebookTwitterKopier linkEmner:E.
L.
James (forfatter)|AFA JCDecaux|Ligebehandling|Teater|København




https://www.dr.dk/nyheder/udland/om-fjorten-dage-er-may-fortid-se-hvem-der-har-mod-paa-den-varmeste-britiske-stol

BrexitSe temaUdlandOm fjorten dage er May fortid: Se hvem, der har mod på den varmeste britiske stol Flere står klar til at forsøge at styre Storbritannien gennem brexit og ind i fremtiden, men særligt én kandidat er favorit.
Michael Gove og Boris Johnson har en fortid, når det handler om at blive britisk premierminister.
Af Simon Vincensen24.
maj 2019 kl.
22.
35Bemærk: artiklen er mere end 30 dage gammelLæs opTheresa Mays tid som britisk premierminister lakker mod enden.
I formiddags trådte hun ud foran nummer 10 i Downing Street og gjorde 7.
juni til skæringsdato for sit farvel til formandsposten i Det Konservative Parti.
Premierministertitlen beholder hun, indtil en ny er udråbt.
Det sker formentlig engang i slutningen af juli.
Dermed kan en større, intern magtkamp gå i gang; For ikke bare er der en formandspost på spil, vedkommende bliver også Storbritanniens nye premierminister, der skal forsøge at lande briterne et sikkert sted i brexit-kaos.
Læs også:Corbyn efter Mays afgang: Nødvendigt at afholde valgDR Nyheder giver dig her et overblik over, hvem der lige nu ligner et godt bud på Storbritanniens næste premierminister.
Se afslutningen af en rørt Theresa Mays tale her:Inden vi går ombord i kandidaterne, er det dog vigtigt at understrege, at Storbritanniens seneste premierministre, David Cameron og Theresa May, ikke var blandt de oplagte arvtagere, inden de endte på posten.
Det er derfor langt fra sikkert, at en af de oplagte kandidater ender som Storbritanniens næste premierminister.
Boris JohnsonBoris Johnson er bookmakernes favorit til at overtage premierministerposten efter Theresa May.
Den tidligere London-borgmester har længe ønsket premierministertitlen.
I dag gjorde han det da også klart, at han går efter jobbet.
- Selvfølgelig vil jeg gå efter det, sagde han.
Hvordan og hvornår vælger Det Konservative Parti en ny formand?
Ifølge Det Konservative Parti vil en ny premierminister først være klar til at tiltræde jobbet i slutningen af juli.
Den 10.
juni - tre dage efter May har forladt formandsposten - vil nomineringsfristen for potentielle kandidater slutte.
Herefter vil kandidaterne blive skåret ned til to i slutningen af juni, og partiets medlemmer vil så inden sommerferien skulle stemme på deres favorit.
Boris Johnson, der var sit partis ansigt på Leave-kampagnen i 2016, forlod sin stilling som udenrigsminister i protest mod Theresa Mays brexit-planer.
Siden har han været en højlydt kritiker af May og hendes fejlslagne brexitaftaler.
Ifølge DR's korrespondent i Storbritannien, Kim Bildsøe Lassen, er Boris Johnson den klare favorit.
- Han er populær blandt konservative græsrødder.
Det er ham, de ser som det bedste bud på en valgsejr mod Labour og Jeremy Corbyn, siger han.
Ifølge Kim Bildsøe Lassen er "Boris Johnson sin egen værste fjende", som han siger.
- Han har en tendens til at sige ting lidt for hurtigt.
Det kan måske spænde ben for ham.
Af samme grund er der mange i det britiske parlament, der ikke stoler på ham.
Andrea LeadsomAndrea Leadsom har tidligere forsøgt sig i kampen om at blive premierminister.
Det er ikke meget mere end 48 timer siden, 56-årige Andrea Leadsom i protest mod manglende brexit-fremskridt forlod sin stilling som leder af parlamentet.
Leadsom var den sidste modstander tilbage, da Theresa May i 2016 efterfulgte David Cameron efter folkeafstemningen.
Hun måtte dog til sidst trække sig, efter hun i et interview antydede, at Theresa May var en svag kandidat, fordi hun ikke har børn – i modsætning til Leadsom.
Ifølge Kim Bildsøe Lassen er hun en sikker profil, der ligesom Boris Johnson er stor modstander af EU.
- Hun mangler måske den karisma, der skal til, fordi Det Konservative Parti står i en meget vanskelig situation.
Nogen vil være nervøse for, at vælgerne vil se hende som en ny Theresa May.
Hun er en dårlig kommunikator, dårlig på tv - præcis ligesom May, siger Kim Bildsøe Lassen.
Dominic RaabDominic Raab er måske den største tilhænger af brexit i Det Konservative Parti.
45-årige Dominic Raab kæmpede for et brexit længe inden folkeafstemningen i 2016.
Han var brexit-minister for en kort periode i 2018, men han trak sig i protest mod Theresa Mays aftale med EU.
Ifølge Kim Bildsøe Lassen ser mange af de yngre partimedlemmer Dominic Raab som en naturlig leder.
- De Konservative har en udfordring med den yngre del af befolkningen, og det er en fordel, at han ikke har været en del af det etablerede system.
De andre kandidater var en aktiv del af den forrige kamp om formandsposten i partiet, siger Kim Bildsøe Lassen og tilføjer:- Han har en anden stil, fordi han er yngre.
Michael GoveMichael Gove har - på trods af at være brexit-tilhænger - været loyal overfor Theresa May.
I 2016 overraskede Michael Gove alt og alle, da han annoncerede sit kandidatur til at efterfølge David Cameron som premierminister.
Som daværende justitsminister var det ventet, at Gove ville støtte Boris Johnson, men i stedet sagde Gove, at 'Johnson ikke var i stand til at levere den ledelse, som Storbritannien havde brug for'.
Dermed sluttede de tos tætte venskab og samarbejde.
Forinden havde Michael Gove også været en tæt allieret med David Cameron, indtil han meldte sig under fanerne hos Leave-kampagnen op til folkeafstemningen.
Derfor kan det nærmest lyde komisk, at Michael Gove har udmærket sig ved at være ekstrem loyal overfor Theresa May, når hun har haft brug for det, siger Kim Bildsøe Lassen.
- På trods af meningsforskelle har han støttet May, og han har ikke stukket hende i ryggen, som andre har gjort det.
Michael Gove har arbejdet for at få aftalen igennem.
- Han er en klar brexit-stemme, lige som de andre, men han kunne godt være den, man kan samles om, hvis Boris fejler og falder, siger Kim Bildsøe Lassen.
FacebookTwitterKopier linkEmner:Andrea Leadsom (politiker)|Boris Johnson (politiker)|Storbritannien|EU-forhold|Det Konservative Folkeparti




https://www.dr.dk/nyheder/politik/folketingsvalg/tonen-i-den-politiske-debat-er-helt-vildt-irriterende-det-vil-anne

Uenige SammenSe temaFolketingsvalg'Tonen i den politiske debat er helt vildt irriterende': Det vil Anne på 22 og Tilde på 42 forsøge at ændre påAnne Riise og Tilde Kornum tror på, at vi bliver klogere af at lytte til hinanden.
Nu skal de være 'Uenige Sammen'.
22-årige Anne Riise (til venstre) læser til daglig antropologi på Aarhus Universitet, mens 42-årige Tilde Kornum er uddannet økonom og underviser i økonomiske fag på Erhvervsakademi Aarhus.
Nu skal de mødes og være 'Uenige Sammen'.
(© PRIVATFOTO)Af Kasper Madsbøll Christensen24.
maj 2019 kl.
19.
00Bemærk: artiklen er mere end 30 dage gammelLæs op- Jeg synes, tonen i den politiske debat er helt vildt irriterende.
Der er for meget mudderkastning, i stedet for at man holder sig på sin egen banehalvdel.
Så klar er meldingen fra 42-årige Tilde Kornum, der – ligesom andre danskere – snart skal stemme til folketingsvalget 5.
juni.
Den tone vil hun forsøge at ændre på, når hun tre dage før valget, søndag 2.
juni, skal mødes med 22-årige Anne Riise som en del af DR-initiativet 'Uenige Sammen'.
Projektet går ud på mødes med én, der mener noget helt andet end det, du selv gør, og det har næsten 3.
500 danskere meldt sig til.
Læs også:DR’s ’Uenige Sammen’-projekt bliver hædret for at bygge bro'Uenige Sammen'Vi bliver sjældent udfordret på vores holdninger, fordi de fleste af dem, vi omgiver os med, mener det samme som os.
Derfor har DR skabt 'Uenige sammen', hvor man kan mødes personligt med en, der mener noget andet, end man selv gør.
'Uenige Sammen' finder sted over hele landet søndag 2.
juni.
Her kan du læse mere om, hvordan det kommer til at foregå.
To af dem er altså Tilde Kornum og Anne Riise.
- Helt generelt er jeg meget nysgerrig på, hvordan andre mennesker lever deres liv.
Derfor elsker jeg at mødes med mennesker, der lever og tænker på en anderledes måde, end jeg selv gør - både i Danmark og udlandet, lyder det fra Tilde Kornum.
Hun er uddannet økonom og underviser til daglig i økonomiske fag på Erhvervsakademi Aarhus.
Herudover har hun også et frivilligt job som mentor på Kvindemuseet, hvor hun 'forsøger at hjælpe kvinder med anden etnisk baggrund til at åbne døre til samfundet og arbejdsmarkedet'.
Mød op i et af DRs distrikterHvis du skal være med i Uenige Sammen, kan du mødes med din samtalepartner i et af DRs distrikter over hele landet.
Se her, hvor du kan mødes.
Nu gælder det imidlertid snart mødet med den halvt så gamle Anne.
- Jeg håber at få bekræftet min hypotese om, at grunden til, at vi som mennesker nogle gange kommer til at fremstå som uenige, måske i virkeligheden er, fordi vi ikke lytter til, hvorfor vi mener, som vi gør, siger Tilde Kornum og uddyber:- Jeg er der for at lytte og for at lære Anne at kende.
Jeg vil gerne forstå hendes tanker bag hendes udsagn og holdninger.
Mit mål er at blive klogere på et andet menneske.
Og hvis hun så bliver klogere på mig i den proces, er det kun godt.
Tilde Kornum synes, vi er blevet meget ekskluderende som samfund og mener derfor, at det er 'super relevant, at vi begynder at lytte mere til hinanden' i den politiske debat.
(© PRIVATFOTO)'Vi er for dårlige til at lytte til hinanden'Anne Riise på 22 år læser til daglig antropologi på fjerde semester på Aarhus Universitet.
Hun er, ligesom Tilde Kornum, meget interesseret i, hvordan andre mennesker lever deres liv.
Vi er for dårlige til at forstå de kontekster, vi allesammen kommer fra.
Man kan jo godt være uenige uden at blive ukonstruktive.
Anne Riise, antropologi-studerende, AU- Jeg tror generelt, vi er for dårlige til at lytte til hinanden, når vi diskuterer politik.
Vi er i hvert fald for dårlige til at forstå de kontekster, vi allesammen kommer fra.
Man kan jo godt være uenige uden at blive ukonstruktive.
Anne Riise er med egne ord 'ikke særlig interesseret i dag-til-dag-politik' og føler ikke, at hun ved særlig meget om partipolitik.
- Jeg håber derfor, at mødet med Tilde kan være med til at opklare nogle ting for mig og give mig et mere informeret grundlag at stemme ud fra den 5.
juni.
- Det kan være med til at slibe mine egne holdninger af og gøre mig klogere på, hvad jeg selv mener, når jeg taler med andre.
Nogle gange ændrer jeg også holdning efter at have snakket med andre.
Anne Riise tror ikke, at hun og Tilde Kornum er så forskellige i virkeligheden, 'selv om vi måske svarer forskelligt på nogle konkrete politiske spørgsmål'.
(© PRIVATFOTO)Mudderkastning kan stoppes, før den begynderTilde Kornum tror også på, at god dialog er vejen frem i den politiske debat.
Hvis man er oprigtigt nysgerrig og interesseret, så stopper mudderkastningen jo, før den overhovedet er begyndt.
Tilde Kornum, økonom og underviser, Erhvervsakademi Aarhus- Man bliver nogle gange tvunget til at svare, om man er enig eller uenig, ja eller nej.
Og så kan det godt komme til at se ud, som om man er uenige, selv om man måske i virkeligheden er ret enige - eller bare har lagt noget forskelligt i spørgsmålet, da man svarede på det.
Hun tror på, at vi er nødt til at komme et spadestik dybere end overfladisk samtale og debat, hvis vi vil blive klogere på, hvorfor vi mener, som vi gør.
Derfor glæder hun også til at være med i 'Uenige Sammen'.
- Hvis vi interesserer os ægte for et andet menneske og et andet menneskes holdninger, så bliver målet jo netop ikke at overbevise andre, men at blive klogere sammen.
Og hvis man er oprigtigt nysgerrig og interesseret, så stopper mudderkastningen jo, før den overhovedet er begyndt.
Anne Riise og Tilde Kornum har allerede mailet lidt frem og tilbage og har aftalt at mødes hos DR i Aarhus 2.
juni - hvor alle DRs distrikter i øvrigt åbner dørene, så man kan mødes og være 'Uenige Sammen'.
Læs også:Se hvor I kan mødes til Uenige Sammen søndag d.
2.
juniFacebookTwitterKopier linkEmner:Erhvervsakademi Aarhus|Uddannelse|Aarhus|Folketinget|Videregående uddannelser




https://www.dr.dk/nyheder/politik/ep-valg/illegale-migranter-er-vigtigste-ep-emne-anna-gaarslev-moeder-alagie-der

EP-valgIllegale migranter er vigtigste EP-emne: Anna Gaarslev møder Alagie, der lever skjult og under usle forholdTrods faldende tal står flygtninge og illegale immigranter øverst på vælger-listen over vigtige emner frem mod europaparlamentsvalget.
Af Anna Gaarslev24.
maj 2019 kl.
20.
45Bemærk: artiklen er mere end 30 dage gammelLæs opIN-CI-DE-VA-NO.
Alagie Manneh staver sig møjsommeligt igennem det italienske ord.
- Jeg vil gerne blive her, skabe mig et liv her.
Og så skal jeg jo kunne sproget, konstaterer han.
Vi møder Alagie Manneh på en gratis sprogskole i Lecce i Syditalien.
Han prøver på at skabe sig et liv her, men ved godt, at hans muligheder for at blive i Italien er langt mindre end for blot få måneder siden.
Han er 21 år, kom fra Guinea via Libyen til Italien for næsten to år siden, og en af de tusinder og atter tusinder af unge afrikanske mænd, der prøver lykken i Italien.
Flygtninge og illegale immigranter står øverst på vælgernes liste over vigtige emner frem mod europaparlamentsvalget.
For selvom antallet af migranter, der kommer til Europa, er faldet drastisk, er problemerne langt fra løst.
Antallet er godt nok faldet fra flere end en million i 2015 til kun 144.
000 i 2018.
Men i Italien skaber de illegale migranter stadig problemer.
Tusindvis lever skjult under usle forhold og arbejder illegalt.
- Det var ikke mit valg at rejse.
Det var min families beslutning, siger Alagie Manneh.
Regering strammer grebet om indvandrereSiden den italienske regering kom til sidste sommer, har indenrigsminister Matteo Salvini stået i spidsen for en stribe lovstramninger der alle har en ting til fælles: At begrænse antallet af indvandrere der kommet til Italien – og begrænse antallet af dem, der allerede er her.
- Vi vil give beskyttelse til dem, der flygter fra krig, men de illegale – og dem der begår kriminalitet i vores land har intet her at gøre, har det lydt gentagne gange fra Italiens mest omstridte politiker, der om nogen er blevet ansigtet på det italienske oprør i Europa.
Alagie Manneh er hverken kriminel eller personligt politisk forfulgt.
Hans familie er fattig.
- Det var ikke mit valg at rejse.
Det var min families beslutning.
Jeg savner min mor og min søster virkelig meget.
Jeg har ikke lyst til at være væk fra dem.
Men de har brug for de penge, jeg kan sende dem, siger han.
Afslag på afslagAlagie Ammeh søgte om humanitær opholdstilladelse i Italien.
Indtil for nylig var der en reel chance for at han ville have fået det.
Det har nemlig – indtil regeringen ændrede loven sidste efterår – været den hyppigste årsag til opholdstilladelse.
I 2017 blev en fjerdedel af alle opholdstilladelser givet på humanitære grunde.
Men 'Salvini-loven' betyder, at humanitær opholdstilladelse stort set er afskaffet, og fremover kun gælder meget få, udvalgte grupper.
Og dem, der før nærmest rutinemæssigt fik den tilladelsen fornyet, kan nu se frem til langt strengere krav – og stribevis af afslag.
Alagie har fået afslag på sin ansøgning, han har anket afgørelsen og venter nu på svar.
Det kommer tidligst til september.
- Nogle gange har jeg svært ved at sove om natten, når jeg tænker på det.
Min familie spørger mig også hele tiden: har du fået din opholdstilladelse?
Alagie er 21 år, og kom fra Guinea via Libyen til Italien for næsten to år siden.
- Vi vil se flere illegale mennesker i ItalienAt vende tilbage til Afrika er ikke en mulighed for Alagie.
Og det har han tilfælles med et utal af afrikanske unge mænd, der i dag lever i Italien.
Og netop det er en af hovedårsagerne til, at regeringens kritikere mener, at den nye politik i bedste fald er virkningsløs – i værste fald vil forværre situationen både for Italien og for migranterne.
- Problemerne er meget værre, end vi havde forudset.
Vi ser, at mennesker, der indtil for nylig opholdt sig legalt her i landet, pludselig er blevet illegale, fordi de ikke får fornyet deres humanitære opholdstilladelse.
Men de mennesker tager ikke hjem.
De bliver her.
Derfor vil resultatet blive det stik modsatte af hensigten – vi vil se flere illegale, desperate mennesker her i italien.
Det i sig selv er stort sikkerhedsmæssigt problem på alle niveauer, siger Anna Caputo, leder af ARCI i Lecce, der varetager myndighedernes sociale tilbud.
Dertil kommer, at når den italienske regering lover at sende illegale indvandrere hjem, så er det et løfte, der er mere end svært at holde.
De senere år er det kun lykkedes at sende 20 procent af de udviste ud af landet, i runde tal 8.
000 om året.
De andre er der ingen, der ved, hvor opholder sig.
Simpelthen fordi Italien ikke har aftaler med de vigtigste lande: Italien har aftaler med Tunesien, Egypten, Nigeria, Ghana og Marokko – men ikke med lande som Algeriet, Bangladesh, Senegal, Gambia og Irak.
Militæret kigger påBorgo Mezzanone er en lille søvnig landsby i Puglia i Syditalien.
Her ligger Italiens største og mest berygtede barakby.
Mellem 2.
000-3.
000 afrikanere har i årevis mangedoblet indbyggertallet med huse lavet af plader, plastic, hurtigt murede småhuse under et net af elledninger, der ville bringe enhver dansk autoriseret elinstallatør på randen af et hjerteanfald.
Barakbyen ligger lige bagved det, der engang var et asylcenter, som nu er på vej til at blive lukket – som symbol på, hvor godt den regerings nye politik fungerer.
Landsbyen Borgo Mezzanone huser Italiens største og mest berygtede barakby.
Sagen er bare den, at illegale indvandrere, der har fået besked på at forlade landet, bruger centeret som det passer dem, de går uhindret frem og tilbage, hænger vasketøj op, laver mad, spiller musik.
Lige ved siden af står militæret – og kigger på.
Ingen gør noget.
For hvad skal man stille op med dem i centeret og i barakbyen?
Stort set alle burde, ifølge indenrigsminister Salvini, være på vej hjem.
Men sådan er virkeligheden ikke.
- Det er kaotisk.
I princippet har vi kun 105 mennesker tilbage i centeret.
Men når jeg går rundt, møder jeg ingen, jeg kender, til gengæld er der fyldt af alle mulige andre, fortæller Rosa, der arbejder indenfor.
- Hvad skal vi gøre?
Alle de nye love betyder, at vi har endnu mindre styr på det end før.
Hvad skal der blive af alle disse mennesker, siger hun.
FacebookTwitterKopier linkEmner:Italien|Kriminalitet|Flygtninge og asylansøgere|Befolkning|Afrika




https://www.dr.dk/nyheder/regionale/fyn/kaempe-festival-var-15-aar-i-glemmebogen-nu-genopstaar-midtfyns-festival

FynKæmpe festival var 15 år i glemmebogen - nu genopstår Midtfyns FestivalDen 24.
og 25.
maj er den fynske musikfestival klar igen.
Kom med til åbningen af årets festival i videoen.
Her kan du også møde Martin Bager Wulff, der kun var 14 dage gammel, da han første gang var på Midtfyns Festival.
Af Henrik Mikaelsen, Sine Skott, Jakob Skov Jakobsen (video) og  Lasse Beck Frost24.
maj 2019 kl.
19.
20Bemærk: artiklen er mere end 30 dage gammelLæs opDavid Bowie, Johnny Cash og R.
E.
M.
har alle stået på en mark i Ringe.
Det er ikke helt lige så store navne, som er på plakaten i år - men til gengæld er det en sand genopstandelse af en historisk festival.
- Det er store vilde navne, som har stået på den her plads.
Det er et åsted for mange legendariske koncerter.
Man tror det måske ikke lige, når man kigger ud over pladsen nu, forklarer arrangør Martin Bager Wulff.
Tilbage til rødderneI år bliver det blandt andet Allan Olsen og tøserne fra Tøsedrengene, som skal få den lille midtfynske by til at rokke på dyreskuepladsen.
Der er solgt lidt over 1.
600 billetter.
Fra forberedelserne til Midtfyns Festival 2019.
- Den er præcis lige så stor, som da den åbnede, fortæller festivaldirektør Sune Vesterlund.
Og det er også fødeåret, arrangørerne vil skrue tiden tilbage til.
- Vi har valgt at gå tilbage til begyndelsen, tilbage til rødderne.
Vi kopierer starten, for hvis man skal have et produkt, der minder om den gamle Midtfyns, så må fødslen være det, man vender tilbage til.
Man kan ikke bare starte den der, hvor den var teenager og oprørsk, forklarer Martin Bager Wulff.
Billetpriserne er ikke helt som i 1976 - i år koster en partoutbillet 725 kroner.
 I nostalgiteltet er der mange minder fra de 27 år.
1 / 2Billetpriserne er ikke helt som i 1976 - i år koster en partoutbillet 725 kroner.
1 / 2I nostalgiteltet er der mange minder fra de 27 år.
2 / 2I 1989 var Midtfyns Festival større end Roskilde med 63.
000 betalende gæster.
Tracy Chapman var et af hovednavnene det år.
Koncerten med Chapman blev overværet med rekordhøjde af 50.
000 mennesker, hvilket stadig gør den til en af de største koncerter nogensinde på dansk jord.
Det var lige dér, hvor festivalen toppede, og det hele var kæmpestort.
Men to år efter døde festivalens stifter, Peter Færgemann.
Fra konkurs til comebackEnken Nina Færgemann overtog, men gav stafetten videre til OB efter årtusindeskiftet.
KonkursFestivalen startede i 1976 og gik konkurs kort før 2004-versionen.
Det var initiativtager til Skive Festival, Knud Bjerre, som lukkede Midtfyns Festival.
Og de efterfølgende år var der dårligt vejr, svigtende billetsalg og en flagrende profil, der drev festivalen til konkurs i 2004.
Flere har prøvet at genoplive den midtfynske stolte festival-DNA, men først i år er det for alvor lykkes.
Men er den så kommet for at blive?
- Lige nu er vi 100 procent fokuseret på festivalen i år.
Vi er en frivillig organisation, så vi får ikke løn.
Det her tager rigtig lang tid, og vi gør det ved siden af vores arbejde, forklarer Sune Vesterlund, som hverken vil love eller afvise, at Midtfyns Festivalen kommer i 2020.
På Fyn er Tinderbox blevet øens største musikfestival med 45.
000 gæster sidste år.
På landsplan er det stadig Roskilde Festival, som er størst med 100.
000 deltagere.
Kom med til åbningen af årets festival i videoen øverst.
Her kan du også møde Martin Bager Wulff, der kun var 14 dage gammel, da han første gang var på Midtfyns Festival.
FacebookTwitterKopier linkEmner:David Bowie (musiker)|Johnny Cash (musiker)|Midtfyns Festival|Fyn|Musikfestivaler




https://www.dr.dk/nyheder/udland/mindst-13-er-saarede-efter-eksplosion-i-lyon

UdlandMindst 13 er sårede efter eksplosion i LyonDet vides endnu ikke, hvad der forårsagede eksplosionen.
Af Simon Vincensen og Stéphanie Surrugue24.
maj 2019 kl.
18.
34 | opdateret 24.
maj 2019 kl.
21.
11Bemærk: artiklen er mere end 30 dage gammelLæs opMindst 13 er sårede efter en eksplosion i den franske storby Lyon.
Det skriver nyhedsbureauet AP.
De sårede skal kun have fået lettere skader.
De første meldinger lød på otte personer, men det tal er senere blevet opjusteret.
Det vides endnu ikke, hvad der forårsagede eksplosionen.
Anklagemyndighedens anti-terrorafdeling i Paris efterforsker eksplosionen som et terrorangreb, skriver Reuters.
Ifølge det franske medie BFM er en enkelt mand eftersøgt.
Han ankom på cykel og stillede en kuffert foran et bageri - kufferten eksploderede få minutter efter.
Et barn skal være blandt de sårede, skriver flere franske medier.
Eksplosionen skete kl.
17.
30 på et gadehjørne foran et bageri.
Brandmænd og politi er på stedet, og kvarteret er lukket.
Frankrigs præsident, Emmanuel Macron, kalder hændelsen "et angreb" og har ofrene med i sine tanker, siger han ifølge BFM.
- Det er ikke min opgave at oplyse om, men det virker til, at der ikke er nogen dødsfald.
Mine tanker går til de tilskadekomne og deres familier, siger præsidenten.
Kommunikationschef for de regionale myndigheder Kamel Amerouche siger til nyhedsbureauet AP, at de, som blev ramt, har fået skader i benene.
På Twitter opfordrer myndighederne i regionen folk til at blive væk fra området.
Vidner siger til franske medier, at de fandt søm på vejen efter eksplosionen.
Det er ikke bekræftet af myndighederne.
- Der var røg og folk blev dækket af hvidt støv, siger et vidne til franske Le Parisien.
Årsagen til eksplosionen er ifølge det franske indenrigsministerium endnu ukendt.
 Eksplosionen skete ved 17.
30-tiden fredag på hjørnet mellem gaderne Victor Hugo og Sala, oplyser myndighederne i regionen på Twitter.
 De sårede skal kun have fået lettere skader.
1 / 3Årsagen til eksplosionen er ifølge det franske indenrigsministerium endnu ukendt.
1 / 3Eksplosionen skete ved 17.
30-tiden fredag på hjørnet mellem gaderne Victor Hugo og Sala, oplyser myndighederne i regionen på Twitter.
2 / 3De sårede skal kun have fået lettere skader.
3 / 3FacebookTwitterKopier linkEmner:Emmanuel Macron (politiker)|Frankrig|Lyon|Twitter|Bagerier




https://www.dr.dk/nyheder/politik/folketingsvalg/laes-svarene-morten-oestergaard-fra-radikale-venstre-vil-bruge-flere






https://www.dr.dk/nyheder/indland/landsret-frifinder-24-aarig-kioskdrab-var-doemt-125-aars-faengsel-i-byret

IndlandLandsret frifinder 24-årig for kioskdrab: Var dømt 12,5 års fængsel i byretEn anden mand er dømt for drabet på en 21-årig mand i Emdrup.
Den nu frifundne 24-årige har siddet fængslet i marts 2017.
Derfor vil manden nu søge erstatning.
Arkivfoto.
Af Emma Toft24.
maj 2019 kl.
18.
13Bemærk: artiklen er mere end 30 dage gammelLæs opEn nu 24-årig mand er i Østre Landsret fredag frifundet for et drab begået ved en kiosk i Emdrup i oktober 2016.
I byretten fik han ellers en dom på 12,5 års fængsel for drabet.
Manden, der hedder Elias Eljerbi, blev løsladt med det samme.
- Han er jo helt utroligt glad, lettet og lykkelig over, at han har fået sit liv tilbage.
Nu skal han lige have lov til at sunde sig lidt, og så søger vi selvfølgelig erstatning, siger den 24-åriges advokat, Jesper Storm Thygesen.
Manden har siddet varetægtsfængslet i mere end to år.
Læs også:Skudoffer fra Emdrup er død af sine kvæstelserEn anden mand dømt i drabetSagen begyndte i oktober 2016 i Emdrup ved København, hvor en 21-årig mand blev ramt af flere skud i ryggen, da han lige havde bestilt pizza.
Han flygtede ind i en kiosk, men en maskeret gerningsmand fulgte efter og forsøgte at affyre pistolen.
Den gik dog i baglås.
To uger senere døde han af sine kvæstelser uden at være kommet til bevidsthed.
Oprindeligt var fire mænd tiltalt for drabet, da sagen kørte i Frederiksberg Byret.
Her blev to dømt for at have skudt og dræbt den 21-årige.
De to øvrige mænd fik straffe for andre forbrydelser.
Tre af de fire mænds sager blev anket til landsretten.
Og nu er den ene altså blevet frifundet, mens en anden, Rashed Hamade, er blevet fundet skyldig i drabet.
Manden er tidligere præsident i rockergruppen Mongols og er blevet straffet med 16 års fængsel.
Den tredje mand, der ankede, blev også frifundet for drab i dag, men kendt skyldig i besiddelse af våben.
For det straffes han med halvandet års fængsel og betinget udvisning.
Alle tiltalte nægtede sig skyldige.
Nye beviserDet er en række nye beviser og et utroværdigt vidne, der var medvirkende til, at den nu 24-årige mand blev frifundet.
Det siger advokat Jesper Storm Thygesen, der var forsvarer for den 24-årige mand.
- Medtiltalte havde sagt, at det var min klient, der var gerningsmanden i kiosken.
Den forklaring troede landsretten ikke på.
- Blandt andet har medtiltalte ændret forklaring flere gange, siger han.
Også teleoplysninger har spillet en rolle i Østre Landsret.
Det er nye beviser i forhold til byretten.
- Landsretten mente ikke, at det var tilstrækkeligt til at anse det for bevist, at han havde deltaget i planlægningen.
/DR NyhederFacebookTwitterKopier linkEmner:København|Mord|Retsvæsen|Østre Landsret|Sjælland




https://www.dr.dk/sporten/cykling/suveraen-russer-vinder-foerste-bjergslag-i-giroen

CyklingSuveræn russer vinder første bjergslag i GiroenIlnur Zakarin kørte fantastisk og vandt 13.
etape af Giroen, hvor favoritterne sled på hver deres måde.
Ilnur Zakarin tog en af karrierens flotteste sejre, da han triumferede på 13.
etape af Giro d'Italia og samtidig kørte sig op på løbets tredjeplads.
(Arkivfoto) 24.
maj 2019 kl.
17.
47Bemærk: artiklen er mere end 30 dage gammelLæs opÅrets første store bjergslag i Giro d'Italia endte i en stor triumf for Katusha-russeren Ilnur Zakarin, som efter imponerende kørsel kørte alene over målstregen på toppen af Ceresole Reale.
På de sidste kilometer satte han Mikel Nieve og Bauke Mollema efter at have været i udbrud på størstedelen af etapen.
Blandt favoritterne stod den på taktisk spil og stor britisk nedtur.
Jan Polanc forsvarede sin førertrøje, men klassementfavoritterne bed en stor luns af hans føring.
Tidligt udbrudEt stort udbrud på 28 mand kom afsted tidligt på etapen, og det indeholdt stærke navne som Mollema, Zakarin og Nieve.
Etapens to første stigninger sorterede ud i frontgruppen, hvis tilbageværende ryttere kørte først ind på den ekstremt hårde stigning op til Ceresole Reale, hvor slaget om etapesejren skulle stå.
Undervejs måtte Team Ineos Tao Geoghegan Hart udgå efter et styrt.
Mollema, Zakarin, Nieve og Mollemas hjælperytter Giulio Ciccone holdt sig i front trods hård kørsel fra de store navne bagfra, og det var blandt de fire, etapevinderen skulle findes.
Mikel Landa forsøgte at nå op, men benene hos især Zakarin var for gode.
Flere favoritter havde det sværtEtapen bød også på svar på nogle af de klassementsspørgsmål, som havde blæst i vinden siden enkeltstarten i slutningen af sidste uge.
Eksempelvis var Simon Yates sløje indsats på enkeltstarten ikke en enlig svale.
Også fredag faldt han igennem og tabte yderligere tid til de andre favoritter.
Primoz Roglic, Vincenzo Nibali, Rafal Majka og Pavel Sivakov sad sammen indtil små fire kilometer fra mål, hvor Majka stak af, mens Roglic og Nibali holdt hinanden i skak og intet foretog sig.
Miguel Ángel López havde haft defekt på bjerget, og han nåede ikke op til Roglic og Nibali trods deres taktiske kørsel.
Mens Zakarin i front satte først Mollema og siden også Nieve og hamrede uimodståeligt mod sejren, viste Nibali og Roglic med al tydelighed, at de er benhårde konkurrenter.
Ingen af dem agtede at hjælpe den anden, og det kostede dem sekunder til de foranliggende.
/ritzau/FacebookTwitterKopier linkEmner:Bauke Mollema (cykelrytter)|Ilnur Zakarin (cykelrytter)|Cykelsport|Italien|Team Katusha Alpecin




https://www.dr.dk/nyheder/udland/groenlandsk-flertal-vil-bede-danmark-om-hjaelp-til-udsatte-boern

UdlandGrønlandsk flertal vil bede Danmark om hjælp til udsatte børnGrønlands børn og unge har brug for hjælp her og nu.
Regeringen skal tvinges til at bede Danmark om hjælp.
Hver femte indbygger i den grønlandske by Tasiilaq dør efter selvmord.
24.
maj 2019 kl.
16.
49Bemærk: artiklen er mere end 30 dage gammelLæs opDanmark skal hjælpe Grønland med indsatsen mod seksuelle overgreb, omsorgssvigt og selvmord blandt unge i landet.
Det fremgår af et forslag fra Inatsisartut (Grønlands Landsting), der skal til ekstraordinær behandling mandag.
Det skriver det grønlandske medie Sermitsiaq AG.
Forslaget kommer i kølvandet af DR-dokumentaren "Byen hvor børn forsvinder" Her fremgår det blandt andet, at seksuelt misbrug af børn fortsat er et stort problem i Grønland - særligt i området Tasiilaq på Grønlands østkyst.
- Vi har i den senere tid set og hørt yderst horrible forhold, og forholdene er stort set ikke anderledes i resten af landet, lyder det i begrundelsen for forslaget.
Forslaget er blevet fremsat i fællesskab af partierne - Samarbejdspartiet, IA, Atassut, Demokraterne og Partii Naleraq.
Dermed er der på forhånd sikret et flertal.
Forslaget er blevet sat ekstraordinært på dagsordenen, da forslagsstillerne har anmodet om, at man fraviger de normale tidsfrister på grund af særlige omstændigheder.
- Det kan overhovedet ikke forsvares, at vi forbliver passive tilskuere til, at sagsbehandlingen af omsorgssvigtede børn og seksuelt misbrugte børn foregår så langsomt.
- Derfor opfordrer vi regeringen til, at der hurtigst muligt skal igangsættes tiltag, lyder det videre i begrundelsen.
DF hilser forslag velkommentEn af dem, der i lang tid har talt for, at de danske myndigheder skal gribe ind, er Dansk Folkepartis grønlandsordfører, Søren Espersen.
Derfor glæder det ham også, at forslaget nu skal behandles.
- Nu lykkes det, uden at man skal have det konfrontatoriske ved, at Grønland selv givetvis kommer til at bede om det.
Det er meget lykkeligt for de grønlandske børn, men også en glæde for mig personligt, siger han.
Søren Espersen har i mange år forsøgt at få den grønlandske regering til at tage imod hjælp fra Danmark.
Han foreslår, at hjælpen skal bestå af teams fra Danmark med sundhedspersonale, socialfolk, politi og jurister.
Forslaget skal behandles mandag og kan blive endelig vedtaget 4.
juni.
/ritzau/FacebookTwitterKopier linkEmner:Grønland|Dansk Folkeparti|Atassut|Søren Espersen (politiker)|Sædelighedsforbrydelser




https://www.dr.dk/musik/dansk-hitmager-viser-en-helt-ny-side-af-sig-selv-jeg-frygter-ligne-en-blaereroev

MusikDansk hitmager viser en helt ny side af sig selv: 'Jeg frygter at ligne en blærerøv' Alex Vargas har netop udgivet sine hidtil mest poppede og udadvendte sange.
© sethnicolas.
comAf Nanna Mejer Sørensen24.
maj 2019 kl.
17.
30Læs op- Det var lidt voodoo- og hokus pokus-agtigt, men det havde en kæmpe virkning på mig.
Sådan siger den danske sanger Alex Vargas om den måde, hvorpå en psykolog lærte ham at adskille sig selv fra sin indre kritiker.
Han oplevede nemlig, at hans egen perfektionisme kom i vejen for sangskrivningen.
Psykologens metode indebar blandt andet, at den perfektionistiske del af ham skulle sætte sig i en anden stol end den 'rigtige' Alex Vargas - og omtale sig selv i tredjeperson.
Lyt til 'Girls On Millionaires' fra Alex Vargas' nye ep:Alex Vargas - Girls On Millionaires- Jeg lærte, at min perfektionistiske side kun ville mig det bedste.
Og at jeg, når perfektionisten blandede sig i min sangskrivning og sagde: 'Nej, nej, det lyder slet ikke færdigt endnu', skal minde mig selv om, at det er, fordi det ikke er det.
- Jeg fik for vane at åbne døren og bede perfektionisten om at gå, selvom jeg var alene.
Og når der så var skrevet et udkast til en sang, kunne jeg lukke den del af mig selv ind igen og gå mere kritisk til værks, siger Alex Vargas om metoden, der gjorde ham nysgerrig på at udforske nye sider af sig selv.
Alex Vargas spillede blandt andet på Gimle i Roskilde på sin forårsturné.
Vil ikke være en fabrikSiden udgivelsen af debutalbummet 'Cohere' i 2017 har han spillet en lang række koncerter, som blandt andet har bragt ham forbi Arena-scenen på Roskilde Festival, Royal Arena og Operaen i København.
Og så har han ikke mindst skrevet sange.
Jeg fik for vane at åbne døren og bede perfektionisten om at gå, selvom jeg var alene.
Alex VargasI slutningen af 2018 gik Alex Vargas i gang med at udgive en række numre, som matchede universet på debutalbummet.
Men der var en del af bunken af nye sange, som ikke passede ind i hans musikalske univers, men som han heller ikke kunne lade være.
Han kunne ikke finde ud af, hvor de hørte til.
Han havde svært ved at stå inde for dem, fordi han ikke syntes, de repræsenterede det, han plejede at lave.
Alex VargasDansk sanger, sangskriver og guitarist.
Single-debuterede i 2014 og udgav debutalbummet 'Cohere' i 2017.
Står bag radiohits som 'Shackled Up', 'Solid Ground', 'Higher Love' og 'Inclosure'.
Har turneret vidt og bredt i Danmark og har inden for det seneste år blandt andet spillet i Royal Arena, Operaen og på Roskilde Festival.
Er aktuel med ep-trilogien 'EGO'.
- Jeg blev ved med at putte dem ind i det samme univers som de andre sange, men det ville de slet ikke.
Jeg havde en masse tanker om, hvor langt jeg kunne bevæge mig væk fra det, jeg plejer at lave, siger den 31-årige sanger, som på daværende tidspunkt indså, at han måtte skabe nogle rammer for sig selv, som gjorde det muligt for ham at bevæge sig mere frit musikalsk.
Han var bange for at skuffe sit publikum.
Bange for at komme for langt væk fra udgangspunktet.
Det, som har fået folk til at købe koncertbilletter og streame hans sange.
Det, man kender ham for.
Og det spændte ben for kreativiteten.
- Men det er jo ikke en måde at eksistere på som kunstner.
Så er du bare en fabrik.
Det er kundeservice, erkender Alex Vargas, som inden for det seneste år er flyttet hjem til København efter 12 år i London.
Alex Vargas udforsker nye sider af sig selv på sin 'EGO'-trilogi - deriblandt en ny, mere udadvendt og poppet side, som sangeren har været nervøs for ville skuffe hans fans.
(Foto: Seth Nicolas © sethnicolas.
com)Frygt for at ligne en blærerøvDerfor besluttede han at inddele sangene på en trilogi – tre ep'er, som repræsenterer hver deres side af ham.
Den første, 'superEGO', som udkom i starten af maj, er, ifølge Alex Vargas, en forlængelse af debutalbummet og et personligt indblik i hans liv.
Se Alex Vargas optræde med singlen 'Now That I Think About It' til Kronsprinsparrets Priser i november 2018:Herimod repræsenterer den anden, 'EGOtrip', som er tilgængelig på streamingtjenesterne i dag, en helt anden side af ham.
En mere udadvendt, frembrusende og selvsikker side.
Og en side, som gerne vil ses, anerkendes og ikke er bange for at spidse albuerne for at komme frem.
På den nye ep har han givet taletid til en version af sig selv, som han ofte undertrykker.
Det er en eller anden åndssvag frygt for at ligne en blærerøv.
Men det sjove er, at jeg altid har været imod det der jantelovshejs og er vokset op med en mor, som lærte mig, at det var okay at sige: 'I'm the best, fuck the rest'.
Alex Vargas- Når jeg spiller koncert, elsker jeg opmærksomheden.
Men hvis jeg er til en privatfest og bliver bedt om at spille en sang, så synes jeg, det er en enormt ubehagelig slags opmærksomhed at få.
Jeg elsker at spille, men jeg føler, jeg bliver alt for opmærksomhedskrævende, hvis jeg siger ja - også selvom jeg er blevet spurgt, forklarer Alex Vargas.
- Det er en eller anden åndssvag frygt for at ligne en blærerøv.
Men det sjove er, at jeg altid har været imod det der jantelovshejs og er vokset op med en mor, som lærte mig, at det var okay at sige: 'I'm the best, fuck the rest'.
Man skal selvfølgelig passe på med, hvornår og hvor højt man siger det.
Men jeg er ikke så jantelovsagtig, tilføjer han med et grin.
- Jeg har altid været god til at sige, at jeg er fucking ligeglad med, hvad andre synes om mig, men det er jeg ikke.
Overhovedet ikke, fortæller Alex Vargas.
(Foto: Seth Nicolas © sethnicolas.
com)Mere poppede sangePå 'EGOtrip' prøver selvsikre Alex Vargas at fortælle sig selv, at det kan være en fordel at have albuerne fremme indimellem, skubbe på og tage imod opmærksomheden.
Det kommer til udtryk i en kortfilm, han har lavet i forbindelse med ep'en, hvor han spiller en karakter, som repræsenterer netop den version af ham.
Først da han kom på idéen om at dele sine nye sange op på tre ep'er, som gav ham nye muligheder for at udtrykke sig, gik det op for Alex Vargas, hvor meget han havde brug for at fortælle sig selv nogle ting og rykke sin lyd et nyt sted hen.
Lyt til 'Live Alone' fra Alex Vargas' nye ep:Alex Vargas - Live Alone- Da jeg gav slip på mine egne forventninger til, hvad det er en for en slags musik, jeg skal lave, blev det pludselig sjovt igen.
Og det er der, det skal starte.
Processen har lært mig, at jeg ikke skal være bange for, hvad jeg bør gøre og lyde som, siger Alex Vargas, som understreger, hvor stort og nervepirrende det er for ham nu at sende både ep'en 'EGOtrip' og kortfilmen ud i verden.
Senere på året afrunder han trilogien med en tredje ep, der handler om sorg.
Et tema, der har fyldt meget hos sangeren, efter han mistede sin søster sidste år.
Det har resulteret i en bunke sange, som ligeledes er vigtige for ham at få ud for at bearbejde sine følelser.
Nogle gange er det også bare fedt at være den, der starter en fest.
Alex VargasMen inden han når så langt og ser indad igen, er det altså en mere udadvendt Alex Vargas, fans kan stifte bekendtskab med på den nye ep - og han er spændt på, hvordan det bliver taget imod.
- Noget af det, jeg især har været bange for i forhold til de nye sange, er, at de på mange måder er mere poppede og kommercielle.
Men sjovt nok synes jeg, at jeg er endt med et mere ærligt produkt, reflekterer han.
- Det er, som om det generelt er lidt sejere at være introvert og hemmelig.
Men nogle gange er det også bare fedt at være den, der starter en fest.
Alex Vargas spiller hele sin ep-trilogi på Østre Gasværk til december.
FacebookTwitterKopier linkEmner:Alex Vargas (musiker)|København|Det Kongelige Teater|Roskilde Festival|Pop og rock




https://www.dr.dk/nyheder/udland/corbyn-efter-mays-afgang-noedvendigt-afholde-valg

UdlandCorbyn efter Mays afgang: Nødvendigt at afholde valg Reaktionerne er mange efter Theresa Mays udmelding om, at hun trækker sig fra sin post den 7.
juni.
- Premierministeren har truffet den rette beslutning ved at træde tilbage, siger oppositionsleder Jeremy Corbyn.
Af Simon Vincensen24.
maj 2019 kl.
16.
40Bemærk: artiklen er mere end 30 dage gammelLæs opHvem end der overtager tøjlerne i Storbritannien efter Theresa May, må omgående lade folket bestemme landets fremtid gennem en valghandling.
Sådan lyder det fra oppositionspartiet Labours leder, Jeremy Corbyn, efter at Storbritanniens premierminister, Theresa May, i formiddags annoncerede, at hun forlader sin formandspost den 7.
juni.
Hun fortsætter som premierminister indtil en ny er fundet.
Læs også:Theresa May trækker sig- Det sidste vi har brug for, er flere uger med flere interne kampe i det Konservative Parti med endnu en premierminister, der ikke har været på valg.
Hvem der end bliver den nye leder, må lade folket bestemme landets fremtid i et umiddelbart valg, lyder det fra Jeremy Corbyn.
Ifølge oppositionslederen har premierministeren langt om længe truffet den rigtige beslutning, siger han.
- Hun har nu accepteret det, som landet har vidst i månedsvis.
Hun kan ikke regere, det kan hendes delte parti heller ikke.
Se afslutningen af en rørt Theresa Mays tale her:Reaktioner vælter ind fra hele verdenSom det ofte gælder i politik, når en markant figur melder sin afsked, ændrer retorikken sig mærkbart fra nu - snart - tidligere med- og modstandere.
Derfor er sociale medier naturligvis fyldt med reaktioner henvendt mod den britiske premierminister.
Blandt andre fra den skotske førsteminister, Nicola Sturgeon og den tidligere udenrigsminister Boris Johnson, der aktivt har bekæmpet Theresa Mays brexitaftale.
- En meget værdig tale fra Theresa May.
Tak for din stoiske service for vores land og Det Konservative Parti.
Det er nu tid til at følge hendes opfordring: At rykke sammen og levere brexit, skriver Boris Johnson.
Det var en tydeligt berørt premierminister, der annoncerede sit kommende stop.
 Den afgående premierminister har truffet sin beslutning, efter hun forgæves har forsøgt at overbevise sin egen regering og det konservative bagland om, at den aftale, hun har lavet med EU, var den rette vej.
 Theresa May har været premierminister og leder af Det Konservative Parti siden juli 2016.
1 / 3Det var en tydeligt berørt premierminister, der annoncerede sit kommende stop.
1 / 3Den afgående premierminister har truffet sin beslutning, efter hun forgæves har forsøgt at overbevise sin egen regering og det konservative bagland om, at den aftale, hun har lavet med EU, var den rette vej.
2 / 3Theresa May har været premierminister og leder af Det Konservative Parti siden juli 2016.
3 / 3Også den irske premierminister, Leo Varadkar, roser Theresa May.
- Politikere i hele EU har beundret hendes vedholdenhed, hendes mod og hendes beslutsomhed i en tid, der har været både hård og udfordrende.
En talskvinde for den franske præsident, Emmanuel Macron, har offentliggjort følgende besked:- Theresa May har ledt en tapper kamp for at fuldføre brexit.
Hun arbejdede mod et brexit i sit lands interesse og respekterede samtidig sine europæiske kolleger, lyder det.
Ny premierminister i slutningen af juli- Jeg har gjort alt, jeg kunne for at overbevise medlemmerne af parlamentet til at bakke op om aftalen.
Desværre har jeg ikke været i stand til at gøre det succesfuldt, sagde Theresa May i sin tale foran Downing Street 10.
Beslutningen er truffet, efter hun ikke har været i stand til at få opbakning til en brexitaftale i det britiske parlament.
Også hendes fjerde forsøg på at få flertal for en aftale har haft kurs mod et nyt, stort nederlag.
Ifølge Det Konservative Parti vil en ny premierminister først være klar til at tiltræde jobbet i slutningen af juli.
Det skriver BBC.
Den 10.
juni - tre dage efter May har forladt formandsposten - vil nomineringsfristen for potentielle kandidater slutte.
Herefter vil kandidaterne blive skåret ned til to i slutningen af juni og partiets medlemmer vil så inden sommerferien skulle stemme på deres favorit.
Se et længere uddrag af premierministerens tale.
FacebookTwitterKopier linkEmner:Boris Johnson (politiker)|Emmanuel Macron (politiker)|Storbritannien|EU-forhold|EU




https://www.dr.dk/nyheder/politik/folketingsvalg/jens-ringberg-derfor-vil-mette-frederiksen-ikke-give-loefter-til

FolketingsvalgJens Ringberg: Derfor vil Mette Frederiksen ikke give løfter til relativt fattige børnPartier på den røde fløj kræver, at antallet af relativt fattige børn skal halveres.
Men det vil Mette Frederiksen ikke love.
Endnu, i hvert fald.
Adskillige sociale foreninger har kritiseret den lave integrationsydelse til familier med flygtningestatus.
Billedet er fra 2015.
Af Nis Kielgast24.
maj 2019 kl.
17.
10Bemærk: artiklen er mere end 30 dage gammelLæs opDet er bestemt ikke en let situation for Mette Frederiksen (S), at rød blok og Alternativet nu forsøger at presse hende til at afgive konkrete løfter om at gøre noget for de 64.
500 børn i Danmark, som lever under den relative fattigdomsgrænse.
© DRJens Ringberg-Jens Ringberg er journalist og politisk analytiker i DR Nyheder.
Han analyserer løbende den politiske situation her på dr.
dk.
Det vurderer DR’s politiske analytiker Jens Ringberg.
Men samtidig er kravet fra venstrefløjen forudsigeligt.
- Mette Frederiksen har lagt sig selv under pres ved at kalde sig børnenes statsminister.
Så skaber hun jo nogle forventninger, og så må hun også regne med, at der er nogen, der begynder at fortolke på, hvad det betyder at være børnenes statsminister, siger Jens Ringberg.
Både SF, Enhedslisten, Alternativet og de Radikale opfordrer i dag Socialdemokratiets statsministerkandidat til, at hun inden valget skal forpligte sig til at halvere antallet af relativt fattige børn.
Samme opfordring kommer også fra organisationerne Mødrehjælpen og Red Barnet.
Læs også:Rød blok og Alternativet presser Mette F på børnefattigdomVil ikke være slap på udlændingepolitikkenMen mange af børnene er relativt fattige, for eksempel fordi deres forældre er flygtninge, som kun får integrationsydelse.
Og den ydelse vil Socialdemokratiet ikke afskaffe.
Det er en del af den stramme udlændingepolitik, som partiet vil fastholde.
IntegrationsydelsenDen 1.
september 2015 blev integrationsydelsen indført i Danmark.
Ydelsen gives til personer, der ikke har opholdt sig i Danmark i mindst ni ud af de seneste 10 år.
Således er det primært nytilkomne flygtninge, der modtager ydelsen.
En voksen modtager 8.
653 kroner per måned i integrationsydelse, og et ægtepar med to børn 17.
306 kroner per måned.
Til sammenligning udgør fuld kontanthjælp 14.
993 kroner per person per måned.
Med finansloven for 2019 blev det besluttet at nedsætte satserne for integrationsydelsen yderligere.
2019-satserne for integrationsydelsen er:Forsørger, enlige: 12.
143 kronerForsørger, gift: 8.
498 kronerOver 30 år og udeboende under 30 år: 6.
072 kronerHjemmeboende under 30 år: 2.
616 kroneKilde: Institut for Menneskerettigheder og Københavns KommuneSå Mette Frederiksen vil være under et slags dobbelt pres under resten af valgkampen.
- Dels fra hendes støttepartier, som skal gøre hende til statsminister, men også fra blå blok.
De vil sige, at Mette Frederiksen "nok er slap i koderne på dette her område", og at hun sikkert vil hæve ydelserne, siger Jens Ringberg.
Løsningen for Socialdemokratiet er, at der skal nedsættes en såkaldt ydelseskommission, hvor fagfolk skal finde frem til et system, der både giver forældre incitament til at tage et job og samtidig sikrer, at børnene ikke lever i relativ fattigdom.
- Det vil hun ikke begynde at røre ved, for det ville gøre hendes signaler i valgkampen for blandede.
- Man skal måske skynde sig at tilføje, at hver gang Mette Frederiksen taler om ydelseskommissionen, så taler hun også om børnene.
Men hun er ikke indstillet på at gå videre.
Det er selvfølgelig, fordi dette her også har en flade mod udlændingepolitikken, og der er hun meget optaget af ikke at fremstå som slap, siger Jens Ringberg.
FacebookTwitterKopier linkEmner:Mette Frederiksen (politiker)|Socialdemokraterne|Udlændingepolitik|Alternativet (parti)|Socialforhold




https://www.dr.dk/nyheder/politik/ep-valg/randers-udtaenker-klimasikring-eu-kroner-doedsvaert-kommunerne-selv-loefte

EP-valgRanders udtænker klimasikring for EU-kroner: 'Dødsvært for kommunerne selv at løfte opgaven'EU-penge gør det muligt for Randers at udtænke en løsning mod stormflod.
Højvande i Randers Havn i 2015.
Her er det lystbådehavnen og en restaurant, der har fået endnu kortere til vandet.
Af Tina Vestergaard Andersen og Sarah Friis Elkjær24.
maj 2019 kl.
16.
10Bemærk: artiklen er mere end 30 dage gammelLæs opMens politikerne lige nu er godt i gang med at debattere CO2-reduktioner, der skal bremse klimaforandringerne, så hjælper EU-kroner flere danske byer med at tilpasse sig den virkelighed, som byernes borgere allerede sopper i.
Randers Fjord er et af de ti steder i Danmark, der ifølge Kystdirektoratet er mest truet af at blive oversvømmet.
Når vandet står højt, går det især ud over trafikken i havneområdet, den lokale lystbådehavn og kolonihaveområder langs fjorden.
Derfor kræver det løsninger med diger, som kan skærme byen mod stormflod.
EU-pengene falder på et tørt sted i byen, siger projektleder for klimasikringen Mia Rix fra Randers Kommune.
- Det giver os lov til at være grundige og bruge tid, energi og kloge menneskers gode ideer til at finde de gode løsninger, der giver mest mulig værdi for byen, forklarer hun.
Randers har fået tre millioner kroner af EU til at finde frem til en gennemtænkt løsning.
Her er vandstanden i Toldbodgade ved havnen i Randers efter stormen Bodil i 2013.
 Også sommerhuse ved Albæk længere ude ad Randers Fjord mod Kattegat fik vandet at føle.
 Lystbådehavnen tæt på Randers centrum må ofte se sig slået af vandet.
Arkivfoto.
1 / 3Her er vandstanden i Toldbodgade ved havnen i Randers efter stormen Bodil i 2013.
1 / 3Også sommerhuse ved Albæk længere ude ad Randers Fjord mod Kattegat fik vandet at føle.
2 / 3Lystbådehavnen tæt på Randers centrum må ofte se sig slået af vandet.
Arkivfoto.
3 / 3Vigtigt at finde den rigtige løsningRandrusianerne har været med til at komme med gode ideer til et dige, der ikke kun er nyttigt, når der er oversvømmelse, men også kan være med til at gøre Justesens Plæne ned mod Gudenåen til et endnu dejligere sted at være.
Det er nemlig ekstremt vigtigt at tænke sig om, før kommunen for eksempel gemmer Gudenåen, der løber gennem Randers, væk bag et betondige, siger Mia Rix.
- Hvis man nu tog hovedet under armen og bare ville beskytte byen, så kunne man bygge en to en halv meter mur.
Det ville være helt forfærdeligt, da det ville skærme byen fra vandet, og det er det modsatte af, hvad vi gerne vil.
En fremtidig klimasikring af Gudenå må ikke gør det umuligt at nyde vandet fra Justesens Plæne, der ligger mellem åen og midtbyen.
Kommunerne mangler national hjælpEU støtter 24 klimatilpasningsprojekter i Region Midtjylland med 52 millioner kroner, men det kniber med den nationale interesse for at hjælpe Randers og mange andre kommuner, der har brug for dæmninger mod stormflod og skybrud.
Det er urimeligt, at den nationale interesse er så lav, mener international chef i den grønne tænketank, Concito, Jarl Krausing- Det kan være dødsvært for kommunerne at løfte den her dagsorden, fordi den er så kompleks og kræver store kompetencer og typisk en masse penge, siger han.
Jarl Krausing efterlyser, at både nationale og EU-politikere sikrer meget mere med penge og viden.
- Vi har et nationalt ansvar med at sikre egen kystlinje og territorie, men EU har også en rolle i at fremme erfaringsudveksling mellem EU-lande, så der bør helt klart være plads til begge myndigheders rolle, siger han.
Det er endnu ikke afklaret, hvem der skal betale for klimasikringen ved Randers, når der er en løsning på plads.
FacebookTwitterKopier linkEmner:EU|Randers|Jylland|EU-forhold|Oversvømmelser




https://www.dr.dk/sporten/fodbold/rosenborg-spillere-afviser-have-vendt-sig-mod-bendtner

FodboldRosenborg-spillere afviser at have vendt sig mod BendtnerMike Jensen afviser Adresseavisens historie om, at Nicklas Bendtner er upopulær i Rosenborgs omklædningsrum.
Nicklas Bendtner blev topscorer i sin første sæson i Rosenborg, men for tiden er han ude i kulden.
24.
maj 2019 kl.
16.
12Bemærk: artiklen er mere end 30 dage gammelLæs opFlere holdkammerater fra Rosenborg støtter op om Nicklas Bendtner.
Det sker efter en historie i norske Adresseavisen om, at dele af spillertruppen har vendt sig imod danskeren.
Den billede kan holdkammerat og anfører Mike Jensen ikke genkende.
- Nej, det kan jeg ikke.
Jeg læste det, og det er halve sandheder, gæt og rygter, siger Mike Jensen til VG.
Nicklas Bendtner har været ude i kulden på det seneste, og torsdag meddelte Rosenborgs sportslige leder, Stig Inge Bjørnebye, til norske avis Dagbladet, at Bendtner skal væk fra klubben til sommer.
Nicklas Bendtners blå bog* Navn: Nicklas Bendtner.
* Alder: 16.
januar 1988 (31 år).
* Position: Angriber.
* Klub: Rosenborg - kontrakt til 31.
december 2019.
* Klubber gennem karrieren: KB/FCK (frem til 2004), Arsenal (2004-14), Birmingham (lejet ud fra Arsenal i sæsonen 2006/07), Sunderland (lejet ud fra Arsenal i sæsonen 2011/12), Juventus (lejet ud fra Arsenal i sæsonen 2012/13), Wolfsburg (2014-2016), Nottingham Forest (2016-2017), Rosenborg (2017-nu).
* Debut for A-landsholdet 16.
august 2006 mod Polen (Danmark vandt 2-0, og Bendtner scorede til 1-0).
* Kampe for A-landsholdet: 81.
* Mål for A-landsholdet: 30.
Udvalgte balladesager:* I november 2018 blev Nicklas Bendtner idømt 50 dages fængsel for vold mod en taxachauffør.
Han afsonede dommen med fodlænke i sin lejlighed i København i starten af 2019.
* Bendtner fik i 2013 frakendt retten til at køre bil i tre år samt en bøde på 842.
000 kroner, fordi han med en alkoholpromille på 1,75 kørte mod ensretningen på Gammel Strand i København.
* Bendtner fik i 2012 en bøde på 735.
000 kroner og en spilledags karantæne, efter at han i EM-kampen mod Portugal viste sine underbukser og dermed reklamerede for bookmakeren Paddy Power.
Firmaet betalte bøden, men Bendtner fik karantæne i VM-kvalifikationskampen mod Tjekkiet.
Kampen endte 0-0.
Kilder: Dansk Boldspil-Union (DBU), transfermarkt.
com og Ritzau.
/ritzau/På trods af modgangen synes Mike Jensen, at landsmanden håndterer situationen fornuftigt.
- Han må holde sig i gang, og jeg synes, han leverer en utrolig professionel indsats, siger kaptajnen til VG.
Midtbanespilleren Anders Trondsen kan heller ikke se, at der skulle være dårlig stemning på holdet.
- Der er en fin stemning i omklædningsrummet.
Nicklas håndterer det godt.
Han er en fin fyr, så selvfølgelig håber vi, at han kommer tilbage igen, siger Trondsen til VG.
Adresseavisen, der har baseret sin historie på "centrale kilder" i Rosenborg, vil ikke kommentere spillernes udtalelser over for VG.
Nicklas Bendtner kom til Rosenborg i 2017 og blev topscorer i sin første sæson i klubben.
Han har vundet det norske mesterskab to gange og den norske pokaltitel en enkelt gang med klubben.
I denne sæson er det blevet til spilletid i fem kampe i Eliteserien, men i de seneste tre kampe har den danske angriber været helt ude af truppen.
Bendtner kommenterede selv på Adresseavisens historie torsdag.
- Enkelte ting er rigtigt gengivet, men det er desværre svært for mig at genkende flere af de anonymt plantede rygter i sagen.
Det gør mig sur, fordi jeg finder dem misvisende.
- Jeg har ikke indtrykket af, at jeg skulle have hverken en hel eller en halv spillergruppe mod mig.
Overhovedet ikke, skrev danskeren i en mail til Adresseavisen.
/ritzau/FacebookTwitterKopier linkEmner:Nicklas Bendtner (fodboldspiller)




https://www.dr.dk/nyheder/politik/ep-valg/naar-27-aarige-malene-moeder-sit-graeske-jeg-hvordan-er-livet-efter-krisen

EP-valgNår 27-årige Malene møder sit 'græske jeg': Hvordan er livet efter krisen?
Vi nærmer os europaparlamentsvalget - både i Grækenland og Danmark.
Men har vi mere til fælles end det?
Af Nickolaj Sander og Esben Rud Ammundsen24.
maj 2019 kl.
16.
15Bemærk: artiklen er mere end 30 dage gammelLæs opHvordan er livet i Grækenland som ung?
Kontra livet i Danmark som ung?
Vi møder her to rollespilsentusiaster, som begge er unge, stærke kvinder, men der er altså stor forskel på at være ung i Borup på Midtsjælland og Athen i Grækenland.
Europaparlamentsvalget handler om dem begge.
Mit europæiske 'jeg'Vi skal alle sammen stemme til det samme valg i Europa.
Den 23.
-26.
maj er der valg til Europa Parlamentet.
I Danmark skal vi stemme den 26.
maj.
I den her serie sætter vi fokus på det, vi har til fælles, og det, der adskiller os.
I videoen møder du en ung fra et land i EU, som ikke er Danmark, og så ser du, hvordan det går, når hun møder sit 'danske jeg' for første gang.
De er blevet matchet på baggrund af alder, køn, karriere og fritidsaktiviteter.
Og de er altså - to og to - sådan nogenlunde ens, hvis man ser bort fra, at de er vokset op i vidt forskellige lande.
Når videoopkaldet starter op, ser de hinanden for første gang, og så får de lov at blive klogere på, hvordan en hverdag ser ud hos dem hver især.
FacebookTwitterKopier linkEmner:Grækenland|Europa-Parlamentet|EU|Sjælland|EU-forhold




https://www.dr.dk/nyheder/politik/folketingsvalg/sf-og-r-om-graensekontrol-til-en-milliard-hovedrystende-og-meget-dyr

FolketingsvalgSF og R om grænsekontrol til en milliard: ’Hovedrystende’ og ’meget dyr symbolpolitik’Siden 2016 har grænsekontrollen kostet 1,1 milliard kroner, viser opgørelse fra Detektor.
SF’s politiske ordfører, Karsten Hønge, ryster på hovedet ad de 1,1 milliarder kroner.
Af Nis Kielgast, Emil Søndergård Ingvorsen og Casper Dalgård24.
maj 2019 kl.
16.
15Bemærk: artiklen er mere end 30 dage gammelLæs opDet kommer som en overraskelse for både SF og De Radikale, at den samlede omkostning for grænsekontrollen de sidste tre år ligger på over en milliard kroner.
Tidligere har justitsminister Søren Pape Poulsen (K) oplyst, at ekstraomkostningen ved grænsekontrollen ifølge Rigspolitiet har ligget på 275 millioner kroner.
Men det er alene ekstra udgifter til for eksempel overtidsbetaling.
Tallet dækker ikke den almindelige løn til betjentene.
De tal skræmmer os overhovedet ikke.
Vi har også gravet i tallene, og det ligner, at den grænsekontrol, vi har nu, er billigere, end den vi havde i 90’erne.
Kristian Thulesen Dahl, Dansk FolkepartiSF’s politiske ordfører, Karsten Hønge, mener det er hovedrystende.
- Man må jo ryste på hovedet af det her.
Det er jo fuldstændig knold.
Dels at vi bruger så mange penge på en grænsekontrol med meget tvivlsom effekt, dels at man ovenikøbet har skjult, hvad det koster, siger han.
Retsordfører Lotte Rod fra De Radikale er også overrasket over tallet, der kommer fra en sammentælling, som DR’s Detektor har lavet.
Læs også:Detektor: Grænsekontrollen har kostet mindst en milliard- Vi har hele tiden vidst, at grænsekontrollen var en meget, meget dyr symbolpolitik.
Men at den koster fire gange så meget, som vi har fået at vide, viser jo bare, hvor vigtigt det er, at vi får stoppet grænsekontrollen, så politiet kan løse de opgaver, der giver mening, siger Lotte Rod.
Vildledning fra Pape?
Ifølge SF er det problematisk, at justitsministeren har brugt tallet for den ekstra omkostning i debatten uden at tage hensyn til, at betjente også skal have deres almindelige løn.
- Det her smager meget af vildledning.
Omkring et spørgsmål, der er så betændt og varmt et politisk emne, kan det ikke nytte noget, at man løber om hjørner med Folketinget på den helt afgørende oplysning.
Så taber den offentlige debat sin mening, for ideen er, at vi skal diskutere en indsats i forhold til, hvad det koster, siger Karsten Hønge.
Hos De Radikale vil man ikke karakterisere det som direkte vildledning fra Søren Pape Poulsens side, men partiets retsordfører er i hvert fald overrasket.
- Jeg ved ikke, hvorfor han har sagt, som han har gjort.
Men det er i hvert fald nyt for mig, at grænsekontrollen er fire gange så dyr, som vi har fået at vide, siger Lotte Rod.
Thulesen Dahl: De tal skræmmer os ikkeSelvom der er kritik af justitsministerens oplysninger om omkostningerne ved grænsekontrollen, så ryster regeringens støtteparti, Dansk Folkeparti, ikke på hånden.
For selv om grænsekontrollen har kostet mere end én milliard, så er det stadig pengene værd, mener partiformand Kristian Thulesen Dahl.
- De tal skræmmer os overhovedet ikke.
Vi har også gravet i tallene, og det ligner, at den grænsekontrol, vi har nu, er billigere, end den vi havde i 90’erne, siger han.
Synes du, at de tal, der er kommet fra ministeriet, er misvisende?
- Jeg ved ikke, hvor misvisende de er.
Det er klart, at når vi lønner en soldat i Forsvaret, og så sender ham ned ved grænsen i en periode, så betaler vi i forvejen soldatens løn, siger Kristian Thulesen Dahl og fortsætter:- Man kan have forskellige synspunkter om i hvilket omfang, soldatens løn skal tælles med.
Vi har finansieret grænsekontrollen via de forskellige finanslove, og den er finansieret så pengene stemmer.
FacebookTwitterKopier linkEmner:Det Konservative Folkeparti|Karsten Hønge (politiker)|Kristian Thulesen Dahl (politiker)|Radikale Venstre|Økonomi




https://www.dr.dk/nyheder/politik/folketingsvalg/socialdemokratiet-holder-fast-i-stop-asyl

FolketingsvalgSocialdemokratiet holder fast i stop for asylSocialdemokratiet sætter fredag en streg under sin udlændingepolitik, der blev præsenteret i januar.
Socialdemokratiets formand,  Mette Frederiksen, mener, at det nuværende asylsystem har slået fejl.
24.
maj 2019 kl.
15.
48 | opdateret 24.
maj 2019 kl.
16.
52Bemærk: artiklen er mere end 30 dage gammelLæs opPå et pressemøde fredag eftermiddag fortæller Socialdemokratiet, hvordan partiet vil behandle udlændingepolitikken.
Det er i store træk en fastholdelse af tidligere udmeldinger om et stop for asyl, modtagecentre i udlandet og mere hjælp til Afrika.
- Der er ingen tvivl om, at det her politikområde deler danskerne allermest.
- Vi bliver nødt til at have styr på, hvor mange der kommer hertil - også fremmedrettet, siger Socialdemokratiets formand, Mette Frederiksen, i forbindelse med partiets helhedsplan for dansk udlændingepolitik.
Partiet mener, at det nuværende asylsystem har slået fejl.
Ud over modtagecentre og et stop for spontan asyl i Danmark vil Socialdemokratiet fastholde grænsekontrollen "så længe der er behov", hjemsende afviste asylansøgere og arbejde for at reformere Schengen-samarbejdet.
For at mindske antallet af migranter og asylansøgere vil Socialdemokratiet øge hjælpen til Afrika markant.
- Vi hjælper bedre ved at målrette vores hjælp til nærområderne, siger spidskandidat til Europa-Parlamentet for Socialdemokratiet Jeppe Kofod.
- Vi vil arbejde for en markant prioritering af Afrika i EU.
Så bliver det mere attraktivt at blive i sit eget land end at komme til Europa.
På linje med Lars Løkke Rasmussen og Venstre erklærede Socialdemokraterne sig klar til atter at tage imod visse kvoteflygtninge.
- Vi vil tage imod de mest skrøbelige kvoteflygtninge.
Men de resterende flygtninge er vi ikke sikre på, at der er plads til at tage imod i 2019, konstaterer udlændingeordfører Mattias Tesfaye (S).
Afviser indrømmelser og højere ydelserPå pressemødet blev både Mette Frederiksen og Mattias Tesfaye spurgt, om ikke venstrefløjen kan regne med indrømmelser.
FAKTA: Socialdemokratiets plan for udlændingepolitikSocialdemokratiet har fremlagt deres plan for udlændingepolitikken.
Læs hovedpunkterne her.
* "Antallet har betydning".
Hovedparten af planen omhandler, hvordan tilstrømningen af flygtninge og migranter kan kontrolleres.
- Modtagecentre uden for Europa, hvor asylansøgere skal søge om asyl.
Søger nogen om spontan asyl i Danmark, skal de sendes til modtagecentret.
- Grænsekontrollen skal forlænges og Schengen-samarbejdet skal reformeres, så de enkelte lande bestemmer, hvornår og hvor længe der er grænsekontrol.
- Flygtninge skal have ophold i Danmark, så længe de har behov.
Men alle ophold skal være midlertidige.
- Afviste asylansøgere skal sendes hjem.
Der skal oprettes en ny enhed i politiet med fokus på hjemsendelse.
- En række stramninger af loven og hårdere sanktioner skal stoppe illegale indvandreres arbejde i Danmark.
* "Vi skal hjælpe flere".
Den anden del af udspillet handler om, hvordan udviklingsbistand skal mindske tilstrømningen.
- Udviklingsbistanden skal målrettes skrøbelige stater.
- Via EU vil Socialdemokratiet øge hjælpen til Afrika markant.
* "Den nye frihedskamp"Sidste del af udspillet handler om øget integration.
- Der skal indføres en pligt til, at alle indvandrere på integrationsydelse eller kontanthjælp arbejder mindst 37 timer om ugen i nyttejob, virksomhedspraktik, danskundervisning, jobsøgning eller en kombination er disse.
- Der skal slås ned på friskoler, der menes at skabe parallelsamfund.
Socialdemokratiet vil fjerne støtten helt til friskoler, hvor over 50 procent af eleverne har udenlandsk baggrund.
- Alle børn skal skrives op til daginstitution, når de bliver et år.
Hvis forældre fravælger institutionstilbud, skal der følges op af myndighederne.
- Religiøse forkyndere skal øge deres danskkundskaber, hvis de bliver i Danmark.
Alle prædikener, der afholdes på andre sprog end dansk, skal oversættes og være offentligt tilgængelige.
- Forbud mod udenlandske donationer til trossamfund.
Kilder: Socialdemokratiet "Helhedsplan for dansk udlændingepolitik".
- Det er danskerne, der bestemmer i stemmeboksen.
Mit gæt er, at der efter et valg også vil være et bredt flertal bag integrationspolitiken.
Men så er der heldigvis andre emner, hvor vi kan blive enige med SF eller Radikale Venstre, som f.
eks uddannelsespolitikken, siger Mattias Tesfaye (S).
Socialdemokratiet afviste, at partiets mål er at hæve integrationsydelsen, men vil lave en kommisison granske systemet.
- Hvis vi hævede ydelserne, ville det svare til mere end 100.
000 kroner ekstra skattefrit for en integrationsfamilie, og det er slet ikke gangbart.
På den anden side er det heller ikke fair, at drenge ikke kan gå til fodbold i dag, fordi der ikke er råd.
Så vi skal finde frem til, hvad der er bedst, men vi går ikke til valg på at hæve ydelserne, sagde Mette Frederiksen.
Stram Kurs hører ikke hjemme i dansk politikSocialdemokratiets udlændingepolitik har været meget i fokus i valgkampen, da partiet siger, at det vil fastholde den stramme udlændingepolitik, som er ført af den nuværende regering og Dansk Folkeparti.
Flere af de partier, der skal danne parlamentarisk grundlag for en socialdemokratisk regering, har dog stærke krav til en lempelse af den nuværende politik.
- Vi er realister, når der kommer til udlændingepolitikken.
Der er en grænse for, hvor mange mennesker vi kan tage ind, siger Mette Frederiksen.
Hun understreger under pressemødet, at hun ikke på nogen måde kan følge Stram Kurs og Rasmus Paludans politik.
- De tanker og den måde at tale på hører ikke hjemme i dansk politik, siger hun.
Du kan læse hele dr.
dk's livedækning af pressemødet her.
Opdateret med citater fra Mette Frederiksen og Mattias Tesfaye.
FacebookTwitterKopier linkEmner:Lars Løkke Rasmussen (politiker)|Mattias Tesfaye (politiker)|Socialdemokraterne|Udlændingepolitik|Afrika




https://www.dr.dk/nyheder/politik/lars-loekke-om-mays-afgang-risikoen-et-haardt-brexit-er-steget-og-det-vil-goere-ondt

BrexitSe temaPolitikLars Løkke om Mays afgang: Risikoen for et hårdt brexit er steget - og det vil gøre ondtStatsministeren frygter en endnu mere polariseret debat i Storbritannien.
Af Emil Søndergård Ingvorsen24.
maj 2019 kl.
16.
30Bemærk: artiklen er mere end 30 dage gammelLæs opDet er ikke gode nyheder for Storbritannien og resten af EU, at den britiske premierminister, Theresa May, i dag har valgt at kaste håndklædet i ringen og meddele, at hun i den nærmeste fremtid stopper som både premierminister og konservativ partiformand.
Det siger statsminister Lars Løkke Rasmussen (V), efter at Theresa May kom med meldingen klokken 11 dansk tid foran Downing Street.
Statsministeren frygter nemlig, at vi igen vil se en endnu mere polariseret politisk debat i Storbritannien, hvor de forskellige parter mener alt fra, at der skal gennemføres et hårdt brexit, til at der skal være en ny folkeafsteming om EU-medlemsskabet.
- Risikoen for et hårdt brexit er steget, og det vil gøre rigtig ondt på Storbritannien og også på os andre, siger han.
Theresa May var tydeligt påvirket, da hun meddelte sin afgang i formiddags.
- Jeg har gjort alt, jeg kunne, for at overbevise medlemmerne af parlamentet om at bakke op om aftalen.
Desværre har jeg ikke været i stand til at gøre det succesfuldt, sagde Theresa May i sin farveltale.
En kaotisk situationAfgangen kommer, efter at det står klart, at hun ikke har været i stand til at få opbakning til en brexit-aftale i det britiske parlament.
Også hendes fjerde forsøg på at få flertal for en aftale står til at blive stemt ned af de britiske politikere.
Lars Løkke Rasmussen er dog ikke overrasket over, at Theresa May har valgt at trække stikket, selv om hun ikke har fået stemt et forslag til en aftale igennem i parlamentet.
- Hun har slidt og slæbt, men har måske også været lidt stædig og fra første dag valgt at køre sin egen løsning, siger han og pointerer, at Storbritannien nu står i endnu sværere situation end før Mays farvel.
- Nu har vi bare en kaotisk situation, hvor vi må afvente, at det konservative parti finder en ny premierminister.
Theresa May var i april sidste år på besøg hos Lars Løkke Rasmussen.
FacebookTwitterKopier linkEmner:Lars Løkke Rasmussen (politiker)|Storbritannien|Theresa May (politiker)|Venstre|EU-forhold




https://www.dr.dk/nyheder/politik/folketingsvalg/live-tv-socialdemokratiet-praesenterer-sin-udlaendingepolitik






https://www.dr.dk/nyheder/vejret/trods-skybrud-og-regn-er-det-stadig-knastoert-saa-pas-paa-naturbrande

VejretTrods skybrud og regn er det stadig knastørt - så pas på naturbrandeSe status på tørken i din landsdel og bliv klogere på, hvordan du håndterer ild i naturen.
Af Christian Jon Cherry, Jakob Skov Jakobsen (video) og Louise Gade Sig24.
maj 2019 kl.
12.
11 | opdateret 24.
maj 2019 kl.
15.
10Bemærk: artiklen er mere end 30 dage gammelLæs opPlask-sjask-regnvejr!
Den seneste uge har budt på ustadigt vejr over Danmark, og især tirsdag og onsdag blev de danske gummistøvler og paraplyer luftet.
Tirsdag var der skybrud flere steder i landet, mens særligt den centrale del af landet fik langvarig, silende regn onsdag.
Det var godt nyt for floraen i det danske land efter en meget tør april og hidtil temmelig tør maj.
Men stadig ikke godt nok.
De knap 36 millimeter regn, der indtil videre er faldet i maj, er ikke nok til at få fyldt vanddepoterne i den danske muld op.
På landsplan mangler der, ifølge klimatolog Mikael Scharling fra DMI, 30 til 35 millimeter regn i den danske natur.
De seneste dages regn har nedsat tørkerisikoen i nogle landsdele – andre steder er det stadig knastørt.
Værst ser det ud i den sydlige og vestlige del af Jylland, på Lolland, Falster og i Hovedstadsområdet, hvor der generelt er et nedbørunderskud på omkring 40 millimeter.
Tørrest er det lige nu i den sydlige og vestlige del af Jylland, på Lolland, Falster og i Hovedstadsområdet.
Drop bålet ved hård vindstyrkeNår naturen er tør, skal åben ild håndteres med stor agtpågivenhed.
Jo højere tørkeindekset er i din landsdel, jo højere er risikoen for skov- og naturbrande.
- Det har jo regnet de sidste to dage, men det er slet ikke nok, siger Nanne Søndergaard Pedersen, biolog ved Naturstyrelsen Thy.
Hvis du har lyst til at tænde bål, henviser hun til, at man bruger Naturstyrelsens bålsteder, som findes mange steder i landet.
Risikoen for at bålet sætter fut i den tørre natur stiger især, hvis vinden er kraftig, og faktisk bør man ikke tænde bål, når vinden passerer 10 meter i sekundet.
- Blæser det for meget, kan det være svært at styre den ild og de gnister, der kommer.
Sådan lyder det fra Jon Lindberg, som tidligere har deltaget i programmet "Alene vildmarken.
"Han anbefaler også, at du laver et lille bål, og når bålet skal slukkes, må du aldrig grave det ned, men sluk det med masser af vand, og forlad først stedet, når gløderne er helt døde.
Danmark har i løbet af foråret været hårdt ramt af naturbrande.
Stenbjerg Klitplantage, som er en del af Nationalpark Thy, brød i brand på grund af et ulovligt bål.
(© Scanpix)Intense byger er ikke altid løsningenNår jorden er tør, har regnen svært ved at trænge ned.
Derfor kræver det ofte flere sammenhængende dage med silende regn.
- Et skybrud på tør jord vil løbe af på overfladen, men kommer regnen mere stille, når jorden at blive blødt op, forklarer klimatolog Mikael Scharling fra DMI.
Samtidig er det også forskelligt fra landsdel til landsdel, hvor godt jorden tager imod vand.
Lerjorde kan holde på mere vand end sandjorde.
Derfor er Sydvestjylland, som har sandet jord, generelt mere udsat for tørke - nøjagtig som vi oplever i øjeblikket.
Om tørkeindeksetTørkeindekset beregner mængden af vand i det jordvandmagasin, som naturens planter har til rådighed.
DMI bruger tre parametre, når de beregner tørkeindekset: Mængden af nedbør, fordampning fra jord og planter og nedsivning til de underliggende jordlag.
For enkelthedens skyld går indekset fra 0-10.
Vi starter på 0 i marts, når jorden er vandmættet efter vinteren, og så tæller indekset op, efterhånden som vandet forsvinder fra jorden.
Tørkeindekset stiger med én for hver 10 millimeter nedbør, der forsvinder fra jorden.
Når tørkeindekset når 10, så er jordvandsmagasinet tømt.
Modellen dækker hele Danmarks overflade.
Normalt med en smule tørkeDMI udregner det såkaldte tørkeindeks, der på en skala fra 1-10 viser, hvor stor risikoen er for tørke.
De kommunale redningsberedskaber bruger tørkeindekset, når de skal vurdere, om der skal indføres afbrændingsforbud, som vi for eksempel så det omkring Skt.
Hans sidste år.
Det er helt normalt, at tørkeindekset stiger i løbet af foråret, fordi der er mindre nedbør på denne tid af året: Normalt ligger tørkeindekset i slutningen af maj omkring 5.
Så med det nuværende tørkeindeks på 8,3 er det altså mere tørt end normalt.
Kun få dage med vedvarende regnDer er ikke store mængder regn i de nyeste prognoser.
Ifølge Mikael Scharling fra DMI skal det regne 30 til 35 millimeter, før naturen har slukket tørsten.
Frem til tirsdag er der udsigt til 10-13 millimeter regn på landsplan - altså ikke nok til at ændre på det høje tørkeindeks.
Så skal du ud og svinge træbenet i weekenden, så dans også lige en lille regndans.
Naturen trænger.
Opdatering: Det fremgik tidligere af denne artikel, at det er Beredskabsstyrelsen, der vurderer, om der skal indførers afbrændingsforbud.
Det er ikke korrekt.
Det er de kommunale redningsberedskaber, der har det ansvar.
FacebookTwitterKopier linkEmner:Vejret|Danmarks Meteorologiske Institut|Jylland|Naturstyrelsen|Redningsvirksomhed




https://www.dr.dk/nyheder/politik/folketingsvalg/cepos-mulig-ny-s-fattigdomsgraense-kan-fjerne-over-50000-fattige

FolketingsvalgCepos: Mulig ny S-fattigdomsgrænse kan fjerne over 50.
000 fattige børn med et pennestrøgVinder oppositionen regeringsmagten, kan der opstå strid om, hvor en ny fattigdomsgrænse skal trækkes.
Af Mathias Sommer, Laura Marie Sørensen og Bjørn Lambek24.
maj 2019 kl.
15.
07Læs op- 64.
500 fattige børn.
Mange gange har venstrefløjens partier anvendt tallet for relativt fattige børn under den igangværende valgkamp.
Blandt andet med henvisning til, at den nuværende regering har nedsat de sociale ydelser, hvilket har været med til at presse trængte børnefamilier økonomisk:- Der er et kæmpe stort problem med børnefattigdom i Danmark.
Over 64.
000 børn vokser op i fattigdom i Danmark lige nu, og flere af dem er lige kommet til, fordi der er blevet indført kontanthjælpsrefomer, som har sænket ydelserne markant især for børnefamilierne, siger politisk ordfører hos Enhedslisten, Pernille Skipper (Enh).
Tallet, 64.
500 relativt fattige børn, stammer fra rapporten "Sørgelig rekord: Der har aldrig været flere fattige børn," som Arbejderbevægelsens Erhvervsråd offentliggjorde i december på baggrund af tal fra Danmarks Statistik.
På grund af et bogholderikneb går antallet af fattige ned fra 65.
000 til 10.
000.
Det, synes jeg godt, Socialdemokratiet kunne være mere klare omkring.
Mads Lundby Hansen, cheføkonom hos Cepos.
Rapporten viser en voldsom stigning i antallet af relativt fattige børn fra 2015 til 2017 på næsten 50 procent.
Over 50.
000 færre børnMen opgørelsen giver panderynker hos cheføkonom i den borgerlige tænketank Cepos, Mads Lundby Hansen.
Han mener, at metoden rammer uden for skiven.
Mads Lundby henviser til, at den seneste socialdemokratisk ledede regering indførte en officiel fattigdomsgrænse, der lå langt fra den definition, som nu er introduceret af Danmarks Statistik.
- I øjeblikket siger Socialdemokratiet og resten af venstrefløjen hele tiden, at der er 65.
000 fattige børn.
Men ifølge deres egen definition, som de ikke har foldet ud endnu, men som de planlægger at folde ud, hvis de vinder regeringsmagten, så er der kun 10.
000 fattige børn, siger Mads Lundby Hansen.
Forskellen på de to opgørelser er tiden, man skal leve i relativ fattigdom, før de officielle statistikker udnævner én til relativt fattig.
Under Helle Thorning-Schmidt-regeringen skulle en person være relativt fattig i tre år, før vedkommende faldt under den relative fattigdomsgrænse.
Ifølge den nye metode, som Danmarks Statistik indførte i 2015, er man relativt fattig efter blot et enkelt år i relativ fattigdom.
Der er brug for, at der bliver genindført en fattigdomsgrænse.
Den viden, man har til rådighed, præger vores debat og de eventuelle løsninger på de problemer, vi står overfor.
Uffe Elbæk, formand for Alternativet.
De to definitioner giver ifølge Cepos' beregninger en forskel på over 50.
000 relativt fattige børn.
Det understreger, hvor problematisk en relativ fattigdomsgrænse er, mener Mads Lundby Hansen:- Når der er så stor forskel på etårsperioden og treårsperioden, skyldes det, at der heldigvis er høj mobilitet ud af lavindkomstgruppen.
Halvdelen af personerne er allerede ude af gruppen efter et år.
Derfor synes jeg, det giver god mening, hvis vi overhovedet skal tale om fattigdom i Danmark, at vi har en treårig periode med lav indkomst, siger han.
Overvejer Thorning-definitionDet var et ekspertudvalg, som stod bag anbefalingen af den fattigdomsgrænse, som regeringen bestående af Socialdemokratiet, Radikale Venstre og SF indførte i 2013.
Men fattigdomsgrænsen nåede kun at eksistere i kort tid, da Venstre-regeringen i 2015 skrinlagde fattigdomsgrænsen.
Nu planlægger Socialdemokratiet at hive den gamle definition frem fra skuffen, hvis partiet overtager regeringsmagten efter folketingsvalget.
Det fortalte Socialdemokratiets socialordfører, Pernille Rosenkrantz-Theil (S), til Børsen i december sidste år:- I overordnede træk vil den nok komme til at ligne den gamle fattigdomsgrænse.
Som stat skal man vælge, om man bruger det ene eller det andet, og der synes jeg, at det mest relevante er treårsfattigdomsgrænsen, fordi det er der, fattigdommen for alvor bider sig fast, sagde hun.
Hvis socialdemokraterne indfører den tre årige fattigdomsgrænse kan partiet med et pennestrøg slette knap 55.
000 børn fra listen over relativt fattige børn.
Mette Frederiksen vil dog ikke svare klart på, om hun vil genindføre den tre årige fattigdomsgrænse, hvis hun bliver statsminister.
Vil du reducere antallet af relativt fatige børn ved at genindføre den tre årige fattigdomsgrænse?
- Man løser jo ikke nogen problemer ved at flytte rundt med nogle tal.
Da vi sad i regering sidst, lykkedes det os at komme langt i forhold til at løse nogle af de udfordringer, der er omkring børn i Danmark.
Det kan vi gøre igen, siger Mette Frederiksen.
Relativ fattigdom rækker langt ind i livetDanmarks Statistik indførte metoden til at måle den relative fattigdom i 2015.
Det gjorde statistikbureauet på opfordring fra Finansministeriet, fordi Danmark har tilsluttet sig FN's verdensmål, som blandt andet går ud på at komme fattigdommen til livs.
Niels Ploug, der er direktør for personstatistik i Danmarks Statistik, forklarer, at den etårige grænse for relativt fattige blandt andet skyldes, at det dermed bliver nemmere at måle udviklingen i den relative fattigdom.
Læs også:Se kort: Flest børn ramt af relativ fattigdom på LangelandMen også fordi forskning viser, at blot et enkelt år i relativ fattigdom kan have stor betydning for et barn langt ind i livet.
- Grunden til, at det giver mening i dansk sammenhæng at tale om fattigdom, er, at der findes forskningsresultater, som viser, at der er en sammenhæng mellem, hvordan man klarer sig i uddannelsessystemet og videre på arbejdsmarkedet i forhold til de økonomiske opvæksbetingelser, der var, mens man var barn, siger Niels Ploug, der er direktør for personstatistik hos Danmarks Statistik.
- Nyere forskningsresultater tyder på, at bare ét år med begrænsede ressourcer faktisk har betydning for børnenes muligheder, siger Niels Ploug.
Mulig splid om fattigdomsgrænseHvis Socialdemokratiet vælger at genindføre den tre årige fattigdomsgrænse, der med et fingerknips nedbringer antallet af relativt fattige markant, så kommer det ikke til at glide gennem forhandlingerne om et fremtidigt regeringsgrundlag.
Det fortæller flere mulige støttepartier til en fremtidig socialdemokratisk ledet regering.
- Fattigdomsgrænsen kommer til at blive en diskussion, hvis vi skal danne regering, og der skal vi selvfølgelig også diskutere, hvordan den skal udformes.
Der vil vi bruge vores indflydelse på at få en fattigdomsgrænse, som ikke bare er der, men som rent faktisk også dækker over virkeligheden, så vi ved, hvor meget fattigdom, der er i Danmark, og så vi bedre kan bekæmpe den, siger Pernille Skipper, politisk ordfører for Enhedslisten.
Under den tidligere regering var definitionen nemlig helt skæv, mener hun:- Den tidligere fattigdomsgrænse var bedre end ingenting.
Men vi havde også store skænderier med SF, Socialdemokraterne og De Radikale, da den er indrettet sådan, at man skal være i fattigdom i mange år, før man tæller med i statistikkerne, og det er ikke godt nok, for det betyder, at der er tusindvis af børn, som risikerer at blive overset.
Selvom SF var med i den regering, der var med til at indføre fattigdomsgrænsen for treårsfattige i 2013, så foretrækker formand Pia Olsen-Dyhr (SF) ligesom Enhedslisten definitionen fra Danmarks Statistik:- Jeg foreslår, at vi gør det som Danmarks Statistik.
Men det er ikke en religion for os.
Vi er åbne over for hvilken som helst model.
Det vigtigste er at mindske fattigdommen i Danmark.
Der er alt for stor forskel på rig og fattig.
Det kan vi ikke være bekendt, siger Pia Olsen Dyhr.
Også Alternativet ønsker at gøre Danmarks Statistiks opgørelse over relativ fattigdom til en officiel dansk fattigdomsgrænse.
- Der er brug for, at der bliver genindført en fattigdomsgrænse.
Den viden, man har til rådighed, præger vores debat og de eventuelle løsninger på de problemer, vi står overfor.
Det er helt afgørende, at vi ved, hvor mange familier, der lever i økonomisk og social fattigdom i Danmark, siger Uffe Elbæk, formand for Alternativet.
Fattigdom i Danmark opgøres ud fra tre indikatorer:•Lav indkomst er den andel af befolkningen, der har en indkomst på under 50 procent af medianindkomsten.
•Relativ fattigdom anvender det samme indkomstmål, og tager derudover højde for folks formueforhold.
•Økonomisk sårbarhed er en subjektiv indikator baseret på en spørgeskemaundersøgelse, hvor folk ved konkrete eksempler bliver spurgt om deres økonomiske situation.
•De tre indikatorer har forskellige niveauer, og derfor bør man - i tråd med verdensmålene - fokusere på deres udvikling over tid snarere end deres niveau, skriver Danmarks Statistik på sin hjemmeside.
FacebookTwitterKopier linkEmner:Helle Thorning-Schmidt (politiker)|Mads Lundby Hansen (økonom)|Socialdemokraterne|Socialforhold|Socialpolitik




https://www.dr.dk/nyheder/regionale/nordjylland/forsker-vil-have-befolkningen-til-banke-i-bordet-der-skal-ske-noget

NordjyllandForsker vil have befolkningen til at banke i bordet: Der skal ske noget med klimaet – nu!
Johan Rønby er en af 174 forskere bag støtteerklæring til civil ulydighed.
- Det skal selvfølgelig være fredeligt, og der skal ikke være nogen, der kommer galt afsted, siger Johan Rønby.
(© PRIVATFOTO)Af Klaus Videbæk24.
maj 2019 kl.
13.
37Bemærk: artiklen er mere end 30 dage gammelLæs opTiden er knap, hvis man skal bremse de truende klimaforandringer, som verden står over for.
Derfor har 174 forskere underskrevet et brev bragt i Politiken, hvor de tilskynder til civil ulydighed for at råbe politikere og magthavere op.
I indlægget giver de en støtteerklæring til bevægelsen Extinction Rebellion (oprør mod udryddelse), som i flere dage blokerede trafikken i London i et forsøg på at komme igennem med deres budskab.
- I min bog er det helt okay i forhold til at gøre politikerne opmærksom på, at det slet, slet ikke er nok i forhold til den klimakatastrofe, som vi jo går i møde.
Det siger ph.
d.
-forsker og adjunkt ved Institut for Matematiske Fag ved Aalborg Universitet Johan Rønby, der er blandt underskriverne.
Læs også:174 danske forskere opfordrer til civil ulydighed for klimaetIkke-fredelige protesterUdover at blokere trafikken kan han ikke sige præcist, hvor grænsen går i forhold at protestere.
Det vigtigste er, at der ikke bruges vold.
- Det skal selvfølgelig være fredeligt, og der skal ikke være nogen, der kommer galt afsted, siger Johan Rønby.
Forskerne henviser i brevet til forskellige bevægelser, der gennem historien har skabt forandringer ved for en tid at bryde samfundets orden.
Befolkningen må banke i bordetDe nævner Ghandis uafhængighedsbevægelse i Indien, borgerrettighedsbevægelsen i USA samt kvinderettighedsbevægelsen og arbejderbevægelsen i Danmark.
Det er nødvendigt, fordi alt andet har været prøvet nu.
Johan Rønby- Vi står på et Titanic, der er ved at synke, og politikerne siger, at de gør noget ved klimaet.
De polerer vinduerne og gulvet på skibet, men det hjælper bare ikke meget i forhold til, hvad der rent faktisk er brug for, siger Johan Rønby.
- Det er nødvendigt, fordi alt andet har været prøvet nu.
Forskerne har brugt informationskanalerne til at fortælle, hvad der er i vente, hvis ikke vi ændrer tingene.
Men tilsyneladende sker der ikke noget, og derfor er der brug for, at befolkningen banker i bordet.
Han tør dog ikke sige noget om, hvor effektiv protesten vil være.
- Hvis man stopper trafikken, kan man også godt risikere at få folk imod sig, så jeg ved ikke, om det nødvendigvis er den bedste måde at gøre det på.
Men der skal ske noget nyt.
Nu.
Siden Extinction Rebellion opstod i London i oktober, har bevægelsen bredt sig til det meste af verden.
FacebookTwitterKopier linkEmner:Videnskab|London|Aalborg Universitet|Trafik|Indien




https://www.dr.dk/sporten/fodbold/jonas-lossl-bliver-i-premier-league-skifter-til-traditionsklubben-everton

FodboldJonas Lössl bliver i Premier League: Skifter til traditionsklubben Everton Målmanden Jonas Lössl skifter til Everton i den engelske Premier League på en treårig kontrakt.
Jonas Lössl har fået en treårig kontrakt i Everton.
Han skifter officielt 1.
juli.
24.
maj 2019 kl.
14.
03Bemærk: artiklen er mere end 30 dage gammelLæs opDen danske målmand Jonas Lössl tager et skridt op ad på karrierestigen og skifter fra Huddersfield til Everton i den engelske Premier League.
Det bekræfter Everton fredag eftermiddag på fodboldklubbens hjemmeside.
30-årige Jonas Lössl har fået en treårig kontrakt i Everton.
Han skifter officielt 1.
juli.
I denne sæson har Lössl spillet 31 kampe i Premier League for Huddersfield, som endte med at rykke ned i den næstbedste engelske fodboldrække.
Thomas Gravesen - her i en forbavsende tidlig udgave - er én af en håndfuld andre danskere, som har spillet i Everton.
Også Claus Thomsen, Peter Degn, Per Krøldrup og Lars Jacobsen har repræsenteret Liverpool-klubben.
Tidligere i karrieren har Jonas Lössl også spillet for FC Midtjylland, Mainz og franske Guingamp.
Jonas Lössl begyndte fodboldkarrieren i Kolding IF, inden han rykkede til FCM, hvor han nåede at spille 137 kampe i Superligaen.
Siden skiftede han til Guingamp, hvor han er noteret for 82 kampe over to sæsoner.
Dernæst blev det til en periode i tyske Mainz, hvor han opnåede 34 kampe på tværs af alle turneringer.
Siden sommeren 2016 har Jonas Lössl spillet for Huddersfield, og nu venter der endnu større udfordringer.
Danskere i EvertonClaus Thomsen (1997-1998)Peter Degn (1999-2001)Thomas Gravesen (2000-2005)Per Krøldrup (2005-2006)Lars Jacobsen (2008-2009)I Everton skal Jonas Lössl kæmpe om spilletid med den engelske landsholdskeeper Jordan Pickford, der har været førstevalg i de seneste par sæsoner, samt hollandske Maarten Stekelenburg.
Jonas Lössl har i flere år været en fast del af det danske fodboldlandshold, men han kom ikke med på holdet, som landstræner Åge Hareide udtog tidligere på ugen frem mod kampene mod Irland og Georgien i EM-kvalifikationen.
Det er kun blevet til en enkelt landskamp for Danmark for Lössl.
Han fik debut, da Danmark i marts 2016 tabte 0-1 til Skotland i en testkamp i Glasgow.
I ungdomsårene har han spillet landskampe for Danmark på U17-, U18-, U19-, U20- samt U21-niveau.
Mens Lössl havde en skuffende sæson for Huddersfield, der endte sidst i Premier League, så gik det bedre for Everton, som blev nummer otte.
/ritzau/FacebookTwitterKopier linkEmner:Åge Hareide (fodboldtræner)|Everton FC|Jonas Lössl (fodboldspiller)|Storbritannien|Fodbold




https://www.dr.dk/nyheder/politik/folketingsvalg/radikale-kraever-lempelser-i-udlaendingepolitikken-vil-give

FolketingsvalgRadikale kræver lempelser i udlændingepolitikken: Vil give statsborgerskab i 18 års-fødselsdagsgaveMorten Østergaard er i aften gæst i Mød Partierne, hvor der blandt andet vil blive spurgt ind til partiets krav til Mette Frederiksen.
Radikale Venstres politiske leder, Morten Østergaard, afviser, at han kommer med ultimative krav til Mette Frederiksen.
Af Anna Sol Jørgensen24.
maj 2019 kl.
12.
00Bemærk: artiklen er mere end 30 dage gammelLæs opDer skal andre boller på Socialdemokratiets politik på udlændingeområdet, hvis partiet vil have støtte fra Radikale Venstre efter valget.
Det har Radikale Venstres politiske leder, Morten Østergaard, slået fast adskillige gange.
Det har han ikke mindst gjort, efter at Socialdemokratiet tidligere på året sammen med regeringen, Dansk Folkeparti og Socialdemokratiet stemte for det såkaldte paradigmeskifte med en række stramninger i udlændingepolitikken.
© Type 1Stil spørgsmål til De RadikaleHar du kommentarer eller spørgsmål til De Radikales politik, kan du sende dem til partierne@dr.
dk.
Udvalgte kommentarer eller spørgsmål kan blive brugt i 'Mød Partierne' på DR1, hvor Kåre Quist er vært.
Send gerne dit telefonnummer med i mailen, så vi har mulighed for at kontakte dig inden.
En af de mest omdiskuterede stramninger er, at opholdstilladelser til flygtninge fremover kun skal være midlertidige.
Men hvis Radikale Venstre skal pege på Mette Frederiksen (S) som statsminister efter valget, skal Socialdemokratiet gøre op med centrale dele af stramningerne, slog Morten Østergaard fast i april:- Der er ikke den mulighed, at jeg bare vender ryggen til og tillader en ny regering med en socialdemokratisk statsminister, som fører den samme politik, lød det fra Morten Østergaard.
Ingen ultimative kravI januar sagde de radikales politiske leder, at han ikke kom med en række ultimative krav til Mette Frederiksen.
Men spørgsmål om kvoteflygtninge, integrationsydelsen og børnenes forhold på udrejsecenter Sjælsmark vil blive centrale, hvis Mette Frederiksen vil have de radikales opbakning.
- Vi er ikke uenige om målene, eller at der er uløste problemer.
Vi er uenige, når Socialdemokraterne bare er løbet med, når Dansk Folkeparti har trukket regeringen til truget på forskellige mere eller mindre symbolpolitiske ting, sagde Morten Østergaard til Altinget i starten af året.
Læs også:15 gange Østergaard har stillet krav til Mette FrederiksenMorten Østergaard mener nemlig ikke, at stramningerne på udlændingeområdet er udslagsgivende for, at færre søger asyl i Danmark.
- Selvom Lars Løkke vil kunne tælle 112 gange, hvor loven er ændret med smykkelove og integrationsstop og flygtningeøer, kan vi ikke sige, at vi er bedre rustet, hvis der i morgen går hul på Europa, som der gjorde sidst.
Det kan vi ikke, fordi EU ikke i fællesskab har fundet ud af at løse den her udfordring.
- Stramningerne spiller en marginal rolle i forhold til den aftale, som EU har lavet med Tyrkiet, som er årsagen til, at der kommer en brøkdel af flygtninge til Europa, sagde Morten Østergaard i valgkampens første partilederdebat.
Radikale Venstre går blandt andet til valg på at sikre integration af dem, der nu engang får ophold i Danmark.
Blandt andet vil partiet pålægge kommunerne at sikre en sammensætning af børn i daginstitutioner og skoler, så de afspejler befolkningen.
Regionerne skal have mulighed for at blande sig i elevsammensætningen på gymnasierne.
Partiet vil også give et dansk statsborgerskab i fødselsdagsgave til unge, der er født og opvokset i Danmark, når de fylder 18 år - hvis vedkommende altså har afsluttet folkeskolens afgangsprøve og ikke har begået kriminalitet.
Vil ikke være statsminister, hvis det kræver lempelserPartiets første krav til Mette Frederiksens udlændingepolitik blev fremsat i november 2015 - allerede fem måneder efter regeringsskiftet, der sendte Lars Løkke Rasmussen (V) i Statsministeriet.
På det tidspunkt havde Socialdemokratiet netop stemt for V-regeringen asylpakke, der indeholdt en række stramninger.
Stil spørgsmål til Morten ØstergaardNår Morten Østergaard har været i 'Mød Partierne', sidder han klar til at svare på spørgsmål fra brugerne her på dr.
dk.
Det er fra klokken 22.
00, men du kan allerede sende dit spørgsmål nu.
Det kan du gøre her.
Og Socialdemokratiets formand holder fast i strammere regler for udlændinge, der kommer til Danmark.
Derfor kan Radikale Venstre, SF og Alternativet godt glemme alt om lempelser, hvis blå blok ikke længere har magten efter valget.
- Der kommer ikke til at blive lempet i udlændingepolitikken, og der er ikke noget parti eller nogle partier, der kan stille ultimative krav om det her, sagde Mette Frederiksen i sidste måned.
- De Radikale må gøre op med sig selv, om de ønsker en situation som i Sverige, i Tyskland og i Italien, hvor man ikke kunne danne en regering.
For jeg kommer ikke til at danne en regering, der lemper på udlændingepolitikken, lød det fortsat fra S-formanden.
Hvis du vil vide mere om Radikale Venstres holdning på området kan du se med i aften, når partiets politiske leder, Morten Østergaard, er gæst hos Kåre Quist i Mød Partierne.
Det er klokken 21.
30 på DR1.
Fra kl.
22.
00 kan du selv stille spørgsmål til Morten Østergaard, når han er i Tæt På på dr.
dk.
FacebookTwitterKopier linkEmner:Anders Samuelsen (politiker)|Lars Løkke Rasmussen (politiker)|Radikale Venstre|Udlændingepolitik|Italien




https://www.dr.dk/nyheder/kultur/film/massiv-hype-og-historier-der-gaar-lige-i-hjertet-7-film-du-kan-glaede-dig-til

Cannes Filmfestival 2019 Se temaFilm og serierMassiv hype og historier der går lige i hjertet: 7 film du kan glæde dig til fra vigtig filmfestivalNiveauet har været højt på Cannes Filmfestival i år.
Og snart kan du se filmene herhjemme.
Leonardo DiCaprio i Tarantinos hypede 'Once Upon a Time in Hollywood'.
Af Marie Ravn Nielsen24.
maj 2019 kl.
11.
30Bemærk: artiklen er mere end 30 dage gammelLæs opLørdag slutter årets Cannes Filmfestival med uddelingen af den eftertragtede hovedpris, Guldpalmen.
Men lige meget hvilken instruktør, der render med æren, så er der bred enighed om, at årets filmfestival i Cannes i det hele taget har haft et rigtig højt niveau.
© drPer Juul CarlsenFilmtossen Per Juul Carlsen er vært for Filmland Podcast samt anmelder på Kulturen på P1.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Det kan heldigvis snart mærkes herhjemme, når en stor del af de mest roste film vises i de danske biografer.
Blandt dem er en hypet og stjernespækket film af Quentin Tarantino og en fransk film, der kan gøre mænd klogere på kvinder.
Læs også:Kvinderne er brandvarme på verdens største filmfestival – men de gamle mænd stjæler stadig rampelysetHer giver DR's filmanmelder Per Juul Carlsen dig et overblik over festivalens bedste film, som du skal stå på spring for at købe billet til, så snart de rammer biograferne herhjemme.
1'Parasite' af Bong Joon-Ho'Parasite' er en sort komedie om en rig og en fattig koreansk familie.
- Uligheden i verden vokser, også i Sydkorea, hvilket en af landets mest succesrige filmmagere, Bong Joon-Ho, bruger som udgangspunkt for en farverig film om en fattig familie, der får snyltet sig indenfor hos en rig familie.
- De visuelle gags og dramatiske genreskift vælter opfindsomt over hinanden, og hvis du aldrig har set en koreansk film, risikerer du at få et chok.
Men grundtonen er alligevel en bekymring for en stadig mere skæv verden.
Premieredato ikke fastlagt.
2'Les Misérables' af Ladj Ly'Les Misérables' har umiddelbart ikke noget at gøre med Victor Hugos bog af samme navn, der i dag også er kendt som både film og musical.
Og så alligevel .
.
.
- 157 år er gået, siden den franske forfatter Victor Hugo skrev sin berømte roman 'Les Misérables' i Paris-forstaden Montfermeil.
Nu om dage er forstaden præget af betonslum og problemer med kriminalitet, politivold, stofmisbrug og racehad, hvilket instruktøren Ladj Ly bruger til sin actionprægede debutfilm, der genbruger Hugos titel.
- Instruktøren kommer selv fra slummen, og det kan mærkes.
Hans film er et portræt af Frankrig af i dag – på mere ondt end godt.
Premieredato ikke fastlagt.
Læs også:Fin filmfestival bider fra sig i år: Kugleskør zombie-komedie gør grin med USA3'Maradona' af Asif Kapadia'Maradona' er oplagt at se for alle fodboldfans.
- Fortællingen om Diego Maradona er et af de store dramaer i sportens verden – den fattige dreng, der blev en folkehelt og en gud takket være sine fodboldevner.
Da argentineren førte den italienske klub Napoli til sit første mesterskab, var hysteriet enormt.
Hvad gør det ved et menneske?
- Det er udgangspunktet for dokumentaren 'Maradona', instrueret af manden bag populære dokumentarer om racerkøreren Ayrton Senna og sangerinden Amy Winehouse.
Premieredato ikke fastlagt.
4'Pain & Glory' af Pedro AlmodóvarI spanske Pedro Almodóvars film 'Pain & Glory' spiller spanske Penélope Cruz (billedet) blandt andet sammen med Antonio Banderas.
Pedro Almodóvar skabte forrygende melodramaer med blandt andet 'Tal til hende' og 'Alt om min mor' for 15-20 år siden.
Siden dykkede formkurven kraftigt.
Den krise er udgangspunktet for spanierens selvbiografiske film med stjernen Antonio Banderas i rollen som Almodóvars alter ego.
Takket være lidt rygeheroin (!
) og en række besøg hos de mennesker og steder, der vakte hans filmpassion, kommer kreativiteten tilbage.
'Pain & Glory' er en af kritikernes favoritter i Cannes.
Dansk premiere den 5.
september.
5'Once Upon a Time in Hollywood' af Quentin TarantinoBrad Pitt spiller sammen med Leonardo DiCaprio de bærende roller i Quentin Tarantinos roste film.
Der var delte meninger om amerikanske Tarantinos nye i Cannes, mest fordi nogen sukkede efter en egentlig historie, men generelt var der stor begejstring for filmsproget og den overdådigt kærlige hyldest til Hollywood.
Den næsten tre timer lange film er fuld af virtuost orkestrerede scener, og så virker Tarantino tilmed oprigtigt interesseret i følelseslivet hos sine hovedpersoner, spillet af stjernerne Brad Pitt og Leonardo DiCaprio.
Premiere den 15.
august.
Læs også:Seks stjerner til stjernespækket Tarantino-film: 'Han har aldrig været bedre'6'Portrait of a Lady on Fire' af Céline SciammaFilmen af Céline Sciamma har fået ros af anmelderne.
Det sker sjældent, at voksne mænd taler om, hvor kloge de blev på kvinders situation af at se en film.
Så stærk virker franske 'Portrait of a Lady on Fire'.
Den beretter om en kvindelig kunstmaler, der får til opgave at portrættere en adelsdame, inden hun skal giftes med en mand, hun aldrig har mødt.
Og så udvikler de to kvinder, der føler sig låst i deres liv i 1800-tallet, et meget nært forhold.
Filmen er fuld af originale øjeblikke, såsom en abortscene, der overhovedet ikke ligner en abortscene.
Premieredato ikke fastlagt.
7'Sorry We Missed You' af Ken Loach'Sorry We Missed You' handler om en arbejderfamilie og tager fat i nutidens England.
Ken Loach vandt Cannes-festivalens førstepris, Guldpalmen, for tre år siden med 'Jeg, Daniel Blake', der skabte stor debat i England, endda helt ind i Parlamentet.
Så medrivende var dens beskrivelse af kulden og kynismen i det moderne britiske samfund.
Det er ikke utænkeligt, at 82-årige Loachs nye film tager samme tur.
Dens beretning om en familie på fire, der bliver revet fra hinanden, da farmand tager et absurd krævende job som pakkebud, går i hvert fald lige i hjertet.
Premiere den 26.
august.
FacebookTwitterKopier linkEmner:Antonio Banderas (skuespiller)|Ayrton Senna (racerkører)|Motorsport|Cannes|Paris




https://www.dr.dk/nyheder/kultur/efter-kontroversielt-ghita-noerby-interview-nu-er-det-casper-christensens-tur

KulturEfter kontroversielt Ghita Nørby-interview: Nu er det Casper Christensens turCasper Christensen troede ikke sine egne ører, da han hørte Radio24syvs radioportræt af Ghita Nørby.
Nu medvirker han selv.
Ghita Nørby har tidligere fortalt til dr.
dk, at hun 'følte sig udnyttet' af Radio24syv i sagen om det kontroversielle interview 'Hele Danmarks Ghita'.
Af Rikke Bjerge24.
maj 2019 kl.
13.
41Bemærk: artiklen er mere end 30 dage gammelLæs opDet mest omdiskuterede radioprogram i årevis er uden tvivl Radio24Syvs interview med Ghita Nørby 'Hele Danmarks Ghita'.
Her skulle radiojournalist Iben Maria Zeuthen interviewe den 84-årige skuespillerinde i syv timer hjemme hos hende.
Men de to kvinder kom fra starten helt skævt ind på hinanden, og det endte med, at Ghita Nørby ad flere omgange blev så voldsomt irriteret på den 34-årige radiojournalist, at de måtte afbryde optagelserne efter få timer.
Læs også:Ghita Nørby føler sig udnyttet i kontroversielt interview: 'Jeg vil slet ikke have noget med det at gøre'Radio24Syv valgte at bringe en sammenklippet udsendelse, som fik debatten til at koge.
Du kan finde radiodokumentaren herIkke farligtNu er Iben Maria Zeuthen klar med næste store radioportræt, 'Hele Danmarks Casper', om Casper Christensen.
Konceptet er det samme som i Ghita-interviewet.
Hele syv timers interview ligger bag portrættet.
- Der er ikke noget farligt ved at lave det.
Det opdagede jeg i hvert fald.
Det var farligt for Ghita, men for mig var det faktisk ikke farligt.
Jeg er rigtig glad for interviewet, siger han i et interview med Aftenshowet.
Casper Christensen havde faktisk sagt ja, før Ghita-interviewet blev sendt, så da Iben Maria Zeuthen ringede og forberedte ham på, at der kom et Ghita-interview, der var gået 'lidt specielt', lyttede han - og måtte høre det igennem tre gange for at finde ud af, hvad der foregik.
Vred på Ghita- Jeg kom til at grine i starten, og så blev jeg også faktisk en lille smule vred på Ghita.
Jeg syntes ikke, det var i orden at behandle Iben på den måde.
Så jeg havde blandede følelser, da jeg oplevede det.
Men jeg endte med at glæde mig til at lave det selv for at vise en anden måde, man kan møde Iben på, siger Casper Christensen i Aftenshowet.
Hør 'Hele Danmarks Casper' herInterviewet ligger nu på 24Syvs hjemmeside, og her kan man blandt andet høre en samtale, hvor Casper Christensen åbner op omkring sin skilsmisse og fortæller om, hvor hårdt det føles kun at se sine børn halvdelen af tiden.
- Når man har syv timer, kan man bare blive ved med at tale om et emne i halvanden time, så derfor kommer man længere ind, siger Casper Christensen og tilføjer:- Det er faktisk først, da vi når ud på sjette time, at vi begge begynder at kunne mærke, at nu lukker vi ned.
Det var ret interessant.
Læs også:Da Casper Christensen ville være vægtløs: Sådan kom ’Mandrilaftalen’ til at stå som en kæmpestor fuckfinger til 90’ernes skod-tvInstagram gik nedI Aftenshowet fortæller journalisten Iben Maria Zeuthen også om, hvor voldsomt det føltes, da Ghita-gaten rasede.
- Faktisk er det som stormen i 1999.
Altså man sætter sig indenfor, og det stormer løs derude.
Det føles som en fysisk storm, tror jeg.
- Så du lukkede ned og bare satte dig, spørger værten.
- Ja, altså jeg havde faktisk heller ikke så meget valg.
Lige da udsendelsen udkom, prøvede jeg at tjekke ind på min Instagram, og så kunne jeg se, at billedet frøs.
Mine apps gik faktisk ned, fordi der var så meget aktivitet på dem.
Det var en meget voldsom oplevelse, siger Iben Maria Zeuthen.
FacebookTwitterKopier linkEmner:Ghita Nørby (skuespiller)|Iben Maria Zeuthen (studievært)|Radio24syv|Instagram|Casper Christensen (komiker)




https://www.dr.dk/nyheder/udland/theresa-may-traekker-sig

UdlandTheresa May trækker sigStorbritanniens premierminister har annonceret, at hun trækker sig fra sin post den 7.
juni.
Af Lars Lindevall og Louise Brodthagen Jensen24.
maj 2019 kl.
11.
09Bemærk: artiklen er mere end 30 dage gammelLæs opStorbritanniens premierminister, Theresa May, har netop meddelt, at hun trækker sig som formand for Det Konservative Parti den 7.
juni i år.
Hun fortsætter som premierminister, indtil en ny afløser er fundet.
Det sker, efter at det står klart, at hun ikke har været i stand til at få opbakning til en brexit-aftale i det britiske parlament.
Også hendes fjerde forsøg på at få flertal for en aftale har haft kurs mod endnu et stort nederlag.
- Jeg har gjort, alt jeg kunne for at overbevise medlemmerne af parlamentet til at bakke op om aftalen.
Desværre har jeg ikke været i stand til at gøre det succesfuldt, siger Theresa May i en tale ved Downing Street.
Theresa May siger også, at det altid vil være en stor ærgrelse for hende, at hun ikke har formået at levere brexit til det britiske folk.
Hårdt pressetDen afgående premierminister har truffet sin beslutning, efter hun forgæves har forsøgt at overbevise sin egen regering og det konservative bagland om, at den aftale, hun har lavet med EU, var den rette vej.
Theresa May har været premierminister og leder af Det Konservative Parti siden juli 2016.
Ministeren for Underhuset, Andrea Leadsom, trak sig onsdag aften i protest, fordi hun er uenig i den brexit-plan, som May har fremlagt.
Theresa May har desuden været under pres fra sit bagland i forhold til at fastsætte en tidsramme for sin afgang.
Ifølge The Guardian blev det yderligere forstærket, efter to af hendes ministre, udenrigsminister Jeremy Hunt og indenrigsminister Sajid David meddelte, at de ikke længere er klar til at støtte hendes strategi for brexit, hvis hun holder muligheden for en ny brexit-afstemning åben.
"Lige siden jeg overtog pladsen som premierminister, har jeg forsøgt at gøre Storbritannien til et bedre sted for alle og ære udfaldet af brexit-afstemningen," sagde Theresa May fra taler-podiet, inden hun meddelte sin afsked.
Tydeligt berørtTheresa May takkede af efter en tale på knap ti minutter, og det var en meget tydeligt berørt premierminister, hvis stemme til sidst knækkede over, mens hun kæmpede for at holde tårerne tilbage.
Hun sluttede af med at understrege, at hun tror på, at det Konservative Parti kan forny sig selv, og at hun ikke bliver den sidste kvindelige premierminister, Storbritannien får at se.
- Om kort tid vil jeg forlade den post, der har været mit livs ære.
Den anden kvindelige premierminister, men bestemt ikke den sidste, lyder det fra Theresa May.
FacebookTwitterKopier linkEmner:Andrea Leadsom (politiker)|Storbritannien|Theresa May (politiker)|EU-forhold|EU




https://www.dr.dk/sporten/haandbold/nikolaj-jacobsen-ryster-posen-udtager-nye-navne-foer-em-kvalifikation

HåndboldNikolaj Jacobsen ryster posen: Udtager nye navne før EM-kvalifikationNikolaj Jacobsens har udtaget 18 spillere til kampene mod Ukraine og Færøerne - heriblandt Lasse Andersson.
Danmark møder Ukraine i Kijev onsdag 12.
juni og slutter kvalifikationen af hjemme mod Færøerne i Gigantium i Aalborg fire dage senere.
24.
maj 2019 kl.
11.
27Bemærk: artiklen er mere end 30 dage gammelLæs opLasse Andersson er tilbage på det danske håndboldlandshold.
Det samme er Niclas Kirkeløkke.
Det fremgår af den trup på 18 spillere, som landstræner Nikolaj Jacobsen fredag offentliggjorde.
Hvem er spillerne?
Målvogtere: Niklas Landin, Jannick Green, Kevin Møller.
Stregspillere: Simon Hald, Anders Zachariassen, René Antonsen.
Fløjspillere: Johan Hansen, Lasse Svan, Magnus Landin, Magnus Bramming.
Bagspillere: Nikolaj Øris, Niclas Kirkeløkke, Jacob Holm, Mikkel Hansen, Mads Mensah, Rasmus Lauge, Lasse Andersson, Henrik Møllgaard.
De resterende ti spillere i bruttotruppen: Sebastian Frandsen, Patrick Wiesmach, Emil Jakobsen, Henrik Toft Hansen, Jonas Porup, Michael Damgaard, Lasse Mikkelsen, Lasse Møller, Martin Larsen, Alexander Lynggaard.
Danmark skal sætte punktum for EM-kvalifikationen med kampene mod Ukraine og Færøerne i midten af juni.
De to sidste opgør i kvalifikationen kan sikre Danmark en billet til EM i Sverige i januar.
Skader har afholdt Lasse Andersson og Niclas Kirkeløkke fra at være med på det danske hold i forskellige perioder.
Der er både blevet plads til stjernenavne som Mikkel Hansen, Niklas Landin og Lasse Svan.
Men der er også flere nye navne.
Med i truppen er nemlig også TTH Holstebro-fløjen Magnus Bramming samt Aalborg-stregspilleren René Antonsen.
Lasse Andersson er tilbage på landsholdet efter en længere skadespause.
Her ses han i aktion for Danmark ved VM tilbage i 2017.
 Også Niclas Kirkeløkke er tilbage efter skade.
Han var så uheldig at glippe VM på hjemmebane i januar i sidste øjeblik.
1 / 2Lasse Andersson er tilbage på landsholdet efter en længere skadespause.
Her ses han i aktion for Danmark ved VM tilbage i 2017.
1 / 2Også Niclas Kirkeløkke er tilbage efter skade.
Han var så uheldig at glippe VM på hjemmebane i januar i sidste øjeblik.
2 / 2Ud over de 18 spillere har landstræneren udtaget yderligere 10 spillere, som bliver del af en bruttotrup på 28 mand.
Danmark møder Ukraine i Kijev onsdag 12.
juni og slutter kvalifikationen af hjemme mod Færøerne i Gigantium i Aalborg fire dage senere.
/ritzau/FacebookTwitterKopier linkEmner:Lasse Svan (håndboldspiller)|Niclas Kirkeløkke (håndboldspiller)|Ukraine|Færøerne|Håndbold




https://www.dr.dk/nyheder/politik/folketingsvalg/nye-tal-relativ-fattigdom-blandt-boern-med-indvandrerbaggrund-er

FolketingsvalgNye tal: Relativ fattigdom blandt børn med indvandrerbaggrund er eksploderet på få årAntallet af relativt fattige børn med ikke-vestlig baggrund er næsten fordoblet på bare to år.
Det viser nye tal.
Det er især i familier med mindst fire børn, hvor den relative fattigdom er størst.
5574 børn, der er indvandret fra ikke-vestlige lande, lever ifølge Danmarks Statistik i relativ fattigdom.
Det er 87 procent af hele gruppen.
Illustration: Morten Fogde, DR Nyheder.
Af Mathias Sommer og Laura Marie Sørensen24.
maj 2019 kl.
11.
30Bemærk: artiklen er mere end 30 dage gammelLæs opAntallet af relativt fattige børn er steget kraftigt de senere år.
Og nu viser nye tal, at det først og fremmest er børn med ikke-vestlig baggrund, som driver antallet af relativt fattige børn i Danmark i vejret.
Ifølge en særkørsel, som Danmarks Statistik har foretaget for DR Nyheder, udgør børn med ikke-vestlig baggrund nu 56 procent af alle fattige børn i Danmark.
- Vi ved, at mange af deres forældre er kommet til landet med traumer.
I forvejen har de det meget svært, og nu skal de gennemleve en opvækst i fattigdom.
Det gør deres start på livet meget vanskelig, og vi er dybt bekymrede, for at det kan have nogle langsigtede konsekvenser for børnene, siger Mads Bilstrup, der er formand for Dansk Socialrådgiverforening.
IntegrationsydelsenIfølge Danmarks Statistik levede 64.
500 børn i relativ fattigdom i 2017.
Over halvdelen, 36.
200 børn, er indvandrere eller efterkommere af indvandrere fra et ikke-vestligt land.
På bare to år er gruppen af børn med indvandrerbaggrund fra et ikke-vestligt land steget med 16.
000 relativt fattige børn svarende til en stigning på 81 procent.
Mads Bindstrup peger på integrationsydelsen som den primære grund til, at antallet af relativt fattige børn med ikke-vestlig baggrund er tæt på at være fordoblet på bare to år.
- At vi ser så mange fattige børn med ikke-vestlig baggrund handler udelukkende om integrationsydelsen.
Vi møder forældre, der ikke har råd til at købe helt basale ting såsom mad, husleje og receptpligtig medicin, siger Mads Bilstrup.
Den tidligere Venstre-regering indførte i september 2015 integrationsydelsen, som erstatter kontanthjælp for udlændinge og danskere, som ikke har haft ophold i Danmark i syv ud af de seneste otte år.
Integrationsydelsen fik yderligere et nøk nedad med den seneste finanslovsaftale, da ydelsen fik de nye betegnelser hjemsendelsesydelse og selvforsøgerydelse.
- Det er dagligt en benhård prioritering mellem for eksempel at betale husleje og købe et måltid mad til sig selv eller sine børn, siger Mads Bilstrup.
IntegrationsydelsenDen 1.
september 2015 blev integrationsydelsen indført i Danmark.
Ydelsen gives til personer, der ikke har opholdt sig i Danmark i mindst ni ud af de seneste 10 år.
Således er det primært nytilkomne flygtninge, der modtager ydelsen.
En voksen modtager 8.
653 kroner per måned i integrationsydelse, og et ægtepar med to børn 17.
306 kroner per måned.
Til sammenligning udgør fuld kontanthjælp 14.
993 kroner per person per måned.
Med finansloven for 2019 blev det besluttet at nedsætte satserne for integrationsydelsen yderligere.
2019-satserne for integrationsydelsen er:Forsørger, enlige: 12.
143 kronerForsørger, gift: 8.
498 kronerOver 30 år og udeboende under 30 år: 6.
072 kronerHjemmeboende under 30 år: 2.
616 kroneKilde: Institut for Menneskerettigheder og Københavns KommuneRadikale: Handler om, hvem vi erDet er særligt børn, som er indvandret til Danmark, der lever i relativ fattigdom, viser tallene fra Danmarks Statistik.
Af de lidt over 28.
000 børn, der er indvandret til Danmark fra et ikke-vestligt land, kan knap 16.
000 af børnene kategoriseres som 'relativt fattige'.
Det er altså over halvdelen af alle de børn, som er indvandret til Danmark fra et ikke-vestligt land.
- Det her valg handler ikke om, hvem der skal være statsminister, men helt grundlæggende om, hvilket samfund vi vil være.
Vi er kommet dertil, hvor vi vil acceptere fattigdom blandt børn, bare det rammer bestemte grupper, siger formand for Det Radikale Venstre Morten Østergaard.
Hvis Morten Østergaard og hans parti skal levere mandaterne til en eventuel socialdemokratisk regering, vil partiet stille krav, siger han:- Uanset hvilke forældre du har, skal du have samme muligheder i vores samfund, og der kan vi altså ikke lægge stemmer til en accept af, at fattigdom er ok, når bare det ikke rammer etniske danskere.
Den linje kan ikke videreføres af en ny regering med støtte fra os.
Også Enhedslisten vil stille krav om at få nedbragt antallet af fattige børn med indvandrerbaggrund, hvis de skal lægge stemmer til en rød regering:- Integrationsydelsen har den konsekvens, at vores land er skævt.
Og det bliver ekstra svært for mennesker, som lige er kommet til Danmark, at få fodfæste, lære dansk og få tilknytning til arbejdsmarkedet, når de lever i fattigdom.
Derfor er det helt centralt at få integrationsydelsen fjernet, siger politisk ordfører Pernille Skipper.
S: Indvandrerkvinder skal i arbejdeSocialdemokratiets formand, Mette Frederiksen (S), afviser dog, at hun vil pille ved integrationsydelsen, fortæller hun.
For hende er det afgørende, at kvinder med indvandrerbaggrund kommer i arbejde:- Noget af det, jeg er optaget af, er at få flyttet nogle af de indvandrerkvinder, der går rundt år for år og lever på passiv overførselsindkomst, ud på arbejdsmarkedet.
Det ville være rigtigt godt for vores børn, siger Mette Frederiksen.
Det samme budskab har socialordfører hos Dansk Folkeparti Karin Nødgaard.
- De her tal viser jo bare, at der er stor overvægt af forældre med indvandrerbaggrund på offentlige ydelser.
For mig er det vigtigt at sige, at hvis man vil løfte sine børn ud af fattigdom, så bør man først og fremmest komme i arbejde.
Der ligger altså et stort ansvar hos forældrene også, siger Karin Nødgaard.
Mener du, det er fordrende for integrationen, at et stigende antal børn med indvandrerbaggrund ifølge Danmarks Statistik er relativt fattige?
- Den bedste måde at integrere sig på og være et godt forbillede for sine børn er ved at få et arbejde.
Og de her ydelser gør det mere attraktivt at komme i job, siger Karin Nødgaard.
Det har ikke været muligt at få en kommentar fra Venstre til denne artikel.
Relativ fattigdom•Danmarks Statistik har til opfølgningen på FN's verdensmål om national fattigdom valgt at måle fattigdom relativt.
•Det betyder, at man bliver betragtet som fattig, hvis man er langt fra at have de samme økonomiske muligheder og levevilkår, som de fleste andre i befolkningen.
•Medianindkomsten er det beløb, hvor halvdelen af befolkningen har en lavere indkomst og halvdelen en højere indkomst.
Medianen er altså udtryk for indkomsten i en familie, der ligger lige midt i indkomstspektret, og den er derfor god at anvende i mål for relativ fattigdom.
•Fattigdomsindikatoren skal ikke tolkes som et egentligt fattigdomsmål, der objektivt viser antallet af fattige personer i Danmark, men som en indikator på udviklingen i relativ fattigdom.
En relativ fattigdomsgrænse vil altid hvile på antagelser, idet mange valg skal træffes, når man skal måle fattigdom.
Antallet af fattige afhænger således af disse valg.
Det er derfor vigtigt ikke at tolke for hårdt på selve antallet af fattige, som fattigdomsindikatoren viser.
•Kilde: Danmarks Statistik.
FacebookTwitterKopier linkEmner:Befolkning|Mette Frederiksen (politiker)|Pernille Skipper (politiker)|Socialdemokraterne|Socialforhold




https://www.dr.dk/nyheder/politik/danske-partiledere-om-kollegaen-mays-farvel-hun-har-vores-respekt

BrexitSe temaPolitikDanske partiledere om kollegaen Mays farvel: 'Hun har vores respekt'Man kaster vrag på en meget dygtig politiker, mener Mette Frederiksen, og Anders Samuelsen roser hendes mod og fightervilje.
Af Emil Søndergård Ingvorsen24.
maj 2019 kl.
15.
14Bemærk: artiklen er mere end 30 dage gammelLæs opDet er stor anerkendelse fra begge sider i Folketinget til den britiske premierminister Theresa May, som tidligere i dag varslede sin afgang som konservativ partileder og som landets premierminister.
Hun har nemlig med stort mod kæmpet for at lave en aftale om brexit, som kunne stemmes igennem det britiske parlament, mener både udenrigsminister Anders Samuelsen (LA) og statsministerkandidat Mette Frederiksen (S).
Læs også:Theresa May trækker sig- Jeg har kæmpestor respekt for hendes engagement, hendes mod, hendes fightervilje og hendes forsøg på at løse det, som for hende viste sig at være en umulig opgave.
- Hun har kæmpet til det allersidste og har håbet at finde en åbning, så de kunne blive enige om en brexit-aftale.
Det har jeg stor respekt for.
Hun må bare erkende, at det ikke er lykkedes, og at hendes egen person måske har stået i vejen i sidste ende, siger udenrigsminister Anders Samuelsen.
Både Anders Samuelsen og Mette Frederiksen udtrykker stor respekt for Theresa May.
​ (© DR & Scanpix)En meget berørt Theresa May meddelte klokken 11 i dag dansk tid foran Downing Street, at hun træder tilbage som leder af de konservative 7.
juni, og at hun stopper som premierminister, når hendes afløser er fundet.
- Jeg har gjort alt, jeg kunne for at overbevise medlemmerne af parlamentet om at bakke op om aftalen.
Desværre har jeg ikke været i stand til at gøre det succesfuldt, sagde Theresa May i en tale ved Downing Street.
Det sker, efter at det står klart, at hun ikke har været i stand til at få opbakning til en brexit-aftale i det britiske parlament.
Også hendes fjerde forsøg på at få flertal for en aftale står til at blive stemt ned af de britiske politikere.
Hør uddrag fra Theresa Mays farvel-taleKaster vrag på en dygtig politikerMen trods de fejlslagne forsøg, mener Socialdemokratiets formand, Mette Frederiksen, at premierministeren har gjort alt, hvad hun kunne, men langt fra har fået løn som forskyldt.
- Jeg har meget sympati for Theresa May, selv om vi ikke tilhører den samme politiske familie.
Jeg kan rigtig godt lide hende, og jeg har stor sympati for hende, siger hun og fortsætter:- Da jeg var justitsminister, sad vi i det samme europæiske råd og mødtes flere gange, hvor vi først og fremmest talte om radikalisering og bekæmpelse af terror.
Jeg sætter faktisk meget stor pris på Theresa May, og jeg synes, at det ser ud som, at man kaster vrag på en meget dygtig politiker.
FacebookTwitterKopier linkEmner:Anders Samuelsen (politiker)|Mette Frederiksen (politiker)|Socialdemokraterne|Storbritannien|EU-forhold




https://www.dr.dk/nyheder/politik/ep-valg/flere-eu-borgere-blev-i-gaar-afvist-ved-valgstederne-i-storbritannien-danske

EP-valgFlere EU-borgere blev i går afvist ved valgstederne i Storbritannien: Danske Troels fik ikke lov at stemmeVælgere raser.
Manglende registrering, lyder forklaringen fra valgstederne.
Ved flere valgsteder i Storbritannien måtte EU-borgere gå derfra uden at få mulighed for at stemme.
Af Louise Brodthagen Jensen24.
maj 2019 kl.
10.
46 | opdateret 24.
maj 2019 kl.
11.
17Bemærk: artiklen er mere end 30 dage gammelLæs opFor få uger siden var Troels Petersen nede at stemme til lokalvalget i sin hjemby Slaithwaite, og i går var han klar til at gå i stemmeboksen igen.
Denne gang for at stemme til europaparlamentsvalget.
Men det fik han ikke lov til.
- Jeg oplyser min adresse og kan se mit navn på listen, men det er streget ud med en blå streg og med et G ved siden af.
De er venlige nok nede på valgstedet, men de fortæller mig, at når der er en streg igennem, kan jeg ikke stemme, fortæller Troels Petersen, der bor i England med sin kone og to børn.
- Jeg bliver skuffet og tænker: Hvad sker der så næste gang, bliver jeg så kørt direkte til lufthavnen?
siger Troels Petersen lidt i sjov, inden han i en mere alvorlig tone tilføjer:- Men det er jo min demokratiske ret, der bliver taget fra mig.
Jeg føler mig hjemme her, jeg har min kone og børn her, jeg deltager aktivt i lokalmiljøet og føler mig egentlig ret engelsk, siger han.
- Jeg var overrasket over, at jeg ikke kunne stemme til det, men godt kunne til lokalvalget.
Troels Petersen oplevede som mange andre EU-borgere at blive nægtet at stemme til europaparlamentsvalget.
)#DeniedMyVoteTroels Petersen er dog langt fra alene.
For rundt om på landets valgsteder oplevede mange andre EU-borgere at blive afvist med beskeden om, at deres navn var streget over, og at de derfor ikke var stemmeberettigede til europaparlamentsvalget.
Og på det sociale medie Twitter delte mange deres frustrationer med hashtagget #DeniedMyVote (Nægtet at stemme, red.
):- Jeg er tysk statsborger og har permanent opholdstilladelse i Storbritannien.
Jeg registrerede mig til at stemme for flere uger siden og modtog en bekræftelse på det.
I dag blev jeg afvist ved valgstedet.
Det her er ubegribeligt, skriver blandt andet Liana Lewis.
Liana Lewis havde registreret sig alle de steder, hun skulle, og hun havde ligeledes modtaget en bekræftelse på mail, siger hun til DR.
Derfor står hun rystet tilbage efter at være nægtet at stemme.
- Jeg blev bare ved med at tænke, at det her er sabotage.
Det er diskrimination, og det er fuldstændig uacceptabelt.
Jeg er EU-borger, og jeg har ret til at stemme ved parlamentsvalget.
- Det er så forkert, at jeg mangler ord og ikke ved, hvad jeg skal sige.
Kendte ikke til formularEU-borgere har i Storbritannien mulighed for at stemme til europaparlamentsvalget ved at registrere sig og udfylde en såkaldt UC1-formular og erklære, at man stemmer i Storbritannien og ikke i sit hjemland.
Men den skal være udfyldt og modtaget hos myndighederne senest 12 dage før valgdatoen, og sker det ikke, har man ikke mulighed for at stemme.
Det er dog ikke en formular, Troels Petersen kender til.
Før i går i hvert fald.
- Normalt får jeg en valgseddel, når jeg er registreret, men den ekstra formular har jeg ikke hørt om eller fået tilsendt, siger han.
Opfordrer til at klageDet er dog ikke kun EU-borgere, der lufter deres frustrationer på Twitter, hvor både interesseorganisationer og politikere skyder med skarpt mod regeringen, der ifølge dem har siddet på hænderne og ikke gjort nok for at forebygge en forventelig situation.
Tanja Bueltman, der er borgerretsaktivist og professor på Northumbria University i Newcastle, peger netop på den tidskrævende proces med at udfylde den ekstra formular, som årsag til problemet.
- Det trin i processen er dog ikke nyt og skabte problemer allerede under det sidste EU-valg i 2014, skriver hun blandt andet.
Græsrodsorganisationen the3million, der repræsenterer EU-borgere i Storbritannien, opfordrer derfor alle, der oplevede ikke at kunne stemme, til at indgive klager til valgbarhedsnævnet.
Valgbarhedsnævn: For kort varsel fra regeringenValgbarhedsnævnet erkender, at det tager tid for EU-borgere at blive stemmeberettigede til valget, men påpeger samtidig, at man faktisk efter 2014 forsøgte at få gjort processen lettere.
Nævnet understreger, at det dog i sidste ende er parlamentet og regeringens ansvar.
- Den meget korte varsel fra regeringen angående Storbritanniens deltagelse i dette valg har påvirket den tid, der har været til rådighed og muligheden for borgerne til at gennemføre denne proces, skriver nævnet.
Vi har gentagne gange advaret regeringen mod, at EU-borgere i Storbritannien ville blive nægtet at stemme på grund af regeringens inkompetente tilgang til brexitCat Smith, parlamentsmedlem for LabourI meddelelsen uddybes, at EU-borgere grundlæggende gennemfører en proces, hvor de flytter deres ret til at stemme fra deres hjemland til Storbritannien, og at dette jævnfør EU-lovgivning skal gøres i tilstrækkelig tid inden valgdagen.
Ifølge nævnet kræver engelsk lovgivning, at dette skal ske senest 12 dage før valgdagen.
May anerkender politiske reaktionerOppositionspartiet Labour påpeger, at man også derfra har gjort opmærksom på problemstillingen angående EU-borgeres stemmemuligheder.
- Vi har gentagne gange advaret regeringen mod, at EU-borgere i Storbritannien ville blive nægtet at stemme på grund af regeringens inkompetente tilgang til brexit, skriver parlamentsmedlem for Labour, Cat Smith.
- Labour har påpeget adskillige gange, at EU-borgerne har brug for mere tid til at indlevere deres registreringsformer, som sikrer, at de kan udnytte deres demokratiske ret til at stemme.
Først den 7.
maj meddelte den britiske regering, at Storbritannien skulle deltage i det forestående europaparlamentsvalg.
Den britiske premierminister, Theresa May, var selv nede at stemme til europaparlamentsvalget i går.
Talsmand for Theresa May siger ifølge bbc.
com, at regeringen anerkender frustrationerne over valgstederne, men understreger samtidig, at regeringen ikke har en rolle i, hvordan valgstederne og stemmeafgivningen administreres.
Ifølge talsmanden er det de lokale myndigheder, som har ansvaret for den nødvendige planlægning og for at sikre, at valgkort og registreringer finder sted inden for de fastsatte tidsrammer.
Formand for borgerretsudvalget i Europa-Parlamentet, Labour-medlemmet Claude Moraes, vil ifølge The Guardian tage sagen op med den britiske indenrigsminister, Sajid Javid.
FacebookTwitterKopier linkEmner:EU|Europa-Parlamentet|Storbritannien|Theresa May (politiker)|Valg og folkeafstemninger




https://www.dr.dk/nyheder/udland/live-tv-theresa-may-forventes-annoncere-datoen-sin-afgang






https://www.dr.dk/nyheder/politik/folketingsvalg/venstre-og-df-om-graensekontrol-en-milliard-det-er-prisen-vaerd

FolketingsvalgVenstre og DF om grænsekontrol for en milliard: ’Det er prisen værd’Grænsekontrollen har kostet fire gange mere end hidtil oplyst, viser opgørelse fra DR’s Detektor.
Jeg vil sige, at det er hver en krone værd, siger Inger Støjberg (V).
Af Nis Kielgast24.
maj 2019 kl.
10.
01Bemærk: artiklen er mere end 30 dage gammelLæs opDet er helt i orden, at regningen for grænsekontrollen er væsentlig højere, end det hidtil er fremgået af den offentlige debat.
Sådan lyder det fra Venstre og Dansk Folkeparti, efter DR’s Detektor har regnet sig frem til, at omkostningerne til betjente, hjemmeværnsfolk og soldater ved grænserne har været over en milliard kroner siden 2016.
Hidtil har tallet fra Rigspolitiet været 275 millioner kroner.
- Jeg kan godt lide grænsekontrollen.
Den har betydet, at flere er blevet stillet til ansvar for ting, de ikke skulle have gjort.
Jeg synes, det er pengene værd, lyder reaktionen fra Peter Kofod, Dansk Folkepartis spidskandidat til EU Parlamentet.
Læs også:Detektor: Grænsekontrollen har kostet mindst en milliardSå sent som den 9.
maj brugte Dansk Folkepartis formand, Kristian Thulesen Dahl, tallet 280 millioner i en debat om grænsekontrol i Tønder.
- Vi har spurgt regeringen om dette her, fordi vi gerne ville have det rigtige tal.
Det regnede vi med, at vi havde fået, men det havde vi så ikke, siger Peter Kofod.
Han er dog ikke bekymret over det højere tal, fordi det dækker over, at der er blevet brugt personale, som alligevel skulle have haft løn i af Staten.
Støjberg: Ikke overrasket over talletUdlændinge- og integrationsminister Inger Støjberg (V) har det også fint med, at omkostningerne til grænsekontrol de sidste tre år reelt ligger over en milliard kroner.
- Det kommer ikke bag på mig, og jeg vil sige, at det er hver en krone værd, siger Inger Støjberg til Ritzau.
- I den periode er der over 7000 mennesker, der er blevet afvist og ikke har fået lov til at rejse ind.
Der er konfiskeret over 800 våben, og der er fanget en terrorist, der for nylig er dømt for planer, han havde om at udøve terrorisme i københavnsområdet, siger hun.
1,1 milliard på tre årDetektor er kommet frem til udgiften ved at indhente nye tal fra Rigspolitiet.
Hidtil har politiet kun oplyst ekstraomkostningerne ved grænsekontrollen til for eksempel overarbejde, men man har ikke medregnet betjentenes almindelige løn.
På den måde kom politiet frem til en udgift på 275 millioner kroner.
Hvis man medtager de almindelige lønudgifter, stiger politiets omkostninger til 889 millioner kroner i perioden 2016-2018.
Derudover skal man medtage de udgifter, som Hjemmeværnet og Forsvaret har haft til grænsebevogtning.
Og de har i dag overtaget en stor del af opgaverne fra politiet.
Det får det samlede beløb op på næsten 1,1 milliard kroner.
FacebookTwitterKopier linkEmner:Inger Støjberg (politiker)|Kristian Thulesen Dahl (politiker)|Venstre|Økonomi|København




https://www.dr.dk/nyheder/politik/ep-valg/dr-moeder-greta-thunberg-hvis-vi-ikke-goer-noget-nu-kan-det-vaere-sent

Greta Thunberg Se temaEP-valgDR møder Greta Thunberg: 'Hvis vi ikke gør noget nu, kan det være for sent'Den svenske klimaaktivist skal for første gang tale i Danmark i morgen.
- Vi gør det her, fordi næsten ingen voksne gør noget, siger Greta Thunberg til DR's klimakorrespondent, Thøger Kirk.
Af Lars Lindevall, Thøger Kirk, Robin Patrick Stampe Seierby (Video) og Kasper Duncan Gram (video)24.
maj 2019 kl.
09.
20 | opdateret 24.
maj 2019 kl.
14.
25Bemærk: artiklen er mere end 30 dage gammelLæs opDen 16-årige svenske klimaaktivist Greta Thunberg skal i morgen tale til en landsdækkende klimamarch i en række byer landet over.
DR har mødt den verdensberømte klimaforkæmper til en snak om, hvilket budskab hun gerne vil sende til de danskere, der i morgen går på gaden til Folkets Klimamarch.
- Jeg ser meget frem til det, og jeg håber, at der kommer mange mennesker, og at vores budskab når frem.
Vi befinder os i en akut krise.
Hvis vi ikke gør noget nu, kan det være for sent, siger 16-årige Greta Thunberg.
Hun blev kendt verden over i august 2018 for at starte den første skolestrejke for klimaet foran Riksdagen i Stockholm.
Se DR's 8 minutters portræt af Greta Thunberg, 'Klimaets nye superstjerne', på DRTV her.
'Det vigtigste er at forstå klimakrisen'Hun opfordrer først og fremmest folk til at sætte sig ind i klimakrisen og forstå problemets omfang.
- Jeg tror, det vigtigste, man kan gøre nu, er at forsøge at læse og forstå, hvad klimakrisen indebærer.
Når man forstår det, forstår man også, hvad man selv kan gøre, siger Greta Thunberg.
- Så kan man give informationen videre til andre og lægge pres på magthaverne, tilføjer den 16-årige klimaaktivist, der tidligere har talt for både FN, EU og paven.
Hun er også nomineret til Nobels fredspris.
Hun forklarer, at hun ikke vil blande sig i, hvordan den enkelte person handler.
Men hun håber på, at oplysning om klimaets udfordringer kan være med til at vende udviklingen i en positiv retning.
- Jeg er ikke vred på folk, som flyver meget eller spiser kød.
De kender ikke konsekvenserne af deres vaner.
Man kan aldrig beskylde individer - det er systemet, der er forkert, siger Greta Thunberg.
Greta Thunberg kæmper imod global opvarmning og for grøn omstilling med slagordene ‘Skolstrejk för klimatet’ (Skolestrejke for klimaet, red.
) Et stort ansvarI de seneste måneder har den verdensberømte teenager rejst verden rundt for at tale klimaets sag, mens hun forsøger at få tid til skolen ved siden af.
Det kan godt være lidt stressende, siger hun:- Det er et stort ansvar, og det er stressende, men jeg må minde mig selv om, at jeg gør det her for en god sag.
Hun fortæller også, at hendes hverdag har ændret sig rigtig meget, siden hun sidste sommer blev et internationalt klima-ikon.
- Det er svært at forstå, hvad der egentlig er sket.
Det er gået så hurtigt.
Det er uvirkeligt, siger Greta Thunberg.
Hun synes, det er godt, at der er så mange voksne, der lytter til hende, men hun håber på, at de også vil gøre noget ved klimasagen.
- Vi gør det her, fordi næsten ingen voksne gør noget.
Jeg ville gerne have, at flere voksne tog ansvar.
FacebookTwitterKopier linkEmner:EU|Forenede Nationer|Klimaændringer|Sverige|Stockholm




https://www.dr.dk/nyheder/udland/koe-paa-mount-everest-koster-bjergbestigere-livet

UdlandKø på Mount Everest koster to bjergbestigere livetFlere hundrede bjergbestigere ventede i kø i timevis for at nå toppen.
Bjergbestigeren Nirmal Purjas billede af køen på Mount Everest.
Ventetiden fik tilsyneladende fatale konsekvenser for to personer.
Af Mark Lindved Norup24.
maj 2019 kl.
09.
15 | opdateret 24.
maj 2019 kl.
10.
13Bemærk: artiklen er mere end 30 dage gammelLæs opMan kan havne i kø på motorvejen, i supermarkedet … og på vej mod toppen af Mount Everest.
I onsdags måtte hundredvis af bjergbestigere stille sig op på række og afvente, at det blev deres tur til at betræde det højeste punkt på planeten.
På grund af gunstige vejrforhold opstod der trængsel, og den sidste del af turen var derfor tætpakket i en grad, så nogle måtte vente i op til tre timer for at komme til tops, skriver New York Times.
- Jeg har oplevet flaskehalse på bjerge før, men aldrig så mange i denne højde, skrev Nirmal Purja til det amerikanske medie.
Han er manden bag det spektakulære billede af køen på toppen af Mount Everest.
Ventetid kostede livDen tætte trafik fik tilsyneladende fatale følger for to personer, der mistede livet som konsekvens af den forlængede ventetid, da både en amerikansk mand og en indisk kvinde mistede livet.
De var begge 54 år.
Amerikaneren kollapsede på bjerget efter den lange gåtur, ramt af højdesyge, og den indiske kvinde døde på vej ned.
Ifølge deres sherpaer – de lokale guider – døde de begge, fordi turen tog længere tid end forventet og derfor blev fysisk ekstra krævende.
Toppen af Mount Everest ligger i 8.
848 meters højde, og det skaber en markant øget risiko for at blive ramt af forfrysninger og iltmangel.
Læs også:200 døde bjergbestigere ligger stadig på Mount Everest: 'Green Boots' har ligget der i 23 årIfølge Ritzau døde også en 27-årig inder i løbet af torsdagen på vej ned af bjerget.
- Han var fanget i trafik i mere end 12 timer og var udmattet.
Sherpaer bar ham ned til Camp 4, men der tog han sit sidste åndedrag, siger en person fra det ekspeditionsselskab han var med.
Trængsel er et problemIfølge New York Times besteg 802 personer Mount Everest sidste år, og til trods for de åbenlyse farer ved at begive sig derop, er interessen for at bestige bjerget stigende.
- Det er et kæmpe problem, fordi ruten er farlig i forvejen, og meget trafik gør turen ganske svær, siger Nivesh Karki, der chef for et lokalt guideselskab.
I løbet af denne uge har i alt syv personer mistet livet i deres bestræbelser på at nå toppen, og i sidste uge døde to personer på bjerget.
I alt anslås det, at mellem 200 og 300 bjergbestigere og sherpaer er døde på Mount Everest.
Tidligere på måneden hentede nepalesiske bjergbestigere fire lig ned fra Mount Everest.
Mange flere lig anslås at ligge tilbage på bjerget begravet i is og sne.
Natten til torsdag blev Rasmus Kragh den første dansker til at nå verdens højeste punkt uden brug af ilt på trykflaske.
Han var dog ikke en del af en større ekspedition, men besteg bjerget fra sydsiden kun i selskab med en enkelt sherpa.
Tilføjelse: Den 27-årige inders dødsfald er tilføjet, og det samme er dødstallet for den seneste uge.
FacebookTwitterKopier linkEmner:Mount Everest|New York Times|Trafik




https://www.dr.dk/nyheder/politik/folketingsvalg/overblik-det-vil-partierne-goere-hjaelpe-oekonomisk-traengte

FolketingsvalgOVERBLIK Det vil partierne gøre for at hjælpe økonomisk trængte børnefamilierOrganisationer vil have halveret antallet af børn under den relative fattigdomsgrænse.
Flere partier bakker op.
Illustration: Morten Fogde, DR Nyheder.
Af Lisbeth Quass, Laura Marie Sørensen og Mathias Sommer24.
maj 2019 kl.
09.
30Bemærk: artiklen er mere end 30 dage gammelLæs opDer skal sættes massivt ind mod børnefattigdom i Danmark.
Det mener organisationerne Mødrehjælpen og Red Barnet, som vil have en kommende regering til at forpligte sig til mindst at halvere antallet af børn, som lever under den relative fattigdomsgrænse.
64.
500 børn lever ifølge den seneste opgørelse fra Danmarks Statistik i familier under den relative fattigdomsgrænse.
Det gælder for eksempel et barn, der bor hos en enlig forælder med en indkomst under 13.
017 kroner om måneden efter skat.
Organisationerne mener især, at kontanthjælpsloftet, integrationsydelsen og 225-timersreglen skaber trange økonomiske kår (se faktaboks i bunden af artiklen).
Herunder kan du læse, hvad partierne vil gøre ved sagen.
Partierne står listet alfabetisk.
AlternativetAlternativets formand, Uffe Elbæk.
Alternativet bakker op om, at antallet af børn, der lever i relativ fattigdom, skal halveres.
Partiet kan ikke acceptere, at der er sket en stigning i antallet af børn, der er relativt fattige, siger formand Uffe Elbæk:- Det kan vi simpelthen ikke tillade os som et rigt og velorganiseret lille samfund som Danmark.
Det er simpelthen en moralsk falliterklæring.
Uffe Elbæk har også et bud på, hvad der skal til, for at færre børn lever i relativ fattigdom.
- Det allervigtigste er selvfølgelig at gøre op med fattigdomsreformerne.
Kontanthjælpsloftet, integrationsydelsen og 225-timers-reglen, siger han.
Dansk FolkepartiDansk Folkepartis socialordfører, Karin Nødgaard.
Regeringen og Folketinget skal arbejde på at nedbringe antallet af børn, der lever under fattige kår, siger socialordfører Karin Nødgaard (DF).
Hun vil dog ikke lægge sig fast på en halvering.
- For i princippet er man først nået i mål, når der er nul fattige børn.
Dansk Folkeparti mener ikke, at kontanthjælpsloft, integrationsydelse eller 225-timersreglen skal afskaffes.
Forældrene skal kunne mærke en gevinst ved at arbejde, siger Karin Nødgaard:- Og hvis de ikke har mulighed for at arbejde, skal der træde nogle andre ting i kraft, så de trods alt er sikret en vis økonomi.
Det Konservative FolkepartiDet Konservative Folkepartis socialordfører, Brigitte Klintskov Jerkel.
De Konservative mener ikke, der skal justeres på 225-timersregel, kontanthjælpsloft eller integrationsydelse, siger socialordfører Brigitte Klintskov Jerkel.
- Det bedste, vi kan gøre imod børnefattigdom, er at skabe flere arbejdspladser, så flere borgere har muligheden for at komme i arbejde.
Og der har aldrig været så mange danskere i arbejde, som der er i dag.
Hendes parti mener i øvrigt ikke, at man kan bruge den relative fattigdomsgrænse som målestok:- I stedet bør vi fokusere på absolut fattigdom, altså det, som borgerne konkret har i hånden af kroner og øre.
EnhedslistenFormand for Enhedslisten, Pernille Skipper.
Enhedslisten vil også kæmpe for, at antallet af børn, der lever i relativ fattigdom, mindst skal halveres.
- Fattigdom har betydning for arbejde og uddannelse, og i sidste ende betyder det noget for vores alles samfund.
Derfor er børnefattigdom så vigtigt at få bekæmpet, og det kan vi også godt, for vi er et af verdens rigeste lande, siger Enhedslistens formand, Pernille Skipper.
Hvis Mette Frederiksen skal regne med støtte fra Enhedslisten, har partiet nogle krav:- Vi kan ikke bestemme alt, men vi skal være enige om, at der skal gøres op med fattigdom og ulighed, og der er kontanthjælpsloftet helt centralt.
Enhedslisten vil også have fjernet integrationsydelsen og 225-timersreglen.
Klaus Riskær PedersenSocialordfører i partiet Klaus Riskær Pedersen, Gert Dyrn.
Sociale ydelser skal ikke skabe fattigdom, siger partiets børneordfører, Gert Dyrn (E).
Hans parti vil af med kontanthjælpsloftet, give flere penge til dem, der er på integrationsydelse, og fjerne eller som minimum justere på kravet om 225 timers arbejde:- Det er helt grotesk, hvis ydelserne er så lave, at folk bliver fattige.
Derudover foreslår partiet, at børn i økonomisk trængte familier skal komme gratis med på skoleudflugter og have et frikort til forenings- og kulturlivet.
KristendemokraterneFungerende formand for Kristendemokraterne, Isabella Arendt.
Der skal sættes massivt ind for at komme børnefattigdom til livs, siger fungerende formand Isabella Arendt (KD):- Med en relativ fattigdomsgrænse vil der altid være nogen, som ligger under, men vi har et særligt ansvar for at sørge for, at børn ikke vokser op i fattigdom, som rigtig mange gør nu.
Kristendemokraterne vil fjerne kontanthjælpsloftet og integrationsydelsen og er også åbne for at se på, om 225-timersreglen skal afskaffes.
- En god barndom varer hele livet.
Og det gør en fattig barndom desværre også.
Liberal AllianceLiberal Alliances socialordfører, Laura Lindahl.
En målsætning om en halvering er ikke et ambitiøst mål, siger børne- og socialordfører Laura Lindahl (LA):- Man skal få så mange som muligt ud af det, der bliver kaldt for børnefattigdom.
Jeg ønsker da for alle mennesker i Danmark – og ikke kun halvdelen – at de får mere, end de har i dag.
Liberal Alliance vil ikke afskaffe kontanthjælpsloftet.
Vejen frem er ifølge Laura Lindahl bedre indsatser for ledige, mere effektive jobcentre og flere krav til forældrene.
- Man hjælper ikke fattige børn ved at hæve overførselsindkomsterne.
Man hjælper børnene allerbedst ved at hjælpe deres mor og far i arbejde.
Nye BorgerligeNye Borgerliges socialordfører, Mette Thiesen.
Der skal tages et opgør med det nuværende system for arbejdsløse ved blandt andet at nedlægge jobcentrene, siger socialordfører Mette Thiesen (D).
Ledige, der kan arbejde, skal ifølge Nye Borgerlige i stedet have en voucher til en privat jobformidler, der kan hjælpe dem i job.
En voucher skal fungere som et tilgodebevis for en udgift.
- Og er man for syg til at arbejde, skal man have en førtidspension – baseret på en lægelig vurdering – og førtidspensionsbeløbet skal hæves.
Nye Borgerlige vil have afskaffet integrationsydelsen og 225-timersreglen.
Desuden skal retten til offentlig forsørgelse tilknyttes det danske statsborgerskab.
Radikale VenstreRadikale Venstres formand, Morten Østergaard.
Partiet mener, at antallet af børn, der lever under den relative fattigdomsgrænse, skal halveres.
De Radikales formand, Morten Østergaard, har et klart budskab til S-formand Mette Frederiksen:- Det er mærkeligt som leder af Radikale Venstre at skulle stille som krav til en socialdemokratisk statsminister, at vi skal nedbringe fattigdommen i Danmark.
Mange ville have troet, at det var noget naturligt.
- Men det er det desværre ikke.
Derfor er det nødvendigt, at vi siger det så hårdt og klart, som vi gør: En ny regering skal nedbringe fattigdommen blandt børn i Danmark.
Radikale Venstre vil afskaffe både kontanthjælpsloftet, integrationsydelsen og 225-timersreglen.
SocialdemokratietSocialdemokratietets formand, Mette Frederiksen.
Socialdemokratiets statsministerkandidat, Mette Frederiksen, vil gerne gøre en indsats for at nedbringe den relative fattigdom, men hun ønsker ikke at forholde sig til kravet fra børneorganisationerne på en halvering af antallet af relativt fattige børn.
- Jeg vil gerne være med til at løse de problemer, der er omkring børnefattigdom i Danmark, siger hun.
Hun afviser dog at gå med på den øvrige venstrefløjs krav om at pille ved de sociale ydelser.
- Der her er jo noget, jeg har haft lejlighed til at diskutere med Johanne Schmidt-Nielsen (tidligere politisk ordfører for Enhedslisten, red.
) rigtigt mange gange i Folketinget.
Lige så vigtigt det er at være optaget af, at børn ikke lever i fattigdom, lige så vigtigt er det jo at diskutere, hvordan vi når derhen.
- Noget af det, jeg er optaget af, er at få flyttet nogle af de indvandrerkvinder, der går år for år og lever på passiv overførselsindkomst, ud på arbejdsmarkedet.
Det ville være rigtig godt for vores børn, siger Mette Frederiksen.
Socialistisk FolkepartiFormand for SF, PIa Olsen Dyhr.
Formand Pia Olsen Dyhr (SF) kalder forslaget fra Red Barnet og Mødrehjælpen om at halvere den relative børnefattigdom "rigtig godt".
- Selvfølgelig bør børnefattigdom slet ikke eksistere i et rigt land som Danmark, så jo, vi vil gerne forpligte os på at halvere børnefattigdommen, siger hun.
SF vil også have fjernet både kontanthjælpsloftet, integrationsydelsen og 225-timersreglen, som partiet mener har en del af skylden for, at 64.
500 børn i Danmark lever i relativ fattigdom.
- En ny regering skal jo være børnenes regering, og det indbefatter altså også en målrettet indsats mod børnefattigdom.
Derfor må vi kigge på det, der gør det.
Stram KursStifter af Stram Kurs, Rasmus Paludan.
Stram Kurs vil have ændret fordelingspolitikken, så de fattigste får en bedre økonomi.
Det kan for eksempel ske ved at sætte ydelsen til særligt fattige børnefamilier op, siger partistifter Rasmus Paludan (P):- Der skal slet ikke være fattige børn i Danmark.
- Risikoen for social deroute er meget større, hvis ens barndom er præget af fattigdom.
225-timersreglen skal ifølge partiet afskaffes.
Derimod ønsker Stram Kurs ikke at fjerne kontanthjælpsloftet eller at sætte integrationsydelsen op.
VenstreStatsminister Lars Løkke Rasmussen (V) har afslået at stille op til interview.
De tre ydelser•Kontanthjælpsloftet•Med kontanthjælpsloftet lægges der et loft over, hvor meget en kontanthjælpsmodtager kan modtage i offentlige ydelser.
Det drejer sig om ydelserne integrationsydelse, uddannelseshjælp eller kontanthjælp og særlig støtte og boligstøtte.
•Formålet er, at der skal være en større økonomisk gevinst ved at komme i arbejde.
•Kontanthjælpsloftet varierer efter, om modtageren af offentlige ydelser er enlig eller gift/samlevende og efter antallet af børn.
•Den løn, man tjener, ud over de offentlige ydelser, vil blive trukket fra integrationsydelsen eller kontanthjælpen.
Dermed bliver der højere til kontanthjælpsloftet, og man vil i mindre grad blive modregnet.
•Integrationsydelsen•Integrationsydelse er en særlig overførselsindkomst, der gives til indvandrere og øvrige indbyggere, som har opholdt sig i Danmark i mindre end syv ud af de seneste otte år.
•Integrationsydelsen gives i stedet for kontanthjælp og ligger ydelsesmæssigt omtrent på niveau med et SU-stipendiat.
•Integrationsydelsen blev indført den 1.
september 2015 og minder meget om starthjælpen, der var i kraft i årene 2002-2012.
•225-timersreglen•225-timersreglen betyder, at kontanthjælpsmodtagere skal dokumentere, at de står til rådighed for arbejdsmarkedet ved at arbejde minimum 225 timer inden for et år.
Det svarer til cirka seks ugers fuldtidsarbejde og skal tilskynde til, at alle bibeholder en tilknytning til arbejdsmarkedet.
•Reglen betyder, at hjælpen bliver nedsat, hvis en person har modtaget hjælp i sammenlagt mindst et år inden for tre år og ikke har haft mindst 225 timers ordinært og ustøttet arbejde inden for de seneste 12 kalendermåneder.
FacebookTwitterKopier linkEmner:Kontanthjælp|Lars Løkke Rasmussen (politiker)|Mette Frederiksen (politiker)|Socialforhold|Alternativet (parti)




https://www.dr.dk/nyheder/politik/ep-valg/live-tv-ep-debat-om-klima-og-miljoe






https://www.dr.dk/nyheder/indland/britta-nielsen-tiltalt-svindel-117-millioner-fra-socialstyrelsen

Millionsvindel i SocialstyrelsenSe temaIndlandBritta Nielsen tiltalt for svindel for 117 millioner fra SocialstyrelsenDet er uvist, hvornår sagen kommer for retten.
Den tidligere betroede medarbejder i Socialstyrelsen 64-årige Anna Britta Troelsgaard Nielsen har været ansat i det offentlige side 1977 (Arkivfoto).
Af Emma Toft og Louise Dalsgaard24.
maj 2019 kl.
10.
03 | opdateret 24.
maj 2019 kl.
15.
42Bemærk: artiklen er mere end 30 dage gammelLæs opDen tidligere medarbejder i Socialstyrelsen Britta Nielsen er i dag blevet tiltalt for omfattende bedrageri, embedsmisbrug og dokumentfalsk.
Sådan lyder det i en pressemeddelelse fra anklagemyndigheden, der mener, at Britta Nielsen har svindlet sig til næsten 117 millioner kroner fra sin tidligere arbejdsplads i Socialstyrelsen.
Over 300 gange skal Britta Nielsen have overført offentlige tilskudsmidler til sig selv over en periode på 25 år - fra 1993 til 2018.
Som en del af en kommende straffesag vil anklagemyndigheden kræve, at der konfiskeres mere end 113 millioner kroner.
- Vi leder meget bredt efter pengene og værdier, herunder indestående på konti, biler og fast ejendom, i både Danmark og udlandet, og vi har fundet en del, som vi mener er omfattet af konfiskationskravet, siger Morten Niels Jakobsen, chef for bagmandspolitiet (SØIK).
Han tilføjer, at det er meget usikkert, om samfundet får alle pengene tilbage.
Der er sikret værdier for omkring ti millioner kroner indtil nu.
Efter gentagne henvendelser har det ikke været muligt for DR Nyheder at få fat i Britta Nielsens advokat, Nima Nabipour, for at høre, hvordan hun forholder sig til tiltalen.
Det er ikke besluttet, hvornår sagen kommer for retten.
Britta Nielsen besøgte venner i Sydafrika, mens hun i seks uger var på flugt fra myndighederne.
Vennerne er nu meget chokerede:Over et halvt år siden anholdelseBritta Nielsen blev anholdt i Sydafrika den 5.
november sidste år efter at have været på flugt i seks uger.
Efter nogle dage og flere retsmøder i Sydafrika blev det besluttet, at den danske kvinde skulle overføres til Danmark.
Her blev hun varetægtsfængslet 10.
november ved Retten på Frederiksberg - sigtet for groft bedrageri.
Også hendes søn blev varetægtsfængslet den dag - sigtet for at have modtaget udbytte fra svindlen, altså groft hæleri.
De har begge siddet varetægtsfængslet siden.
Britta Nielsens svigersøn og to døtre blev også sigtet for groft hæleri.
I et langt interview fortalte døtrene i november, at de troede familiens penge kom fra opsparing, arv og livsforsikring efter faderens død.
Både Britta Nielsens børn og hendes svigersøn nægter sig skyldige.
Sønnens advokat, Jan Schneider, vil i dag ikke svare på, om sønnen er blevet afhørt.
- Jeg er tilfreds med, at vi er kommet så langt.
Det varsler, at vi er et skridt nærmere en afklaring i forhold til min klient, lyder det fra Jan Schneider, der kun har hørt om tiltalen mod Britta Nielsen gennem medierne.
Anklagemyndigheden efterforsker stadig sagerne i forhold til familiemedlemmerne, skriver de i pressemeddelelsen.
Britta Nielsens døtre, Samina Hayat og Jamilla Hayat, stillede i november 2018 op til et langt interview på Kanal 5 under overskriften "Brittas døtre taler ud":Svindelbeløb er vokset undervejsI første omgang gik mistanken på, at Britta Nielsen havde svindlet Socialstyrelsen for 111 millioner kroner siden 2002.
Men da Socialministeriets to undersøgelser af den formodede svindel lå klar i marts i år, var beløbet vokset.
I undersøgelsen lød det, at der kunne være tale om svindel med 121 millioner kroner over 25 år.
I anklageskriftet lyder beløbet nu på knap 117 millioner kroner.
- Såfremt Britta Nielsen erklæres skyldig, håber jeg hun får en hård straf.
For det er usselt at stjæle så mange penge fra samfundets mest udsatte, udtaler socialminister Mai Mercado (K) i dag.
Groft bedrageri straffes med op til otte års fængsel.
Her var Britta Nielsen ansatBritta Nielsen har arbejdet med puljeadministration i det offentlige siden 1977.
Gennem årene har hendes arbejdsplads skiftet placering.
Hun har været ansat under:Socialstyrelsen: 1977-1998 og 2015-2018Den Sociale Sikringsstyrelse: 1998-2002Socialministeriet: 2002-2008 og 2010-2015Sikringsstyrelsen: 2008-2010Kilde: Socialstyrelsen.
Udnyttet kendskab til it-systemerIfølge undersøgelserne fra Socialstyrelsen skulle Britta Nielsen have overført pengene fra Socialstyrelsens puljer til sine egne bankkonti ved at udnytte en priviligeret adgang til de offentlige it-systemer.
Britta Nielsen havde nemlig været ansat i det offentlige side 1977 og var såkaldt superbruger af it-systemerne og en helt central medarbejder på området.
Hun nåede i 2016 at få dronningens fortjenstmedajle for altid at være tjenstvillig og sikre korrekt forvaltning.
Det var før, hun blev bortvist fra styrelsen i slutningen af september 2018.
Britta Nielsen er tidligere betroet medarbejder i det offentlige, hvor hun har været ansat siden 1977:Bogholder opdagede svindlenÉn af dem, der opdagede den formodede svindel, var bogholderen Søren Madsen fra Roskilde Kommune.
Han fandt ud af, at der var uoverensstemmelser mellem de beløb, som kommunen fik udbetalt til et projekt for psykisk sårbare, og det beløb, som kommunen burde have fået.
Så undersøgte han sagen.
Derfor kom det frem, at nogle af støttekronerne var endt på en konto i Danske Banks afdeling i Hvidovre i stedet for at gå til udsatte borgere.
Derfra rullede sagen, som Mai Mercado (K) den 9.
oktober betegnede som gement tyveri fra samfundets svageste.
Det var også på dette pressemøde, at ministeren annoncerede, at hun satte gang i to undersøgelser, som blandt andet skulle kaste lys over, om nogen i det offentlige kunne stilles til ansvar for formodet årelang svindel med offentlige penge.
Konklusionen lød, at ingen kunne holdes ansvarlige.
Faktisk blev det ikke undersøgt, om nogen personer kunne drages til ansvar - kun om nogle funktioner kunne holdes ansvarlige.
Og her var svaret nej.
FacebookTwitterKopier linkEmner:Mai Mercado (politiker)|Socialstyrelsen|Økonomisk kriminalitet|Kriminalitet|Sydafrika




https://www.dr.dk/nyheder/politik/folketingsvalg/roed-blok-og-alternativet-presser-mette-f-paa-boernefattigdom

FolketingsvalgRød blok og Alternativet presser Mette F på børnefattigdomFire af de partier, som Mette Frederiksen håber vil støtte hende som statsminister, kræver, at hun forpligter sig på at hjælpe fattige børn.
Mette Frederiksen bør forpligte sig på, at hun mindst vil halvere antallet af relativt fattige børn, lyder det fra SF, Enhedslisten, Alternativet og De Radikale.
Af Morten Henriksen og Rasmus Lindegård Hansen24.
maj 2019 kl.
09.
30Bemærk: artiklen er mere end 30 dage gammelLæs opPresset bliver nu øget på Mette Frederiksen for at få hende til at gøre noget for de 64.
500 børn i Danmark, som lever under den relative fattigdomsgrænse.
Socialdemokratiets statsministerkandidat bør inden folketingsvalget om 12 dage forpligte sig på, at hun som statsminister mindst vil halvere antallet af relativt fattige børn, lyder det samstemmende fra SF, Enhedslisten, Alternativet og De Radikale.
- Jeg er af ude af stand til at forklare, hvorfor jeg som radikal leder skal kræve af en socialdemokratisk statsministerkandidat, at vi skal bekæmpe fattigdom.
Det burde være noget naturligt, men det er det desværre ikke.
Derfor er det et krav fra os, siger den radikale leder, Morten Østergaard.
I et interview med DR Nyheder har Mette Frederiksen gjort det klart, at hun ikke vil forpligte sig til hverken at halvere antallet af relativt fattige børn eller arbejde for at mindske antallet med et konkret tal.
Læs også:Organisationer kræver løfte fra Mette Frederiksen: Halvér børnefattigdommenDet forbløffer Morten Østergaard.
- Det er et brandudsalg af de grundlæggende værdier, som vi har bygget det her samfund på, at Mette Frederiksen ikke kan sige, at selvfølgelig prioriterer vi dem, der har mindst i det her samfund først.
Jeg kan bare sige, at hvis hun vil være statsminister på vores mandater, så kommer vi til at bekæmpe fattigdom, og vi kommer til at blive enige om, hvordan vi gør det, inden regeringen dannes, siger Morten Østergaard.
Børnenes statsministerOgså Pia Olsen Dyhr (SF), Pernille Skipper (EL) og Uffe Elbæk (ALT) bakker fuldtonet op om det krav, som de to børneorganisationer Red Barnet og Mødrehjælp fremsatte tidligere i dag.
Mette Frederiksen skal inden valgdagen love mindst at halvere antallet af børn, som lever under den relative fattigdomsgrænse, lød kravet fra de to børneorganisationer.
- Det er et vanvittigt godt krav fra Mødrehjælpen og Red Barnet.
Vi skal ikke kun tale om fattigdom.
Vi bliver også nødt til at have nogle klare forpligtigelser fra en socialdemokratisk regering.
Når så mange tusindvis af børn lever i fattigdom, som det er tilfældet i Danmark, så har konsekvenser for deres hverdag og for deres fremtid, siger Enhedslistens frontfigur Pernille Skipper.
Hun fastslår, at spørgsmålet er et af de helt afgørende for dannelsen af en ny regering efter folketingsvalget den 5.
juni:- Jeg tror næsten ikke, jeg kan udtrykke hvor vigtigt det er for Enhedslisten, at en regering, som skal sidde på vores mandater, vil bekæmpe ulighed og fattigdom.
Vi skal have afskaffet både kontanthjælpsloftet og integrationsydelsen, og jeg har svært ved at se, at vi kan blive enige efter et valg, hvis vi ikke kan komme i hus med det, siger Pernille Skipper.
Samme toner kommer fra SF-formand Pia Olsen Dyhr, der også vil presse Mette Frederiksen til at afskaffe det såkaldte kontanthjælpsloft.
- Der er helt afgørende for SF, at vi i et så rigt land som Danmark gør noget ved børnefattigdom, siger Pia Olsen Dyhr.
- Jeg synes selvfølgelig ’Børnenes statsminister’ skal gå ind i den ambition, siger Pia Olsen Dyhr med henvisning til, at Mette Frederiksen på Socialdemokratiets kongres i september - og på forsiden af en husstandsomdelt valgbrochure har bekendtgjort, at hun ”vil være Børnenes statsminister.
"’Moralsk falliterklæring’Hvis Mette Frederiksen ikke inden valgdagen lover at halvere antallet af børn, som lever under den relative fattigdomsgrænse, kan hun slet ikke kalde sig ’Børnenes statsminister’, mener Red Barnet og Mødrehjælpen.
Og samme konklusion drager Alternatives leder Uffe Elbæk nu.
- Man kan simpelthen ikke have den titel, hvis der ikke er konkret handling, som lever op til ambitionerne.
Det er et fuldstændigt afgørende parameter for, om Socialdemokratiet er troværdigt, siger Uffe Elbæk og tilføjer, at netop spørgsmålet om den sociale ulighed er en af årsagerne til, at Alternativet ikke på forhånd peger på Mette Frederiksen som statsminister.
- Det er en moralsk falliterklæring, at vi i så rigt et land som Danmark har 64.
500 børn, som lever i familier under fattigdomsgrænsen, siger han.
Morten Østergaard mener heller ikke, at Mette Frederiksen kan komme uden om at tage et opgør med de omstridte ydelser som kontanthjælpsloft og integrationsydelse.
- Man kan ikke udråbe sig selv til at være Børnenes Statsminister.
Man kan vise i handling, at man vil tage hånd om de mest udsatte børnefamilier i Danmark.
Desværre har Socialdemokratiet også på det punkt valgt at læne sig op af Dansk Folkeparti, siger Morten Østergaard.
Vigtigst for vælgerneMette Frederiksen har ikke ønsket at stille op til interview og svare på kritikken fra de fire partiledere.
I forhold til kravet fra børneorganisationerne om mindst at halvere den relative børnefattigdom, vil den socialdemokratiske statsministerkandidat ikke udstede nogle løfter – eller sætte tal på, hvor meget hun går efter at nedbringe antallet af relativt fattige børn.
- Jeg vil rigtig gerne være med til at løse de problemer, der er omkring børnefattigdom, og da vi sidst sad i regering, nåede vi rigtig langt.
Noget af det, jeg er optaget af, er, at vi får flyttet nogle af de indvandrerkvinder, der år efter år bliver ved med at leve på passiv overførselsindkomst, til at komme ud på arbejdsmarkedet.
Det vil være rigtig godt for deres børn, siger Mette Frederiksen.
Men hvorfor er det, at du ikke vil forpligte dig på et tal.
For vælgerne kan det jo være vigtigt at vide, om du vil flytte 1.
000 børn, eller du vil flytte over 30.
000 børn ud af relativ fattigdom, som er kravet fra de to børneorganisationer?
- Jeg tror, at det, der er vigtigst at vide for vælgerne, er, om man er optaget af den her problemstilling.
Det er jeg, og der er vi, siger Mette Frederiksen.
FacebookTwitterKopier linkEmner:Alternativet (parti)|Enhedslisten|Pernille Skipper (politiker)|Pia Olsen Dyhr (politiker)|Socialforhold




https://www.dr.dk/nyheder/politik/folketingsvalg/s-vil-slaa-ned-paa-illegal-arbejdskraft-ingen-skal-have-lov-til

FolketingsvalgS vil slå ned på illegal arbejdskraft: 'Ingen skal have lov til at underminere det danske arbejdsmarked'Tredobbelt bødestraf og muligheden for at fratage retten til at drive virksomhed er blandt Socialdemokratiets forslag.
Socialdemokratiet vil sætte hårdere ind over for illegal arbejdskraft, der ifølge formand Mette Frederiksen er med til at presse lønningerne på det danske arbejdsmarked.
 Alfred Hofer)Af Lars Lindevall og Kirsten Rosing24.
maj 2019 kl.
08.
32Bemærk: artiklen er mere end 30 dage gammelLæs opDer skal sættes langt hårdere ind over for udnyttelse af ulovlig udenlandsk arbejdskraft i Danmark.
Det mener Socialdemokratiet, som senere i dag præsenterer partiets plan på udlændingeområdet.
En central del af partiets udlændingepolitik er målet om at bekæmpe det illegale arbejdsmarked.
Vi tager skarpt afstand fra virksomheder der udnytter illegal arbejdskraft, så vi synes det kan være interessant at se på, om man kan øge sanktioner for folk, der udnytter andre systematisk.
Lars Storr-Hansen, administrerende direktør i Dansk ByggerKonkret foreslår partiet blandt andet en tredobling af bødestraffen for virksomheder, der bruger ulovlig arbejdskraft, fratagelse af retten til at drive virksomhed samt styrket myndighedskontrol.
- Vi har en årelang tradition i Danmark for et velorganiseret og velreguleret dansk arbejdsmarked til fordel for lønmodtagere og virksomheder.
Men det vurderes, at der nu er 20.
000 mennesker illegalt i Danmark, og en del af dem går på arbejde, uden at de har lov til at være her.
Det vil vi sætte en stopper for, siger Socialdemokratiets formand, Mette Frederiksen, til DR Nyheder.
Presser lønningerneHun kalder det et "voksende problem, at vi ser illegal indvandring fra landene omkring Europa.
"- Det er både et problem for dem selv (de illegale udenlandske arbejdere, red.
), fordi der er eksempler på dårligt arbejdsmiljø, dårlige lønninger og udnyttelse af mennesker i en sårbar situation.
Men det er også en udfordring for det danske arbejdsmarked, fordi det er med til at presse lønningerne, siger S-formanden.
Socialdemokratiets forslag Socialdemokratiet vil sætte ind over for illegal arbejdskraft med følgende tiltag:Fratagelse af retten til at drive virksomhedMarkant højere bøderStyrket myndighedskontrolKrav om ID-kort på byggepladserSkattemyndighederne skal have adgang til byggepladser på privat grundRegistrering af nyansatte og ansættelsesbevis på første arbejdsdagKontantregistrering i digitale kasseapparaterSkærpede regler og øget kontrol på transportområdetMette Frederiksen forklarer, at strengere og hyppigere kontrol fra politiets og skattemyndighedernes side skal være med til at dæmme op for problemet.
- Jeg tror, at vi bliver nødt til at træffe et mere tydeligt valg som samfund om, at vi ikke vil have social dumping eller illegal arbejdskraft, og derfor skal vi sætte hårdere ind mod det her.
Der er ingen, der skal have lov til at underminere det danske arbejdsmarked.
Kan miste retten til at drive virksomhedDerudover vil partiet også gøre det muligt at fratage arbejdsgivere retten til at drive virksomhed, hvis de bevidst benytter sig af illegal arbejdskraft.
- Hvis man helt bevidst som arbejdsgiver ansætter illegal arbejdskraft, mener vi, at man skal kunne miste muligheden til at drive virksomhed i Danmark.
For der er ikke noget, der kan forsvare det her, siger Mette Frederiksen.
Socialdemokratietets formand Mette Frederiksen kalder illegal arbejdskraft for et voksende problem, der er med til at underminere det danske arbejdsmarked.
Brancheorganisationen Dansk Byggeri ser positivt på idéen om at skærpe kursen over for ulovlig udenlandsk arbejdskraft.
- Vi tager skarpt afstand fra virksomheder, der udnytter illegal arbejdskraft, så vi synes det kan være interessant at se på, om man kan øge sanktioner over for folk, der udnytter andre systematisk, siger Lars Storr-Hansen, der er administrerende direktør i Dansk Byggeri.
Socialdemokratiets helhedsplan for udlændingeområdet bliver præsenteret på et pressemøde fredag klokken 14.
30, oplyser partiet.
Udover indsatsen over for illegal arbejdskraft foreslår Socialdemokratiet en række yderligere tiltag på området.
I en pressemeddelelse fra partiet fremgår det, at Socialdemokratiet vil arbejde for at begrænse antallet af flygtninge, der kommer hertil, hjælpe mere i nærområderne og føre en integrationspolitik, "der baserer sig på ret og pligt.
"FacebookTwitterKopier linkEmner:Lars Storr-Hansen (erhvervsleder)|Mette Frederiksen (politiker)|Socialdemokraterne|Kriminalitet|Arbejdspladser




https://www.dr.dk/nyheder/politik/folketingsvalg/bingo-kandidattest-og-live-musik-saa-er-p3s-valgbar-aaben

ValgbarSe temaFolketingsvalgBingo, kandidattest og live musik: Så er P3's valgbar åbenP3 er rykket til Odense for at få endnu flere unge til at tage stilling til, hvad de skal stemme.
Måske skal Alex Vargas også tage kandidattesten?
I hvert fald kommer han til Odsense for at sætte gang i P3's valgbar.
Af Michael Ørtz Christiansen24.
maj 2019 kl.
09.
00Bemærk: artiklen er mere end 30 dage gammelLæs opHvis du er i nærheden af Brandts Klædefabrik i Odense i dag, og du stadig er i tvivl om, hvad du skal stemme, så kig lige forbi.
Klokken 14 står Esben Bjerre klar i sin politiske pølsevogn for at lange spørgsmål om SU, normering i vuggestuer og dage uden kød i institutionerne over disken.
Spørgsmålene skal gøre dig klogere på, hvad du vil stemme ved folketingsvalget den 5.
juni.
Det er DR's kandidattest i pølsevognsformat.
Bare uden pølser, men med politik.
- Man kan ikke brevstemme til valgbaren.
Man kan i stedet få hjælp til at engagere sig i valget, samtidig med at man hygger sig over en øl eller en kaffe - og til fed live radio og live musik - sammen med P3’s værter og ens andre venner, siger Tine Maria Borresø, der er redaktionschef på P3.
Læs også:Uffe Elbæks playliste lyder af kold krig, barnegråd og DJ-battle: Jeg har musik til alle mine følelserHvad vil du helst?
Danskerbingo, Curlingklubben, Toft & Co.
og Pelle Peters Panel er også rykket til Odense.
Med i P3-karavanen er den danske musiker Alex Vargas, der optræder live i Pelle Peters Panel.
- Når P3 rykker ud til danskerne, så er det fordi vi gerne vil hjælpe dem til at tage stilling til, hvad de vil stemme til folketingsvalget: Hvad vil du helst?
Lade andre bestemme over dit liv eller selv tage stilling?
Du bestemmer, siger Tine Maria Borresø.
Om en uge rykker P3's valgbar til Aalborg.
Det bliver dog uden pølsevognen og Pelle Peter, og med Mads Langer og Karl William i stedet for Alex Vargas.
Dagens program i Odense:•Kl.
09:00-12:00: Danskerbingo•Kl.
12:00 -14:00: Pelle Peters Panel – med Alex Vargas, som spiller et par numre live•Kl.
14:00-16:00: Curlingklubben•Kl.
16:00-18:00: Toft & Co.
med Issa JeppesenFacebookTwitterKopier linkEmner:Alex Vargas (musiker)|Karl William (musiker)|Odense|Folketinget|Valg og folkeafstemninger




https://www.dr.dk/nyheder/politik/ep-valg/tyske-daaser-flyder-i-naturen-ep-kandidater-vil-have-pant-paa

Valg til Europa-ParlamentetSe temaEP-valgTyske dåser flyder i naturen: EP-kandidater vil have pant påDet har danske politikere prøvet i 17 år - men EU-kandidaterne mener, at tiden er moden nu.
© drAf Louise Damløv, Cecilie Elmose Warnich, Anders Lifland og Dorte Fals24.
maj 2019 kl.
07.
45Læs op500 år.
Så mange år kan det tage naturen at nedbryde en øl- eller sodavandsdåse.
- Det er noget svineri, at der ligger så mange rundt omkring, siger 79-årige Ingrid Marie Nielsen.
Hun har netop fundet en tom dåse på fortovet i Svendborg, hvor hun sammen med fire andre pensionerede damer frivilligt samler affald ind.
De fleste dåser, som damerne finder, er uden pant.
- Jeg ved ikke, om det er en tysker, den her, siger Ulla Vera Hansen på 74 år og samler en sodavandsdåse op.
Hun henviser til, at der ikke er pant på de dåser, danskerne køber i grænsehandlen i Tyskland.
- Jeg ville da ønske, der var pant på dem.
Så lod folk måske være med at smide så meget, siger Ulla Vera Hansen.
(© dr)EU-kandidat: Vi må få pant påDet er ikke kun i Svendborg, at dåserne flyder - siden 2008 har Danmarks Naturfredningsforening hvert år samlet affald ind i hele landet, og her har de i alt fundet mere end halvanden million dåser - hvor 9 ud af 10 er uden pant.
Derfor er løsningen at lave et fælles EU-pantsystem, mener Asger Christensen, der stiller op til Europa-Parlamentet for Venstre.
Læs også:Mange bruger pantstationer: Markant stigning i afleverede flasker og dåserHver eneste gang jeg går langs vejen her ved græsmarken, samler jeg 10-20 dåser opAsger Christensen, EP-kandidat for Venstre- Vi er simpelthen nødt til at gøre noget ved det her miljøsvineri, som vi ser rigtig mange steder i Danmark og også i EU, siger han.
Asger Christensen er landmand lidt uden for Kolding og støder selv på dåserne fra grænsehandlen dagligt.
- Hver eneste gang jeg går langs vejen her ved græsmarken, samler jeg 10-20 dåser op, siger han og understreger, at han som landmand også er nervøs for, om hans køer tager skade, hvis de spiser rester fra dåserne.
- Sådan en her er jo skarp, siger han og holder en ødelagt dåse op.
- Det er en dåse, som er slået is stykker af græsmaskinen, men jeg er bange for, at resten ligger i mit foder derhjemme, siger Asger Christensen (V) (© dr)Mange partier bakker opHans forslag om et fælles EU-pantsystem bliver bakket op af en række andre danske kandidater til Europa-Parlamentsvalget.
- Dåserne er en ressource, der skal genanvendes.
Vi skal i det hele taget tænke mere i pantsystemer for at få ressourcerne til at blive tænkt ind i den cirkulære økonomi, siger Rasmus Nordqvist, der er spidskandidat for Alternativet.
Læs også:Klimaafgift på flyrejser splitter danske EU-spidskandidaterHos Det Konservative Folkeparti, SF, Enhedslisten, Det Radikale Venstre og Socialdemokraterne går spidskandidaterne også ind for et fælles EU-pantsystem.
- Vi skal lægge maksimalt pres på en kommende kommission og et ministerråd på, at det kan lade sig gøre, siger Jeppe Kofod (S).
Dåser i naturenSiden 2008 har Danmarks Naturfredningsforening årligt samlet affald ind.
De har fundet mere end halvanden million dåser, hvor 9 ud af 10 er pantfrie.
I 2019 var 64 procent af de 110.
000 dåser, der blev fundet til den årlige affaldsindsamling pantfrie.
Genbruger man en dåse ved at afevere den i pantsystem, reducerer man CO2-udslippet fra dåsen med 95 procent, fordi en omsmeltning er mere bærdygtig end fremstilling af nye dåser.
Hvert år sælges der 650 millioner pantfrie dåser ved grænsenDet er kun ved grænsehandlen, at der ikke er pant på dåser i Tyskland.
I resten af landet betaler kunderne pant.
Kilde: Dn.
dk, RitzauPolitikere har prøvet mange gange førMen ideen til et fælles pantsystem er ikke ny.
Flere politikere i EU har foreslået det før, og der har ikke været den nødvendige brede opbakning, forklarer Jens Ladefoged Mortensen, der forsker i EU's indre marked ved Københavns Universitet.
- Blandt visse medlemsstater har der været meget modstand mod at gøre det til en fælles bindende ordning, fordi de ser det som en økonomisk omkostning for dem, at de skal igangsætte sådan et dyrt pantsystem, som vi er blevet vant til i Danmark, siger han.
Og det er ikke kun i EU, at politkerne har forsøgt at få et pantsystem på tværs af grænser op at stå.
Igennem 17 år har skiftende miljøministre i Danmark også prøvet at lave en aftale med de tyske politikere om pant på dåserne fra grænsehandlen.
Det lykkedes at lande en aftale i 2015, men aftalen er af flere grunde aldrig trådt i kraft - blandt andet fordi der har været tvivl om dens lovlighed.
Er det ikke urealistisk, når det nu er noget, andre politikere har arbejdet på i mange år?
- Dagsordenen er en helt anden nu, end den var for tre år siden.
Der tænkte man ikke så meget på genbrug og miljøsvineri.
Og hvis du ikke har et mål, så når du det aldrig, siger Asger Christensen.
Kandidaterne fra de andre partier er enige med Asger Christensen i, at tiden er mere moden til et fælles pantsystem nu.
Alt er muligt, hvis der er politisk vilje til det.
Den har manglet indtil for nylig, men den har flyttet sig noget med en stigende klimabevidsthedJens Ladefoged Mortensen, EU-forskerDet giver Jens Ladefoged Mortensen fra Københavns Universitet kandidaterne ret i.
- Alt er muligt, hvis der er politisk vilje til det.
Den har manglet indtil for nylig, men den har flyttet sig noget med en stigende klimabevidsthed og en erkendelse af, at for eksempel plasticforurening er et kæmpe problem, siger han.
- Svært at lave en 'one size fits all'Hos Folkebevægelsen mod EU er spidskandidat Rina Ronja Kari imod et fælles EU-pantsystem, fordi hun frygter, at det kan gøre det danske pantsystem dårligere.
- Når man prøver at lave et 'one size fits all', kan der komme problemer i nogle lande.
Jeg har svært ved at se en måde for mig, hvor man kan rumme de forskellige måder, man gør det på i dag i de forskellige lande, siger hun.
Men for Asger Christensen er det vigtigt, at hele EU er med.
Hvorfor ikke bare lave en aftale mellem Danmark og Tyskland om dåserne fra grænsehandlen?
Hvorfor skal hele EU med?
- For det er gennem hele EU, vi kan løse problemet.
Ellers rykker problemet bare længere ned, siger Asger Christensen.
Læs også:Ansigt til ansigt med EU-politikerne: Nu er det på tide, I slår i bordetBliver ved med at samle indI Svendborg vækker det glæde at så mange EP-kandidater ønsker at gøre noget ved de tomme dåser, der flyder i gaderne.
Damerne er nemlig sikre på, at de vil finde færre dåser, hvis der kom pant på grænsehandlens sodavand og øl.
- Jeg tror, det vil ændre meget.
Det tror jeg helt sikkert, siger Ingrid Marie Nielsen.
Hun er dog også sikker på, at problemet helt af sig selv vil blive mindre med årene:- Børn, der vokser op i dag, har en helt anden klimabevidsthed.
Så jeg tror, at mængden af affald og dåser svinder med den generation, der vokser op i dag, siger hun.
I dagens fangst er der flest dåser uden pant.
(© dr)Læs også:Ikke skod at samle skod: 146.
000 børn samler i dag cigaretskod og affaldIndtil videre bliver hun og veninderne dog ved med at lede efter dåser, når de hver tirsdag går rundt i byen og samler skrald ind.
- Nu er vi jo oppe i årene, griner Ingrid Marie Nielsen.
- Vi tager et år ad gangen, råber en af de andre til hende.
- Ja, men vi bliver ved så længe, vi kan, og så længe der er noget at samle ind, slår Ingrid Marie Nielsen fast.
FacebookTwitterKopier linkEmner:Jeppe Kofod (politiker)|Rasmus Nordqvist (politiker)|Socialdemokraterne|Svendborg|EU-forhold




https://www.dr.dk/nyheder/kultur/gaming/playstation-5-er-lynhurtig-og-fuld-af-overraskelser-saadan-bliver-sonys-nye

GamingPlayStation 5 er lynhurtig - og fuld af overraskelser: Sådan bliver Sonys nye hypede spilkonsolSpilfans kan se frem til en kraftfuld konsol med flere esser i ærmet, mener ekspert.
(© Getty Images)Af Christian Mejdahl Buhl24.
maj 2019 kl.
06.
33Bemærk: artiklen er mere end 30 dage gammelLæs opSelvom den først kommer til næste år, så er opmærksomheden om Sonys kommende PlayStation 5 allerede enorm.
Efterhånden er de første detaljer om den nye konsol da også sluppet ud, og spillere kan se frem til den kraftigste PlayStation i mands minde.
Tidligere har vi kunnet berette, at PlayStation 5 får en bomstærk processor, der gør brug den såkaldte ray tracing-teknologi, som mest har været brugt af filmstudier i Hollywood til at skabe ultrarealistisk lyd og lys.
Derudover vil konsollen være bagudkompatibel, så man stadig vil kunne spille sine PlayStation 4-spil på den nye PlayStation 5, ligesom den også stadig vil indeholde et fysisk drev, man på klassisk manér indsætter sine spil i for at spille.
Men udviklingen går hurtigt i spilbranchen, og der er nu kommet endnu flere detaljer frem om den kommende konsol, som altså vurderes at komme på markedet engang til næste år.
PlayStation-ekspert Palle Havshøi-Jensen fra PSlife.
dk beretter herunder om fire nyheder om PlayStation 5.
1Vilde loading-tiderVed et nyligt møde for Sonys investorer viste Sony stolt deres næste konsols hastighed frem.
De sammenlignede, hvor hurtigt den kommende PlayStation loader en bane fra sidste års 'Spider-Man' i forhold til, hvor hurtigt det går på deres nuværende topmodel Playstation 4 Pro.
Og hvor PlayStation 4 Pro brugte 8,10 sekunder på at åbne banen, så bruger PlayStation 5 kun 0,83 sekunder.
Se en video fra mødet herunder:- Det kommer til at betyde, at de her indlæsningsskærme, som mange finder irriterende, kan være fortid.
Så når du først er gået i gang med at spille, vil PlayStation 5 være i stand til at hente spillet så hurtigt, at man ikke skal loade og sidde og vente, siger Palle Havshøi-jensen.
- Som bruger vil man derfor opleve, at man får en mere sammenhængende spiloplevelse med glidende overgange, man ikke kommer til at mærke.
Og det vil i sidste ende også give udviklerne nogle muligheder for at lave nye, flydende spiloplevelser, vi ikke er vant til endnu, siger han.
2Indgår samarbejde med ærkefjenden(© Sony & Microsoft)Sony har for nylig også indgået et overraskende samarbejde med Microsoft, som de ellers har ligget i konsol-krig med, siden Microsoft lancerede deres Xbox i 2001, som en udfordrer til PlayStation 2.
Samarbejdet går ud på at udvikle fremtidige cloud-løsninger, der skal tage kampen op mod Google og Amazon, som begge er på vej med banebrydende teknologier indenfor cloud-gaming, som betyder, at man i fremtiden ikke vil være afhængig af at købe spil fysisk eller downloade dem til konsollen.
- Det sender et signal om, at den klassiske konsol-krig mellem de to giganter er ovre.
De samarbejder, fordi Google og Amazon er begyndt at rykke på sig på gaming-området, og Sony rækker derfor ud efter Microsoft, som har den nødvendige teknologi til at hamle op med eksempelvis Google, lyder det fra Palle Havshøi-Jensen.
- For man skal ikke tage fejl af Google.
De er på vej ind og vil bruge alle kræfter på at få del i det stadigt voksende gaming-marked.
Og de er store og har mange penge, og med tiden bliver de fleste af deres ting gode.
Og Sony har bare ikke de samme muligheder for at lave lignende teknologiske løsninger uden Microsoft, siger han.
3Slut med at eje dine spilOg netop samarbejdet mellem Sony og Microsoft bringer os til punkt tre.
Sony har planer om at PlayStation 5-ejere i højere grad skal tænke over, om spil-streaming via en cloud-teknologi ikke er værd at overveje i forhold til fysiske spil og download af spil.
- Der er ingen, der køber DVD'er længere.
Og det samme vil ske med spil, lyder det fra Palle Havshøi-Jensen.
- Sonys nye cloud-aftale med Microsoft viser, at vi er på vej mod et spilmarked, hvor brugerne i højere grad kommer til at købe abonnement til en form for streamingservice, hvor du kan spille alle de spil, du har lyst til, lige når du har lyst til det – så man slipper for at downloade eller købe spil fysisk.
4Spil med dine venner på tværs af PlayStation-generationerSelvom det kan overraske, at det ikke har været muligt før, så bliver det det med PlayStation 5 muligt at spille mod sine venner, selvom de stadig ejer en PlayStation 4.
I dag kan du kun spille online mod andre PlayStation 4-brugere.
Men når den nye PlayStation bliver tilgængelig, har Sony altså tænkt sig at gøre det muligt for de nye konsolejere også at kæmpe mod PlayStation 4-spillere.
- Det lyder som en selvfølge, men sådan har det ikke været.
Sony har altid haft lidt korslagte arme på det her punkt, og PlayStation har aldrig været bagudkompatibel.
Men med den kommende PlayStation kan man altså ikke blot spille sine gamle PlayStation 4-spil, man kan også spille mod andre, der har en PlayStation 4.
Og det er der mange, der har efterspurgt længe, siger Palle Havshøi-Jensen.
- Det åbner op for, at folk kan spille mod deres venner, selvom de ikke har opgraderet fra PlayStation 4 til 5, og jeg tror da også mange børnefamilier vil nyde godt af, at de kan spille de spil, de kender og elsker, og at de stadig kan spille mod deres venner.
FacebookTwitterKopier linkEmner:Microsoft|Playstation|Sony|Teknologi|Computerspil




https://www.dr.dk/nyheder/viden/klima/174-danske-forskere-opfordrer-til-civil-ulydighed-klimaet

Klima174 danske forskere opfordrer til civil ulydighed for klimaetForskere skriver i et åbent brev, at de ser det som deres pligt at opfordre til et "ikke-voldeligt oprør".
I dag er der arrangeret klimastrejke i en række danske byer.
24.
maj 2019 kl.
07.
35Bemærk: artiklen er mere end 30 dage gammelLæs op174 forskere opfordrer i et åbent brev til civil ulydighed for at bekæmpe klimakrisen.
Brevet er offentliggjort i Politiken fredag.
Forskerne, der har mange forskellige faglige baggrunde, skriver i brevet, at de ser det som deres pligt at opfordre til et "ikkevoldeligt oprør" for at gennemtvinge konkrete og øjeblikkelige samfundsforandringer, der kommer klimaet til gode.
- Vi betragter den voksende klimakrise som en eksistentiel trussel mod mennesker i Danmark og resten af verden, og vi kan ikke se stiltiende til, når danske politikere undlader øjeblikkelig og nødvendig handling for at forhindre den tiltagende krise, lyder det i brevet.
De danske forskere er inspireret at bevægelsen "Extinction Rebellion" (Oprør mod udryddelse, red.
), der opstod i Storbritannien sidste år.
Her gik flere tusinde mennesker på gaden og lammede infrastrukturen i den britiske hovedstad, London.
Kort tid efter sendte knap 100 forskere en støtteerklæring ud i britiske medier.
Læs også:Over 750 klimaaktivister er anholdt i LondonSkyder efter politisk systemDe britiske og nu de danske forskere skyder i opråbet med skarpt efter det politiske system, der i deres optik "har svigtet den sociale kontrakt mellem regering og folk".
- I stedet for at erkende, at vi lever på en planet med begrænsede ressourcer, har regering efter regering søgt at øge den økonomiske vækst og opfordret til uhæmmet forbrug, skriver de 174 danske forskere.
Det fremgår ikke af det åbne brev, hvad forskerne konkret opfordrer den danske befolkning at gøre i forbindelse med det "ikkevoldelige oprør".
Klimaforandringerne ses i stadigt højere grad som en af de afgørende politiske slagmarker.
Fredag er der arrangeret klimastrejke i en række danske byer.
Strejken er arrangeret af bevægelsen FridaysForFuture Denmark" og foregår i blandt andet København, Aarhus, Odense og Aalborg.
Lørdag i København deltager den svenske aktivist Greta Thunberg, der har trukket overskrifter for sin "Skolstrejk för klimatet".
Den 16-årige Thunberg har siden 2018 strejket fra skole for at sætte fokus på klimakrisen.
/ritzau/FacebookTwitterKopier linkEmner:Storbritannien|Videnskab|København|Klimaændringer|Aalborg




https://www.dr.dk/nyheder/politik/folketingsvalg/se-kort-flest-boern-ramt-af-relativ-fattigdom-paa-langeland

FolketingsvalgSe kort: Flest børn ramt af relativ fattigdom på LangelandTjek kortet og se, hvor stor en andel af børnene i din kommune der kan betegnes som 'relativt fattige'.
Af Mathias Sommer og Bjørn Lambek24.
maj 2019 kl.
06.
00Bemærk: artiklen er mere end 30 dage gammelLæs opPå to år er antallet af relativt fattige børn steget med knap 50 procent.
Fra 43.
400 i 2015 til 64.
500 i 2017.
Det viser Danmarks Statistiks opgørelse over 'relativ fattigdom'.
- Tallet viser, at at børnefattigdom er stigende, der er altså stadig flere danske børn, som vokser op i en familie, som har begrænsede økonomiske ressourcer, siger Niels Ploug, der er direktør for personstatistik hos Danmarks Statistik.
- Omfanget er ikke kæmpe stort, men udviklingen er stigende.
Tallet for relativ fattigdom bruges til at måle, om Danmark lever op til FN's verdensmål, som blandt andet skal få bugt på med fattigdom 'i alle former'.
Langeland og DragørDen relative fattigdom i Danmark måles ud fra medianindkomsten, som er den midterste indkomst i den generelle fordeling af indkomster.
Har en person et årligt rådighedsbeløb, som er under 50 procent af medianindkomsten efter skat, karakteriseres vedkommende som relativt fattig i forhold til den generelle levestandard i samfundet.
- Når vi taler om familier, som er fattige eller har begrænsede økonomiske ressourcer, så afhænger rigtigt meget af overførselsindkomstsystemet og de ændringer, man foretager politisk, som har en pæn betydning for antallet af børn, som oplever det her i deres opvækst, siger Niels Ploug.
Den nuværende regering har blandt andet introduceret kontanthjælpsloftet, integrationsydelsen og 225-timersreglen, som skal motivere folk til at komme i arbejde, men som omvendt efterlader færre penge på kistebunden hos personer på offentlig forsørgelse.
- Det er jo en situation, som regeringen har bragt de her børn i, fordi man simpelthen har vedtaget nogle love; at man vil fattiggøre de her familier ved at sætte dem ned på nogle lavere ydelser, siger Langelands borgmester, Tonni Hansen (SF).
På kortet ovenfor kan du se, hvordan din kommune falder ud i opgørelsen over relativt fattige børn i 2017.
Færrest relativt fattige børn var der i kommunerne Dragør, Allerød og Gentofte, mens Lolland, Brøndby og Langeland Kommuner topper listen med en andel af relativt fattige børn på over 10 procent af alle børn i kommunen.
På landsplan defineres 5,6 procent af alle børn i Danmark som relativt fattige i 2017.
Cepos: Opgørelsen giver ikke meningMen at putte mærkatet 'relativt fattig' på 64.
500 børn er meningsløst.
Det mener den borgerlige tænketank, Cepos.
- Det her tal er beregnet ud fra en præmis, at hvis bare du har lav indkomst et enkelt år, så udgør det et problem.
Men den præmis, mener jeg, er forkert.
- Over halvdelen er heldigvis ude af lavindkomstgruppen efter et et år.
Og et enkelt år med er indkomst på for eksempel 115.
000 kr.
er ingen katastrofe, siger Mads Lundby Hansen, cheføkonom hos Cepos.
Han henviser til, at en enlig mor med tre børn ifølge Danmarks Statistik falder under grænsen for relativ fattigdom, hvis hun hver måned har 19.
025 kroner efter skat til sig selv og sin familie.
Ifølge opgørelsen skal en voksen uden børn have et månedligt rådighedsbeløb på under 10.
013 kroner for at falde under fattigdomsgrænsen.
- Jeg har en skepsis over for at bruge et ord som fattigdom over for personer, der måske har 115.
000 kroner efter skat i disponibel indkomst.
Sådan en person vil jeg ikke betegne som relativt fattig, men som en person med en relativt lav indkomst.
Jeg synes, der er behov for at nuancere det her, siger Mads Lundby Hansen.
Fattigdomsdefinition som ThorningMen Niels Ploug, direktør for personstatistik hos Danmarks Statistik, henviser til forskning, der viser, at blot et enkelt år i relativ fattigdom kan have stor indflydelse for et barns fremtid.
- Det er jo et liv - og det ved man også fra undersøgelser - som er præget af forældre, der gør alt, hvad de kan for at kompensere for de her begrænsede ressourcer, men som ikke i samme grad kan leve op til børnenes behov.
- Nyere forskningsresultater tyder på, at bare ét år med begrænsede ressourcer faktisk har betydning for børnenes muligheder, siger han.
Mads Lundby Hansen opfordrer til, at man i stedet kigger på relativ fattigdom over en treårig periode, som var den fattigdomsdefinition, som den tidligere Thorning-regering indførte.
Socialdemokratiet har tidligere varslet, at partiet planlægger at genindføre Thorning-regeringens definition af relativt fattige.
Det ville nedbringe antallet af relativt fattige børn kraftigt.
Relativ fattigdom•Danmarks Statistik har til opfølgningen på FN's verdensmål om national fattigdom valgt at måle fattigdom relativt.
•Det betyder, at man bliver betragtet som fattig, hvis man er langt fra at have de samme økonomiske muligheder og levevilkår, som de fleste andre i befolkningen.
•Medianindkomsten er det beløb, hvor halvdelen af befolkningen har en lavere indkomst og halvdelen en højere indkomst.
Medianen er altså udtryk for indkomsten i en familie, der ligger lige midt i indkomstspektret, og den er derfor god at anvende i mål for relativ fattigdom.
•Fattigdomsindikatoren skal ikke tolkes som et egentligt fattigdomsmål, der objektivt viser antallet af fattige personer i Danmark, men som en indikator på udviklingen i relativ fattigdom.
En relativ fattigdomsgrænse vil altid hvile på antagelser, idet mange valg, skal træffes, når man skal måle fattigdom.
Antallet af fattige afhænger således af disse valg.
Det er derfor vigtigt ikke at tolke for hårdt på selve antallet af fattige, som fattigdomsindikatoren viser.
•Kilde: Danmarks Statistik.
FacebookTwitterKopier linkEmner:Danmarks Statistik|Mads Lundby Hansen (økonom)|Socialforhold|Privatøkonomi|Langeland




https://www.dr.dk/sporten/golf/tiger-taemmer-far-og-millionaer-bjerregaards-vilde-aar-har-bragt-ham-taettere-paa

GolfTiger-tæmmer, far og millionær: Bjerregaards vilde år har bragt ham tættere på verdenstoppenDR Sporten har scrollet ned ad golfspillerens Instagram-profil og sammen med hovedpersonen selv slået ned på fem gyldne øjeblikke.
Det sidste halvandet år har været fyldt med opture for golfspilleren Lucas Bjerregaard.
Af Kresten Mosbæk Gravesen24.
maj 2019 kl.
07.
32Bemærk: artiklen er mere end 30 dage gammelLæs opDer er en ny mand på hovedplakaten ved Europa Tour-turneringen Made in Denmark.
For mens det tidligere har været Thomas Bjørn, Søren Kjeldsen og Thorbjørn Olesen, er det varmeste navn i dansk golf lige nu Lucas Bjerregaard.
Med imponerende resultater det seneste halvandet år er den 27-årige frederikshavner stormet frem på verdensranglisten og har gjort sit navn bemærket uden for Europas grænser.
Han er lige nu Danmarks bedste golfspiller med en placering som nummer 43 i verden.
På under to år er han rykket over 200 pladser frem på verdensranglisten.
Nedenfor følger fem af de mest betydningsfulde momenter på vejen til succesen.
Slår idolet og nutidens største ikonLucas Bjerregaard trykker hånd med Tiger Woods, efter danskeren har besejret den amerikanske golflegende.
Det kan godt være, at Lucas Bjerregaard allerede har slået sit navn fast i Europa, men for de amerikanske golffans er han før denne marts-dag bare en tilfældig golfspiller med et uudtaleligt navn.
Når modstanderen i kvartfinalen ved World Golf Championship Match Play samtidig er legenden Tiger Woods, forventer alle, at ’Biergarden’ bliver udraderet.
Sådan går det bare ikke.
Med nordjysk kølighed på de sidste huller slår danskeren hjemmebanehelten ud og sender chokbølger gennem de amerikanske tv-producenter, der må undvære seermagneten på finaledagen.
- Det er en dag, jeg ikke kommer til at glemme, og det er en dag, jeg kommer til at fortælle min datter og mine børnebørn om.
Han har været mit idol, siden jeg kan huske, og bare det at få lov til at spille imod ham var stort- De fleste regnede med, at han bare skulle køre over mig på en hurtig runde.
Han havde lige slået Rory (McIlroy, red.
) om morgenen og spillede godt.
Men jeg kunne mærke, at de amerikanske fans lige så stille fik noget respekt for mig, og nogle stykker begyndte at råbe mit navn.
Det var fedt.
- Der kom meget opmærksomhed i ugerne, efter jeg slog Tiger.
Når jeg kom op på et teested, var der altid nogen, der råbte, at det var ham, der slog Tiger.
’Tiger-slayer’ blev jeg også kaldt.
Det var rigtigt sjovt og en opmærksomhed, jeg ikke har haft før.
Bliver far for første gangGolf er ikke længere den vigtigste del af Lucas Bjerregaards liv.
Hvis man skal finde én årsag til, at Lucas Bjerregaard det seneste halvandet år er stormet frem på verdensranglisten, skal man måske kigge på dette Instagram-opslag.
Da hans forlovede føder parrets første barn, Josephine i december 2017, ligger Bjerregaard nummer 183 i verden, men den efterfølgende sæson spiller han sit bedste golf nogensinde.
Baby-effekten ser ud til at vare ved i 2019.
- Jeg tror ikke, golfen er blevet mindre vigtig.
Der er bare kommet noget, der er endnu vigtigere end golf.
Det har været sundt for mig som person og mit spil.
Det har jeg haft brug for.
Det har modnet mig meget.
- Da jeg var yngre, kunne mine fejl hænge meget længe i hovedet og ødelægge en aften for mig og dem omkring mig.
Det har jeg lært at blive meget bedre til.
Der gør Josephine en stor forskel.
- Når jeg kommer hjem til hende, gør det ikke så meget, om jeg er gået fem over par eller fem under par.
Hun smiler alligevel, og det er skide sjovt.
Pengene ruller ind efter sejr på legendarisk banePå sin koldeste turneringsrunde nogensinde spiller Lucas Bjerregaard sig op ved finaledagen og vinder på St.
Andrews.
Der er få sportsgrene, som kan hamle op med pengepræmierne i golf.
Det mærker Lucas Bjerregaard også i løbet af 2018, hvor han får flere og flere topplaceringer.
Kulminationen kommer en vindblæst og iskold søndag på St.
Andrews-banen i Skotland.
Her vinder danskeren Alfred Dunhill Links Championship og indkasserer over fem millioner danske kroner.
Sejren var en af årsagerne til, at Bjerregaard i løbet af 2018 tjente over 16 millioner kroner i præmiepenge – mere, end hvad han tidligere havde tjent samlet i hele sin karriere.
- Penge er ikke noget, der motiverer mig.
Jeg vil gerne vinde og komme op ad ranglisterne, men jeg tænker ikke på præmiechecken.
- Vi kan spille prøverunder mod hinanden om 100 kroner, men du kan spørge mig de fleste søndage efter turneringen, hvor meget jeg har vundet, og jeg ville ikke ane det.
Det er rart med penge, men det driver mig ikke.
Hole-in-one på den største sceneLucas Bjerregaard var den eneste, der lavede hole-in-one ved majorturneringen PGA Champioship i år.
Det var blot hans andet lykketræf i karrieren.
At få bolden i hul på et enkelt slag.
Det er noget, både amatører og professionelle golfspillere kan drømme om hele livet, uden at det går i opfyldelse.
Så er der dem, der er så heldige og dygtige at gøre det.
Og så er der dem, som gør det på de vildeste tidspunkter.
Det må man sige, at Lucas Bjerregaard gør sidste weekend, da han laver hole-in-one på 17.
hul på finaledagen ved majorturneringen PGA Championship i New York.
Slaget bringer jubel hos de halvfulde amerikanere, som ikke har glemt den danske Tiger-tæmmer, der med sit slag ender turneringen på en 16.
-plads – hans bedste majorresultat nogensinde.
- Inden i søndags havde jeg lavet én hole-in-one i mit liv, så det sker ikke så tit.
Der var så mange mennesker, og vi var henne på eftermiddagen, så de havde fået lidt at drikke.
De var i rigtigt godt humør, og det var helt vildt.
- Jeg vil sige, at hvis jeg skulle vælge de 15 sjoveste minutter i mit golfliv, jeg skulle opleve igen, skulle det være det her.
Mødet med Tiger var en hel runde og en hel dag, men isoleret set var det her virkelig en fed oplevelse.
Familien følger med i USA-drømmenSiden Josepine blev født i december 2017 har Bjerregaards forlovede og datter rejst med rundt til de mange turneringer.
Senest var familien to måneder i USA.
I foråret 2019 beslutter Lucas Bjerregaard at tage sin med familie til USA, hvor han skal spille de næste to måneder.
Beslutningen viser sig at være god, for trods mere praktik og mindre træning er det i denne periode, at han blandt andet besejrer Tiger Woods, leverer gode majorresultater og laver den famøse hole-in-one.
Kæreste og datter har faktisk rejst med konstant, siden datteren Josephine kom til verden.
- Det har været sjovt, og jeg ville være ked af, hvis ikke de oplevede det.
Min datter begyndte at gå, da jeg var i Abu Dhabi i år, så hvis ikke de havde været med der, havde jeg ikke set det.
- I stedet for at rejse med en kuffert og en golfbag, som jeg har været vant til, rejser jeg med tre kufferter, barnevogn og stol til bilen.
Det er lidt anderledes, og der er mere praktik i det, men det er dejligt at have dem med.
FacebookTwitterKopier linkEmner:Golf|Rory McIlroy (golfspiller)|Tiger Woods (golfspiller)|Instagram|USA




https://www.dr.dk/nyheder/kultur/boeger/forfatter-naeste-bog-i-serie-bag-game-thrones-kommer-i-2020

BøgerForfatter: Næste bog i serie bag Game of Thrones kommer i 2020Forfatteren bag forlægget til "Game of Thrones" agter at være færdig med den næste bog i serien i juli 2020.
George R.
R.
Martin til premieren på filmen "Tolkien", der handler om forfatteren bag "Ringenes Herre", J.
R.
R.
Tolkien.
24.
maj 2019 kl.
03.
47Bemærk: artiklen er mere end 30 dage gammelLæs opEfter otte års venten kan "Game of Thrones"-fans endelig se frem til George R.
R.
Martins næste bog i den populære serie "A Song of Ice and Fire".
På sin blog har forfatteren bag bøgerne, der er filmatiseret som den netop afsluttede hitserie på HBO, delt en reklame fra det newzealandske luftfartsselskab Air New Zealand.
I reklamen fortæller selskabet, at George R.
R.
Martin er velkommen til at færdiggøre sin kommende bog "The Winds of Winter" på den smukke ø.
Dertil svarer forfatteren, at han agter at besøge New Zealand, når der skal afholdes World Science Fiction Convention 29.
juli 2020.
Hvis han ikke har færdigskrevet bogen inden da, giver han tilladelse til, at han skal fængsles i en lille hytte på White Island på New Zealand omgivet af en sø af svovlsyre, skriver han på sin blog.
Første bog i 1996George R.
R.
Martins første bog i serien "A Song of Ice and Fire" udkom i 1996 med titlen "Game of Thrones".
Serien skal ifølge forfatteren selv indeholde syv bøger, og indtil videre er han udkommet med fem.
Den seneste blev udgivet i 2011 med titlen "A Dance with Dragons", og den tog seks år at skrive.
Læs også:Det må bare ikke ske!
3 øjeblikke, vi frygter i sidste sæson af Game of ThronesSerie lavet på baggrund af bøgerneTv-serien "Game of Thrones", der delvis er lavet på baggrund af Martins bøger, fik premiere i april 2011.
Martin har været inde over filmatiseringen af hans bogserie, og det har været en af grundene til, at Martin har været otte år om at skrive den sjette bog, udtaler han selv.
Sidste afsnit af den ottende og sidste sæson i den meget populære tv-serie blev sendt 19.
maj 2019 - otte år efter sin begyndelse.
Mens de første sæsoner af tv-serien kunne laves på baggrund af bøgerne, har folkene bag tv-serien selv måttet gætte sig til, hvordan historien skulle ende, da Martin endnu mangler at skrive to bøger.
Tv-seriens afslutning har fået flere fans til at rase i skuffelse.
Over halvanden million fans har skrevet under på en underskriftindsamling, der går på, at den sidste sæson skal laves om.
/ritzau/FacebookTwitterKopier linkEmner:George R.
R.
Martin (forfatter)|Litteratur|New Zealand




https://www.dr.dk/nyheder/viden/kroppen/ketchup-toastbroed-og-pizza-faerdigmad-faar-dig-til-spise-500-kalorier-ekstra

KroppenKetchup, toastbrød og pizza: Færdigmad får dig til at spise 500 kalorier ekstra om dagenVi har tendens til at overspise, hvis maden er industrielt forarbejdet.
Selv om meget færdigmad er kalorietungt, understreger danske forskere, at der også findes sunde alternativer, selv når det skal gå hurtigt.
Foto: Colourbox, redigeret af Lasse From.
Af Emilie Aagaard24.
maj 2019 kl.
06.
31Bemærk: artiklen er mere end 30 dage gammelLæs opFrysepizza, færdigretter og røde pølser.
Det er eksempler på ultra-forarbejdet mad: Industriproduceret og ofte fyldt med en masse tilsætningsstoffer, du næppe har stående i dit køkken.
Og det er netop den mad, som i flere omgange har været beskyldt for at være en del af forklaringen på den voksende globale fedmeepidemi.
Nu viser en ny amerikansk undersøgelse, at amerikanere, der fik ultra-forarbejdet mad i bare to uger, spiste væsentligt flere kalorier, end når de holdt sig til en langt mindre forarbejdet kost.
Eksempler på ultra-forarbejdede fødevarerFølgende fødevarer var kategoriseret som ’ultra-forarbejdede’ i den amerikanske undersøgelse:Morgenmadsprodukter som fx cornflakes og cheerios, færdigkager fra supermarkedet, færdiglavede frostretter, pulversovs, kartoffelmos i pulverform, toastbrød, ketchup, chips og kiks m.
v.
Se mere her: Hall et.
al.
2019Samtidig tog de på i vægt, men tabte sig, når de spiste den mindre forarbejdede kost.
Lektor Thomas Meinert Larsen er leder af Sektion for Fedmeforskning under Institut for Idræt og Ernæring ved Københavns Universitet.
Han finder undersøgelsen interessant og vellavet.
- Når forsøgspersonerne får den her type mad, spiser de godt 500 kalorier mere om dagen.
Om det skyldes, at maden er forarbejdet, eller at den bl.
a.
indeholder flere kalorier og er fattig på fibre, er dog usikkert, siger han.
Forarbejdet mad er mere energitætProfessor Lars Ove Dragsted, leder af Klinisk og Forebyggende Ernæring under Institut for Idræt og Ernæring ved Københavns Universitet, mener, at undersøgelsen er vellavet.
Men konklusionerne er trukket for langt, vurderer han.
For ud over, at den ultra-forabejdede mad er mere industriel produceret, adskiller den sig også i forhold til, hvor mange kalorier, den indeholder.
- Man tager en meget energitæt kost (den ultra-forarbejdede, red.
) og sammenligner med en langt mindre energitæt kost.
Og så ser man en ret signifikant forskel.
De tolker så, at det er forarbejdningen, men det skyldes nok nærmere energitætheden, siger han.
Energitætheden er et mål på, hvor mange kalorier der er per gram.
Og der er mange flere kalorier per gram i fx is end i broccoli.
Vi taber os, hvis vi får en kost, der ikke er energitæt.
Også selv om vi må spise lige så meget af det, som vi har lyst til.
Det har forskere vidst længe, fortæller Lars Ove Dragsted.
For vi kan ganske enkelt nå at spise mange flere kalorier på kort tid, når vi spiser energitætte fødevarer.
I den amerikanske undersøgelse observerede forskerne, at folk spiste den ultra-forarbejdede mad hurtigere, og derfor havde tendens til at overspise.
Men selv om forklaringen ikke nødvendigvis er, at fødevarerne er industrielt forarbejdede, mener Thomas Meinert Larsen, at undersøgelsen giver en vigtig indsigt.
Den amerikanske undersøgelse20 raske forsøgspersoner blev fulgt tæt i fire uger.
De var alle stabile i vægt med en BMI på omkring 27 ved forsøgets start.
I to af ugerne fik de ultra-forarbejdet kost, mens de i de to andre uger fik en u-forarbejdet kost.
Hvilken kost, de startede med, var tilfældigt valgt.
Forsøgspersonerne måtte i alle fire uger spise så meget, som de havde lyst til.
Det viste det sig, at forsøgspersonerne i gennemsnit spiste over 500 kalorier mere om dagen, når de spiste den ultra-forabejdede kost.
Det viste sig også, at forsøgspersonerne efter to uger på den ultra-forarbejdede kost snitteligt havde taget næsten et kilo på.
Lige modsat var det gået på den u-forarbejdet kost.
Her havde de efter to uger tabt næsten et kilo i gennemsnit.
Kilde: Hall et.
al.
2019- Om det skyldes energitætheden eller ej, så fører de her ultra-forarbejdede fødevarer typisk til et markant større kalorieindtag.
Og det er det, som i den virkelige verden er vigtigt for folk at vide, forklarer han.
Vælg de sunde færdigretterHvis du gerne vil undgå store vægtøgninger, tyder den nye undersøgelse altså på, at du skal undgå ultra-forarbejdede fødevarer.
Slut med den lette løsning, kunne man sige.
Men begge eksperter mener dog, at det er for enkelt at konkludere.
For med mad handler det om at gøre alt med måde, og derudover findes der flere og flere sunde færdigretter og fastfood-muligheder.
- Der findes jo færdigsalater og mange andre gode alternativer i dag, siger Lars Ove Dragsted, der derfor godt mener, at man kan spise sundt uden at skulle lave alt sin mad helt fra bunden.
FacebookTwitterKopier linkEmner:Fødevarer|Københavns Universitet|Ernæring|Sundhed og velvære|Fedme




https://www.dr.dk/nyheder/politik/folketingsvalg/organisationer-kraever-loefte-fra-mette-frederiksen-halver

FolketingsvalgOrganisationer kræver løfte fra Mette Frederiksen: Halvér børnefattigdommenS-formanden bør love at ville halvere antallet af børn i relativ fattigdom, hvis hun vil kunne kalde sig ’børnenes statsminister’.
Mette Frederiksen (S) planlægger at nedsætte en 'ydelseskommission' på den anden side af valget.
 DR/Scanpix)Af Morten Henriksen24.
maj 2019 kl.
06.
00Bemærk: artiklen er mere end 30 dage gammelLæs opMed knap to uger til folketingsvalget kommer to af landets børneorganisationer nu med et kontant krav til Mette Frederiksen.
Hun skal forpligte sig på mindst at halvere antallet af børn, som lever under den relative fattigdomsgrænse fra de nuværende 64.
500 til 32.
250 børn i løbet af den kommende regeringsperiode.
Vi mener, det eneste realistiske for at nå i mål med at bekæmpe børnefattigdommen er at fjerne fattigdomsydelserne, herunder kontanthjælpsloftetNational chef i Red Barnet Dorte Ploug HansenKommer den socialdemokratiske statsministerkandidat ikke med det klare løfte til vælgerne inden valgdagen 5.
juni, kan hun ikke kalde sig ’børnenes statsminister’, lyder det fra Mødrehjælpen og Red Barnet.
- Hvis Mette Frederiksen vil være børnenes statsminister, så skal hun som minimum sige, at hun vil halvere antallet af fattige børn i Danmark, siger direktør i Mødrehjælpen, Ninna Thomsen.
Kan hun ikke godt være ’børnenes statsminister’ uden decideret at love den halvering?
- Det synes vi ikke.
Det er afgørende for os, at man sætter det her krav, og siger, at man vil halvere antallet af fattige børn, for de børn får ikke en chance i velfærdssamfundet.
De får nogle helt andre livsmuligheder end deres kammerater i skoleklassen eller på fritidshjemmet, siger Ninna Thomsen.
13.
017 kroner om månedenIfølge Danmarks Statistik lever man i 'relativ fattigdom', hvis man tjener under halvdelen af den såkaldte median-indkomst i Danmark.
For en enlig forælder med et barn betyder det for eksempel, at man lever under den relative fattigdomsgrænse, hvis man har en indkomst under 13.
017 kroner om måneden efter skat.
National chef i Red Barnet Dorte Ploug Hansen mener også, at vælgerne har krav på forpligtende ord fra den socialdemokratiske statsministerkandidat inden folketingsvalget, hvis Mette Frederiksens selvudnævnte titel som ’børnenes statsminister’ skal give mening.
- Mette Frederiksen skal love os, inden vi går hen og sætter vores kryds, at hun vil afskaffe børnefattigdom eller som minimum halvere den, siger Dorte Ploug Hansen.
De to børneorganisationer understreger, at kravet om at forpligte sig til en halvering af børnefattigdommen i løbet af den kommende regeringsperiode også er møntet på de øvrige partier og deres partiledere.
- Det gælder til Mette Frederiksen, og det gælder til Lars Løkke, men det gælder også til de partier, der skal bringe den ene eller den anden statsministerkandidat til magten, siger Ninna Thomsen.
De to organisationer roser Mette Frederiksen for at have slået sig op på, at hun vil være ’børnenes statsminister’.
Men de savner samtidig handling og forpligtende meldinger bag ordene.
Varmt tøj om vinterenDet var på Socialdemokratiets kongres i september - og på forsiden af en valgbrochure, der er blevet husstandsomdelt til flere hundrede tusinde danskere, at Mette Frederiksen bekendtgjorde:- Jeg vil gerne være børnenes statsminister.
Mette Frederiksen meldte sidste år ud, at hun ville være 'børnenes statsminister'.
Men der skal handling bag ordene, lyder det fra en række børneorganisationer.
- Når Mette Frederiksen siger, at hun vil være børnenes statsminister, så forlanger Red Barnet selvfølgelig, at hun stiller op på børnenes vegne.
Vi ser som minimum, at fattigdom blandt børn skal halveres i den kommende regeringsperiode, fastslår Dorte Ploug Hansen.
Hun tilføjer, at børn, der lever under den relative fattigdomsgrænse, har meget trange kår.
- Hos Red Barnet møder vi familier, der ikke har råd til helt basale ting som varmt tøj om vinteren, sport og fritidsaktiviteter, gaver på fødselsdage, og hvor man juleaften spiser leverpostejmadder, siger Dorte Ploug Hansen.
De pågældende børn lider både økonomisk og socialt afsavn, siger Ninna Thomsen.
- Vi kan se, at alene et år i fattigdom for et barn sætter sig for livet.
Det gør, at man har ringere mulighed i forhold til uddannelse, og det gør, at man bliver isoleret som barn i forhold til en masse sociale aktiviteter, og man bliver isoleret i forhold til fællesskabet, siger Ninna Thomsen.
Ingen løfter fra Mette FrederiksenDirekte adspurgt vil Mette Frederiksen ikke love at halvere antallet af fattige børn, hvis hun bliver statsminister.
- Da vi sad i regering sidst, lykkedes det os faktisk at få nedbragt antallet af børn i fattigdom ganske betydeligt, og det tror jeg også, vi kan gøre denne gang, siger Mette Frederiksen.
Er det et ja til, at du vil love at halvere antallet af børn, der lever i relativ fattigdom, i næste valgperiode?
- Jeg vil rigtigt gerne være med til at løse de problemer, der er omkring børnefattigdom i Danmark.
Og lige så vigtigt det er at være optaget af, at børn ikke lever i fattigdom, lige så vigtigt er det jo at diskutere, hvordan vi når derhen.
Og der synes jeg jo som socialdemokrat, at noget af det vigtigste er at sikre, at der er flere forældre, der kommer ud på arbejdsmarkedet.
Og det er noget af det, vi gerne vil stille os i spidsen for, svarer Mette Frederiksen.
Men du vil ikke forpligte dig til en halvering?
- Jeg vil rigtig gerne være med til at løse de problemer, der er omkring børnefattigdom, og da vi sidst sad i regering, nåede vi rigtig langt.
Noget af det jeg er optaget af er, at vi får flyttet nogle af de indvandrerkvinder, der år efter år bliver ved med at leve på passiv overførselsindkomst, til at komme ud på arbejdsmarkedet.
Det vil være rigtigt godt for deres børn, siger Mette Frederiksen.
Men hvorfor er det, at du ikke vil forpligte dig på et tal.
For vælgerne kan det jo være vigtigt at vide, om du vil flytte 1.
000 børn eller du vil flytte over 30.
000 børn ud af relativ fattigdom, som er kravet fra de to børneorganisationer?
- Jeg tror, at det, der er vigtigst at vide for vælgerne, er, om man er optaget af den her problemstilling.
Det er jeg, og det er vi.
Og da vi sad i regering sidst, der nåede vi faktisk rigtig langt på den her dagsorden, siger Mette Frederiksen.
Se Mette Frederiksen (S) svare på spørgsmålene i videoen herover.
Ikke til valg på højere ydelserIfølge børneorganisationerne er det især det såkaldte kontantshjælpsloft, 225-timers reglen og integrationsydelsen, som er årsag til den stigende relative børnefattigdom.
- Vi mener, det eneste realistiske for at nå i mål med at bekæmpe børnefattigdommen er at fjerne fattigdomsydelserne herunder kontanthjælpsloftet.
En halvering af antallet af fattige børn svarer nemlig nogenlunde til antallet, før fattigdomsydelserne blev indført, siger Dorte Ploug Hansen.
Ninna Thomsen, kan man godt halvere antallet af relativt fattige børn, hvis man holder fast i kontanthjælpsloftet og integrationsydelsen?
- Vi synes, det er mest oplagt, at man dropper kontanthjælpsloftet.
Dropper integrationsydelsen.
Dropper 225-timers reglen.
Men det er klart, at der også er andre veje.
Man kan vælge at hæve børnepengene markant for de her grupper.
Det centrale for os er, at vi når derhen, at vi mindst får halveret antallet af fattige børn.
Om det så sker på den ene eller den anden måde, må vi se på, siger Ninna Thomsen.
Socialdemokratiets formand, Mette Frederiksen, har indtil videre fredet de omstridte ydelser.
Hvis Mette Frederiksen bliver statsminister, vil hun lade en såkaldt ydelseskommission se på reglerne i et år.
Mette Frederiksen har dog gjort det klart, at de relativt fattige børnefamilier ikke kan se frem til højere ydelser med hende som statsminister.
- Nej, det kan de ikke.
Hvis vi gik til valg på højere ydelser, så ville vi sige, at vi gik til valg på det, sagde Mette Frederiksen i sidste måned.
Gælder alle politikereNinna Thomsen, stoler I ikke på, at Mette Frederiksen vil gøre nok for at mindske antallet af relativt fattige børn?
- Det handler ikke om, hvorvidt vi stoler på Mette Frederiksen.
Det handler om, at vælgerne har brug for at vide klart og tydeligt; Hvad vil den kommende statsminister.
Hvilke ambitiøse mål er det, man sætter i forhold til børnefattigdom, siger Ninna Thomsen.
Udskældte ydelser:•Kontanthjælpsloftet•Med kontanthjælpsloftet lægges der et loft over, hvor meget en kontanthjælpsmodtager kan modtage i offentlige ydelser.
Det drejer sig om ydelserne integrationsydelse, uddannelseshjælp eller kontanthjælp og særlig støtte og boligstøtte.
•Formålet er, at der skal være en større økonomisk gevinst ved at komme i arbejde.
•Kontanthjælpsloftet varierer, alt efter om modtageren af offentlige ydelser er enlig eller gift/samlevende og efter antallet af børn.
•Den løn, man tjener ud over de offentlige ydelser, blive trukket fra integrationsydelsen eller kontanthjælpen.
Dermed bliver der højere til kontanthjælpsloftet, og man vil i mindre grad blive modregnet.
•Integrationsydelsen•Integrationsydelse er en særlig overførselsindkomst, der gives til indvandrere og øvrige indbyggere, som har opholdt sig i Danmark i mindre end syv ud af de seneste otte år.
•Integrationsydelsen gives i stedet for kontanthjælp og ligger ydelsesmæssigt omtrent på niveau med et SU-stipendiat.
•Integrationsydelsen blev indført den 1.
september 2015 og minder meget om starthjælpen, der var i kraft i årene 2002-2012.
•225 timers reglen•225-timer-reglen betyder, at kontanthjælpsmodtagere skal dokumentere, at de står til rådighed for arbejdsmarkedet ved at arbejde minimum 225 timer inden for et år.
Det svarer til cirka seks ugers fuldtidsarbejde og skal tilskynde til, at alle bibeholder en tilknytning til arbejdsmarkedet.
•Reglen betyder, at hjælpen bliver nedsat, hvis en person har modtaget hjælp i sammenlagt mindst et år inden for tre år og ikke har haft mindst 225 timers ordinært og ustøttet arbejde inden for de seneste 12 kalendermåneder.
FacebookTwitterKopier linkEmner:Kontanthjælp|Lars Løkke Rasmussen (politiker)|Mette Frederiksen (politiker)|Socialdemokraterne|Socialforhold




