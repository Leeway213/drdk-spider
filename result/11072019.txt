https://www.dr.dk/nyheder/udland/man-ligger-i-samme-seng-uden-toej-paa-indebaerer-ikke-man-deltager-frivilligt-i-sex

Udland'At man ligger i samme seng uden tøj på indebærer ikke, at man deltager frivilligt i sex'Den svenske højesteret har for første gang dømt en person for uagtsom voldtægt efter ny samtykkelov.
De strammere regler om seksuelt samtykke blev indført i Sverige, efter at den globale #metoo-bevægelse satte fokus på overgreb og sexchikane.
Af Lars Lindevall11.
juli 2019 kl.
22.
01Bemærk: artiklen er mere end 30 dage gammelLæs opEn 27-årig mand fra Sverige har fået en fængselsdom for uagtsom voldtægt.
Sagen er den første dom efter den nye svenske samtykkelov, der blev indført sidste sommer.
Manden er blevet dømt for at have voldtaget en kvinde, der forklarede under retssagen, at hun blev paralyseret, da manden berørte hende.
Hendes passivitet fik ikke manden til at sikre sig, at hun frivilligt ønskede at have sex med ham.
Det er rigtig godt, at den højeste domstol er tydelig omkring, at den forurettede ikke har noget ansvar for at sige, at man ikke vil.
My Hëdström, anklagerRetten fastslog dermed, at hun ikke havde givet samtykke til sex, og at manden var skyldig i uagtsom voldtægt.
- Jeg er meget tilfreds med denne her dom.
Den giver svar på mange af de spørgsmål, som man kan stille efter den nye lov.
Det er rigtig godt, at den højeste domstol er tydelig omkring, at den forurettede ikke har noget ansvar for at sige, at man ikke vil, siger anklageren i sagen, My Hedström, til SVT.
Den samlede straf bliver på to år og tre måneders fængsel, men den omfatter også andre sager.
Straffen for den uagtsomme voldtægt udgør ifølge Högsta Domstolen otte måneder.
- Retten finder det bevist, at gerningsmanden har udført de seksuelle handlinger, uden at hun har deltaget frivilligt.
Det er imidlertid ikke blevet bevist, at gerningsmanden handlede forsætligt, men at han handlede groft uagtsomt, skriver domstolen på sin hjemmeside.
Læs også:Første svensker dømt for uagtsom voldtægtPassive ofre har intet ansvarAnklager My Hedström mener, at det er godt, at der er blevet slået hul på den ny samtykkelov med dommen.
- Ofte er det sådan, at man ligger helt stille og er passiv, når man bliver udsat for et seksuelt overgreb.
Det, at man ligger i samme seng uden tøj på, indebærer ikke, at man deltager frivilligt i sex, siger My Hedström.
Agneta Bäcklund, der som dommer ved den svenske højesteret har været med til at bedømme sagen, forklarer, at den nye lov "tager udgangspunkt i, at man ikke behøver sige nej".
- Han var usikker på, hvordan det forholdt sig i denne her situation - om hun ville deltage i seksuelle handlinger eller ej - og når han på trods af dette gennemførte seksuelle handlinger med hende, dømmes han for uagtsom voldtægt, siger Agneta Bäcklund til SVT.
Lovbrud hvis sex ikke er frivilligtDet er et år siden, at Sverige gennemførte en lovændring, som indebærer, at det skal være blevet gjort klart, at der er tale om frivillighed ved sex.
Hvis dette ikke er tilfældet, så er det et lovbrud.
Tidligere forudsatte voldtægtsdomme, at der i sagen havde været fremsat trusler eller var blevet anvendt tvang eller vold - eller ofret skulle have været i en udsat situation - for eksempel være beruset.
Fra 1.
juli 2018 gælder, at domstolene særskilt skal vurdere, "om der er givet udtryk for frivillighed gennem ord, handling eller på anden vis".
FacebookTwitterKopier linkEmner:Seksualitet|Voldtægt|Kriminalitet|Sverige|Retsvæsen




https://www.dr.dk/sporten/fodbold/fifa-vil-straffe-fodboldracisme-haardere

FodboldFifa vil straffe fodboldracisme hårdereForbundet vil blandt andet fordoble minimumsstraffen for racistiske hændelser til udelukkelse i ti kampe.
FIFA infdører strengere straffe for racisme.
Foto: REUTERS/Darrin Zammit Lupi 11.
juli 2019 kl.
22.
38 | opdateret 12.
juli 2019 kl.
12.
40Bemærk: artiklen er mere end 30 dage gammelLæs opStrengere straffe for racisme og diskriminering er en central del af Det Internationale Fodboldforbunds (Fifa) nye disciplinærreglement, der træder i kraft fra næste uge.
Forbundet vil blandt andet fordoble minimumsstraffen for racistiske hændelser fra spillere eller trænere til udelukkelse i ti kampe.
Samtidig inviteres ofre for racisme til at komme og fortælle om deres oplevelser foran et dommerpanel i Fifa.
Det skriver forbundet på sin hjemmeside.
- Emner som racisme og diskrimination er blevet opdateret, så Fifa kommer i førersædet i kampen mod disse forfærdelige angreb på fundamentale menneskerettigheder, står der på hjemmesiden.
Læs også:Uefa straffer abelyde mod engelske spillere: Montenegro skal spille uden tilskuereHvis dommere oplever racistiske eller på anden måde diskriminerende tilråb fra tilskuerne, skal de afbryde kampen.
Det gælder blandt andet under alle kvalifikationskampe til VM i 2022, og Fifa lægger op til, at afbrudte kampe som udgangspunkt skal ende med et 0-3-nederlag til det hold, hvis fans er kommet med de diskriminerende tilråb.
Derudover bliver holdene straffet ved at skulle spille kampe med et begrænset antal tilskuere og en bøde på mindst 134.
000 danske kroner, første gang der begås regelbrud.
Gentages det, kan den pågældende klub alt efter sagens omfang straffes med for eksempel at få frataget point, spille en eller flere kampe uden tilskuere, blive taberdømt eller rykke ned i en lavere række.
Det nye reglement får effekt fra 15.
juli 2019.
/ritzau/FacebookTwitterKopier linkEmner:Ligebehandling|Retsvæsen




https://www.dr.dk/nyheder/penge/airbnb-retter-ind-efter-eu-krav-skal-vise-den-fulde-pris-overnatninger

PengeAirbnb retter ind efter EU-krav: Skal vise den fulde pris for overnatningerFremover skal boligudlejnings-tjenesten Airbnb vise den fulde pris inklusive skatter og gebyrer.
Turister, der benytter sig af Airbnb's udlejningstjeneste, vil fremover få den fulde pris oplyst.
Af Lars Lindevall11.
juli 2019 kl.
23.
15Bemærk: artiklen er mere end 30 dage gammelLæs opRejsende, der har benyttet sig af boligudlejnings-tjenesten Airbnb, har indtil nu ikke kunnet regne med, at den pris, der blev angivet, også var den reelle.
For i mange tilfælde er der kommet ekstra gebyrer, såsom lokale skatter, service- og rengøringsgebyrer oven i prisen, som man først opdager, når man er kommet længere i bestillingsprocessen.
Men nu skal det være slut med de skjulte ekstra-regninger.
Nu kan de også stole på, at den pris, de ser på første side, er den pris, de kommer til at betale i sidste ende.
Vera Jourová, der er EU-kommissærEfter forhandlinger med EU er Airbnb gået med til at forbedre sin platform, så den fulde pris fremover bliver oplyst for forbrugerne.
Det skriver Europa-Kommissionen i en pressemeddelelse.
EU har tidligere givet udlejnings-tjenesten advarsler om netop dette problem.
- Her i denne sommerferie får europæerne ganske enkelt det, de har set, da de bookede.
Onlinesammenligning af priser og onlinebooking af hoteller eller anden overnatning har gjort det nemt og hurtigt for forbrugerne.
Nu kan de også stole på, at den pris, de ser på første side, er den pris, de kommer til at betale i sidste ende, siger Vera Jourová, der er EU-kommissær med ansvar for retlige anliggender, forbrugere og ligestilling mellem mænd og kvinder.
Læs også:Ombudsmand: Airbnb skal oplyse slutprisenMange danskere benytter også Airbnb til at udleje deres egen bolig.
Tal fra VisitDenmark viser, at over en million gæster sidste år brugte udlejningstjenesten Airbnb under deres ophold i Danmark.
Forventer at andre vil følge tropHun forventer, at andre platforme, der tilbyder udlejning, vil følge trop.
- Jeg er meget glad for, at Airbnb har været parat til at samarbejde med Europa-Kommissionen og de nationale forbrugerbeskyttelsesorganisationer om at forbedre måden, hvorpå platformen fungerer, tilføjer Vera Jourová.
En dansk PR-rådgiver for Airbnb skriver i en udtalelse til Politiken, at virksomheden forstår, "hvor vigtig gennemsigtighed er".
- Vi anerkender, at regioner rundt omkring i verden har deres egen måde at gennemføre gennemsigtighed på.
For at bringe vores platform på linje med den lokale lovgivning for forbrugerbeskyttelse og efter konsultationer med forbrugereksperter har vi foretaget ændringer i betingelserne, skriver Airbnb til Politiken.
De vigtigste forbedringer og ændringer er som følger:•Når forbrugerne leder efter overnatning på udvalgte datoer, ser de den samlede pris på resultatsiden, herunder alle gældende obligatoriske gebyrer og afgifter (såsom service- og rengøringsgebyrer og lokale skatter).
Nu er der ingen overraskende obligatoriske gebyrer, der dukker op senere.
•Airbnb skelner skarpt mellem tilfælde, hvor et overnatningstilbud markedsføres af en privat udlejer eller en professionel.
•Airbnb har på sit websted ligeledes et lettilgængeligt link til en platform, hvor forbrugere kan søge konfliktløsning.
•Det præciseres, at brugerne kan anlægge sag mod Airbnb ved en domstol i deres hjemland.
•Brugernes grundlæggende juridiske ret til at sagsøge en vært i tilfælde af personskade eller andre skader respekteres.
•Platformen forpligter sig til ikke ensidigt at ændre sine vilkår og betingelser uden på forhånd at give brugernes klar besked herom og uden at give dem mulighed for at opsige aftalen.
•Kilde: EU-KommissionenFacebookTwitterKopier linkEmner:Airbnb|Europa-Kommissionen|EU|Forbrug|EU-forhold




https://www.dr.dk/sporten/fodbold/europaleague/broendby-slaar-finner-i-europa-league-kvalifikationen

Europa LeagueBrøndby slår finner i Europa League-kvalifikationenBrøndby vandt 4-1 over Inter Turku i Europa League-kvalifikationen.
Brøndbys Kasper Fisker scorede til 4-1 under Europa League kvalifikationskampen mellem Brøndby IF og FC Inter Turku.
Foto: Liselotte Sabroe/Scanpix 2019 11.
juli 2019 kl.
21.
16 | opdateret 12.
juli 2019 kl.
12.
33Bemærk: artiklen er mere end 30 dage gammelLæs opBrøndby er et skridt nærmere deltagelse i gruppespillet af Europa League.
Torsdag vandt holdet med 4-1 over Inter Turku fra Finland i holdenes første opgør i første runde af kvalifikationen.
Sejren gav en god debut til Niels Frederiksen, der for nylig har sat sig i cheftrænerstolen i Brøndby.
Tidligere torsdag sagde den nye cheftræner til klubbens hjemmeside, at Kamil Wilczek skulle fortsætte som anfører for holdet under ham.
Allerede efter fire minutter kvitterede polakken for tilliden og hamrede bolden i mål til 1-0 til hjemmeholdet.
Han stod også for hjemmeholdets andet mål, mens Simon Tibbling og Kasper Fisker også kom på tavlen for Brøndby.
Læs også:Fodboldklubben AC Milan udelukkes fra europæisk fodboldDer stod Brøndby på det meste i kampens begyndelse.
Efter fire minutter bragte det hårde Brøndby-pres gæsterne ud af balance, og finnerne fik ikke clearet bolden, der i stedet havnede for fødderne af Wilczek, der kunne bringe Brøndby på sejrskurs.
Ti minutter senere var Josip Radosevic tæt på med et skud på overliggeren.
Men derfra gik luften en smule ud af ballonen for hjemmeholdet.
Efter knap 20 minutter blev det straffet, og gæsterne kom på scoringstavlen.
Niko Markkula sendte et indlæg fra højrekanten mod forreste stolpe, hvor Timo Furuholm løb fra sin oppasser i Brøndby-forsvaret, og så stod det 1-1.
Derfra var kampen nogenlunde jævnbyrdig, og først i midten af anden halvleg begyndte Brøndby-spillerne igen for alvor at få gang i spillet og åbne op for det finske forsvar.
Læs også:Esbjerg skal til Hviderusland eller Malta i Europa League-kvalifikationEn god aflevering fra Kevin Mensah satte gang i et flot angreb, hvor Kasper Fisker med en fiks aflevering med indersiden forlængede et indlæg bagud til Wilczek, som sikkert satte bolden i kassen.
Fire minutter senere var det Simon Tibbling, der med en klasseafslutning satte bolden over Henrik Moisander i det finske mål.
Kort efter sendte Dominik Kaiser et hårdt skud afsted, der på vej mod mål blev snittet af Kasper Fisker, der blev noteret for målet til slutresultatet.
Returkampen bliver spillet på næste torsdag i Finland.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|Kamil Wilczek (fodboldspiller)|Europa League|Fodbold




https://www.dr.dk/nyheder/indland/19-arig-tiltalt-nytarsdrab-og-knivvold-i-kobenhavn

Indland19-årig tiltalt for nytårsdrab og knivvold i KøbenhavnPå sin første bytur i København blev 19-årige Lorenz Matras dræbt.
En jævnaldrende mand er nu tiltalt i sagen.
Retssagen mod den 19-årige foregår ved Københavns Byret.
11.
juli 2019 kl.
21.
18Bemærk: artiklen er mere end 30 dage gammelLæs opDet skulle have været en nytårsaften med fest og fyrværkeri, da 19-årige Lorenz Matras tog til København sammen med en gruppe venner 31.
december 2018.
Men natten udviklede sig til et mareridt, de unge mænd næppe havde forudset.
På Borgergade midt i København blev Lorenz Matras med flere knivstik stukket ihjel.
Tre andre blev også ramt af kniven.
Sådan lyder det i anklageskriftet mod en 19-årig mand, der er blevet tiltalt for drabet.
Overfaldet skete mellem klokken 03.
30 og 04.
30 den 1.
januar 2019 rundt om hjørnet fra Gothersgade, hvor der ligger en stribe diskoteker og barer.
Unge ofrePolitiet har tidligere meldt ud, at det tilsyneladende var uoverensstemmelser mellem to grupper unge, der udviklede sig til skænderi og overfald.
Den 19-årige tiltalte er foruden drab også tiltalt for drabsforsøg mod en anden person samt grov vold mod to andre.
Alle fire ofre, der på tidspunktet var under 20 år, blev ramt af flere knivstik.
Det var Lorenz Matras' første bytur i København, har hans mor fortalt til Ekstra Bladet.
Hun opfordrede i slutningen af januar mulige vidner til at stå frem.
Fem anholdt - en tiltaltI februar anholdt politiet fire mænd og sigtede dem for drab, drabsforsøg og grov vold.
Der er dog kun rejst tiltale mod den 19-årige.
Ved grundlovsforhøret nægtede den nu tiltalte sig skyldig.
Han har siddet varetægtsfængslet siden 7.
februar.
Retssagen mod den 19-årige foregår ved Københavns Byret.
Den er rejst som en nævningesag, hvilket er almindeligt i drabssager.
Dermed går anklagemyndigheden efter en straf på fire år eller mere.
/ritzau/FacebookTwitterKopier linkEmner:København|Ekstra Bladet|Vold|Mord|Anklagemyndigheden




https://www.dr.dk/nyheder/regionale/hovedstadsomraadet/naturen-bliver-digital-sensorer-maaler-vandstand-og-taeller

KøbenhavnNaturen bliver digital: Sensorer måler vandstand og tæller folk på tur i skovenEn lang række kommuner er begyndt at bruge sensorer til at overvåge naturområder.
En digital skalapæl måler vandstanden i Tinkerup Å i Gribskov Kommune.
Af Lise Højer Rømeling11.
juli 2019 kl.
20.
03Bemærk: artiklen er mere end 30 dage gammelLæs opDe måler temperaturen, tjekker vandstanden i åen og tæller, hvor mange der benytter naturstierne i skoven.
En masse sensorer, som er placeret på træstammer, over stierne og skjult under badebroen gør netop nu kommunerne klogere på, hvem der bruger deres naturområder - og ikke mindst på, hvordan man bruger ressourcerne bedst muligt.
Det giver viden om, hvornår der er mange på legepladsen, og hvilke områder børnene bedst kan lide.
Jannick Hvitfeldt, rådgiver i HedeDanmarkHedeDanmark, der producerer og sælger sensorer, har i dag aftaler med 36 kommuner om at sætte sensorer op i deres naturområder, og der kommer hele tiden flere til.
For eksempel kan sensorerne være med til at sørge for, at skraldespandene i skoven bliver tømt lige akkurat, når der er behov for det.
De kan også holde øje med, hvordan kommunens legepladser bliver brugt, forklarer Jannick Hvitfeldt, rådgiver i HedeDanmark.
- Det giver viden om, hvornår der er mange på legepladsen, og hvilke områder børnene bedst kan lide, er det for eksempel gyngerne eller karrusellerne, så vi får bygget legepladserne, så de matcher borgernes behov, siger han.
Steen Bolbroe, næstformand i Tinkerup Grundejerforening, er glad for nu at kunne tjekke vandstanden i den lokale å via nettet.
Sommerhusejere ser med hjemme fra sofaenEn af de kommuner, der har sat sensorer op, er nordsjællandske Gribskov.
Her har man sat digitale målere op i åerne, så der hele tiden bliver sendt data om vandstanden ind til kommunen fra åer og vandløb.
- Vi bruger det til at tjekke den aktuelle vandstand, specielt når der har været voldsomt vejr.
Så kan vi følge med i, om der sker noget ekstremt i vandløbene og kan gå ud og reagere på det, siger skov- og landskabsingeniør i Gribskov Kommune Christian Lundberg.
Men også interesserede borgere, for eksempel sommerhusejere og landmænd, kan følge den lokale vandstand på kommunens hjemmeside.
5 TYPER SENSORER I NATURENPersontæller: tæller hvornår og hvor mange personer, der bruger fx mountainbikeruter, legepladser og gangstierDigital skalapæl: måler vandstanden i åer og søer med det formål at reagere hurtigt på voldsomt vejr.
Dataene er tilgængelige onlineTemperaturmåler: måler temperaturen ultralokalt og bruges blandt andet til at målrette kommunernes vinterdriftUltralydssensor: registrerer vandhøjde i fx kloakker uden at røre vandet.
Jordfugtighedssensor: måler jordens fugtighed på nybeplantede steder og giver blandt andet viden om, om jorden får nok vand.
Kilde: HedeDanmarkDet er ganske praktisk, når man ikke lige befinder sig i sit sommerhus, mener næstformand i Tinkerup Grundejerforening Steen Bolbroe, som selv har sommerhus ud til kysten og tæt på Tinkerup Å.
- Hvis der har været et kæmpe regnskyl ved sommerhuset, og solen har skinnet, hvor vi opholder os, siger han og uddyber:- Under en storm som Bodil (i december 2013, red.
) sendte vi informationer ud til grundejerne via mail om, at de skulle tjekke deres sommerhus, og det kunne vi også godt finde på, hvis vi kunne se en helt abnorm afvigelse i vandstanden, siger Steen Bolbroe.
Tæller surfere og toiletbrugereOgså i Ringkøbing Skjern Kommune bruger man de nye digitale sensorer.
Her har man opsat persontællere flere steder i kommunen, blandt andet ved Kloster Surfspot i Ringkøbing Fjord.
- Vi kan se, at der er rigtig stor interesse for stedet både fra lokale og fra turister, og da det er et ret nyt sted med meget run på, vil vi gerne vide, hvor mange der bruger det i forhold til toiletter og gangstier, siger fritidskonsulent i kommunen Lene Holm Poulsen.
Producent: Det må ikke blive personovervågningNormalt rimer teknologi, digitale persontællere og registrering måske ikke på ro og afslapning i naturen, men hos sensorproducenten HedeDanmark er det en problematik, man er meget opmærksom på.
- Vi har bygget alle vores sensorer uden personspecifik registrering og uden video, så vi har udelukkende en indikation af, hvordan folk bevæger sig, siger rådgiver Jannick Hvitfeldt.
Ifølge Thomas Ploug, som er professor i dataetik på Aalborg Universitet, er de nuværende sensortyper da også ganske ufarlige.
- Den type optællinger er jo ikke personspecifikke, så der er tale om en meget mild form for overvågning, som vi har vænnet os til, siger han.
Men begynder man at overvåge de enkelte borgeres færden, skal man være mere på vagt.
- Hvis man overvåger, hvor folk opholder sig i naturen og følger deres rute, kan det blive mere problematisk, siger Thomas Ploug.
FacebookTwitterKopier linkEmner:Ringkøbing-Skjern Kommune|Fritidsaktiviteter|Miljø og natur|Ringkøbing|Thomas Ploug (professor)




https://www.dr.dk/nyheder/regionale/midtvest/quiz-ved-du-nok-om-ulve-til-hyle-med-i-flokken

Ulve i DanmarkSe temaMidt- og VestjyllandQUIZ Ved du nok om ulve til at hyle med i flokken?
Tag testen og se, hvor stor din viden er om Danmarks nye rovdyr.
Ulvene i Danmark er indvandret fra Tyskland og Polen.
Af Cecilie Rosenkvist Dam11.
juli 2019 kl.
20.
00Bemærk: artiklen er mere end 30 dage gammelLæs opDet hundelignende rovdyr med skarpe tænder og tyk pels er vendt retur til Danmark, og alt tyder på, at den bliver.
Siden det gjorde sit indtog i 2012, har der været mange diskussioner om, hvad man skal gøre med det.
I de områder i Jylland, hvor ulvene holder til, føler beboere og landmænd sig utrygge.
Socialdemokratiet foreslog sidste år et ulvereservat, men her på den anden side af valget, dropper de ideen, fordi det strider mod habitatdirektivet.
Men hvor mange ulve er der egentlig i Danmark, hvad spiser de, og hvorfor er det nu lige, de hyler?
Tag quizzen her, og se om du kan tilegne dig ny ulveviden.
FacebookTwitterKopier linkEmner:Dyr|Socialdemokraterne|Jylland




https://www.dr.dk/sporten/cykling/tourdefrance/tilfreds-fuglsang-efter-foerste-slag-i-bjergene-finalen-var-rigtig-led

Tour de FranceTilfreds Fuglsang efter første slag i bjergene: ’Finalen var rigtig led’Jakob Fuglsang tabte ikke afgørende tid til de øvrige favoritter på 6.
etape af Tour de France.
jakob Fuglsang kom sikkert i mål.
Af Malte Nørgaard og Peter Fiilsø Jensen11.
juli 2019 kl.
19.
16 | opdateret 11.
juli 2019 kl.
21.
41Bemærk: artiklen er mere end 30 dage gammelLæs opJakob Fuglsang fik på 6.
etape af Tour de France vist, at formen er god på trods af et styrt tidligt i årets franske rundtur.
Finalen var rigtig led.
Først og fremmest på grund af grusvejene.
Jakob Fuglsang, cykelrytterDet danske klassementshåb fulgte med de øvrige favoritter op ad La Planche des Belles Filles-stigningen, hvor etapens målstreg var placeret.
- Finalen var rigtig led.
Først og fremmest på grund af grusvejene.
Det var svært at stå op og få skub i cyklen.
De sidste 200 meter var lige op i himlen, siger Jakob Fuglsang efter etapen.
- Det gik meget godt.
Der var ikke nogle store problemer på den sidste del af etapen, så jeg kan ikke klage.
Du kan se et referat af etapen herunder.
Tilfreds med holdetJakob Fuglsang havde kun holdkammeraten Alexey Lutsenko med til toppen på etapens sidste stigning.
Blandt andet blev den ellers normalt stærke klatrer Pello Bilbao parkeret undervejs på ruten.
- Pello Bilbao blev fanget af feltet, da det blev splittet på en nedkørsel.
Herfra kom han aldrig tilbage.
Han er udtænkt til at være den mand, der umiddelbart kan sidde længst med mig på de store bjergetaper, men det havde ikke ændret på noget som helst i dag.
Det handlede udelukkende om at have gode ben, siger Jakob Fuglsang og fortsætter:- Der var heller ikke så mange andre, der havde mere end én hjælperytter med til mål.
Jakob Fuglsang er placeret på 11.
pladsen efter 6.
etape af Tour de France.
Herunder kan du høre, hvad Jakob Fuglsangs sportsdirektør Lars Michaelsen siger til danskerens præstation på 6.
etape.
FacebookTwitterKopier linkEmner:Jakob Fuglsang (cykelrytter)|Frankrig|Cykelsport|Bilbao




https://www.dr.dk/nyheder/viden/klima/undersoegelse-jo-mere-vi-taler-om-klimaforandringer-desto-mere-tror-vi-paa-dem

KlimaUndersøgelse: Jo mere vi taler om klimaforandringer, desto mere tror vi på demNår du diskuterer klimaforandringer med vennerne, har du nemmere ved at anerkende klimavidenskaben.
Hvis vi har tiltro til en person i vores omgangskreds eller familie, så er der også større chance for, at vi lytter mere til dem end til reklamer og kampagner, forklarer professor.
Af Pernille Kjeldgaard Kristensen11.
juli 2019 kl.
20.
20Bemærk: artiklen er mere end 30 dage gammelLæs opDe seneste år er klima blevet et af de varmeste debatemner.
I medierne, i politik og måske endnu vigtigere - omkring spisebordene ude i stuerne.
- Generelt synes jeg, at folk, jeg møder i dag, har en helt anden nysgerrighed, end folk jeg mødte for bare ti år siden.
De er interesserede i at tale om emnet, fordi de for eksempel ser i nyhederne, at klimaet er blevet varmere, vådere og mere ekstremt i dag end tidligere, siger Sebastian Mernild.
Han er professor i klimaforandringer og hovedforfatter på FNs kommende klimarapport.
Men det er ikke kun på grund af medier og politikere, at klimaet optager mange.
Det viser en ny amerikansk undersøgelse.
Hvis du diskuterer klimaforandringer med dine venner og familie, så vil du nemlig ofte blive mere anerkendende over for videnskaben omkring klima.
Og I kommer til at snakke endnu mere om det.
Hvad gjorde forskerne?
Undersøgelsen er udført af forskere fra blandt andet Yale University og Cambridge University.
Den er baseret på svar fra 1.
263 amerikanere.
I undersøgelsen kigges der på tre områder: Deltagernes opfattelse af, om der er videnskabeligt bevis for, at klimaforandringerne er menneskeskabte, om klimaforandringerne sker lige nu og om de er bekymrede for konsekvenserne.
Deltagerne har fået udleveret et spørgeskema af to omgange.
Her har de rangeret deres oplevelser og meninger for eksempel ‘Tror du på, at global opvarmning sker?
’ eller ‘Hvor bekymret er du over global opvarmning’.
Forskerne kan se, at deltagerne i andet spørgeskema var mere anerkendende og bekymrede.
Forskningen er udgivet i det videnskabelige tidsskrift PNAS og er støttet af the 11th Hour Project, the Energy Foundation, the Grantham Foundation og the V.
K.
Rasmussen Foundation.
I undersøgelsen har deltagerne over to omgange i spørgeskemaer blandt andet svaret på, om de tror på global opvarmning, og om de er bekymret for konsekvenserne af klimaforandringer.
Og forskningen viste, at de havde rykket sig på begge spørgsmål fra første gang, de svarede, til anden gang.
- Jeg er helt enig i, at interpersonel kommunikation (kommunikation mellem personer, red.
) kan skabe god indsigt i global opvarmning og årsagerne til det.
Der foregår jo en læringsprocess, når personer taler sammen.
Det siger Oluf Danielsen, der er professor MSO på Institut for Kommunikation og Humanistisk Videnskab på Roskilde Universitet.
Han har skrevet en doktorafhandling om den danske klimadebat fra 1988-2012.
Du lytter mere til vennerne end medierneOluf Danielsen forklarer, at det er helt grundlæggende viden for kommunikationseksperter, at vi lytter mere til vores venner og familie end for eksempel kampagner eller massemedier (for eksempel aviser med et stort publikum, red.
).
- Hvis vi har tiltro til en person i vores omgangskreds eller familie - og i nogle tilfælde en influencer på nettet, som vi føler et tilhørsforhold til - så er der også større chance for, at vi lytter mere til dem end til reklamer og kampagner, siger han.
Det er mit indtryk, at det er nemmere at forholde sig til venner og familie end forskere.
Sebastian Mernild, klimaprofessor.
Han forklarer, at der er masser af eksempler på det i andre sammenhænge end klimaforandringer.
- Vi ser det også for eksempel ved alkoholindtag.
Der er masser af kampagner, der kører år efter år, som skal få os til at drikke mindre.
Men hvis du har et alkoholproblem, så virker kampagnerne slet ikke lige så godt som for eksempel støttegrupper for anonyme alkoholikere, hvor folk taler sammen og udveksler erfaringer, siger han og fortsætter:- Så det kommer ikke bag på mig, at det også gør sig gældende, når det handler om opfattelser af klimaforandringer.
Middagsselskabet gør dig klogereKlimaprofessor Sebastian Mernild har både privat og i sit arbejdsliv haft utallige samtaler om klimaforandringer med både fremmede, venner og familie.
Og selv om han gerne fortæller om forskningen og forandringerne, så er hans indtryk, at mange lytter mere efter, når informationen kommer fra venner eller familie, fordi der typisk er en fælles referenceramme her.
- Det er min erfaring, at klimaforandringerne for mange er nemmere at forholde sig til og snakke om, når det sættes i perspektiv til noget, de kender.
Det er nok bare nemmere at forholde sig til venner og familie end forskere, der i medierne ofte taler ud fra perspektiver, der kan føles fjerne fra ens egen hverdag, siger han.
God debat kræver videnNår der tales om klimaforandringer i en gruppe, så er det essentielt, at der er en eller anden form for meningsdanner, der ved noget om emnet, for at der kan komme en meningsfuld diskussion ud af det.
Den viden kan meningsdanneren for eksempel få fra massemedierne, sin egen omgangskreds eller forskning.
Oluf Danielsen forklarer, at det derfor er relevant at forske endnu mere i emnet for at finde ud af, hvordan og hvorfor deltagerne er blevet mere anerkendende over for klimavidenskab.
- I undersøgelsen her er det som om, at det er forudsat, at der er nogen i deltagernes omgangskredse, som kan oplyse om klimaforandringerne, og hvad der er videnskabeligt korrekt.
Men det ved vi ikke ud fra spørgeskemaet, siger Oluf Danielsen og fortsætter:- Det kan være, at en families eneste meningsdanner på området er klimaskeptiker.
Og så er deltageren jo blevet klogere på den holdning, og ikke det, der undersøges i spørgeskemaet.
Men det er ikke til at læse ud fra undersøgelsen.
Han siger, at det er en glimrende idé, at det her område undersøges, og det er et skridt i den rigtige retning.
- Men forskerne mangler at afklare meget endnu.
For eksempel hvem der sætter dagsordenen i de forskellige omgangskredse, og hvilken troværdighed meningsdanneren skal have, for at der lyttes i en kreds, siger Oluf Danielsen.
FacebookTwitterKopier linkEmner:Klimaændringer|Videnskab|Anonyme Alkoholikere|Roskilde Universitet|Alkoholforbrug




https://www.dr.dk/sporten/cykling/tourdefrance/dansk-sportsdirektoer-i-gul-jubel-det-er-naesten-helt-ubeskriveligt

Tour de FranceDansk sportsdirektør i gul jubel: 'Det er næsten helt ubeskriveligt'Giulio Ciccones gule førertrøje vakte jubel hos Trek - Segafredos danske sportsdirektør.
Giulio Ciccone er ny mand i gult efter 6.
etape af Tour de France.
Foto: JEFF PACHOUD / AFP Af Emil Halkier11.
juli 2019 kl.
19.
23 | opdateret 11.
juli 2019 kl.
21.
39Bemærk: artiklen er mere end 30 dage gammelLæs opDer var grus under hjulene, men ikke grus i maskineriet, da italienske Giulio Ciccone krydsede målstregen op ad La Planche des Belles Filles på den afsluttende del af 6.
Tour de France-etape.
Godt nok måtte Ciccone se etapesejren glippe til belgiske Dylan Teuns, men Trek - Segafredo-rytterens anstrengelser på det grumme grusunderlag var alligevel det hele værd.
Han fravristede nemlig Julian Alaphilippe sin tilværelse i gult og stiller derfor i morgen til start i løbets førertrøje.
Læs også:ETAPEN PÅ 1 MINUT Belgisk sejr og ny mand i gult efter grufuld grusetapeOg det bragte, selvfølgelig, det helt store smil frem hos holdets danske sportsdirektør, Kim Andersen.
- Det er en kæmpe bonus.
Den gule førertrøje havde vi nok ikke lige regnet med.
Vi kunne godt se, at det var muligt, men vi ville også gerne vinde etapen.
Man skal også huske på ikke at tage munden alt for fuld.
Så vi er stolte og glade over at få den gule førertrøje, fortæller Kim Andersen til DR Sporten.
Bag rytterne, bag feltet, kører han og de andre hold i deres respektive holdbiler i nummereret orden.
Og med Ciccones gule trøje kører også sportsdirektøren frem i feltet.
- Det er næsten helt ubeskriveligt.
Vi havde bil nummer 18 i dag (torsdag, red.
) og i morgen kører vi forrest.
Det kommer virkelig til at betyde meget, og det ser også ud til, at Richie Porte (Trek - Segafredo-kaptajnen, red.
) er rigtig godt kørende.
Han kunne sidde med de bedste op ad La Planche des Belles Filles, så vi går fortrøstningsfulde ind til den kommende tid, lyder det positivt fra Kim Andersen.
Læs også:Danskernes bånd i Touren: Lars Bak inviterer de unge løver på cola i gruppettoenGul trøje er også lig med øget pres og opmærksomhed.
Heldigvis kan Trek - Segafredo se frem til hjælp fra feltets tempokonger i første omgang, vurderer sportsdirektøren.
- Fredag under 7.
etape har vi sprinterholdene til at hjælpe os, og så kommer de to etaper i Massif Central.
Vi tager i morgen først, og nu nyder vi lige i aften at have den gule førertrøje, og så tager vi det derefter.
Og hvordan nyder man så en gul trøje?
- Champagne eller rødvin, det må de selv om, men det skal fandeme nydes.
Undskyld, jeg siger det, griner Kim Andersen.
Du kan se et referat af etapen herunder.
FacebookTwitterKopier linkEmner:Julian Alaphilippe (cykelrytter)|Richie Porte (cykelrytter)|Trek-Segafredo|Cykelsport|Frankrig




https://www.dr.dk/nyheder/regionale/midtvest/df-vil-have-ulveproblem-loest-inden-der-kommer-lig-paa-bordet

Ulve i DanmarkSe temaMidt- og VestjyllandDF vil have ulveproblem løst inden der kommer 'lig på bordet'Morten Messerschmidt foreslår at ophæve fredning af ulve.
Ulveproblemet i Danmark skal løses 'ganske hurtigt', siger miljøordfører for Dansk Folkeparti, Morten Messerschmidt.
Af Cecilie Rosenkvist Dam11.
juli 2019 kl.
20.
00Bemærk: artiklen er mere end 30 dage gammelLæs opOpdatering: Det er blevet specificeret, at de såkaldte problemulve kun må skydes med særlig dispensation fra Miljøstyrelsen.
Det kan man læse mere om her.
Da Socialdemokratiet sidste år foreslog at indhegne de vilde ulve i Danmark, var der støtte fra Dansk Folkeparti.
Her på den anden side af valget konstaterer miljøminister Lea Wermelin fra Socialdemokratiet dog, at løsningen med et ulvereservat må droppes på grund af et habitatdirektiv, der freder ulven.
Ulven i DanmarkI december 2012 blev der fundet en død hanulv i Thy Nationalpark, der var kommet fra Tyskland.
Det er første gang i 199 år, at ulven geninvandrede til landet.
Der er lige nu seks hvalpe og mindst fire voksne vildulve, vurderer eksperter.
Vilde ulve i Danmark satte sidste år tænderne i får, lam og kalve 28 gange.
I over 100 tilfælde har ulven været under mistanke for at stå bag angreb mod husdyr i 2018.
I 2018 skød en 66-årig mand en ulv.
Det blev den første sag om ulvedrab i Danmark.
Kilder: Miljøministeriet, Naturhistorisk Museum Aarhus, Ritzau, DRDen begrundelse anerkender Dansk Folkeparti, der dog forventer, at regeringen kommer med et nyt løsningsforslag snarest, siger partiets miljøordfører Morten Messerschmidt.
- Vi kan ikke leve med, at folk skal gå i frygt for deres eget, deres børns og deres husholds velbefindende.
Især får har været udsat.
Derfor synes jeg, regeringen skal gå i tænkeboks.
Dansk Folkeparti foreslår selv, at man især sætter ind overfor problemulve, der blandt andet er defineret som ulve, der ikke er sky overfor mennesker og som angriber husdyr.
Partiet mener også, man bør oveveje helt at hæve fredningen af dyret.
- Det er et fremmedlegeme i dansk natur anno 2019, siger Morten Messerschmidt.
DF vil have handling inden ulvedrabSocialdemokratiets miljøminister, Lea Wermelin, anerkender bekymringen hos borgere og landmænd, der er berørte, men har ikke en anden løsning klar lige nu.
Hun vil gerne både forsøge at håndhæve beskyttelsen af dyret og afhjælpe utrygheden hos borgere, siger hun.
- Vi har et politisk bord, hvor vi må få de forskellige forslag op på og så kigge på løbende, for det er ikke en sag, vi bliver færdige med lige foreløbig.
I en status udgivet af Naturhistorisk Museum Aarhus i dag vurderes det, at der er mindst fire voksne ulve i Danmark.
Derudover er der observeret seks hvalpe i sidste måned.
I juni i år kom det frem, at et nyt vestjysk ulvepar har fået mindst seks unger.
(© Naturhistorisk Museum Aarhus)Ifølge en rapport foretaget for miljøudvalget i 2013 er der aldrig blevet registreret et tilfælde af ulveangreb på mennesker.
Miljøministeriet opfordrer alle til at tage sig i agt for ulven, der er et rovdyr.
Trods socialdemkratisk skepsis omkring en snarlig løsning, mener Dansk Folkepartis miljøordfører, at der bør findes en løsning 'ganske hurtigt', så folk ikke skal være bange for at færdes i områder, hvor der kan være ulve.
Det er aldrig blevet registreret, at et menneske er dræbt af en ulv her i Danmark.
Er det overhovedet nødvendigt at gøre noget?
- Det er ikke et spørgsmål om, at der skal lig på bordet.
Der er noget, der hedder rettidig omhu, siger Morten Messerschmidt.
Men er rettidig omhu nødvendigt, hvis der ikke er et problem?
- Det synes jeg i høj grad.
Det kan godt være, det indtil videre ikke er sket, at en ulv har angrebet et menneske, men jeg vil gerne møde den politiker, der forklarer, hvorfor man ikke gjorde det noget før, når først angrebet er sket.
Ny definition af problemulveVilde ulve i Danmark satte sidste år tænderne i får, lam og kalve 28 gange.
I over 100 tilfælde har ulven været under mistanke for at stå bag angreb mod husdyr i 2018.
- Det må være en meget voldsom oplevelse at komme ud og se sine får og lam maltrakteret af ulve, siger Morten Messerschmidt.
I år har der blandt andet være to formodede ulveangreb, hvor henholdsvis 30 og 25 får og lam har måttet lade livet.
Som reglerne er nu, er det tilladt at skyde en "problemulv" med en særlig tilladelse fra Miljøstyrelsen.
En problemulv blandt andet defineret ved ikke at være sky overfor mennesker, eller som angriber husdyr.
Ministeren har sagt, at hun er åben overfor at kigge på den definition.
Det mener Dansk Folkepartis miljøordfører også er nødvendigt.
- Det lyder lidt som en hjemmestrikket definition, og dér har vi brug for at få nogle klare regler.
FacebookTwitterKopier linkEmner:Dansk Folkeparti|Lea Wermelin (politiker)|Morten Messerschmidt (politiker)|Dyr|Aarhus




https://www.dr.dk/nyheder/regionale/midtvest/paaroerende-til-kronisk-syg-paa-kursus-vi-griner-og-graeder-sammen

Midt- og VestjyllandPårørende til kronisk syg på kursus: 'Vi griner og græder sammen'Halvdelen af landets kommuner tilbyder gratis kursus i at håndtere hverdagen som pårørende til langvarigt syge.
Alle pårørende kan bruge sådan et kursus, siger Jette Lindeberg, der i foråret 2019 deltog i et kursus for pårørende til langvarigt syge.
Hun og de andre deltagere vil forsætte med at mødes, selv om kurset nu er slut.
Af Ole Navntoft og Mette Skov-Jensen11.
juli 2019 kl.
18.
00Bemærk: artiklen er mere end 30 dage gammelLæs opI 2015 blev Jette Lindebergs mand ramt af en kraftig hjerneblødning.
Og fra dag ét tog tilværelsen for Skjern-ægteparret en markant drejning.
Forholdsvis hurtigt viste det sig, at hjerneblødningen var så invaliderende, at Jettes mand behøvede en fast plads på et plejehjem.
Alene tilbage stod den dengang 56-årige Jette Lindeberg med følelsen af tomhed og afmagt i livet.
- Det var simpelthen så svært, fordi du ikke havde nogen at snakke med, om hvordan du selv har det, fortæller hun.
En masse spørgsmål meldte sig på banen.
Gør jeg det rigtige?
Hvad kan jeg gøre for min mand?
Hvad kan jeg gøre for at gøre vores tilværelse nemmere?
- Det er svært at have overskuddet, når man ikke har prøvet det før, og omverdenen ikke forstår det rigtigt, siger Jette Lindeberg.
Jens Lindeberg blev i 2015 pludselig ramt af en kraftig hjerneblødning og bor i dag på plejehjem.
Jette Lindeberg har på et kursus lært at håndtere situationen som pårørende til en kronisk syg mand.
)Der skulle gå helt frem til foråret 2019, før Jette Lindeberg reelt opdagede noget, der kunne bringe lidt lys ind i tilværelsen med en stærkt handicappet ægtefælle.
Nemlig et kursus for pårørende.
- På Facebook så jeg, at sundhedscentret i Tarm havde lagt et opslag ud om, at det skulle starte.
Så ringede jeg og meldte mig til.
Det er simpelthen det bedste tilbud, jeg har fået længe, fortæller hun.
Kursus var en gaveDet var kurset 'Lær at tackle hverdagen som pårørende', som Jette Lindeberg deltog i.
Halvdelen af landets kommuner har fået støtte fra satspuljemidler til ældreområdet, så de kan tilbyde et gratis kursus for pårørende til familiemedlemmer, der er ramt af langvarig sygdom som eksempelvis kræft, blodprop eller demens.
Det har virkelig været fantastisk.
Man får et sammenhold i sådan en gruppe.
Vi græder og griner sammen.
Jette Lindeberg, SkjernPå kurset lærer deltagerne at håndtere træthed, søvn og stress - og at bruge sit netværk og håndtere vanskelige følelser som for eksempel frustration og afmagt.
Der bliver også lagt en langsigtet plan for, hvad deltagerne vil med livet fremover, når de nu er pårørende til en kronisk syg.
For Jette Lindeberg var kurset nærmest en gave.
Ikke mindst mødet med andre pårørende i samme situation.
- Det har virkelig været fantastisk.
Man får et sammenhold i sådan en gruppe.
Vi græder og griner sammen, siger hun.
Mange pårørende bliver selv sygeForeningen Pårørende i Danmark lavede i 2015 en undersøgelse blandt 1.
150 pårørende.
Den viser, at næsten hver femte selv rammes af en kronisk sygdom.
Samtidigt svarer næsten halvdelen, at de føler sig nedtrykte eller deprimerede.
38 procent har svært ved at sove, og 36 procent udvikler stress som en direkte følge af livet som pårørende.
Om 'Lær at tackle''Lær at tackle' er en række forskningsbaserede kurser, der oprindeligt stammer fra Stanford Universitet i USA.
Kurset 'Lær at tackle hverdagen som pårørende' er udviklet af Komiteen for Sundhedsoplysning i samarbejde med Københavns Kommune.
Kurset udbydes i samarbejde med Komiteen for Sundhedsoplysning og med støtte fra Sundheds- og Ældreministeriet.
Se om din kommune tilbyder kursetKilde: Komiteen for SundhedsoplysningKurset 'Lær at tackle hverdagen som pårørende' skal gøre de pårørende i stand til at passe bedre på sig selv.
I Ringkøbing-Skjern Kommune har 14 personer indtil nu været på kursus.
Koordinator Hanne Larsen fortæller, at de alle har været meget glade for at gå på holdet.
- De har haft meget ud af at møde hinanden, snakke med hinanden og udveksle erfaringer, siger hun.
Jette Lindeberg fra Skjern opfordrer andre pårørende til syge familiemedlemmer til at benytte sig af tilbuddet.
- Jeg ville ønske, at jeg havde været på kurset noget før.
Så havde mit liv været meget nemmere, siger hun.
FacebookTwitterKopier linkEmner:Ringkøbing-Skjern Kommune|Skjern|Sygdomme og lidelser|Facebook|Sundhed og velvære




https://www.dr.dk/nyheder/politik/video-hvorfor-traekker-vi-ikke-bare-lod-til-folketinget

PolitikVIDEO Hvorfor trækker vi ikke bare lod til Folketinget?
Er du træt af den måde, vi vælger vores politikere på?
Måske kan det gøres anderledes.
Af Jakob Skov Jakobsen11.
juli 2019 kl.
18.
01Bemærk: artiklen er mere end 30 dage gammelLæs opVille du sige ja, hvis du blev ringet op og tilbudt en plads i Folketinget?
Den danske historiker Asser Amdisen har foreslået, at vi dropper valgkampe, valgplakater, partier og blokke og i stedet trækker lod til Folketinget.
Helt konkret foreslår han, at man trækker 499 tilfældige danskere op ad hatten.
De vil ifølge ham give et repræsentativt billede af den danske befolkning.
I 2015 havde 50,3 procent af Folketingets medlemmer for eksempel en lang videregående uddannelse, mens det kun gjaldt 8,8 procent af den øvrige befolkning.
Borgerting var med til at udforme abortlovgivningAsser Amdisen står ikke alene med ideen.
Flere steder i verden vinder begrebet 'sortition' (at udvælge mere eller mindre tilfældige borgere og give dem magt) frem, og blandt andet i Irland har et borgerting, altså, et råd med tilfældigt udvalgt borgere, været med til at udforme landets nye abortlovgivning.
Blive klogere på begrebet i videoen øverst.
Materiale: Scanpix, DR Arkiv, Wikimedia Commons, Ayuntamiento de Madrid, facebook.
com/henrik.
nielsen.
98096721, TED via CC BY – NC – ND 4.
0 International.
FacebookTwitterKopier linkEmner:Folketinget|Facebook|Irland|Madrid




https://www.dr.dk/nyheder/udland/dom-i-marokko-terrorsag-bliver-udskudt-igen

Dansker og nordmand dræbt i MarokkoSe temaUdlandDom i Marokko-terrorsag bliver udskudt - igenRetssagen mod de marokkanske terrorister, der slog danske Louisa Vesterager Jespersen og norske Maren Ueland ihjel, er stadig ikke afgjort.
24-årige Louisa Vesterager Jespersen og 28-årige Maren Ueland blev dræbt under en vandretur i Marokko.
Af Emil Eller11.
juli 2019 kl.
18.
26Bemærk: artiklen er mere end 30 dage gammelLæs opDet blev alligevel ikke i dag, der faldt dom over de tre mænd, der har tilstået drabene på danske Louisa Vesterager Jespersen og norske Maren Ueland i Marokko for mere end et halvt år siden.
Det fortæller DR's mellemøstkorrespondent, Michael S.
Lund, der har været til stede i retten i den marokkanske by Salé i dag.
De tre mænd, der alle er Islamisk Stat-sympatisører, skulle ellers efter planen have haft deres dom i dag.
Sagen kortDen 24-årige danske kvinde Louisa Vesterager Jespersen og hendes 28-årige norske veninde, Maren Ueland, blev fundet døde 17.
december i et øde bjergområde nær landsbyen Imlil, cirka en times kørsel syd fra Marrakesh.
De var på julerejse i Marokko og havde de foregående dage været på vandretur i Atlasbjergene, hvor de camperede.
Marokkanske myndigheder har efterforsket dobbeltdrabet som en terrorhandling, og i alt er 24 personer tiltalt i sagen.
Men her til aften er dommen - igen - blevet udskudt.
Den forventes nu at falde 18.
juli.
Læs også:Louisa Jespersens mor venter på dom i Marokko-terrorsag: ’Jeg håber, de får dødsstraf’Sagen mod mændene startede allerede i februar, og domsafsigelsen er flere gange blevet udskudt.
Denne gang blev dommen altså udskudt en uge, fordi de tiltalte skulle have mulighed for at komme med en udtalelse, inden dommen blev afsagt, og det kunne tilsyneladende ikke nås i dag.
Dræbt under vandretur24-årige Louisa Vesterager Jespersen og 28-årige Maren Ueland blev myrdet i deres telt, da de var på vandretur i Atlasbjergene i Marokko i december.
De tre Islamisk Stat-sympatisører optog en brutal video af drabene, som de senere lagde på internettet.
Den 25-årige gadesælger Abdessamed Ejjoud menes at have været lederen af IS-cellen, mens 27-årige Younes Ouaziyad og 33-årige Rachid Affati deltog i planlægningen og udførelsen af drabene.
Alle tre boede i området omkring byen Marrakech tæt på Atlasbjergene.
Anklageren i sagen mod de tre hovedmistænkte har krævet, at de idømmes dødsstraf.
Deres forsvarer mener, at det vil være en for hård dom, og at de tiltalte i stedet skal have hjælp til nogle psykiske problemer.
Marokko idømmer stadig kriminelle dødsstraf, men har ikke henrettet dømte i over 25 år.
Så en dødsdom i landet svarer reelt til livstid i fængsel.
FacebookTwitterKopier linkEmner:Islamisk Stat|Marokko|Afrika|Kriminalitet|Mord




https://www.dr.dk/nyheder/vejret/vind-og-vejr-truer-historisk-fyr-snart-bliver-det-reddet-fra-druknedoeden

Flytning af Rubjerg Knude FyrSe temaVejretVind og vejr truer historisk fyr: Snart bliver det reddet fra druknedødenRubjerg Knude Fyr rykkes længere ind på land, fordi turistattraktionen år for år er tættere på at styrte i havet.
I dag var det flere hundrede besøgende ved Rubjerg Knude Fyr, da Sommervejret var forbi fyret.
Men til august er det slut med at besøge fyret et par måneder.
Det skal nemlig flyttes.
Af Diana Bengtsen11.
juli 2019 kl.
17.
45Bemærk: artiklen er mere end 30 dage gammelLæs opDa Rubjerg Knude Fyr stod færdigt i 1900, var det placeret 200 meter fra kystskrænten.
Men siden da har den voldsomme natur ædt meget af Lønstrup Klint, hvor fyret står, og i dag står Rubjerg Knude Fyr kun få meter fra skrænten.
Derfor blev det i 2018 endeligt besluttet, at fyret skulle rykkes længere ind på land:- Ellers vil det på et tidspunkt falde ned i havet, og det vil ske inden for ganske få år, siger Emil Dietz Fuglsang, der er civilingeniør og ansat som naturmedarbejder i Hjørring Kommune, hvor Lønstrup Klint hører til.
Hvert år tager vind og hav mellem to og fire meter af klinten, ifølge Hjørring Kommune.
Det er det, man kalder for kysterosion.
Flytning af Rubjerg Knude FyrDet 23 meter høje Rubjerg Knude Fyr skal efter planen flyttes i uge 43, men allerede i uge 33 bliver der spærret af omkring fyret.
Flytningen er på finansloven 2019, hvor der er afsat fem millioner til at flytte fyret 60-80 meter ind i landet.
Det forventes, at flytningen vil betyde, at fyret er sikret de næste 20-40 år.
Kilde: Toppen af Danmark.
- Når vinden blæser ind mod klinten, kommer der sandflugt, hvor vinden tager sandet længere ind i landet.
Ellers tager havet af klinten.
Og det går hurtigt.
Det er en kamp mod tiden, siger Emil Dietz Fuglsang.
Fyret får rulleskøjter påLige nu er planen, at Rubjerg Knude Fyr bliver flyttet i slutningen af oktober, men allerede ti uger før – nemlig den 14.
august – bliver der spærret af for besøgende.
Det skyldes, at det er en kæmpe operation at flytte fyret, uden at det tager skade, forklarer Emil Dietz Fuglsang.
- Der skal graves en rende, man kan trække fyret henad, og fyret skal også forstærkes med noget jern, inden man er tryg ved at flytte det.
Så skal der lægges nogle jernplader på med hjul under fyret, og så ruller man det hen på sin nye plads på de her ’rulleskøjter’ engang i uge 43, siger han.
Men også her kan vejret få betydning for, hvornår fyret præcis ender på sin nye plads.
- Afhængigt af hvor meget og i hvilken retning, vinden blæser i løbet af operationen, så kan det trække ud.
Hvis renden, vi skal trække fyret i, bliver ved med at blive sandet til, så skal vi bruge ekstra tid på at grave det ud, siger Emil Dietz Fuglsang.
Planen er dog, at fyret skal genåbne for besøgende i starten af november.
Hjørring Kommune er den mest truede af vind og vejrDet hjørringensiske fyr er tilsyneladende ikke bare placeret et meget uheldigt sted i kommunen.
For ifølge en kortlægning fra 2015 foretaget af Kystdirektoratet er Hjørring Kommune den kommune i landet med størst erosion per meter kystlinje.
Og sammen med Helsingør Kommune vurderes Hjørring derfor til at være den kommune med allerstørst behov for såkaldt ’erosionsbeskyttelse’, som kan være for eksempel sandfodring, skråningsbeskyttelse, høfder eller bølgebrydere.
Artiklen fortsætter under grafikkenDerudover vurderes Hjørring Kommune også at være den kommune, der har det største skadespotentiale som følge af erosion både i forhold til materielle skader, såsom bygningsskader og tab af afgrøder mv.
samt immaterielle skader, såsom tab af kulturarv, natur og kritisk infrastruktur, som grundvandsboringer eller elværker.
Hør mere om flytningen af Rubjerg Knude Fyr i Sommervejret i aften kl.
18.
55 på DR1FacebookTwitterKopier linkEmner:Hjørring Kommune|Lønstrup|Vejret|DR1|Hjørring




https://www.dr.dk/sporten/cykling/hollandsk-veteran-vinder-sin-tredje-etapesejr-i-aarets-giro-rosa

CyklingHollandsk veteran vinder sin tredje etapesejr i årets Giro Rosa32-årige Marianne Vos vandt sin tredje etapesejr, men det var langt fra nok til at overtage førertrøjen.
Her vinder Marianne Vos guld ved EM i landevejscykling i Herning i 2017.
Og medaljehøsten i Giro Rosa har også været værd at juble over.
Af Simon Andersen Nielsen11.
juli 2019 kl.
17.
39Bemærk: artiklen er mere end 30 dage gammelLæs opTre etapesejre ud af syv mulige.
Det er, hvad den hollandske cykelrytter Marianne Vos indtil videre har præsteret i cykelløbet Giro Rosa, der er den kvindelige pendant til Giro d'Italia.
I dag vandt hun en bakket etape, hvor hendes evne til at accelerere kraftigt op ad de kortere stigninger gav hende sejren foran Anna Van Der Breggen og Elisa Longo Borghini.
Men de tre etapesejre er på forunderlig vis ikke nok til, at Marianne Vos får fornøjelsen af at køre i løbets lyserøde førertrøje.
Den sidder nemlig solidt plantet på hendes landsmand, Annemiek Van Vleuten, som på sine to etapesejre har sat konkurrenterne så grundigt til vægs, at hun virker urørlig i kampen om at slutte øverst på podiet.
Cecilie Uttrup LudwigFødt 22.
august 1995Klubber:2008-2013: KCK Herlev2014: Team ABC Ladies2015: Team Rytger2016: BMS Birn (nu VéloCONCEPT)2017-?
: Cervelo BiglaCecilie Uttrup Ludwig er fortsat i problemerLøbets danske islæt, Cecilie Uttrup Ludwig, startede flot, men har på de seneste etaper tabt en del tid i klassementet - især på 6.
etapes bjergenkeltstart.
Og i dag var hun heller ikke at finde i top 10 på etapen, hvilket betyder, at hun nu er at finde på en samlet 12.
plads mere end otte minutter efter Annemiek Van Vleuten.
I toppen af klassementet er Van Vleutens nærmeste konkurrenter Anna Van Der Breggen (Holland) og Katarzyna Niewiedoma (Polen), som er henholdvis 4 minutter og 8 sekunder og 4 minutter og 23 sekunder efter den førende hollænder.
FacebookTwitterKopier linkEmner:Cecilie Uttrup Ludwig (cykelrytter)|Cykelsport|Italien|Holland|Polen




https://www.dr.dk/nyheder/udland/frederiksens-foerste-officielle-udlandsbesoeg-havde-invitation-med-til-merkel

UdlandFrederiksens første officielle udlandsbesøg: Havde invitation med til MerkelStatsministeren brugte mødet med Tysklands kansler til at invitere hende til Danmark næste år.
Af Camilla Markvardsen11.
juli 2019 kl.
17.
18Bemærk: artiklen er mere end 30 dage gammelLæs opDe to mest fotograferede stole i Berlin.
Det var et særsyn, da statsminister Mette Frederiksen (S) og Tysklands kansler, Angela Merkel, valgte at sætte sig ned på de hvidpolstrede stole på den røde løber for at overvære en velkomstceremoni for den danske statsminister i Berlin.
Normalt ville de to regeringsledere stå op.
Men efter tre tilfælde, hvor den snart 65-årige Merkel har rystet over hele kroppen - netop i forbindelse med besøgsceremonier - foregik højtideligheden altså siddende i dag.
- Jeg tager vare på mit helbred, sagde kansler Merkel på en pressekonference, der blev afholdt sammen med Mette Frederiksen, efter at de to ledere havde spist frokost sammen.
Dagens mest fotograferede stole, ifølge DR's korrespondent Ole Ryborg.
Merkel kommer til DanmarkStatsminister Mette Frederiksen brugte mødet med Merkel til at invitere hende til Danmark næste år, hvor det er dansk-tysk venskabsår.
- Tusind tak for at have taget godt imod invitationen om at komme til Danmark næste år.
Det er med danske briller 100-året for en meget succesfuld grænsedragning, sagde Mette Frederiksen til Angela Merkel.
Arbejdsfrokosten mellem de to ledere blev brugt på at tale om klima, europapolitk og de nære bånd mellem landene.
Læs også:PORTRÆT Fra højtråbende passioneret idealist til Danmarks nye statsministerMerkel er vigtigst på flest områderIfølge Mette Frederiksen er det "helt naturligt" at tage på den første officielle udlandsrejse til Tyskland.
- Forholdet til Tyskland er helt vitalt, både kulturelt, historisk og selvfølgelig også økonomisk, sagde Mette Frederiksen på pressemødet.
DR's EU-korrespondent Ole Ryborg siger, at Mette Frederiksens besøg hos Angela Merkel - allerede få uger inde i statsministerens regeringsperiode - understreger, at Tyskland er Danmarks nærmeste allierede:- Merkel er den verdensleder, der er vigtigst for Danmark på flest områder.
Det gælder på området grænsekontrol, når skal skabes en reform af migrationspolitikken, når der skal sættes ambitiøse klimamål og Danmark for eksempel skal sælge vedvarende energi over grænsen.
Derudover er Tyskland vores eneste landfaste nabo og vores største eksportpartner, siger han.
Kansler Angela Merkel hilser på statsminister Mette Frederiksen ved velkomstceremonien i Berlin.
Den største ligtorn er grænsekontrolIfølge Ole Ryborg er den største ligtorn lige nu i forholdet mellem Danmark og Tyskland, at den danske statsminister ønsker at kunne føre grænsekontrol, når hun synes, det er nødvendigt.
- Det er ikke altid, at vi ser ens på de spørgsmål, men vi har haft lejlighed til at diskutere Schengen-samarbejdet.
Jeg har også gjort gældende, at set med danske briller er det helt afgørende, at vi kan fortsætte med at føre grænsekontrol, sagde Mette Frederiksen.
Den tyske kansler tilføjede, at hun og Frederiksen er enige om de centrale punkter, hvad angår migrationspolitik, og at forskellene mellem de to ligger i de finere detaljer.
Du kan se Merkel og Frederiksen tale om migration og grænsekontrol herunder.
Tysk presse gik mest op i Merkels helbredDet mest bemærkelsesværdige på pressemødet var ifølge Ole Ryborg, at den tyske presse faktisk var langt mere interesseret i at spørge til Angela Merkels helbred end det dansk-tyske forhold.
- De to stole, som lederne sad på under militærparaden, er de mest fotografede stole i Berlin.
Og når tysk presse ikke spurgte synderligt til forholdet til Danmark, er det i virkeligheden positivt.
Det er et udtryk for, at alle ved, at forholdet er rigtig godt, siger Ole Ryborg.
FacebookTwitterKopier linkEmner:Angela Merkel (politiker)|Mette Frederiksen (politiker)|Socialdemokraterne|Tyskland|Sundhed og velvære




https://www.dr.dk/nyheder/kultur/skuespiller-berrit-kvorning-er-dod-69-ar

KulturSkuespiller Berrit Kvorning er død - 69 årDen danske skuespillerinde er død efter lang tids sygdom, oplyser den nærmeste familie.
Den danske skuespillerinde Berrit Sidse Kvorning er død, 69 år gammel.
(arkivfoto) 11.
juli 2019 kl.
16.
36Bemærk: artiklen er mere end 30 dage gammelLæs opDen danske skuespillerinde Berrit Sidse Kvorning er død, 69 år gammel.
- Det er med stor sorg, at vi må fortælle, at vores mor og kæreste, Berrit Sidse Kvorning er død efter lang tids sygdom, skriver hendes nærmeste familie i en mail til Ritzau.
Hun sov ind i sit hjem i København omgivet af sine nærmeste efter lang tids sygdom.
Berrit Kvorning spillede blandt andet med i tv-serierne "Huset på Christianshavn", "Taxa", "Rejseholdet" og "Krøniken".
Hun blev uddannet fra Statens Teaterskole i 1974 og medvirkede efterfølgende i et hav af film, teaterstykker og revyer.
Berrit Kvorning udviklede sig til at være en af sin generations store komedieskuespillere og har medvirket i mange revyer og lystspil, heriblandt "Kys og Kaos" og "Skønne Skår".
Hendes sidste forestilling var i rollen som dronning Elizabeth i "Richard III" på Det Kongelige Teater i 2010.
/ritzau/FacebookTwitterKopier linkEmner:Det Kongelige Teater|København|Teater|Statens Scenekunstskole|Sygdomme og lidelser




https://www.dr.dk/sporten/cykling/tourdefrance/etapen-paa-1-minut-belgisk-sejr-og-ny-mand-i-gult-efter-grufuld

Tour de FranceETAPEN PÅ 1 MINUT Belgisk sejr og ny mand i gult efter grufuld grusetapeBelgiske Dylan Teuns fra Bahrain - Merida-holdet tog etapesejren, mens Giolio Ciccone kørte sig i gult.
11.
juli 2019 kl.
18.
03 | opdateret 12.
juli 2019 kl.
12.
42Bemærk: artiklen er mere end 30 dage gammelLæs opDen belgiske cykelrytter Dylan Teuns (Bahrain-Merida) kørte torsdag først over målstregen på 6.
etape af Tour de France.
Belgieren havde siddet i udbrud det meste af dagen og var stærkest, da slaget om etapesejren skulle findes mellem ham og Giulio Ciccone (Trek) på toppen af dagens syvende og sidste stigning.
Jakob Fuglsang (Astana) kom i mål som nummer ni - 1 minut og 53 sekunder efter vinderen.
Danskeren tabte ni sekunder til Geraint Thomas (Ineos).
De to regnes blandt løbet favoritter til den samlede sejr.
Klassementet efter 8.
etape af Tour de FranceJulian AlaphilippeGiulio Ciccone +0'23''Thibaut Pinot +0'53''George Bennett +1'10''Geraint Thomas +1'12''Egan Bernal +1'16''Steven Kruijswijk +1'27''Rigoberto Uran +1'38''Jakob Fuglsang +1'42''Emanuel Buchmann +1'45''Julian Alaphilippe (Quick-Step) i den gule trøje kæmpede på den sidste stigning for at minimere tidstabet til Ciccone, der var den af udbryderne, der lå bedst placeret samlet.
Selv om det blev til en sjetteplads på etapen, lykkedes det ikke franskmanden at beholde førertrøjen, som han må lade gå videre til Ciccone.
Italieneren fører løbet med seks sekunder ned til Alaphilippe, mens etapevinderen Dylan Teuns er nummer tre - 32 sekunder efter.
Fuglsang er nummer 11 i det samlede klassement.
Du kan se et længere referat af etapen herunder.
/ritzau/FacebookTwitterKopier linkEmner:Astana Pro Team|Bahrain-Merida|Geraint Thomas (cykelrytter)|Cykelsport|Frankrig




https://www.dr.dk/nyheder/regionale/midtvest/undrer-du-dig-ogsaa-over-vindmoeller-staar-stille-i-blaesevejr

Midt- og VestjyllandUndrer du dig også over, at vindmøller står stille i blæsevejr?
Det kan ikke altid betale sig at lade vindmøllen snurre lystigt, selv om det blæser kraftigt.
Man skulle tro, at vindmøller ville snurre lystigt, når det rigtig blæser i Danmark.
Men elnettet kan ikke altid aftage al den strøm, som vindmøllerne producerer.
Af Steen Færgemand og Mette Skov-Jensen11.
juli 2019 kl.
17.
00Bemærk: artiklen er mere end 30 dage gammelLæs opI de seneste uger har en frisk vind blæst hen over Danmark.
Alligevel har mange vindmøller stået stille.
Det kan nemlig ikke altid betale sig for mølleejerne at lade vindmøllen producere strøm, selv om det blæser kraftigt.
- Hvis man har meldt sin mølle ind i det, vi kalder balancemarkedet, kan man i visse tilfælde tjene mere på at lade møllen stå stille end ved at lade den producere strøm, fortæller Peter Markussen, der er ansvarlig for fleksibilitet og systemydelser i det statslige selskab, Energinet, som ejer og driver den danske energiinfrastruktur.
Hvis der bliver produceret rigtig meget vind, når forbruget er lille, kan der være et markedsincitament til at lade sin mølle stå stille.
Peter Markussen, EnerginetBalancemarkedet skal, enkelt fortalt, skabe sammenhæng mellem forbruget og produktionen af el i hver eneste time.
El er dyrt at lagre og skal forbruges, så snart det er produceret.
Er vindproduktionen derfor større end forventet, kan Energinet betale en kompensation til mølleejeren for at lade møller stå stille for at balancere elsystemet.
- Så hvis der bliver produceret rigtig meget vind, når forbruget er lille, kan der være et markedsincitament til at lade sin mølle stå stille, siger Peter Markussen.
Vindenergi er dog uforudsigeligt.
Hvis vindprognosen ikke holder, vil Energinet omvendt skulle købe el for at skabe balance på markedet og sikre, at forbrugerne altid har strøm i kontakterne.
Tysk vindmøllestrøm i danske kontakterDer har i Vestdanmark været godt gang i nedreguleringen af vindmølleproduktionen, viser Energinets egen opgørelse.
For eksempel i uge 27, hvor 'balancemarkedet' i enkelte timer har bragt vindmølleproduktionen ned med en kapacitet, der svarer til cirka en fjerdedel af vindmøllerne på Jylland og Fyn.
Det skyldes kraftig blæst, der har sendt de tyske vindmøller på overarbejde.
I Tyskland er elmarkedet ikke nær så udbygget som i Danmark.
Forbruget er typisk højest i Sydtyskland, mens produktionen er størst i nord.
Men strømmen kan ikke transporteres hurtigt nok sydpå i Tyskland.
Derfor bliver den i stedet eksporteret til det danske ledningsnet, da det i længden er billigere for tyskerne at stoppe danske møller frem for selv at lagre strømmen.
- Så spørger tyskerne, om vi kan producere mindre vindmøllestrøm i Danmark.
På den måde hjælper vi Tyskland med at balancere deres elsystem, siger Peter Markussen.
Det kan så også betyde, at danske vindmøller står stille, mens forbrugerne får varme, støvsuger, vasker tøj og laver mad på tysk vindmøllestrøm.
FacebookTwitterKopier linkEmner:Energinet|Vindmølleindustri|Vindkraft|Tyskland|Jylland




https://www.dr.dk/nyheder/penge/ferieparadis-til-13-milliarder-paa-vej-til-als-borgmester-jubler

PengeFerieparadis til 1,3 milliarder på vej til Als: Borgmester jublerEt nyt feriecenter med tropisk vandland og havbad skal give et løft til Sønderborg Kommune.
Feriecenteret skal tiltrække turister fra hele Danmark - men i høj grad også fra Tyskland og Holland.
(© Udviklingsselskabet Nordals)Af Oliver Batchelor11.
juli 2019 kl.
15.
55Bemærk: artiklen er mere end 30 dage gammelLæs opOm fire år kan vandglade børnefamilier boltre sig i et nyt stort feriecenter med 500 ferieboliger på den nordlige del af Als.
Projektet har et prisskilt på 1,3 milliarder kroner og bliver finansieret af fonden bag Danfoss, Linak Holding, Sønderborg Kommune og gennem lån.
- Det her kommer til at betyde rigtig meget for vores kommune og selvfølgelig specielt for Nordals, som har været udfordret siden finanskrisen, siger Sønderborgs borgmester, Erik Lauritzen (S).
Feriecentret skal have sit eget havbad (© Udviklingsselskabet Nordals)Udover feriehusene med adgang til skov og strand kommer feriecentret til at rumme et tropisk vandland, restauranter, indkøbsmuligheder og et strandområde med promenade og stort havbad.
200.
000 turister til AlsInvestorerne bag feriecentret forventer, at det vil trække flere end 200.
000 turister til Als om året og skabe omkring 300 nye arbejdspladser.
Sønderborg Kommune har bidraget med 100 millioner kroner.
Men der er tale om en langsigtet investering, lyder det fra Erik Lauritzen.
Feriegæsterne får adgang og udsigt til både skov og strand.
(© DR Nyheder)- Det er ikke til at sige, hvornår investeringen kan ses i kassen, men der er ingen tvivl om, at det her vil være med til at skabe arbejdspladser og dermed skatteydere, siger han.
- Og så vil der jo komme turistindtægter til området, så jeg er ikke tvivl om, at pengene kommer ind.
Gavner Danfoss' interesserLinak Holding bliver sammen Bitten & Mads Clausens Fond ejere af det nye feriecenter i et nyoprettet fælles selskab, mens et unavngivet selskab med erfaring inden området skal stå for den daglige drift og udvikling.
Den omkringliggende natur bliver omdrejningspunktet for feriecentret på Nordals, oplyser partnerskabet bag.
(© Udviklingsselskabet Nordals)Formanden for Bitten & Mads Clausens Fond, der er stiftet af enken efter Danfoss' gundlægger, fortæller, at projektet flugter med fondens formål.
- Der står i vores fundats, at vi skal være til gavn for Danfoss.
Det betyder blandt andet, at vi gerne vil gøre samfundet omkring Danfoss så atrraktivt at bo i som muligt.
Og der synes vi, ferieresortet passer godt ind, siger Peter Mads Clausen.
FacebookTwitterKopier linkEmner:Erik Lauritzen (politiker)|Socialdemokraterne|Danfoss|Als|Rejse- og turistbranchen




https://www.dr.dk/nyheder/regionale/bornholm/loefter-du-mere-end-12-kilo-tag-med-paa-job-med-jobpatruljen

Bornholm'Løfter du mere end 12 kilo?
': Tag med på job med JobpatruljenFagbevægelsens Jobpatrulje er i juli på jagt efter de butikker og chefer, der ikke passer ordentligt på deres unge medarbejdere.
Jobpatruljen rykker i denne måned ud for at tjekke op på de unges arbejdsforhold.
Jobpatruljen er en del af en landsdækkende kampagne, som fagbevægelsen står bag.
 DR Bornholm)Af Jens Ørberg og Morten Søgård Volff11.
juli 2019 kl.
15.
29Bemærk: artiklen er mere end 30 dage gammelLæs opKlokken er 13.
15, og Frederik Enevoldsen og Martin Thing fra Jobpatruljen er netop kommet til varehuset Kvickly i Nexø på Bornholm.
Butikken er velbesøgt i dag.
En konstant strøm af bornholmere og turister valfarter ind i butikken for at få købt kul til grillen og pølser til aftensmaden, men jobpatrulje-konsulenterne er hverken på jagt efter brændsel til grillen eller noget til maven.
De to konsulenter går fluks hen til disken ved butikkens bagerafdeling for at snakke med den daglige leder.
De vil vide, hvordan butikken behandler dens unge medarbejdere.
JobpatruljenArbejderbevægelsens Jobpatrulje er en kampagne under blandt andre HK, 3F, Finansforbundet og FOA.
Patruljens opgave er at informere unge under 18 år om, hvilke rettigheder de har på jobbet.
Kampagnen består af en hjemmeside, hvor de unge kan lære om love og regler, og her i juli tager en række konsulenter og frivillige ud til butikker, hoteller og restauranter for at tale med de unge og deres chefer.
Jobpatruljen er et initiativ fra en række fagforeninger, hvor foreningernes medarbejdere tager forbi butikker, restauranter og hoteller over hele landet for at undersøge, om arbejdsgiverne misbruger de unge arbejdshænder.
Der er nemlig særlige regler for netop ungarbejdere i Danmark, og dem skal cheferne også overholde, lyder det fra Jobpatruljen.
- Der er mange arbejdsgivere, som vil tjene nogle penge, og som har en ungarbejder inde, og det er medarbejdere, som typisk ikke kender deres rettigheder på arbejdsmarkedet endnu.
Der er mange muligheder for chefen til at tjene lidt ekstra, hvis han eller hun snyder, siger Martin Thing.
Det typiske problem Jobpatruljen løber ind i er, at de unge ikke har en ansættelseskontrakt, at de unge selv skal finde en afløser, hvis de er syge, og at de under sygdom ikke får den løn, som de ellers har ret til.
 DR Bornholm)Frederik Enevoldsen og Martin Thing er to ud af patruljens otte folk på Bornholm, som frem til fredag skal undersøge arbejdsforholdene på de bornholmske arbejdspladser.
Det er ikke altid, Jobpatruljen får mulighed for at komme ind i butikkerne, men i dag er de velkomne.
De to får endda lov til at sætte et midlertidigt kontor op i varehusets frokostlokale, hvor de straks placerer foldere om de unges rettigheder og iPads på bordet og beder om at snakke med varehusets ungarbejdere.
'Det vidste jeg ikke'Butikken er ikke kun leveringsdygtig på et lokale, men også ungarbejdere.
Kian Lauersen på 16 år og den jævnaldrende Magnus Carlsen har begge arbejdet i Kvickly i et år nu, og de har begge to fået lov til at holde en pause for at snakke om deres korte arbejdsliv i butikken i Nexø.
Patruljen er interesseret i at snakke med de unge om, hvordan det er at sætte varer på hylderne, fylde pap i pappresseren eller sidde ved kassen, og om de mange opgaver løses efter gældende regler.
Jobpatruljens Martin Thing og Frederik Enevoldsen udspørger her ungarbejder Kian Lauersen på 16 år, hvordan det er at arbejde i Kvickly i Nexø.
 DR Bornholm)Frederik Enevoldsen og Martin Thing begynder straks at spørge de unge om en række ting.
Alt fra hvor gamle de er, om de har set deres ansættelseskontrakt, til om de nogensinde har arbejdet med farlige kemikalier eller løftet for meget.
- Vi spørger, fordi det er nogle af de rettigheder, mange af de unge ikke kender til.
De har jo en masse rettigheder, og det vil vi gerne prøve at gøre dem opmærksomme på, så vi er sikre på, at reglerne bliver overholdt, siger Martin Thing.
De unge forsøger på bedste vis at svare på de mange spørgsmål, og svarene registreres løbende på konsulenternes medbragte iPads, alt imens lyden af kasseapparater og kunder kan høres i baggrunden.
Martin Thing fra Jobpatruljen spørger her Magnus Carlsen, om ungarbejderen har arbejdet med produkter, der indeholder giftige stoffer.
Der er nemlig regler for, hvilke produkter, de unge må håndtere.
 DR Bornholm)Hvad der umiddelbart står klart er, at hverken Kian eller Magnus kender samtlige rettigheder og regler.
Eksempelvis vidste ingen af dem, at de ikke må slæbe mere end 250 kilo, når de er under 18 år, og derfor er de også glade for, at de har fået en snak med Jobpatruljen.
- Det er da meget rart, at der er nogen, som kommer ud og fortæller, hvordan det skal fungere på en arbejdsplads, siger Magnus Carlsen.
Samme melding kommer umiddelbart efter fra Kian Lauersen.
- Jeg synes, det har været godt, for så er der nogle, der holder øje med, om vi gør det rigtigt.
Men det er også lidt mærkeligt, når de kommer uanmeldt, siger Kian Lauersen.
De glemte rettighederAt de unge ikke har helt styr på deres egne rettigheder, overrasker ikke Martin Thing.
Det er langt fra alle unge, som kender og tænker på de regler, der er sat til at beskytte dem, når de knokler på deres arbejdsplads.
Unges rettigheder på jobbetDer er en række regler, som arbejdsgiveren skal opfylde, hvis han eller hun ansætter ungarbejdere.
Du kan se et udsnit af reglerne nedenfor:Unge under 18 år må ikke arbejde alene mellem klokken 18 og seks på hverdage.
I weekender og helligdage må de ikke arbejde alene mellem klokken 14 og seks.
Dog må de gerne arbejde indtil klokken 20, hvis der er en sikkerhedsvagt i nærheden.
Når man er under 18 år, må man højst løfte 12 kilo ad gangen.
Det vil sige, at den unge ikke må løfte en helt fyldt ølkasse.
Unger under 18 år må ikke arbejde med produkter, der indeholder farlige kemikalier.
De må heller ikke arbejde med produkter, der indeholder for meget opløsningsmiddel.
Før i tiden var det forbudt for unge at arbejde i lokaler, hvor der serveres alkohol.
Det er senere blevet ændret, så unge over 15 år godt kan servere alkohol under særlige omstændigheder.
Kilde: HK- Det er den oplevelse, vi har hvert år.
Der er mange ungarbejdere, som ikke får det her at vide, når de starter på arbejdsmarkedet, og derfor vil vi med Jobpatruljen gøre dem opmærksomme på de rettigheder, de har, siger Martin Thing.
Han vurderer, at de to ungarbejdere har det godt i det store varehus, men Martin Thing kunne dog godt tænke sig, at varehuschefen gør mere for at informere de unge om de rettigheder, de har i butikken.
Varehuschefen i Kvickly i Nexø, Lars Kure, er dog uenig i, at de unge ikke får nok info om, hvilke rettigheder, de har, når de trækker i butikkens røde uniform.
- Jeg kan godt forstå, at ungarbejderne har svært ved at huske det hele, men vi har en halvanden time lang introduktion til arbejdet, og de får en kæmpe mappe med regler, så de er klædt godt på, siger varehuschefen.
Jobpatruljen efterlader sine foldere på frokostbordet, slukker deres iPads og begiver sig ud gennem de automatiske døre og videre ud i Nexø for at informere unge og - måske - give en løftet pegefinger til cheferne.
FacebookTwitterKopier linkEmner:Jobpatruljen|Detailhandel|Apple Inc.
|Arbejdspladser|Nexø




https://www.dr.dk/sporten/tennis/efter-single-exit-rune-rejser-sig-i-wimbledon-double

TennisEfter single-exit: Rune rejser sig i Wimbledon-doubleHolger Rune vandt sin double sammen Shintaro Mochizuki ved junior-Wimbledon.
Holger Rune er med sin japanske doublemakker klar til tredje runde af junior-Wimbledon.
Foto: Daniel LEAL-OLIVAS / AFP 11.
juli 2019 kl.
17.
14 | opdateret 12.
juli 2019 kl.
12.
35Bemærk: artiklen er mere end 30 dage gammelLæs opDet danske tennistalent Holger Rune lever videre ved årets junior-Wimbledon.
Onsdag tabte han i tredje runde i single, men torsdag lykkedes det at forlænge livet i doubleturneringen sammen med makkeren Shintaro Mochizuki fra Japan.
Parret sejrede således i anden runde over spanske Nicolas Alvarez Varona og Juan Bautista Torres fra Argentina med 2-6, 7-5, 6-2.
Rune og Mochizuki var seedet som nummer to i turneringen, men de kom alligevel slemt på hælene, og et flot comeback skulle der til for at vinde.
Læs også:Storspillende Halep klar til Wimbledon-finalenModstanderne kunne serve sejren hjem i andet sæt, men derfra blev det hele vendt på hovedet.
Det startede skidt for Rune og Mochizuki.
De holdt serv til 2-1, men tabte så de næste fem partier og første sæt med 2-6.
I andet sæt fulgte den dansk-japanske konstellation bedre med, men de fik alligevel et servegennembrud imod sig midtvejs.
Så lignede det et nederlag, men der kom nyt håb.
Rune og Mochizuki spillede sig til to breakbolde ved 15-40, da modstanderne foran med 5-4 servede for sejren.
De missede dog begge, men spillede sig til en breakbold mere, som de udnyttede, så stillingen nu var 5-5.
Og duoen fortsatte.
Den holdt serv til 6-5 og brød derefter til sætsejr på 7-5.
Læs også:Stormøde venter i Wimbledon: Federer og Nadal støder sammen i semifinalenTredje sæt startede jævnbyrdigt, men det blev afgørende, at Rune og Mochizuki tegnede sig for det første servegennembrud til 4-2.
De brød endnu en gang og vandt sættet 6-2.
Mochizuki havde tidligere torsdag vundet sin kvartfinale i singlerækken.
Her besejrede han briten Anton Matusevich, der onsdag var Runes overmand.
Fredag skal Rune sammen med makkeren spille kvartfinale mod canadieren Liam Draxl og Govind Nanda fra USA, der er seedet som nummer syv.
/ritzau/FacebookTwitterKopier linkEmner:Tennis|Wimbledon Championships|Argentina|Japan|USA




https://www.dr.dk/nyheder/udland/frankrig-indforer-saerlig-skat-it-giganter-som-facebook-og-google

UdlandFrankrig indfører særlig skat for it-giganter som Facebook og GoogleDet franske parlament vedtog torsdag ny lov om beskatning af digitale giganter som Facebook og Google.
Skatten kommer i særlig grad til at ramme de fire mastodonter Google, Amazon, Facebook og Apple.
)11.
juli 2019 kl.
15.
56Bemærk: artiklen er mere end 30 dage gammelLæs opDet franske parlament har torsdag vedtaget en ny lov om beskatning af digitale giganter.
Digitalskatten mod it-giganter som Facebook og Google har fyldt særligt meget i debatten.
Frankrig er det første land, som har besluttet på egen hånd at indføre en skat rettet mod it-giganterne.
Lovgivningen kaldes Gafa-skatten som en forkortelse af Google, Apple, Facebook og Amazon.
Den nye franske lovgivning har skabt vrede i USA.
Den har fået Washington til at indlede særlige undersøgelser.
Amerikansk utilfredshedDen franske finansminister, Bruno Le Maire, sagde forud for afstemningen, at Frankrig og USA må løse deres stridigheder på anden måde end ved trusler.
- Som allierede kan og bør vi løse vores konflikter - ikke med trusler, men med andre midler, hed det i en udtalelse fra Le Maire i Senatet kort før den afsluttende afstemning.
- Frankrig er et suverænt land.
Dets beslutninger om skatteanliggender er et suverænt anliggende, og det vil blive med at være det, tilføjede han.
Den amerikanske præsident, Donald Trump, gav onsdag ordre til en særlig undersøgelse af den franske digitalskat.
Det kan føre til, at USA indfører nye toldafgifter eller andre handelsrestriktioner.
Tilbagevirkende kraftSkatten på 3,0 procent bliver lagt på indtægter på digitale tjenester i Frankrig i firmaer, der har indtægter på over 25 millioner euro (omkring 202 millioner kroner) i Frankrig og på over 750 millioner euro (omkring 5,6 milliard kroner) på globalt plan.
Loven virker med tilbagevirkende kraft i år - det vil sige den er gældende fra indeværende års begyndelse.
Frankrig har fremturet med den digitale skat, efter at det stødte på modstand i andre EU-lande som Irland, Sverige og Danmark.
Men Østrig, Storbritannien, Spanien og Italien har meddelt, at de har planer om at gå i Frankrigs fodsport på området.
/ritzau/AFPFacebookTwitterKopier linkEmner:Donald Trump (politiker)|Frankrig|Facebook|Google|IT-branchen




https://www.dr.dk/sporten/tennis/tennisikonet-williams-klar-til-sin-11-wimbledon-finale

TennisTennisikonet Williams klar til sin 11.
Wimbledon-finaleSerena Williams vandt sikkert over Barbora Strycova og nok engang i finalen ved Wimbledon.
Serena Williams kan for 11.
gang i karrieren gøre sig klar til en finale ved verdens ældeste tennisturnering i Wimbledon.
Foto: REUTERS/Carl Recine 11.
juli 2019 kl.
17.
22 | opdateret 12.
juli 2019 kl.
12.
34Bemærk: artiklen er mere end 30 dage gammelLæs opDet amerikanske tennisikon Serena Williams er for 11.
gang i karrieren klar til singlefinalen i Wimbledon.
37-årige Williams lod det blive en kendsgerning med en sikker sejr i semifinalen over den tjekkiske overraskelse Barbora Strycova.
Cifrene lød 6-1, 6-2.
Serena Williams satte sig hurtigt tungt på initiativet mod den 33-årige Strycova, der aldrig før har spillet en grand slam-semifinale i single.
Med tunge og velplacerede slag fra baglinjen drev Williams tjekken rundt på Centre Courts græs.
Læs også:Efter single-exit: Rune rejser sig i Wimbledon-doubleDen useedede Strycova holdt serv til 1-1, men derefter havde hun svært ved at følge amerikaneren, der er seedet som nummer 11.
Williams brød første gang til 3-1 og fulgte op med endnu et servegennembrud til 5-1.
Hun slingrede dog en smule, da hun efterfølgende skulle serve sættet hjem.
Strycova spillede sig til tre breakbolde ved 0-40, men Williams afværgede dem alle og lukkede i stedet sættet med et servees.
I andet sæt kom Strycova på tavlen i egen serv til 1-0 og 2-1, men så stod der Williams på det hele.
Læs også:Storspillende Halep klar til Wimbledon-finalenAmerikaneren brød til 3-2 og igen til 5-2, da Strycova øsede en flugtning ud af banen.
Derefter servede Williams sejren hjem i det efterfølgende parti.
I lørdagens finale skal Williams møde Simona Halep, der er i finalen for første gang i turneringen.
Rumæneren vandt tidligere torsdag sin semifinale med cifrene 6-1, 6-3 over ukraineren Elina Svitolina.
Williams har syv gange tidligere vundet finalen i single.
/ritzau/FacebookTwitterKopier linkEmner:Elina Svitolina (tennisspiller)|Serena Williams (tennisspiller)|Wimbledon Championships|Tennis|London




https://www.dr.dk/nyheder/regionale/oestjylland/autisme-og-downs-syndrom-er-ingen-hindring-simon-og-laerke-tjener

ØstjyllandAutisme og Downs Syndrom er ingen hindring: Simon og Lærke tjener deres egne penge30 af eleverne på Vesterbakkeskolen i Randers har også et fritidsjob på skolen.
Af Flemming Nielsen og Emma Lichscheidt11.
juli 2019 kl.
15.
00Bemærk: artiklen er mere end 30 dage gammelLæs opDet er vigtigt at lære om økonomisk ansvar og samtidig føle sig påskønnet, mener specialskolen Vesterbakkeskolen i Randers.
Her går elever med forskellige handicaps, udviklingsforstyrrelser og lidelser, og 30 af skolens 107 elever har også et "mini-job" på skolen.
Mini-jobbene skal give eleverne et ansvar og samtidig lidt lommepenge i form af gavekort på et par hundrede kroner en gang i mellem, som de kan bruge, som de ønsker.
Simon Jørgensen på 13 år har en autistisk lidelse.
Han hjælper en gang om ugen på Vesterbakkeskolens bibliotek, hvor han sætter bøger på plads.
- Det er ikke svært, konstaterer han, mens han stolt sætter bøgerne på plads, præcis hvor de skal stå.
- Jeg kan købe makeup, og jeg kan spare opI skolens køkken hjælper Lærke Jepsen på 16 år til hver tirsdag.
Hun har Downs Syndrom, og hun er glad for at tjene sine egne penge.
- Jeg kan købe en masse ting, jeg kan købe makeup, og jeg kan spare op, siger hun.
Jobbene bliver skræddersyet til elevernes stærke sider, og der er tjek på bøgerne i skolebiblioteket, når Simon Jørgensen har været på arbejde, fortæller lærer Heidi Schultz-Petersen.
- Det er vigtigt, at det er én, der går op i strukturen og kender detaljerne, og så betyder det også meget, at Simon kan læse og se, at bøgerne kommer de rigtige steder hen.
Der er fuldstændig styr på bøgerne, når Simon har været der, siger hun.
Eleverne lærer noget om økonomi og penge ved at have et minijob, men den vigtigste gevinst er en helt anden, siger viceskoleleder Esben Risgaard.
- De er enormt stolte, de er meget mere motiverede, og de glæder sig enormt meget til at komme på arbejde, som vi jo kalder det her, siger han.
Minijobbene skal være med til at lære eleverne om ansvarlighed og økonomi, for Vesterbakkeskolens elever skal ligesom alle andre forberedes på et voksenliv, forklarer Esben Risgaard.
- Vi træner så ved siden af det med at lave budgetter og hvordan man bedst bruger pengene.
Altså det, der har med selvhjulpenhed at gøre, siger han.
Forening glæder sig over initiativetEsben Risgaard ønsker også at forberede eleverne på praktik og fritidsjob uden for skolen.
- Vi har et stort samarbejde med Randers FC, hvor vi har praktikanter, og vi har praktikanter ude i fire-fem andre virksomheder.
I sidste ende skal det faktisk resultere i, at de faktisk får en form for uddannelse, siger han.
De er enormt stolte, de er meget mere motiverede, og de glæder sig enormt meget til at komme på arbejde, som vi jo kalder det her.
Esben Risgaard, viceskoleleder, Vesterbakkeskolen- Eksempelvis kunne Lærke tage et hygiejnekursus og varetage en funktion i et cafeteria.
Mit mål er selvfølgelig, at de virksomheder, de er i praktik i står klar med en kontrakt til dem, så de et par gange om ugen som fritidsjob kan tjene deres egne penge i stedet for at være på et bosted og lave aktiviteter, siger han.
Næstformand Ib Poulsen fra Landsforeningen for udviklingshæmmende og pårørende, LEV, er begejstret for projektet.
- Det er vigtigt, at de unge lærer, at man får penge for at arbejde, og at man lærer, at arbejde giver ansvar og værdsættes af de mennesker, der er omkring én, siger han.
LEV håber, at erfaringerne fra Vesterbakkeskolen vil blive delt til andre specialskoler, for sammenhængen mellem arbejde og penge er en vigtig erfaring, siger Ib Poulsen.
- Oftest har man jo forskånet netop mennesker med udviklingshandicap for den meget komplicerede verden, som penge jo rent faktisk er.
Derfor oplever man, at mange unge, når de er færdige med skolen, ikke har nogen reel forståelse for pengenes værdi, hvordan man bruger dem, og hvorfor man får dem.
Vesterbakkeskolen har skruet op for minijobbene på skolen, siden de blev lanceret for to år siden.
Det første skoleår var der ti, og dette skoleår har der været 30.
FacebookTwitterKopier linkEmner:Uddannelse|Grundskole|Randers|Handicaps|Randers FC




https://www.dr.dk/nyheder/penge/ny-toprolle-til-dansker-niels-smedegaard-skal-holde-norwegian-paa-ret-kurs

PengeNy toprolle til dansker: Niels Smedegaard skal holde Norwegian på ret kurs Den danske bestyrelsesformand skal udfylde ledelsesmæssigt tomrum efter topchefens afgang.
Bestyrelsesformand Niels Smedegaard kom til Norwegian i april efter 12 år som topchef i rederiet DFDS.
Nu skal han være med til at få flyselskabet på ret kurs.
Af Oliver Batchelor11.
juli 2019 kl.
16.
04Bemærk: artiklen er mere end 30 dage gammelLæs opDet bliver med en dansker ved en af styrepindene, at Norwegian nu sætter kursen mod lønsomhed frem for voldsom vækst.
Det norske flyselskab meldte tidligere i dag overraskende ud, at stifteren Bjørn Kjos med øjeblikkelig virkning stopper efter 17 år som topchef.
Indtil en permanent afløser er fundet, varetager finansdirektør Geir Karlsen rollen som administrerende direktør - med hjælp fra bestyrelsesformand Niels Smedegaard.
- Jeg skal assistere Geir og resten af ledelsen i Norwegian i denne overgangsperiode ved at have en mere aktiv rolle som bestyrelsesformand, fortalte danskeren i dag på et pressemøde.
Læs også:Norwegian-topchef stopper - dansker rykker fremEfter 12 år som topchef i rederiet DFDS blev han bestyrelsesformand i Norwegian i april og kan nu se frem til at spille en større rolle på hovedkontoret i Oslo.
- Jeg vil være til stede på mere fast basis for at sikre, at vi kan få enderne til at mødes i denne nye refokuserede æra for Norwegian, sagde han.
Flyveforbud tynger bundlinjenNiels Smedegaard henviser til den kursændring, som selskabet i dag fremlagde i forbindelse med Bjørn Kjos' sidste regnskabsaflæggelse som topchef i Norwegian.
Kvartalsregnskabet viste et beskedent overskud på 83 millioner norske kroner og er især tynget af, at 17 af Norwegians Boeing nye 737 MAX 8- og 9-fly er omfattet af globale flyveforbud for flytypen.
Det har indtil videre i år kostet omkring 400 millioner norske kroner på bundlinjen - og ventes for hele året at løbe op i en omkostning på 700 millioner.
Nu lyder meldingen fra selskabet, der under Bjørn Kjos' ledelelse er vokset fra at være et lille indenrigselskab med fire fly til at være et globalt selskab med 162 fly, at strategien nu skal gå fra vækst til lønsomhed.
Med andre ord skal ledelsen nu i højere grad arbejde for at skabe en mere solid bundlinje på baggrund af de senere års massive investeringer.
- Det er vigtigt for os at sikre, at Norwegian er godt positioneret i forhold til den hårde konkurrence, men også til uforudsete hændelser fremover, lød det fra Niels Smedegaard.
Analytiker: Salg kan være på vejFlyveforbuddet for den ulykkesramte flytype, som kan vare i måneder endnu, er for Norwegian kommet samtidig med, at selskabet har udvidet sit rutenetværk og er i gang med at skifte ud i flyene.
Derfor venter der en stor og kompleks opgave for ledelsen, som den danske bestyrelsesformand skal være med til at styre i sin nye rolle, siger Sydbanks aktieanalysechef, Jacob Pedersen.
- Niels Smedegaard skal sikre, at man holder foden på speederen på alle de her intiativer, som er sat i søen for at nedbringe Norwegians høje gæld og for at sikre, at man får genrejst indtjeningen, så man igen kan begynde at se fremad og vokst og betale af på gælden.
Sidste år forsøgte International Airlines Group (IAG), der blandt ejer British Airways og Iberia, at købe et presset Norwegian.
Men virksomheden fik i stedet rejst tre milliarder kroner gennem en ny aktieemission.
- Man skal huske, at Norwegian er Bjørn Kjos' livsværk.
Det er hans baby.
Og selvstændighedstrangen i selskabet er nok årsagen til, at Norwegian ikke endte med at blive solgt tiI IAG.
Med dagens nyheder vurderer Jacob Pedersen, at et salg er rykket tættere på.
- En ny direktør kan åbne op for en mere pragmatisk og fleksibel tilgang til at blive overtaget.
Og der er helt sikkert stor interesse for den kommercielle succes, som Norwegian er.
FacebookTwitterKopier linkEmner:Norwegian|Virksomhedsøkonomi|Flyselskaber|Bjørn Kjos (erhvervsleder)|Oslo




https://www.dr.dk/nyheder/udland/ekspert-vurderer-blokade-af-britisk-olietanker-det-er-haevnaktion-fra-iran

UdlandEkspert vurderer blokade af britisk olietanker: Det er hævnaktion fra IranKonflikten mellem Iran og Vesten vil fortsætte, indtil der sidder en ny præsident i Det Hvide Hus, siger forsker.
Det var det britiske flådeskib HMS Montrose, der hjalp med at afværge en iransk blokade af en britisk olietanker.
Af Oliver Fruergaard11.
juli 2019 kl.
14.
39Bemærk: artiklen er mere end 30 dage gammelLæs opIran har taget næste skridt i det, der ligner en endeløs udveksling af fjendtligheder mellem landet og Vesten.
Det vurderer seniorforsker i Dansk Institut for Internationale Studier (DIIS) Helle Malmvig, efter tre formodede iranske skibe torsdag forsøgte at standse et britisk olietankskib mellem Den Persiske Bugt og Omanbugten.
Læs også:Storbritannien: Iranske krigsskibe forsøgte at stoppe olietankerIfølge hende er det en klar hævnaktion, efter Storbritannien og Gibraltar i sidste uge beslaglagde et iransk olietankskib i samme område.
- Iran har ønsket at signalere, at landet er parat til at besvare alle fjendtligheder, men samtidig vil man ikke eskalere konflikten, siger hun.
Derfor laver Iran en offensiv, der er "et nøk under" Storbritanniens, tilføjer hun.
Læs også:Iran indkalder britisk ambassadør efter beslaglæggelse af supertankerIran nægter at stå bagDet var USA, der beordrede Storbritannien og Gibraltar til at beslaglægge en iransk olietankskib 4.
juli.
Det udtalte Spaniens fungerende udenrigsminister kort efter, at hændelsen fandt sted.
Britiske marinesoldater var i sidste uge med til at beslaglægge et iransk skib, som man mente transporterede olie til Syrien.
Den officielle begrundelse var, at det iranske olietankskib var i færd med at levere olie til Syrien, hvilket bryder med EU-sanktioner.
Et medlem af Irans regeringsråd kaldte beslaglæggelsen "pirateri" og lovede at tage til genmæle.
Læs også:Iran truer Storbritannien med gengældelsesaktion for tilbageholdt supertankerAlligevel benægter Iran i dag at stå bag forsøget på at blokere det britiske olietankskib.
En klassisk taktik, der skal forvirre det internationale samfund, siger Helle Malmvig.
- På den ene side ved alle, at Iran står bag, men på den anden side benægter man det officielt.
Hævnaktion skader Irans sagIran har gennem længere tid været i konflikt med USA, efter præsident Donald Trump valgte at trække USA ud af en atomaftale med landet.
Læs også:Olietankere på dybt vand i Omanbugten: Kanonføde i konflikt mellem giganterAftalen lettede økonomiske sanktioner mod Iran til gengæld for, at Iran bremsede et igangværende atomprogram.
Efter USA trak sig, er Iran igen blevet hårdt ramt af handelssanktioner.
Primært på salg af olie til resten af verden, hvilket koster landet store indtægter.
Iran har siden svaret igen ved at igangsætte en videreudvikling af sit atomprogram.
Donald Trumps regering forsøger med sanktionerne at presse Iran til at indgå en bedre aftale med USA, mens Iran forsøger at vise, at man ikke vil bukke under, siger Helle Malmvig.
Irans udenrigsminister Mohammad Javad Zarif mødtes i går med Emmanuel Bonne, som er Emmannuel Macrons diplomatiske rådgiver.
I øjeblikket forsøger EU at redde de sidste stumper af atomaftalen, efter USA trak sig ud af den.
- Derfor er det mest sandsynlige scenarie, at vi i den kommende tid vil blive ved med at se angreb mellem Iran og vestlige lande i hele Mellemøsten, lige indtil der kommer en ny præsident i Det Hvide Hus.
Det bedste håb for at dæmpe urolighederne er indblanding fra det internationale samfund, siger hun og henviser til, at EU i øjeblikket arbejder for at genoprette atomaftalen mellem Iran og Vesten.
I denne uge har Frankrig sendt diplomater til Irans hovedstad, Teheran, for at forsøge at forhandle med landets ledelse.
- Derfor kommer denne iranske chikane af et britisk skib lidt uheldigt.
Det gør det svært for Iran at samle opbakning til at få opblødt nogle af sanktionerne mod landet, siger Helle Malmvig.
Hun tilføjer, at det til gengæld kan give vind i sejlene til Trump-administrationens hårde linje mod landet.
- Lige nu prøver USA at overbevise resten af verden om, at Iran er den angribende part i konflikten, og det kan være, at de nu får held med det.
Konflikten på havet begyndte for alvor, da to olietankskibe i Hormuzstrædet blev angrebet i maj.
Hormuszstrædet er en af verdens vigtigste olieruter, hvor en tredjedel af verdens olietransport sejler igennem.
FacebookTwitterKopier linkEmner:Donald Trump (politiker)|Iran|Storbritannien|Dansk Institut for Internationale Studier|Rederier




https://www.dr.dk/nyheder/udland/louisa-jespersens-mor-venter-paa-dom-i-marokko-terrorsag-jeg-haaber-de-faar

Dansker og nordmand dræbt i MarokkoSe temaUdlandLouisa Jespersens mor venter på dom i Marokko-terrorsag: ’Jeg håber, de får dødsstraf’I dag skulle der efter planen være faldet dom i sagen om de marokkanske terrorister, der slog danske Louisa Vesterager Jespersen og norske Maren Ueland ihjel.
Louisa Vesterager Jespersen blev myrdet sidste år i december under en vandretur i Atlasbjergene i Marokko sammen med sin norske veninde.
Hun blev 24 år.
Af Per Bang Thomsen og Louise Dalsgaard11.
juli 2019 kl.
15.
06 | opdateret 11.
juli 2019 kl.
17.
59Bemærk: artiklen er mere end 30 dage gammelLæs opFor godt et halvt år siden blev danske Louisa Vesterager Jespersen og norske Maren Ueland myrdet, mens de var på vandretur i Marokko.
Tre lokale mænd, der alle er Islamisk Stat-sympatisører, indrømmede efterfølgende, at de stod bag terrordrabene på de to turister, og i dag skulle de efter planen have haft deres dom.
Kort før klokken 18 dansk tid blev det dog oplyst, at dommen er blevet udskudt en uge og ventes at falde den 18.
juli.
Det skyldes, at de tiltalte skal have mulighed for at komme med en udtalelse, inden dommen afsiges.
Helle Jespersen, der er mor til Louisa Vesterager Jespersen, er ikke i tvivl om, hvilken straf de tre gerningsmænd bør have:- Jeg håber, de får den hårdeste straf, dødsstraf, siger hun til DR Nyheder.
Helle Jespersen er ikke selv til stede i retten i byen Salé i Marokko.
Men hun har skrevet et brev, der blev læst op i retssalen.
Her er brevet, som Louisa Jespersens mor havde skrevet.
(Foto: Michael S.
Lund)Og hun lægger ikke skjul på, at hele forløbet har været enormt hårdt.
- Men jeg er glad for, at selve retssagen nu har fået en ende.
Hvad det kommer til at betyde for mig, vil fremtiden vise, for det hele er stadig meget hårdt, siger hun og tilføjer:- Samtidig håber jeg, at sagen både får konsekvenser for de marokkanske myndigheder og for den koranskole, som de her personer har haft tilknytning til.
Korrespondent: Ikke tynget af skyldRetssagen gik i gang i dag klokken 13.
00 dansk tid, og den bliver fulgt af både danske, marokkanske og internationale journalister.
Sagen kortDen 24-årige danske kvinde Louisa Vesterager Jespersen og hendes 28-årige norske veninde, Maren Ueland, blev fundet døde 17.
december i et øde bjergområde nær landsbyen Imlil, cirka en times kørsel syd fra Marrakesh.
De var på julerejse i Marokko og havde de foregående dage været på vandretur i Atlasbjergene, hvor de camperede.
Marokkanske myndigheder har efterforsket dobbeltdrabet som en terrorhandling, og i alt er 24 personer tiltalt i sagen.
- Der er fyldt i retten, og der er mange journalister til stede, fortæller DR’s mellemøstkorrespondent, Michael S.
Lund, der befinder sig i retssalen i Salé.
Lige nu er der pause, men sagen går snart i gang igen, fortæller DR’s korrespondent.
- Den første time gik med, at brevet fra Louisas mor blev læst op.
Alle de tiltalte er i retten, og de fulgte med fra et glasbur.
Jeg kunne ikke se de store reaktioner.
Der blev småsnakket og smilt undervejs, og det ser ikke ud som om, de er specielt tynget af skyld, selvom de tidligere har sagt, at de har fortrudt drabene, siger han.
Forsvarsadvokaten for de tre hovedtiltalte talte også i retten, inden pausen gik i gang.
- Hun argumenterede for, at de tre mænd i virkeligheden også selv er ofre, fordi de er vokset op i fattigdom og er blevet hjernevasket.
Hun mener, at de skal have en psykiatrisk behandlingsdom i stedet for dødsstraf, siger Michael S.
Lund.
Opdateret med oplysningen om, at der alligevel ikke falder dom i dag.
FacebookTwitterKopier linkEmner:Islamisk Stat|Marokko|Retsvæsen|Terrorisme




https://www.dr.dk/nyheder/regionale/trekanten/liste-roede-partier-vil-have-70-procent-mindre-co2-5-ting-der-staar-i

TrekantområdetLISTE Røde partier vil have 70 procent mindre CO2: 5 ting, der står i vejen Blandt andet forældet elnet og uvillig adfærd står i vejen for regeringens mål om 70 procent mindre CO2 inden 2030, mener eksperter.
Af Miriam Leegaard Jacobsen, Rasmus Dyrberg Hansen, Rasmus Poulsen Larsen og Grafik: Lærke Kromann11.
juli 2019 kl.
14.
55 | opdateret 11.
juli 2019 kl.
14.
34Bemærk: artiklen er mere end 30 dage gammelLæs opDen grønne omstilling har været på alles læber i den netop overståede valgkamp - og klima og lavere CO2-udledning har fået en stor plads i den aftale, de røde partier lavede sammen inden regeringsdannelsen.
Nu har støvet lagt sig, og det er blevet tid til at lave aftaler, udspil og reelle planer for blandt andet at nå det ambitiøse klimamål om 70 procent mindre CO2-udledning i 2030.
Men der er en række udfordringer, der kan spænde ben for den grønne omstilling, hvis ikke de bliver løst:1Opladning af elbilerUnder valgkampen har det til tider næsten virket som en auktion, når politikerne kæmpede om at sætte det højeste mål for antallet af elbiler i Danmark i fremtiden.
Mette Frederiksen har på et tidspunkt foreslået 500.
000 elbiler på vejene i 2030.
Men det danske elnet kan faktisk ikke holde til, hvis vejene bliver fyldt med elbiler.
- Det er kort sagt bare ikke bygget til elbiler, rent kapacitetsmæssigt, siger Lars Bonderup Bjørn, direktør i Trekantområdets forsyningsselskabet Ewii.
Elnettet er lavet, så det kan holde til at blive belastet ekstra på nogle særlige tidspunkter, for eksempel når mange mennesker skal lave aftensmad på samme tid.
Men det vil med stor sandsynlighed falde sammen med ladningen af elbilen – og derfor kan nettet simpelthen ikke rumme det, fortæller Lars Bonderup Bjørn.
- Helt enkelt vil det brænde sammen, hvis mange begynder at have elbiler, og de alle skal lades op når folk kommer hjem fra arbejde.
Derfor kræver det, at vi investerer rigtig mange penge i elnettet, hvis ambitionen om elbiler skal være realistisk.
Dansk Energi har regnet ud, at det kan komme til at koste 48 milliarder kroner frem mod 2030, hvis elnettet skal optimeres til at kunne oplade en million el- og hybridbiler.
2BorgermodstandVindmøller, biogasanlæg og solceller producerer grøn energi.
Men de fylder også meget i landskabet og i naboernes bevidsthed.
Så det skaber ofte konflikter, når anlæggene etableres, fordi det også kommer i nærheden af folks baghaver.
- Nærmest alle synes grøn energi er en god ide.
Indtil man så får præsenteret noget, der ligger lige på den anden side af gaden, så stejler man, siger Kristian Borch, seniorforsker på DTU.
Modstanden har i flere tilfælde medført projekter, der ikke blev til noget.
Blandt andet i Bramdrupdam ved Kolding, hvor et planlagt biogasanlæg til 200 millioner kroner blev droppet på grund af borgermodstand.
- Den vej går det tit – der er mange ting, som ikke bliver til noget på grund af protester.
Hvis ikke folk var modstandere, ville det tage meget kort tid for os i Danmark at blive uafhængige af fossile brændstoffer, siger Kristian Borch.
3Transport af grøn strømBlandt andet på grund af borgermodstand, placeres vindmøller og solceller ofte lidt ude på landet – men dermed også på steder, hvor elnettet ikke er klar til at transportere strøm i store mængder videre.
Det skaber flaskehalse på dage, hvor der så er stor produktion af grøn strøm.
- Hvis solen skinner og vinden blæser på samme tid, så kommer der simpelthen nogle steder for meget strøm til, at det kan være i elnettet.
Så må vi lukke ned for produktionen, siger Hanne Storm Edlefsen, områdeleder ved Energinet, der står for ’motorvejene’ i det danske elnet.
På Lolland er det her problem allerede til at tage og føle på, da der med mange solcelleanlæg og vindmøller samt et mangelfuldt elnet må lukkes ned for strøm svarende til 1.
000 husstande om året.
Et af hovedproblemerne er, at det er blevet så billigt at bygge solceller og vindmøller, at de kan laves uden statsstøtte.
Det er positivt for den grønne omstilling, men det betyder også, at Energinet ikke får alle projekter ind i den store planlægning og dermed har svært ved at følge med.
- Det er først, når tingene fysisk står der, at vi må lave kabler og ledninger, som kan tage sig af strømmen.
I gamle dage var det nemt, fordi vi på forhånd kendte de statsstøttede ting og kunne udbygge til det, siger Hanne Storm Edlefsen.
Energinet har beregnet, at med de planlagte byggerier af anlæg til grøn energi fremadrettet, kan de i 2025 blive nødt til at lukke ned for grøn strøm svarende til forbruget i 66.
000 husstande, alene på Lolland, fordi elnettet ikke kan aftage det hele.
4Lagring af grøn strømI takt med at produktionen af grøn strøm og vedvarende energi stiger, kan man på gode dage producere mere strøm end der reelt er brug for.
Så selvom elnettet bliver udbygget til at transportere det hele rundt, kan der stadig opstå et overskud.
Hvis strømmen ikke kan sælges videre til for eksempel resten af Europa, risikerer strømmen at gå tabt.
Der findes løsninger, hvor man kan gemme på strømmen i forskellige lagre og gemme det til de dårlige dage.
Men det er vi endnu ikke ret gode til i Danmark.
- Der er simpelthen brug for nye teknologier i Danmark, for at vi kan udnytte den grønne energi.
Man taler om, at vi skal have ’Power to X’ – altså el til et eller andet, det kunne for eksempel være at lave det om til flydende brændsel, man kan bruge i transport, siger Hanne Storm Edlefsen, områdeleder i Energinet.
Rundt om i verden eksperimenteres der med mange forskellige muligheder for at lagre strøm.
Udover muligheden for at lave det om til flydende brændsel, kan man også omdanne strømmen til varme og lagre den i store, varme sten.
5Adfærd på nettetStreaming og sociale medier fylder meget i de flestes hverdag, og vores forbrug af det går kun opad.
Men det er nok de færreste, der tænker over, at det kan betyde noget for klimaet, hvor de vælger at færdes på nettet, alt efter hvor virksomheden har deres datacentre.
- Nogle har datacentre i lande, der bruger meget grøn strøm, mens andre har datacentre, der næsten udelukkende kører på kulkraftværker – og der er meget få mennesker der er opmærksomme på, hvor store forskellene er, siger Torsten Hasforth, seniorøkonom i Dansk Energi.
Det er et område, hvor tingene hurtigt kan ændre sig.
Men i 2017 lavede Greenpeace en opgørelse over internetselskabers grønne profil.
Den placerede selskaber som Google, Youtube og Facebook i den gode ende, mens Netflix, Twitter og HBO tog nogle af bundplaceringerne.
Men når det kommer til fremtiden, og hvor stort et problem internetadfærd reelt er, må man dog næsten bare vente og se, mener Torsten Hasforth.
- Vi forbruger millioner gange mere data i dag end for få år siden, men vi bliver samtidig også bedre til at gøre det hurtigt, med lavere strømforbrug – og så bliver strømmen også grønnere.
Så vi kan kun gisne om, hvordan problemet reelt ser ud i fremtiden.
I en undersøgelse fra Dansk Energi fremgår det, at klimaaftrykket ved at se Netflix i to timer om dagen i et år – hvis dataene hentes fra et datacenter i Danmark – er det samme, som ved at spise seks kilo oksekød.
- Vi har ikke lagt os fast på, hvad vi gør først.
Vi har travlt, og vi skal i gang så hurtigt som muligt, siger klima-, energi- og forsyningsminister Dan Jørgensen (S) om målet om at reducere udledningen af CO2 med 70 procent inden 2030.
Hvis regeringen skal nå målet om at reducere udledningen af CO2 med 70 procent inden 2030, er der ikke plads til forsinkelser.
Det siger den nyudnævnte klima-, energi- og forsyningsminister, Dan Jørgensen (A).
- Det er klart, at det her er nogle af de allerstørste udfordringer vi står med.
Og dem lægger vi os i selen for at få løst først.
Det er vi nødt til for at skubbe Danmark i en mere grøn retning, siger han til DR P4 Trekanten.
Dan Jørgensen erkender, at regeringen ikke helt ved, hvordan de kan nå målet om at skære så meget ned på udledningen af drivhusgasser.
- Vi tager udgangspunkt i videnskaben.
De siger, at vi skal reducere med 70 procent inden 2030.
Så må det være vores pligt at gå efter det, selvom vi ikke ved, hvordan vi kommer derhen, siger Dan Jørgensen.
Han kan endnu ikke sige, i hvilken rækkefølge problemerne skal løses.
- Vi har ikke lagt os fast på, hvad vi gør først.
Vi har travlt, og vi skal i gang så hurtigt som muligt, siger han.
Rettelse: I en tidligere version blev biogasanlæg koblet sammen med elnettet.
Men biogasanlæg opgraderer biogas til naturgas.
Derfor er anlæggene ikke afhængige af placering i forhold til elnettet.
FacebookTwitterKopier linkEmner:Vedvarende energi|Energi|Lolland|DR P4|Kolding




https://www.dr.dk/sporten/tennis/storspillende-halep-klar-til-wimbledon-finalen

TennisStorspillende Halep klar til Wimbledon-finalenRumænske Simona Halep spillede sig torsdag sikkert videre til finalen ved Wimbledon.
Den tidligere verdensetter Simona Halep er klar til sin første finale ved Wimbledon.
Foto: EPA/ANDY RAIN 11.
juli 2019 kl.
15.
42Bemærk: artiklen er mere end 30 dage gammelLæs opDen tidligere verdensetter Simona Halep er for første gang i karrieren klar til finalen i Wimbledon.
Torsdag vandt den rumænske tennisspiller sin semifinale i London med 6-1, 6-3 over ukraineren Elina Svitolina, der for første gang var i en grand slam-semifinale.
Halep leverede en formidabel præstation og er nu klar til lørdagens finale mod enten Serena Williams fra USA eller tjekken Barbora Strycova, der mødes i den anden semifinale torsdag eftermiddag.
Den første semifinale på Centre Court blev indledt med to maratonpartier, hvor der blev disket op med flotte dueller.
Hele 20 minutter tog det, før Halep havde bragt sig foran 2-0.
Læs også:Stormøde venter i Wimbledon: Federer og Nadal støder sammen i semifinalenSvitolina havde ellers sine chancer, men først smed hun tre breakbolde væk og derefter tre fordele i egen serv, inden Halep brød.
Ganske vist fulgte Svitolina op med et rent brud til 1-2, men det var Haleps sæt.
Rumæneren spillede på et imponerende niveau og overstrålede Svitolina, selv om ukraineren også var godt spillende.
Halep brød til 3-1 og brød for tredje gang ud af lige så mange mulige med en flot forhåndsvinder til 5-1.
Så fulgte endnu et langt parti, som Halep lukkede med et par store vindere, og Svitolina måtte sande, at man godt kan ramme et fint niveau og alligevel tabe 1-6.
Læs også:Brite sender frustreret Holger Rune ud af WimbledonI andet sæt holdt spillerne selv indtil 3-3, uden der blev afgivet en eneste breakbold, men så løftede Halep igen niveauet.
Hun brød til 4-3 og igen til sætsejr 6-3, da Svitolina på den anden matchbold blev presset til at slå bolden i nettet.
Dermed er Halep kun en sejr fra at kopiere bedriften fra French Open sidste år, hvor hun vandt sin hidtil eneste grand slam-titel.
/ritzau/FacebookTwitterKopier linkEmner:Elina Svitolina (tennisspiller)|Serena Williams (tennisspiller)|Wimbledon Championships|Tennis|London




https://www.dr.dk/nyheder/indland/se-kortet-hvilke-baby-navne-hitter-der-hvor-du-bor

IndlandSe kortet: Hvilke baby-navne hitter, der hvor du bor?
Nye tal fra Danmarks Statistik afslører, hvad nyfødte børn hedder landet over.
Københavnerne vil skille sig ud, mens jyderne er mere konservativt anlagt, når det gælder navne til nyfødte børn.
Af Nynne Hein Møller11.
juli 2019 kl.
13.
11Bemærk: artiklen er mere end 30 dage gammelLæs opPå landsplan er Ida og William for andet år i træk de mest populære navne til nyfødte pige- og drengebørn.
Det viser nye tal fra Danmarks Statistik.
Læs også:Populære navne: William og Ida holder fast i førstepladsMen der er store forskelle på, hvilke navne der hitter, hvis vi kigger på listerne over populære navne med mere regionale briller.
For mens Ida er det mest populære pigenavn i Syddanmark og i Midtjylland, er Ella i top i hovedstaden, Sofia på Sjælland og Freja i Nordjylland.
Når det gælder nyfødte drenge, foretrækker nybagte forældre i Midtjylland og Nordjylland William.
I hovedstaden ligger Oscar i top, mens Noah er mest populær på Sjælland og Malthe indtager førstepladsen i Syddanmark.
Navneforsker: Københavnerne vil skille sig udSpørger man navneforsker på Københavns Universitet, Birgit Eggert, ser forældre tilsyneladende forskelligt på navnelisterne, afhængig af deres bopæl.
- Man vælger bevidst at undgå de populære navne i København.
Her går man op i at skille sig ud.
Hun tilføjer, at befolkningssammensætningen i øvrigt er mere forskelligartet i hovedstaden, hvilket også kan vise sig, når der skal vælges børnenavne.
Anderledes står det til i Jylland, mener Birgit Eggert:- Her er man mere konservativ anlagt, når det kommer til navne.
Derfor holder 'navnemoden' længere, når man bevæger sig uden for hovedstaden.
Popstjerner giver navneinspirationBlandt højdespringerne på navnelisterne finder vi Hugo hos drenge og Ellie hos piger.
Hugo er hoppet fra nummer 56 i 2017 til 27 i 2018, mens Ellie lå nummer 36 i 2017, og i 2018 ligger på en 24.
plads.
Ifølge Birgit Eggert kan det have noget at gøre med populariteten hos den danske popstjerne Hugo Helmig og den britiske ditto, Ellie Goulding.
FacebookTwitterKopier linkEmner:Ellie Goulding (musiker)|Hugo Helmig (musiker)|Jylland|Danmarks Statistik|Pop og rock




https://www.dr.dk/nyheder/politik/frederiksen-og-merkel-sidder-ned-ved-velkomstceremoni

PolitikFrederiksen og Merkel sidder ned ved velkomstceremoniAngela Merkel, der i dag har modtaget Mette Frederiksen, har været ramt af tre rysteanfald på knap en måned.
Statsminister Mette Frederiksen (S) er på sit første officielle besøg hos den tyske kansler, Angela Merkel, i Berlin.
11.
juli 2019 kl.
13.
32Bemærk: artiklen er mere end 30 dage gammelLæs opDen tyske forbundskansler, Angela Merkel, og statsminister Mette Frederiksen (S) sad helt usædvanligt ned under den officielle ceremoni, der åbnede besøget mellem de to regeringsledere i Berlin.
I Tyskland har der været meget fokus på den tyske kanslers helbred.
I går blev hun for tredje gang på mindre end en måned ramt af et rysteanfald under en officiel ceremoni.
Det skete, da hun tog imod den finske statsminister, Antti Rinne, under en ceremoni, der ligner den for Mette Frederiksen.
Læs også:Merkel ramt af tredje rysteanfald: 'Jeg har det godt'Under torsdagens ceremoni blev den danske og tyske nationalsang spillet, mens Angela Merkel og Mette Frederiksen sad på to stole.
Resten af delegationen fra henholdsvis Tyskland og Danmark stod op, som det normalt ses under nationalmelodier.
Angela Merkel udtalte efter det første rysteanfald i juni, der skete under et besøg med den ukrainske præsident, at hun ikke havde fået nok at drikke.
Onsdag - efter den tredje rystetur - sagde hun ifølge nyhedsbureauet AFP, at der ikke var grund til at være bekymret for hendes helbred.
Hun fortalte dog, at hun var i gang med en proces, hvor hun skulle bearbejde det første rysteanfald, og at det gik fremad.
Det er Mette Frederiksens første officielle udlandsbesøg som statsminister.
/ritzau/FacebookTwitterKopier linkEmner:Angela Merkel (politiker)|Mette Frederiksen (politiker)|Socialdemokraterne|Tyskland|Sundhed og velvære




https://www.dr.dk/nyheder/kultur/film/anmelder-roser-ny-gyserfilm-muligvis-den-smukkeste-du-nogensinde-kommer-til-se

FilmlandSe temaAf Ida RudFilm og serierAnmelder roser ny gyserfilm: Muligvis den smukkeste du nogensinde kommer til at se Sjældent smuk gyserfilm blander ældgamle ritualer med sommermilde Sverige.
Gyserfilmen 'Midsommar' følger et amerikansk par og deres venner, som rejser til det idylliske Sverige for at fejre årets længste dag.
11.
juli 2019 kl.
15.
00Bemærk: artiklen er mere end 30 dage gammelLæs op'Midsommar' er muligvis den smukkeste gyserfilm, du nogensinde kommer til at se.
Man får både ustyrlig lyst til at begive sig ind i det inderste af idylliske Sverige og rende rundt med blomster i håret, men man får også lyst til at bygge en høj mur i Øresund og skærme os mod det mørke og skræmmende.
En gruppe amerikanske universitetsvenner tager med deres svenske medstuderende Pelle (Vilhelm Blomgren) til idylliske Sverige for at opleve en midsommerfestival, som fejres efter oldgamle traditioner.
Ida RudSommeren igennem skriver Ida Rud om de største filmpremierer og nye film herhjemme.
Ida Rud er uddannet journalist, tilrettelægger på 'Troldspejlet' og skriver om film hos blandt andet Filmmagasinet Ekko og Berlingske.
Pelle er vokset op i et stort kollektiv, der bruger hedenske skikke i hverdagen, og de unge amerikanere, såvel som seeren, betages af folkene i hvide klæder med smukke broderier og overfloden af gammelt håndværk i alt fra bygninger til køkkenredskaber og udsmykninger.
Et forhold i opløsningOprindeligt var det bare gutterne, der skulle af sted sammen, men Christian (Jack Reynor) tager sin kæreste Dani (Florence Pugh) med.
Hun er filmens hovedperson, og i begyndelsen mister hun sin familie, da hendes syge søster begår selvmord og tager forældrene med i købet.
Selv om der er alle mulige sympatiske årsager til, at Dani tager turen til Skandinavien, ulmer utilfredsheden alligevel hos vennerne, især den drengerøvede Mark, der mest er ude på at få noget på den dumme.
En kedelig kæreste er det sidste, han gider have med på slæb, og han har højlydte diskussioner med sin ven om, at han bør slå op med hende.
Der er kurrer på tråden mellem Dani og Christian, for hun er sårbar, usikker og med et stort behov for hans omsorg, og han har svært ved at give hende den tryghed, hun mangler.
Det er et forhold i opløsning, men efter knap fire år sammen har de svært ved at gøre det forbi.
Levende naturDani er godt klar over, at hun er i risiko for at miste Christian, og da hun allerede har mistet så meget, ignorerer hun derfor sine egne behov og mavefornemmelser, hvilket blandt andet kommer til udtryk, da de er ankommet til Sverige.
Her får de som det første tilbudt nogle svampe.
Dani vil gerne vente og lige lande, men fyrene er ivrige efter at blive skæve sammen.
Christian vil selvfølgelig vente med hende, men så er hun jo trist og ødelægger drengenes sommer, så hun overgiver sig – og får et dårligt trip.
Svampe og andre hallucinerende urter er en stor del af festivalen, og folk i alle aldre tager del i det som det mest naturlige.
Og de smukke marker og bølgende bakker i sommerflor begynder vitterligt at bølge.
Det er til at starte med subtilt, men jo mere filmen skrider frem, jo mere levende bliver baggrunden – blomster pulserer, ansigter kommer til syne i bakkerne, træer bugter sig, og det er hele tiden, urovækkende og enerverende.
En diskret detalje, der understreger det voksende ubehag.
En afslappende sommerferie i Sverige tager hurtigt en mørk drejning, da landsbyboerne inviterer deres gæster til at deltage i festlighederne.
Smuk, brutal og blodigInstruktøren Ari Aster imponerede sidste år med sin debut 'Hereditary'.
Her var der mere overnaturlig uhygge og gammel magi på spil, hvor der denne gang ikke er noget unaturligt til at bortforklare det morbide.
Midt i skønheden er den voldsomt brutal i de grafiske og blodige scener.
Den er svær at ryste af sig, og selv om filmen egentlig ikke er vanvittigt uhyggelig, kryber den sig alligevel iskold under huden på en i de knap 2,5 time, den varer.
Det lyder længere, end det føles, selv om der faktisk ikke sker så meget.
Ligesom de unge er man gæster på en syret rejse udi ekstrem svensk folklore.
FacebookTwitterKopier linkEmner:Sverige




https://www.dr.dk/nyheder/udland/minut-minut-mette-frederiksen-moedte-merkel






https://www.dr.dk/nyheder/indland/kaempe-solcellepark-kan-forsyne-20000-huse-men-kablerne-mangler

IndlandKæmpe solcellepark kan forsyne 20.
000 huse: Men kablerne manglerEn stor solcellepark er på standby, fordi elnettet ikke har kapacitet til den grønne strøm.
Af Michelle Hald11.
juli 2019 kl.
13.
00Bemærk: artiklen er mere end 30 dage gammelLæs opByggetilladelsen til at bygge Skandinaviens næststørste solcellepark er på plads:Lidt uden for Rødby på Lolland ligger markerne klar.
Staten har givet tilsagn om støtte.
Og European Energy er klar til at stille solceller op.
Men der er én flaskehals, der forhindrer solcelleparken i at forsyne 20.
000 husstande med grøn strøm:Der er ikke plads nok på de ledninger, der skal fragte den grønne strøm fra Lolland og videre til resten af landet, hvor der er behov for den.
Elnettet har ganske enkelt ikke kapacitet nok.
- Vi ville egentlig gerne bygge den nye solcellepark i år, men vi må måske vente to til tre år på at komme i gang med at bygge, siger Joachim Steenstrup, der er kommunikationschef i European Energy.
Imellem tiden bruger European Energy, der bygger både solcelle- og vindmølleparker, kræfterne på projekter i andre lande.
Firmaet har allerede en solcellepark uden for Rødby på Lolland.
Den producerer strøm svarende til cirka 1.
500 husstande.
Men European Energy vil altså gerne bygge en endnu større park lige ved siden af.
Solcelleparkerne ligger på Lolland og andre steder i Danmark, hvor der er god plads.
Men al den strøm, som solcelleparkerne kan producere, er der ikke behov for på Lolland.
Derfor skal en stor del af strømmen fragtes til for eksempel de større byer, hvor mange hjem og virksomheder har brug for strøm.
Og det er her, elnettet bliver en flaskehals.
- Det er en stor udfordring.
Det er noget, vi i stigende grad tager stilling til.
Tidligere, når vi planlagde nye solcelleparker, så vi på, om vi kunne få fat i jord, og hvor stort et udbytte placeringen ville give.
I dag er vi i stigende grad nødt til også at have et meget vigtig tredje parameter med: Det er, om vi kan få strømmen flyttet ud på elnettet, siger Joachim Steenstrup.
Alene på Lolland vil der til næste år være så meget pres på elnettet, at der må slukkes for den grønne strøm så ofte, at det kunne have forsynet 1.
000 husstande med strøm i et helt år.
Det viser et skøn, som Energinet, der ejer og udvikler elnettet, har lavet.
Samme skøn viser, at hvis elnettet ikke bliver udbygget de kommende år, vil grøn strøm på Lolland svarende til 66.
000 husstandes årlige elforbrug gå til spilde i 2025.
European Energy, der også opsætter vindmøller, bliver ofte bedt om at holde pause med at producere strøm fra vindmøllerne.
- Vi har aftaler med netselskaberne om, at vi bliver kompenseret, når vi slukker for eksempel vindmøllerne.
Så på den måde er det ikke hårdt for os.
Men samfundet kunne gøre det på en smartere måde.
Det er ikke hensigtsmæssigt, siger Joachim Steenstrup.
På begge sider af den nuværende solcellepark uden for Rødby på Lolland vil European Energy gerne bygge en ny solcellepark.
Men elnettet har ikke kapacitet nok til den nye park.
Målet for den nye socialdemokratiske regering er klart.
Danmarks udledning af CO2 skal nedbringes med 70 procent i 2030.
Hvis det mål skal nås, spiller den grønne strøm og muligheden for at få den ud til forbrugerne en helt afgørende rolle.
- Vi risikerer, at vores udbygninger af vind- og solenergi ikke nytter noget, hvis ikke elnettet kan følge med.
Det er en af de udfordringer, vi skal se på, på den korte bane, siger Klima-, Energi- og Forsyningsminister Dan Jørgensen.
Ifølge ham, vil regeringen efter sommerferien sætte initiativer i gang, som skal sikre, at Danmarks CO2-udledning kan reduceres med 70 procent.
Men lige nu kan han ikke sige, hvad regeringen først tager hånd om.
FacebookTwitterKopier linkEmner:European Energy|Lolland|Elsektoren|Solenergi|Dan Jørgensen (politiker)




https://www.dr.dk/nyheder/kultur/gaming/nintendo-overrasker-afsloerer-et-billigere-alternativ-til-storsaelgende

GamingNintendo overrasker: Afslører 'et billigere alternativ' til storsælgende spilkonsolDen kommer til at være en af de billigste konsoller på markedet, vurderer ekspert.
Nintendo lancerer en helt ny spilkonsol, der kun fungerer håndholdt.
Den hedder Nintendo Switch Lite.
(© Nintendo)Af Kasper Madsbøll Christensen11.
juli 2019 kl.
12.
30Bemærk: artiklen er mere end 30 dage gammelLæs opOmkring 35 millioner.
Så mange eksemplarer af den populære Nintendo Switch-konsol har den japanske spilgigant allerede solgt.
Men nu vil Nintendo sætte endnu mere fart i salget af deres Switch-konsol og har derfor annonceret en helt ny satsning: Nintendo Switch Lite, der kommer på gaden i Danmark den 20.
september i år.
I modsætning til den nuværende Switch-konsol, der både kan sættes til fjernsynet og spilles håndholdt, kan Lite-udgaven kun spilles håndholdt.
Til gengæld bliver den angiveligt en tredjedel billigere end den originale Switch.
Det spår i hvert fald Patrick Bay, der er medejer af og chefredaktør for N-Club.
dk, der er en dansk hjemmeside 'for Nintendo-gamere drevet af Nintendo-gamere'.
- Der er kun kommet priser for USA og Storbritannien, og her er Nintendo Switch Lite cirka en tredjedel billigere end den originale Switch.
Det, tror jeg, også kommer til at gælde i Danmark, hvor jeg spår, at den vil komme til at koste omkring 1.
600-1.
700 kroner.
I Danmark koster den originale Nintendo Switch i dag et sted mellem 2.
000-3.
000 kroner, alt efter udgave.
Det er mest i Europa og til dels i USA, at vi er vilde med at sætte det vores spilkonsol til tv'et, vurderer Patrick Bay.
Derfor tror han også, der er et marked for den nye Nintendo Switch Lite, der er 100 procent håndholdt.
(© Nintendo)- Selv om vi ikke kender den endelige pris endnu, så er det uden tvivl dét, der kommer til at være den helt store grund til at købe den.
Selv om vi ikke kender den endelige pris endnu, så er det uden tvivl dét, der kommer til at være den helt store grund til at købe den.
Patrick Bay, medejer og chefredaktør, N-club- Den kommer simpelthen til at være et billigere alternativ til den originale Switch.
Og man vil desuden kunne spille næsten alle de samme spil på den nye Switch Lite, som man i dag kan spille på den originale.
Læs også:Metalkasser og virtuelle hænder: Scroll dig gennem spilcontrollerens historieHar bygget sin succes på solide spiltitlerUdbuddet af spil til Nintendo Switch - og nu også den nye Nintendo Switch Lite - er den helt store årsag til, at Nintendo har solgt omkring 35 millioner eksemplarer af deres konsol.
Titler som 'The Legend of Zelda: Breath of the Wild' er blevet kaldt 'et af de bedste eventyr nogensinde'.
- 'The Legend of Zelda: Breath of the Wild' er det mest storslåede og episke spil.
Den wow!
-fornemmelse, man får, når man spiller det, er en oplevelse, der sætter sig, har Patrick Bay tidligere fortalt til dr.
dk.
'The Legend of Zelda: Breath of The Wild' omtales af flere anmeldere som det bedste spil nogensinde.
Spillet har en score på 97/100 på hjemmesiden MetaCritic.
com, der samler anmeldelser fra alverdens spilmedier.
(© Nintendo)Udover 'The Legend of Zelda' er også 'Super Mario Odyssey' blevet rost til skyerne af alverdens anmeldere med 10/10-anmeldelser og omtales af det anerkendte spilmedie IGN som et 'mesterværk'.
Står stærkt i AsienPatrick Bay forklarer, at Nintendo historisk har stået stærkt på det håndholdte marked, der især er stort i Asien, hvor håndholdt ifølge Bay er den primære måde at spille videospil på.
- Det bliver uden tvivl en kæmpe succes i Japan og generelt i Asien, men jeg er i tvivl om, hvorvidt det bliver en succes i Europa og USA, for historisk er det håndholdte marked bare stærkest i Asien, lyder vurderingen fra Patrick Bay.
- I Europa og USA vil den originale Switch nok fortsat sælge bedst.
Hvorfor skal man købe Nintendo Switch Lite fremfor den originale Switch, der kobles til tv'et?
- Switch Lite er lettere og mindre end den originale Switch, og det er gode argumenter for dem, der rigtig gerne vil spille håndholdt.
Det er en lidt skrabet udgave, men den kan alligevel næsten det samme som originalen, lyder det fra Patrick Bay.
- Der er helt klart et marked for den.
FacebookTwitterKopier linkEmner:Nintendo|USA|Computerspil|Storbritannien|Japan




https://www.dr.dk/nyheder/udland/lydoptagelse-fra-hemmeligt-moede-hoejrenationale-lega-i-italien-indblandet-i-sag-om

Valg til Europa-ParlamentetSe temaUdlandLydoptagelse fra hemmeligt møde: Højrenationale Lega i Italien indblandet i sag om millioner af russiske oliedollarsDen italienske vicepremierminister Salvini benægter, at han nogensinde har modtaget så meget som 'en flaske vodka' i støtte fra Rusland.
Lega-leder Matteo Salvini, der er Italiens vicepremierminister og indenrigsminister, afviser beskyldningerne i Buzzfeed-artiklen.
Af Per Bang Thomsen11.
juli 2019 kl.
12.
53Bemærk: artiklen er mere end 30 dage gammelLæs opItalieneren Gianluca Savoini pakkede det ikke ind, da han en oktobermorgen sidste år mødtes med tre russere på luksushotellet Metropol Hotel i den russiske hovedstad, Moskva:Europa skal forandres, og det kræver, at forholdet til Rusland igen bliver stærkt og nært.
Gianluca Savoini har i mange år været særlig rådgiver og højrehånd for landsmanden Matteo Salvini, der er leder af det nationalkonservative regeringsparti Lega og Italiens vicepremierminister.
Og han var egentlig rejst til Rusland for at drøfte en mulig olieaftale.
Men ifølge netmediet Buzzfeed, der har fået fingrene i en lydoptagelse af samtalen mellem Gianluca Savoini og de tre russere, var formålet et helt andet:At opbygge en stærk alliance mellem Rusland og de nationalkonservative partier rundt om i Europa, der ligesom partiet Lega ønsker at styrke nationalstaterne og stække EU’s magt.
Og få kanaliseret millioner af oliedollars til Matteo Salvinis parti, uden at det blev opdaget af myndighederne.
Læs udskrift her.
Salvinis allierede- Næste maj (i 2019, red.
) er der europaparlamentsvalg.
Vi ønsker at forandre Europa.
Et nyt Europa skal ligesom tidligere være tæt på Rusland, da vi ønsker at sikre vores suverænitet, indledte Gianluca Savoini ifølge et udskrift af lydoptagelsen, som Buzzfeed har offentliggjort på sin hjemmeside.
- Vi ønsker selv at bestemme over vores fremtid.
For italienerne, vores børn og vores sønner.
Vi skal ikke være afhængige af de beslutninger, de ’oplyste’ i Bruxelles tager, og af USA.
Vi ønsker selv at bestemme.
Salvini er den første, der ønsker at forandre hele Europa, tilføjede den italienske rådgiver og understregede, at Lega ikke stod alene.
- Vi har vores allierede, sagde han og pegede på partier som tyske Alternative für Deutschland, Rassamblement National fra Frankrig, Fidesz i Ungarn og Sverigedemokraterne fra Sverige.
- Vi ønsker virkelig at skabe en storslået alliance med disse partier, der er pro-Rusland.
Her ses Matteo Salvini med en række frontpersoner fra Europas højrenationale og EU-kritiske partier, heriblandt Marine Le Pen fra Rassemblement National, Geert Wilders fra det hollandske Frihedspartiet og Anders Vistisen, der var kandidat til Europa-Parlamentet for Dansk Folkeparti, under et vælgermøde i maj.
Rabat til LegaHele samtalen varede en time og et kvarter.
Og udover Gianluca Savoini og de tre russere deltog to andre italienere også.
Ifølge den italienske lovgivning måtte italienske partier på det tidspunkt ikke modtage store økonomiske pengebeløb fra udenlandske donorer.
Men ifølge udskriftet blev det blandt andet diskuteret, hvordan oliemillionerne kunne blive overført til Lega-partiet, uden at myndighederne fik færten af det.
Det skulle ifølge Buzzfeed ske ved, at en russisk oliegigant over et år skulle sælge tre millioner kubikmeter olie til det italienske olieselskab Eni til en samlet pris af omkring 1,5 milliarder dollar.
Handlen skulle ske gennem mellemænd, og det russiske firma skulle få en rabat på transaktionerne.
Den rabat - som ifølge Buzzfeeds beregninger ville svare til 65 millioner euro - skulle efterfølgende i det skjulte blive kanaliseret videre til Lega gennem andre mellemænd.
Og det var penge, som ifølge Gianluca Savoini kunne bruges til at "støtte en valgkampagne".
Læs også:Da brexit sendte Europas højrefløj i armene på hinanden'En europæisk Trump'Matteo Salvini deltog ikke selv i mødet, selvom han på et tidspunkt befandt sig i den russiske hovedstad.
Dagen forinden havde han tordnet mod de sanktioner, der blev indført fra blandt andet europæisk side, efter at Rusland ulovligt havde annekteret halvøen Krim.
Det har ikke været muligt for Buzzfeed at identificere de tre russere, som deltog i mødet.
Men under samtalen betegnede de flere gange den italienske partileder som ”en europæisk Trump”.
Og ifølge netmediet tyder meget på, at højtstående medlemmer af den russiske regering kendte til mødet.
Heriblandt den russiske vicepremierminister, Dmitry Kozak, og Vladimir Pligin, der er et højtstående medlem af præsident Vladimir Putins parti.
De to politikere havde Matteo Salvini ifølge Buzzfeed holdt møde med dagen forinden.
Og under samtalen henviste de russiske mødedeltagere til ”gårsdagens møde”.
Derudover blev det sagt, at de blev nødt til at vende nogle detaljer med ”vicepremierministeren” og ”få grønt lys” fra ”hr.
Pligin”.
Her ses Matteo Salvini (ved bordet til venstre) under et møde med den russiske præsident, Vladimir Putin, tidligere på måneden.
Salvini afviserDet er uvist, hvad der rent faktisk kom ud af mødet og om der nogensinde blev overført penge til Lega.
Men statsadvokaten i Milano har torsdag meddelt, at den åbner en undersøgelse af sagen, skriver Buzzfeed.
Efter at artiklen er blevet offentliggjort, har Matteo Salvini ifølge nyhedsbureauet Reuters udtalt, at han aldrig har modtaget så meget som ”en rubel, en euro eller en liter vodka” fra Rusland.
Gianluca Savoini har ligeledes afvist, at Lega har modtaget penge fra Rusland.
Og han har efterfølgende understreget over for EuroNews, at han ”aldrig har gjort noget ulovligt”, og at han nu vil ”retsforfølge de personer, der spreder disse beskyldninger”.
Men sagen har vakt stor opmærksomhed i Italien, hvor den russiske præsident var på besøg i sidste uge.
Her sagde Vladimir Putin til avisen Corriere della Sera, at han er i ”konstant kontakt med Lega”, og at ”Salvini har en hjertelig tilgang til vores land”.
Ruslads præsident, Vladimir Putin, var i sidste uge i Italien, hvor han mødtes med premierminister Giuseppe Conte.
Fokus på russiske forbindelserDerudover er det ikke første gang, at der bliver sat spørgsmålstegn ved forholdet mellem Rusland og Europas nationalkonservative partier.
Det er ikke mere end to måneder siden, at Østrigs vicekansler, Heinz-Christian Strache, måtte trække sig, efter en skjult videooptagelse fra et sommerhus i Ibiza var blevet lækket til pressen.
Her kunne man se Heinz-Christian Strache, der var leder af højrefløjspartiet Frihedspartiet (FPÖ), og hans højre hånd, Joachim Gudenus, sidde med en kvinde, som udgav sig for at være rig forretningskvinde og niece til en russisk oligark.
Kvinden tilbød at investere store summer i de højrenationales valgkamp for til gengæld at blive blive belønnet med store statslige ordrer, hvis FPÖ kommer i regering.
Heinz-Christian Strache udtalte efterfølgende, at han var blevet et ”offer for et målrettet politisk angreb”.
Franske Rassemblement National med Marine Le Pen i spidsen fik i 2014 et lån på 11 millioner euro fra russiske banker, heriblandt en med tætte forbindelser til den russiske regering.
Det skete, efter at hun offentligt havde bakket op om den russiske annektering af Krim-halvøen.
Men hun understregede, at lånet ikke havde noget med politik at gøre.
Lega sidder i dag i samme politiske gruppe som Dansk Folkeparti i Europa-Parlamentet.
Gruppen, der har fået navnet Identitet og Demokrati, blev den femtestørste ved europaparlamentsvalget.
Målet var inden at blive den tredjestørste.
Her ses Matteo Salvini (th) sammen med Marine Le Pen og Heinz-Christian Strache (tv), der sidenhen er trådt tilbage som Østrigs vicepremierminister.
FacebookTwitterKopier linkEmner:Rusland|Italien|Valg og folkeafstemninger|Anklagemyndigheden|Erhverv




https://www.dr.dk/nyheder/udland/vatikanet-abner-grave-i-36-ar-gammel-drabssag

UdlandVatikanet åbner to grave i 36 år gammel drabssag Kirkegård ved Peterskirken er i søgelyset efter et tip i en sag om en forsvunden teenage-pige.
Demonstranter har flere gange forsøgt at få Vatikanet og myndighederne til at optrappe efterforskningen af en 36 år gammel drabssag.
11.
juli 2019 kl.
09.
42Bemærk: artiklen er mere end 30 dage gammelLæs opVatikanet har givet ordre til, at to grave skal graves op, efter et anonymt tip om, at gravene kan indeholde de jordiske rester af en teenager, der forsvandt for 36 år siden.
Emanuela Orlandi, datter af en ansat i Vatikanet, blev sidst set, da hun som 15-årig forlod en musiktime.
Der har i årtier været en række forskellige teorier om hendes død i omløb - ikke mindst om hvor hendes lig er begravet.
Læs også:Knogler fundet i Vatikanet kan måske opklare 35 år gammelt mysterieHendes bror Pietro, som utrætteligt har kæmpet for at få Vatikanet til undersøge hendes forsvinden, vil have repræsentanter på stedet, når gravene åbnes på Campo Santo Teutonico, Vatikanets tyske kirkegård.
Gravene åbnes, fordi familiens advokat har modtaget et tip i form af et foto af gravstedet, hvor der står en figur af en engel øverst.
- Se der, hvor englen peger, hedder det slet og ret.
Den lille kirkegård er en del af Peterskirken, som ikke er tilgængelig for turister.
To prinsesser er begravet i de to grave, der skal åbnes.
Gravene er fra 1836 og 1840.
De fundne ligrester bliver undersøgt af en retsmediciner og og en antropolog.
De endelige resultater af dna-prøver ventes dog først at foreligge om to måneder.
/ritzau/FacebookTwitterKopier linkEmner:Vatikanstaten|Den Katolske Kirke




https://www.dr.dk/sporten/cykling/tourdefrance/danskernes-baand-i-touren-lars-bak-inviterer-de-unge-loever-paa-cola-i

Tour de FranceDanskernes bånd i Touren: Lars Bak inviterer de unge løver på cola i gruppettoenLars Bak ved godt, at han ikke kommer til at sidde forrest på stigningerne, og han håber på dansk hygge i gruppettoen.
Af Frederik Palle11.
juli 2019 kl.
12.
12Bemærk: artiklen er mere end 30 dage gammelLæs opKører man Tour de France, så er selv en etape i gruppettoen en dag, hvor det meste af tiden bliver brugt på overlevelse.
Der er ingen nem vej gennem det store franske løb.
Men måske kan selv de hårdeste bjergetaper virke nemmere i godt selskab.
Måske endda med nogle flinke danske landsmænd.
Det er i hvert fald det, som veteranen Lars Bak håber på, nu de helt store bjergkæder sniger sig tættere på.
- Det kommer an på, om de kommer ned til mig.
Jeg får svært ved at følge med dem oppe foran.
De unge løver kører jo stærkt, forklarer Lars Bak.
De ni danskere ryttere til start i årets løb har lagt fra land med mange forskellige opgaver, og derfor er der ikke megen tid til at finde sine landsmænd i feltet.
- Det bliver nok først i gruppettoen, at vi finder sammen, så der går lige et stykke tid, før vi får snakket sammen, siger Michael Valgren.
Mads Würtz Schmidt har været en af de mest synlige danskere på de første etaper.
Han har været med i udbrud på både 1.
og 5.
etape af løbet.
Han har derfor heller ikke haft så megen mulighed for at snakke med danskerne, men det virker som om, at han er klar på at se mere til Lars Bak nede i gruppettoen, når bjergene kommer.
Michael Valgren Michael Valgren er en af de danske ryttere, som er klar på lidt gruppetto-hygge.
- Det gælder om at komme igennem bjergene på nemmest mulige vis, og det kan sagtens være, at vi finder os selv i en gruppetto, hvor vi sidder og får fortalt et par røverhistorier.
Så vi kan komme godt igennem sammen og hjælpe hinanden, siger Katusha-danskeren.
- Det er hyggeligt med danskere og gamle kammerater.
Vi kommer også til at kunne bruge og støtte hinanden derude, når det er, lokummet brænder på, og vi har det rigtig træls op ad Galibier eller noget, forklarer Mads Würtz Schmidt.
Gentagelsen af GiroenLars Bak har tidligere haft fornøjelsen af Mads Würtz Schmidts selskab i en stor Grand Tour, og det efterlod et godt indtryk hos den 39-årige Dimension Data-rytter.
- Jeg kan huske i Giro d’Italia sidste år med Mads Pedersen og Mads Würtz.
Vi havde nogle gode snakke, og så er det klart, at man deler vand og cola og snakker lidt om vind og vejr for at få tiden til at gå.
Det kommer også til at ske i Touren, siger han.
På tredje etape blev der allerede skabt en gruppetto med mulighed for at tale lidt bag om ryggen på de andre ryttere i løbet.
Dansker-klassementet25.
Jakob Fuglsang, Astana +1:0648.
Michael Valgren, Dimension Data +2:0090.
Mads Würtz Schmidt, Katusha +19:3093.
Søren Kragh Andersen, Team Sunweb +21:52123.
Lars Bak, Dimension Data +27:20155.
Christopher Juul-Jensen, Mitchelton-Scott +34:35156.
Magnus Cort, Astana +34:55160.
Kasper Asgreen, Deceuninck-Quick Step +35:21169.
Michael Mørkøv, Deceuninck-Quick Step +36:52- Det er hyggeligt nok, når vi har de dage, man lige kan køre de sidste 20-30 minutter med ro på og snakke om løst og fast, siger Magnus Cort.
Der er dog lige en enkelt rytter, som skiller sig en anelse ud fra de andre otte danskere.
Det er selvfølgelig podiekandidaten Jakob Fuglsang.
Læs også:Contador ser Fuglsang blandt favoritterne: ’Han er blevet mere moden’Hvis han en dag sidder og deler cola med Lars Bak i gruppettoen, så kan man godt begynde at ringe med alarmklokken.
Og selvom Astana-kaptajnen nyder det danske selskab, så skænker han det ikke mange tanker lige nu.
- Det giver vist mere til de danske seere end os på holdet.
Det er selvfølgelig rart og sjovt med mange danskere, men jeg er vant til ikke have så mange danskere omkring mig, så jeg synes ikke, at det giver noget helt fantastisk.
Men det er fedt at have Magnus (Cort, red.
) med, siger Jakob Fuglsang.
Hvis der er en intern kamp mellem danskerne om ikke at blive sidst i det ”danske klassement”, så er Michael Mørkøv kommet dårligst fra land.
Han er nemlig lige nu nummer 169 i løbet ud af 176.
I skrivende stund er Lars Bak på en flot femteplads i ”danskerklassementet”, så det kan han måske drille nogle af de unge løver med.
FacebookTwitterKopier linkEmner:Jakob Fuglsang (cykelrytter)|Magnus Cort (cykelrytter)|Cykelsport|Astana Pro Team|Italien




https://www.dr.dk/nyheder/udland/roms-gader-stinker-af-skrald-nu-sendes-flere-skraldevogne-paa-gaden-efter-krisemoede

UdlandRoms gader stinker af skrald: Nu sendes flere skraldevogne på gaden efter krisemødeSundhedsmyndighederne advarer om smittefare på grund af skraldet i gaderne.
Af Thomas Jorsal11.
juli 2019 kl.
10.
00Bemærk: artiklen er mere end 30 dage gammelLæs op- Det her er normalt.
Der er ikke plads, så jeg må tage skraldet med hjem.
Sådan fortæller Ricardo Manini, der bor i Rom, mens han forsøger at klemme en brugt flaske ind i en overfyldt skraldespand.
Problemerne med skrald i den italienske hovedstad er bare vokset og vokset.
I mange bydele er skraldespandene ikke blevet tømt længe.
Stanken fra skraldespandene har været ulidelig i sommervarmen, beretter mange indbyggere i den italienske hovedstad.
 Ricardo Manini leder forgæves efter en plads i affaldscontaineren for bruge flasker.
Sundhedsmyndighederne advarer om smittefare i forbindelse med de store mængder skrald, der bliver efterladt på gaden.
1 / 3Stanken fra skraldespandene har været ulidelig i sommervarmen, beretter mange indbyggere i den italienske hovedstad.
1 / 3Ricardo Manini leder forgæves efter en plads i affaldscontaineren for bruge flasker.
2 / 3Sundhedsmyndighederne advarer om smittefare i forbindelse med de store mængder skrald, der bliver efterladt på gaden.
3 / 3Nu begynder særligt indsatte skraldemænd dog at fjerne skraldet fra gaderne, efter landets miljøminister og Roms borgmester i forgårs fandt frem til en midlertidig løsning på skraldeproblemet på et krisemøde.
Skraldet er en smittefareDe enorme mængder skrald i gaderne har fået landets sundhedsmyndigheder til at advare om smittefare på grund af den store mængde skrald i gaderne.
- Måger, rotter, katte og hunde snuser rundt i det.
Hvis katte og hunde bliver smittet af noget i skraldet, kan smitten sprede sig gennem deres urin og afføring, lyder det fra Roberto Volpe, der er læge hos det italienske Center for Forebyggelse og Behandling af smitsomme sygdomme.
Bebrejder politikerneRom har i årevis haft problemer med at håndtere, den skrald byens indbyggere producerer.
Politikerne fra de forskellige partier skyder skylden på hinanden, mens indbyggerne bebrejder politikerne for deres manglende ageren på området.
- Frøken Raggi (Roms borgmester Virginia Raggi fra partiet Femstjernebevægelsen, red.
) skulle prøve at gå en lille tur her i området.
For jeg ved, at der er meget pænere i det område, hun bor i, lyder det fra Rossana Franza, der bor i den italienske hovedstad.
Roms borgmester Virginia Raggi fra Femstjernebevægelsen forlader Palazzo Chigi efter et møde med Italiens premierminister.
Det hele er kun blevet værre af, at to forbrændingsanlæg i nærheden af Rom er blevet lukket midlertidigt på grund af renovering.
Samtidig bliver stanken fra skraldet værre her i sommervarmen, fortæller lokale.
- Om aftenen kan vi ikke gå ud, stanken er forfærdelig.
Man kan ikke gå på fortovet, hvis man skal gå tur med sin hund.
Man bliver nødt til at gå på vejen.
Det er skammeligt, lyder det fra Alessia, en indbygger i den italienske hovedstad.
FacebookTwitterKopier linkEmner:Rom|Sygdomme og lidelser|Kæledyr|Affaldshåndtering




https://www.dr.dk/nyheder/regionale/sjaelland/find-ro-i-graesset-nu-kan-du-dyrke-ko-yoga-og-de-maa-gerne-slikke-paa

SjællandFind ro i græsset: Nu kan du dyrke ko-yoga - og de må gerne slikke på digEn campingplads ved Møns Klint står bag det nye initiativ til mindfulness blandt Herefordkvæg.
Af Julie Würtz11.
juli 2019 kl.
12.
03Bemærk: artiklen er mere end 30 dage gammelLæs opLæg dig ned på en yogamåtte og luk øjnene, mens dine ører fanger lyden af græssende Herefordkvæg, som nærmer sig.
Det er lyden af en helt ny mulighed på Møn, hvor man vil kombinere yoga og mindfulness med tæt kontakt til græssende køer.
Ko YogaIntentionen ved ko-yoga er, at man kan opleve køernes nærvær, mens man udøver yoga og mindfullness i naturen.
Yogasessionen varer omkring halvanden time, og der er maksimalt 15 mennesker på et hold.
Kilde: Camp Møns Klint.
- Vi ønsker, at byboere skal komme ud på landet.
De skal ikke kun se, men også føle og mærke, hvordan det er at være på landet.
Derfor føles det også naturligt at bruge vores køer til ko-yoga, fortæller Ole Eskling, der er resortmanager på Camp Møns Klint.
Medejeren af køerne og Camp Møns Klint Inger Marie Kirketerp Scavenius mener også, at det er perfekt at kombinere køernes ro og nysgerrige personlighed med yoga og mindfulness.
- Hvis jeg tidligere skulle gøre noget godt for mig selv, skulle jeg køre min bil hen til et indendørs yogacenter, som måske lugtede en smule af sved.
Jeg vil meget hellere ud i den friske natur og dyrke yoga, siger hun.
Køer er en terapeutisk hjælpKøerne hjælper ikke kun området på Møn med at holde græsset nede i den vilde natur.
De har også en terapeutisk virkning på mennesker, mener Inger Marie Kirketerp Scavenius.
- I USA er der noget, der hedder Cow Cuddle (kram en ko, red.
).
Der er det blevet et kæmpestort hit at få et kram af en ko eller ligge i nærheden af en ko, fortæller hun.
Inger Marie Kirketerp Scavenius oplever også selv, at de store dyr hjælper hende i hverdagen med at komme i et bedre humør.
Køernes rolige væsen skal hjælpe gæsterne ved Camp Møns Klint at falde til ro under yogasessioner.
 1 / 2Køernes rolige væsen skal hjælpe gæsterne ved Camp Møns Klint at falde til ro under yogasessioner.
1 / 22 / 2- Hvis jeg er sur, og jeg har brug for at komme i et andet mindset, går jeg ud til mine køer og klapper dem.
Det hjælper mig, siger hun.
Derfor mener arrangørerne bag ko-yogaen, at samværet med dyrene har nogle terapeutiske gevinster.
- Vi brænder for at formidle, hvad dyrene kan, når det gælder terapi.
Det er utrolig sundt og afstressende for os at komme ud i naturen.
Du får aromaterapi ved at ligge i noget fugtigt græs ude ved køerne, og det er beroligende at høre køerne tygge græs, lyder det fra Inger Marie Kirketerp Scavenius.
Derudover mener hun, der er en ekstra oplevelse ved at komme så tæt på dyrene.
- Hvis folk ligger ned og dyrker yoga og mindfulness, kan en ko komme hen og slikke én på sokkerne, eller hvis man er heldig, så kommer der en ko hen og slikker én i hovedet.
Køer gik viralt i 2015For fire år siden gik den samme flok Herefordkøer viralt på de sociale medier, da de kom løbende til lyden af et jagthorn.
Her havde én ud af fem jagtryttere et jagthorn med på turen, og da rytteren begyndte at spille på hornet, løb køerne nysgerrigt i retningen af jagtrytterne, hvor de omringede de fem hesteryttere.
Seancen blev videofilmet og gik viralt både i ind- og udland, hvor den blev set over 60.
000 gange på blandt andet BT's hjemmeside.
- Mange vil undre sig over, hvorfor køerne kommer løbende, og det er også fantastisk at opleve.
Men der er altid en naturlig forklaring.
Hvis jeg kører ud til dem i min Toyota Land Cruiser, kommer de også, og det samme gælder, når jeg tager vores yogainstruktør med derud.
De er så nysgerrige, at de nok skal komme, siger Ole Eskling.
Derfor giver de nysgerrige køer campingområdet mulighed for at lave yogatimerne tæt på dyrene.
Ole Eskling understreger, at både de flere hundrede kilo tunge dyr og campinggæsterne befinder sig i trygge områder, når yogasessionen går i gang.
- Hvis man kender sine køer, og de går i en flok og har det godt, så er der ikke noget problem i det, men det er vigtigt, at vi altid er til stede ved køerne.
Så skal vi nok fornemme, hvordan de har det.
Ole Eskling opfordrer dog til, at man ikke på egen hånd skal gå ind til en fold med køer uden at have en aftale med landmanden eller være i nærheden af køer, som har kalve.
FacebookTwitterKopier linkEmner:Motion|Møns Klint|Sundhed og velvære|Møn|Toyota




https://www.dr.dk/nyheder/udland/ines-blev-stjaalet-som-baby-under-franco-styret-jeg-har-loest-mit-livs-puslespil

UdlandInes blev stjålet som baby under Franco-styret: 'Jeg har løst mit livs puslespil'50-årige Ines Madrigal har fundet frem til sin biologiske familie gennem et DNA-register.
Ines Madrigal blev som spædbarn stjålet og bortadopteret under Franco-styret i Spanien.
Af Lars Lindevall11.
juli 2019 kl.
21.
34Bemærk: artiklen er mere end 30 dage gammelLæs op- Nu ved jeg, hvem jeg er, og hvor jeg er fra.
Sådan lyder det fra 50-årige Ines Madrigal fra Spanien.
Hun er det første menneske i Spanien, der har rettens ord for, at hun er en af de mange stjålne babyer fra perioden, hvor general Francisco Franco var diktator i landet.
Efter at hun sidste år vandt en retssag mod den læge, der gav hende bort til en adoptivfamilie som spædbarn, har hun forsøgt at finde frem til sin biologiske familie.
Det er nu lykkedes ved hjælp af et DNA-register.
- Jeg har løst mit livs puslespil, siger Ines Madrigal til The Guardian.
DR mødte Ines Madrigal i forbindelse med hendes retssag sidste år.
Fandt brødre og fætterInes Madrigal fortæller, at hun i første omgang fandt frem til en fætter via DNA-banken.
Fætteren fortalte hende, at hun havde biologiske søskende, som ledte efter Ines.
- Jeg har fundet fire brødre, som jeg har mødt, og de er vidunderlige mennesker, som har åbnet deres arme og hjerter for mig, siger Ines Madrigal.
Hvem var Franco?
Fransisco Franco var en spansk general og statschef, der var diktator i Spanien i årene 1939 til 1975.
Efter at have tilsluttet sig militæroprøret i 1936 blev Franco efter kort tid udnævnt til generalissimo og statschef på den nationalistiske side af borgerkrigen.
Året efter blev han leder af landets facistparti, Falangen, som han gjorde til det eneste tilladte parti.
Efter borgerkrigen sluttede i 1939, blev det almindeligt med tvangsarbejde, fængslinger og henrettelser af Francos politiske modstandere.
Franco bevarede magten frem til sin død i 1975, hvorefter Spanien fik sin nuværende forfatning.
Hun fandt også frem til, at hendes biologiske mor, en kvinde ved navn Pilar, døde i 2013 som 73-årig.
- Pilar vidste aldrig, om jeg var en dreng eller en pige, men hun glemte mig aldrig, siger Ines Madrigal.
Læs også:Ines blev stjålet som spæd under Franco-styret: Jeg har altid haft en følelse af, at noget ikke stemteBortført som nyfødtI 1969 - det år, hvor Ines Madrigal blev født - blev hun bortført af lægen Eduardo Vela, som forfalskede hendes fødselsattest og gav hende videre til en anden familie, der støttede diktatorens styre.
Den 85-årige læge blev sidste år dømt skyldig i bortførelsen af Ines Madrigal som nyfødt, men da sagen var forældet, fastslog domstolen i Madrid, at lægen ikke kunne straffes.
Gennem årene har Ines Madrigal kæmpet for at finde ud af, hvem hendes biologiske familie er.
Ines Madrigal sagsøgte sidste år lægen Eduardo Vela for at have bortført hende som spædbarn.
Lægen blev dømt skyldig, men da sagen var forældet, slap han for straf.
Tyveriet af babyer var udbredt under den spanske diktator Francisco Francos styre.
De ulovlige spædbørnsadoptioner vurderes at have stået på fra Francos styres første år efter den spanske borgerkrig 1936-1939 og helt frem til 1990'erne.
Tankegangen var, at børnene ville have bedre af at vokse op hos en velhavende, konservativ og overbevist katolsk familie.
Børnene skulle ikke præges af deres biologiske forældres 'røde gen'.
I alt er 3.
000 sager kommet frem, men en undersøgelsesdommer kom i 2008 frem til, at der kan være 30.
000 tilfælde.
En organisation, der arbejder for ofrene for denne typer adoptioner, har ifølge BBC vurderet, at antallet kan være helt op mod 300.
000.
I nogle af sagerne blev spædbørnene givet væk, i andre tilfælde blev de solgt.
FacebookTwitterKopier linkEmner:Francisco Franco (politiker)|Spanien|BBC|The Guardian|Bortførelser




https://www.dr.dk/nyheder/udland/olietankere-paa-dybt-vand-i-omanbugten-kanonfoede-i-konflikt-mellem-giganter

UdlandOlietankere på dybt vand i Omanbugten: Kanonføde i konflikt mellem giganterFor tredje gang på to måneder er en international olietanker indblandet i en konflikt med, hvad der menes at være iranske skibe.
Den seneste tid er Hormuzstrædet blevet et farligere sted for olietransport.
Af Simon Vincensen11.
juli 2019 kl.
11.
13Bemærk: artiklen er mere end 30 dage gammelLæs opVerdens vigtigste olierute.
En tredjedel af verdens olie transporteres igennem Hormuzstrædet, der forbinder Den Persiske Golf med Omanbugten mellem Iran og Oman, og derfor er den strategiske vigtighed af området storpolitisk.
Men den seneste tid er strædet blevet et farligere sted for olietransport, efter flere angreb, rettet mod olietankere, har fundet sted.
DR Nyheder giver dig her et overblik over hændelserne i Hormuzstrædet de seneste to måneder, efter Storbritannien i dag anklager iranske skibe for at forsøge at stoppe en olietanker.
11.
juli: Krigsskibe forsøger at stoppe britisk tankerIfølge britiske myndigheder var det dette skib, der drev de iranske skibe på flugt.
- Denne hændelse bekymrer os, og vi beder fortsat de iranske myndigheder om at stabilisere situationen i området.
Sådan lød det tidligere i dag fra en talsmand for den britiske regering, efter tre skibe, der ifølge briterne var iranske, forsøgte at standse et britisk olietankskib i at sejle gennem Hormuzstrædet, oplyser en talsmand for den britiske regering.
De tre fartøjer sejlede væk igen efter en advarsel fra et britisk krigsskib.
Irans Revolutionsgarde afviser, at et sammenstød med et udenlandsk fartøj skulle være sket de seneste 24 timer ifølge nyhedsbureauet AFP.
Samtidig citerer iranske medier landets udenrigsminister, Mohammad Javad Zarif, for at Storbritannien "forsøger at skabe en konflikt", skriver BBC.
For nylig blev et tankskib med iransk råolie stoppet af britiske flådefartøjer ud for Gibraltar.
Det blev begrundet med, at tankskibet i strid med EU's sanktioner skulle aflevere sin last i Syrien.
Hændelsen fik Iran til at true med gengæld, hvis ikke olietankeren blev frigivet øjeblikkeligt.
13.
juni: To skibe evakueres efter eksplosionerDet norskejede skib, Front Altair, brød i brand efter en eksplosion 13.
juni.
To tankskibe blev i formiddagstimerne den 13.
juni evakueret, da de blev ramt af eksplosioner.
Det ene af skibene, Front Altai, der er ejet af norsk-cypriotiske John Fredriksen, brød i brand efter det formodede angreb.
Det andet tankskib, 'Kokuka Courageous', sejler under Panama-flag.
Alle 44 søfolk fra de to skibe blev bragt i sikkerhed i den iranske havneby Bandar-e-Jask.
Læs også:USA: Denne video viser Iran fjerne mine fra olietankerUSA offentliggjorde efterfølgende en video, der ifølge amerikanerne viser iranske sikkerhedsstyrker fjerne en ueksploderet mine fra siden på en af de involverede tankere.
Iran har afvist beskyldningerne.
Se videoen, som USA offentliggjorde, her:12.
maj: Mineattentat mod fire olietankereEt af de ramte tankskibe: Al Marzoqah fra Saudi-Arabien.
Det bliver undersøgt af dykkere for miner.
For to måneder siden blev fire tankskibe angrebet med miner ud for emiratet Fujairah, der ligger tæt ved Hormuzstrædet.
To af skibene, der blev angrebet, var fra Saudi-Arabien.
De to andre kom fra Norge og De Forenede Arabiske Emirater.
Fujairah er en af verdens største bunkerhavne, der fungerer som tankstationer for skibe.
En rapport fra de lande, hvis skibe var involveret, har konkluderet, at en stat stod bag angrebet.
Hvorfor er Hormuzstrædet så vigtigt?
•Strædet ligger mellem Oman og Iran og er forbindelsen mellem flere af landene ved Golfen; Irak, Kuwait, Saudi-Arabien, Bahrain, Qatar og Forenede Arabiske Emirater.
•Det er den eneste adgang med eksporteret råolie fra den Persiske Golf, og en tredjedel af verdens olie, der bliver transporteret via skibe, går gennem her.
•Hvis strædet lukkes, kan det få store konsekvenser for verdensøkonomien.
Alene ved nyheden om eksplosionerne hoppede oliepriserne fire procent.
Iran har tidligere truet med at blokere strædet.
FacebookTwitterKopier linkEmner:Storbritannien|Iran|Saudi-Arabien|Skibstrafik|Råolie (energikilde)




https://www.dr.dk/nyheder/regionale/oestjylland/overblik-hvem-har-ansvaret-hvad-med-letbanen

Aarhus LetbaneSe temaØstjyllandOVERBLIK Hvem har ansvaret for hvad med letbanen?
Havarikommissionen er fortsat i gang med undersøgelserne af ulykken på Djursland.
Her ses bommene, der efter planen skal sættes op ved den overkørsel, hvor der lørdag skete en ulykke, der kostede en far og søn livet.
Af Emma Lichscheidt, Signe Heiredal (grafik) og Lærke Kromann (grafik)11.
juli 2019 kl.
09.
55Bemærk: artiklen er mere end 30 dage gammelLæs opHavarikommissionen er netop nu i gang med at undersøge, hvad det var, der gik galt, da en norsk far og hans søn lørdag omkom, efter at deres bil var kollideret med et letbanetog ved Trustrup på Djursland.
Ved ulykken mistede den 34-årige nordmand og hans syv-årige søn livet, mens den 32-årige mor og familiens seks-årige datter overlevede og blev bragt til sygehuset.
Ulykken fandt sted ved en jernbaneoverkørsel, hvor der efter planen skal installeres bomme senere på året, men hvor der på nuværende tidspunkt er installeret et advarselssignal, som gør trafikanter opmærksomme på, at der kommer tog.
Men hvem har ansvaret for sikkerheden i forbindelse med letbanen?
Det forsøger vi her at gøre dig klogere på.
Læs også:Disse jerbaneoverskæringer kan du møde i DanmarkHvorfor er der ikke sat bomme op?
Siden ulykken har både politikere og borgere i lokalområdet undret sig højlydt.
Overskæringen var sikret med blinklys og lyd - men ingen bomme.
Bommene lå nemlig på jorden ved siden af.
De var ikke monteret endnu.
Så hvorfor blev de planlagte bomme ved jernbaneoverkørslen ikke sat op, da letbanestrækningen åbnede i foråret?
Det er ikke lovpligtigt med bomme på anlægget på nuværende tidspunkt, fordi letbanetogene kører med 75 kilometer i timen.
Men når togene fra næste år skal køre med 100 kilometer i timen, kræver det bomme.
Med andre ord er overkørslen altså vurderet som værende sikker i sin nuværende form, sådan som den har været gennem de mange år, der har kørt tog på den gamle Grenaabane forud for letbanetogene.
I august 2016 blev den lukket ned for at sætte arbejdet i gang med at gøre banen klar til kørsel med letbanetog, og siden foråret i år har letbanen kørt på strækningen.
Hvem har ansvar for hvad?
Siden man lukkede den gamle Grenaabane ned i 2016, har Banedanmark og Aarhus Letbane kontinuerligt arbejdet på strækningen.
Banedanmark har taget sig af skinner og renovering og arbejder stadig på opgraderingen frem mod at hastigheden øges.
Aarhus Letbane har arbejdet med at lave nye køreledningsanlæg, sikringsanlæg, omformerstationer, jordinger og perroner.
Fordelingen af arbejdet skyldes forskellige ejermæssige og ansvarsmæssige forhold.
Der skelnes nemlig mellem, hvem der er infrastrukturejer, hvem der er infrastrukturforvalter, og hvem der er arealejer.
Arealejeren ejer jorden, banen er på, og skal eksempelvis betale for noget af asfaltfornyelsen.
Infrastrukturejeren ejer banen og skal betale for ombygning og fornyelse.
På strækningen, der udgør den gamle Grenaabanen, er det Banedanmark, der er ejer.
Til gengæld er det infrastrukturforvalteren, der benytter banen, der skal sørge for driften, og for hvad der sker på og omkring banen.
Det er Aarhus Letbane, der er infrastrukturforvalter af letbanen.
Med andre ord ejer Banedanmark en infrastruktur, de ikke selv benytter, og ansvaret for sikkerheden pålægger den, der rent faktisk benytter den - nemlig Aarhus Letbane.
Dér, hvor Banedanmark har et ansvar, er for renoveringen af eksempelvis skinnerne samt at udføre de opgraderinger, der skal til, før togene kan øge hastigheden - herunder omkring overkørslerne.
Banedanmark har dog gennem en forvaltningsaftale hyret Aarhus Letbane til at vedligeholde blandt andet spor, afvanding og overkørsler.
Det er i øvrigt Trafik-, Bygge- og Boligstyrelsen, der har ansvaret for at godkende nye letbaner i Danmark og for at sikkerhedsgodkende selve infrastrukturen ved opførelsen af en letbane.
Derudover skal de tekniske sikkerhedsregler, som er knyttet til anvendelse, drift, vedligeholdelse samt ændring af letbanens tekniske anlæg og infrastruktur, godkendes af styrelsen.
Hvad betyder ansvarsfordelingen for sikkerheden?
Da det er Banedanmark, der står for at udføre opgraderingerne frem mod, at togene skal kunne køre hurtigere, har de et ansvar for at teste og dokumentere, at det er sket i overensstemmelse med Aarhus Letbanes sikkerhedsmæssige normer.
Det betyder, at mens Aarhus Letbane har det sikkerhedsmæssige ansvar for det, der foregår på banen og overskæringerne, er det Banedanmark, der har et ansvar for, at bomme og anlæg lever op til de sikkerhedsmæssige krav, de har fået fra Aarhus Letbane, inden de overdrager dem.
Det er så Aarhus Letbane, der derefter har ansvaret for dem, og det er også Aarhus Letbane, der skal søge om sikkerhedsgodkendelse og tilladelse til at tage dem i brug ved Trafik-, Bygge- og Boligstyrelsen.
Der skal sættes bomme op fem forskellige steder i forbindelse med, at togene skal køre hurtigere.
- Opsætningen af bommene følger den plan, der er, samtidig med at Aarhus Letbane også skal lave arbejdet med, at der kan køre to tog på banen.
I Trustrup følger vi den plan, at vi er færdige med opgraderingen 1.
oktober.
Så burde Aarhus Letbane også være færdig med sit arbejde, siger Steen Neuchs, der er anlægsdirektør i Banedanmark.
Det er dermed Banedanmarks ansvar at udføre de aftalte opgraderinger og at anlæggene lever op til sikkerhedskravene og Aarhus Letbanes ansvar, hvis der drages tvivl om sikkerheden på et anlæg, når det er taget i brug.
- Det eneste ansvar, Banedanmark har i denne sammenhæng, er, at inden vi overleverer det hele til Aarhus Letbane, skal vi udføre opgraderingerne af overkørselsanlægget, så der må køres tog med 100 kilometer i timen og to tog i timen, som det er planen på et tidspunkt, siger Steen Neuchs.
Hvad sker der nu efter ulykken i Trustrup?
Havarikommissionen er i gang med undersøgelserne af dødsulykken i lørdags.
Den administrerende direktør for Aarhus Letbane, Michael Borre, som står med det sikkerhedsmæssige ansvar i sidste ende, kalder ulykken for tragisk, og siger, at alle ved letbanen er meget berørte af, hvad der er sket.
Men Michael Borre oplyser også, at han ikke har kendskab til, at netop den overskæring, hvor ulykken skete, skulle være særlig farlig.
Han minder om, at overskæringen er sikret med lys og lyd, sådan som den også var, dengang det var DSB, der kørte tog på Grenaabanen.
- Vi har ikke fået meldinger om, at der skulle være særlige problemer ved den overkørsel, men nu afventer vi, hvad Havarikommissionen kommer frem til, hvad de har af råd til os, og hvad vi eventuelt skal kigge på efterfølgende.
I mellemtiden vil Aarhus Letbane undersøge, hvad de kan se ud af de data, de har i deres log, siden strækningen åbnede den 30.
april.
FacebookTwitterKopier linkEmner:Aarhus Letbane|Banedanmark|Togtrafik|Ulykker|Aarhus




https://www.dr.dk/nyheder/regionale/midtvest/miljoeminister-trods-loefte-foer-valget-ulve-bliver-ikke-hegnet-ind

Ulve i DanmarkSe temaMidt- og VestjyllandMiljøminister trods løfte før valget: Ulve bliver ikke hegnet indDer er ikke nogen nye ulveløsninger lige om hjørnet, men ministeren er åben for ideer.
Der må nye løsninger på bordet, hvad angår ulveproblemet, mener miljøminister Lea Wermelin (S).
Af Cecilie Rosenkvist Dam og Emil Winckler11.
juli 2019 kl.
11.
51Bemærk: artiklen er mere end 30 dage gammelLæs opDer bliver ikke noget reservat til de ulve, der bor på dansk grund.
Det slår den socialdemokratiske miljøminister Lea Wermelin fast.
En indhegning af de vilde ulve var ellers netop det, der blev forslået sidste år af Socialdemokratiets daværende miljøordfører, Christian Rabjerg Madsen.
- Vi foreslår, at man får indfanget de vilde ulve og sørger for, at de bliver indhegnet, udtalte han på partiets vegne i Avisen Danmark.
Og selv om miljøminister Lea Wermelin fra samme parti forstår, at ulvene kan skabe utryghed og bekymring, så bliver forslaget ikke til virkelighed.
Daværende miljøordfører for Socialdemokratiet foreslog, at man skulle indfange dem i et reservat i foråret.
Er det stadig planen?
- Det var et forslag, som var et forsøg på et kompromis i en meget svær sag, hvor der er dilemmaer, men vi har også fået den klare vurdering fra Miljø- og Fødevareministeriet, at det er en løsning, vi ikke kan arbejde videre med, fordi det strider mod habitatdirektivet.
Så det kan jeg heller ikke som minister, siger Lea Wermelin.
Habitatdirektivet forpligter EU's medlemslande til at bevare udvalgte naturtyper og arter, og derfor er det ikke en mulig løsning alligevel.
- Jeg vil gerne sende det meget klare signal, at jeg lytter til dem, der er bekymrede.
Men vi skal samtidig have beskyttelsen af ulven til at hænge sammen, siger Lea Wermelin.
I slutningen af sidste måned blev seks ulveunger opdaget i Vestjylland, og aktuelt er der mindst fire voksne ulve i Danmark.
Ulven i DanmarkI december 2012 blev der fundet en død hanulv i Thy Nationalpark, der var kommet fra Tyskland.
Det er første gang i 199 år, at ulven geninvandrede til landet.
Der er lige nu seks hvalpe og mindst fire voksne vildulve, vurderer eksperter.
Vilde ulve i Danmark satte sidste år tænderne i får, lam og kalve 28 gange.
I over 100 tilfælde har ulven været under mistanke for at stå bag angreb mod husdyr i 2018.
I 2018 skød en 66-årig mand en ulv.
Det blev den første sag om ulvedrab i Danmark.
Kilder: Miljøministeriet, Naturhistorisk Museum Aarhus, Ritzau, DRVil undgå skyttekrigSelvom miljøministeren må skrotte ideen om at hegne de vilde ulve ind, forstår hun godt bekymringen, ligesom hun er opmærksom på, at det er et emne, der vækker store følelser.
Jeg håber, vi kan undgå skyttegravskrig.
Lea Wermelin, miljøminister (S)I april 2018 blev en ulv skudt af en 66-årig mand i Ulfborg.
En sag, der for alvor splittede modstanderne i sagen.
Så sent som i sidste måned blev der begået hærværk flere steder i Ulfborg, hvor der blandt andet blev skrevet 'blod bliver ikke glemt' på siden af byens kirke.
- Jeg håber, vi kan undgå skyttegravskrig, siger Lea Wermelin.
I år har der blandt andet være to formodede ulveangreb, hvor henholdsvis 30 og 25 får og lam har måttet lade livet.
Som reglerne er nu, er det tilladt at skyde en "problemulv", der er defineret ved blandt andet ikke at være sky overfor mennesker, eller som angriber husdyr.
Hærværk i Ulfborg, hvor den 66-årige mand, der skød en ulv, bor.
Ministeren er dog klar til at se på, hvilke andre muligheder der er for at lette bekymringen hos borgere og landmænd.
- Vi har et politisk bord, hvor vi må få de forskellige forslag op på og kigge på løbende, for det er ikke en sag, vi bliver færdige med lige foreløbig.
Ny ulveplan på vejSiden 2014 har der været en forvaltningsplan for Ulv i Danmark.
Den omfatter både den forventede udvikling og rammerne for erstatning, hvis landbrugs- eller husdyr dræbes i et angreb.
Der bliver arbejdet på en ny plan hos vildtforvaltningen, som kan være med til at afhjælpe utrygheden hos borgerne, satser ministeren på.
- Jeg håber selvfølgelig, man kan nå til enighed i forhold til en forvaltningsplan, og så er det selvfølgelig noget, jeg vil lytte til.
Hvis man er bekymret og bor derude, så lytter jeg og vil følge det tæt og have en drøftelse med mine europæiske kollegaer.
I juni i år kom det frem, at et nyt vestjysk ulvepar har fået mindst seks unger.
(© Naturhistorisk Museum Aarhus)Betyder det, at ulvene fortsat bare skal gå frit rundt omkring?
- Jeg tror, det er rigtig vigtigt i den her sag, at man får det meget klare politiske signal fra mig, at jeg følger den her sag meget tæt.
De erfaringer, vi får, bliver selvfølgelig flere og flere i takt med, at vi også får flere erfaringer med ulven i Danmark.
Det er derfor også noget, jeg løbende vil have en dialog med de europæiske kollegaer om.
Så vi kan ikke sætte et facit lige nu, men det er en sag, der optager mig, og jeg kan sagtens forstå, man er bekymret, siger Lea Wermelin.
FacebookTwitterKopier linkEmner:Christian Rabjerg (politiker)|Lea Wermelin (politiker)|Miljø- og Fødevareministeriet|Dyr|Jylland




https://www.dr.dk/nyheder/udland/forste-svensker-domt-uagtsom-voldtaegt

UdlandFørste svensker dømt for uagtsom voldtægtI den første retssag om Sveriges nye samtykkelov er en 27-årig mand dømt til fængsel for uagtsom voldtægt.
Straffen for den uagtsomme voldtægt udgør otte måneder, 11.
juli 2019 kl.
10.
15Bemærk: artiklen er mere end 30 dage gammelLæs opSveriges højesteret - Högsta Domstolen - har i den første sag efter den nye svenske samtykkelov dømt en mand for uagtsom voldtægt.
Manden er dømt for at have gennemført seksuelle handlinger, uden at kvinden deltog frivilligt.
- Der var tale om en uagtsom voldtægt, da en mand i Västerbotten havde samleje med en kvinde, som han overnattede hos, hedder det i en pressemeddelelse fra domstolen.
- Manden skulle have spurgt eller ventet på en reaktion fra kvinden, inden han indledte samlejet, fastslår domstolen.
Högsta Domstolen har i sagen en anden afgørelse end de lavere domstole, tingsretten og hovrätten, tidligere er kommet frem til.
Sagen gælder en mand og en kvinde, som havde haft kontakt med hinanden på sociale medier igennem længere tid.
Da manden ville overnatte hos kvinden, sagde hun ja.
Men hun gjorde det klart, at hun ikke ville have sex med ham.
Trods dette begyndte manden under overnatningen at tage på kvinden og indledte senere et samleje med hende.
Kvinden har beskrevet, at hun var paralyseret, da manden berørte hende.
Men hendes passivitet fik ikke manden til at forvisse sig om, at hun faktisk ønskede at have sex med ham.
Læs også:Sex kræver samtykke efter ny lov i SverigeDe lavere retsinstanser tingsrätt og hovrätt vurderede, at kvinden ikke havde deltaget frivilligt.
Manden blev derfor dømt for voldtægt.
Högsta Domstolen anser det for bevist, at kvinden ikke deltog frivilligt i samlejet, men vurderede, at manden ikke med forsæt handlede mod kvindens vilje.
Den samlede straf bliver på to år og tre måneders fængsel.
Men den omfatter også andre sager.
Straffen for den uagtsomme voldtægt udgør ifølge Högsta Domstolen otte måneder.
Manden er også dømt for voldtægt af et barn og seksuelle krænkelser.
De sager og strafudmålingen for dem er ikke nærmere beskrevet.
Lovændring for et år sidenDet er et år siden, at Sverige gennemførte en opsigtsvækkende lovændring, som indebærer, at det skal være blevet gjort klart, at der er tale om frivillighed ved sex.
Hvis dette ikke er tilfældet, så er det et lovbrud.
Tidligere forudsatte voldtægtsdomme, at der i sagen havde været fremsat trusler eller var blevet anvendt tvang eller vold - eller ofret skulle have været i en udsat situation - for eksempel være beruset.
Fra 1.
juli 2018 gælder, at domstolene særskilt skal vurdere, "om der er givet udtryk for frivillighed gennem ord, handling eller på anden vis".
Der er samtidig indført to nye strafbare handlinger - uagtsom voldtægt og uagtsomt seksuelt overgreb.
Manden i den aktuelle sag er 27 år.
Han nægter sig skyldig og hævder, at kvinden havde givet ham opfattelsen af, at hun ville have sex.
Han har også fremført, at han afbrød samlejet, da han mærkede, at hun ikke ville fortsætte.
/ritzau/FacebookTwitterKopier linkEmner:Seksualitet|Voldtægt|Sverige|Retsvæsen|Kriminalitet




https://www.dr.dk/nyheder/penge/bo-overskud-dykker-77-procent-det-er-skuffende

PengeB&O-overskud dykker 77 procent: 'Det er skuffende'Det seneste år har ikke levet op til forventningerne, erkender direktør Henrik ClausenBåde salg og overskud har taget et dyk i regnskabet for Bang & Olufsen.
Administrerende direktør Henrik Clausen er skuffet.
11.
juli 2019 kl.
08.
16 | opdateret 11.
juli 2019 kl.
10.
25Bemærk: artiklen er mere end 30 dage gammelLæs opOverskuddet i Bang & Olufsen faldt med 77 procent til 19 millioner kroner, og salget er faldet med 14 procent til 2,8 milliarder kroner.
Det viser det nyeste regnskab fra den vestjyske elektronikvirksomhed.
Et resultat, der ligger langt fra, hvad virksomheden havde håbet.
- Det er skuffende, fordi vi ikke har været i stand til at levere på vores forventninger til vækst i året, siger Henrik Clausen, der er administrerende direktør i B&O.
Bang & OlufsenOmsatte for 2,8 milliarder kroner i regnskabsåret 2018/19.
Har 522 egne butikker i hele verden og sælges af næsten 5.
000 andre butikker.
Sælger langt størstedelen af produkterne i Europa og Asien.
Kilde: Bang & Olufsens årsregnskab.
B&O har tre gange siden december 2018 nedjusteret forventningerne.
Det har kostet dyrt på aktiemarkedet, hvor aktiekursen siden nytår er halveret.
Ledelsen i Bang & Olufsen har undervurderet de udfordringer, virksomheden stod over for.
- Vi har helt klart ikke været i stand til at levere på vores plan for omstilling af vores salgs- og distributionsnetværk.
Da vi gik ind i året, havde vi en forventning om, at den opgave ville være stor, men vi følte os godt klædt på.
Vi må nu konstatere, at omstillingen har været en større udfordring, end vi antog, da vi startede året, siger Henrik Clausen.
Nye produkter på vejProblemet har både været, at der ikke er kommet særlig mange nye B&O-produkter på markedet, og at de ikke har været solgt godt nok.
- Vi har ikke været i stand til at bygge kvalitet nok i det enkelte salgs- og distributionssted.
Blandt andet har vi ikke sikret en god nok kvalitet i den måde, produkterne har været præsenteret på.
Samtidig har vi det seneste år leveret færre nye produkter, end vi gjorde året før.
Kombinationen af færre produkter og manglende effekt i salg og distribution har været dårligt i forhold til resultatet, siger Henrik Clausen.
Den administrerende direktør hæfter sig dog ved, at der trods alt stadig er et lille overskud i virksomheden.
Samtidig ser han positivt på fremtiden.
- Vi føler, vi har en god plan for det nye år.
Vi har meget konkrete planer med vores partnere i forhold til, hvordan vi bygger nye salgs- og distributionssteder, som både kan levere oplevelsen af Bang & Olufsen-brandet og det salg, der skal til.
Samtidig har vi en palet af stærke, nye produkter på vej, siger Henrik Clausen.
Aktionærerne tog da også godt imod budskabet, da børsen åbnede her til formiddag, steg aktiekursen næsten fem procent i løbet af den første time.
/DR Nyheder/FacebookTwitterKopier linkEmner:Bang & Olufsen|Erhverv|Samfundsøkonomi|Jylland|Henrik Clausen (erhvervsleder)




https://www.dr.dk/sporten/cykling/tourdefrance/video-vi-afproever-de-sidste-brutale-meter-paa-dagens-tour-nej-nej-jeg

Tour de France til DanmarkSe temaTour de FranceVIDEO Vi afprøver de sidste brutale meter på dagens tour: 'Nej, nej, jeg er for tung!
Arghhh.
.
!
'Der venter rytterne en vanvittig afslutning på dagens etape til La Planche des Belles Filles, og den har vi kigget nærmere på.
Af Frederik Palle og Kresten Mosbæk Gravesen11.
juli 2019 kl.
09.
30Bemærk: artiklen er mere end 30 dage gammelLæs opVanvittigt, sindssygt og modbydeligt.
Der er mange forskellige udtryk om afslutningen på dagens etape i Tour de France, men de peger alle i den samme retning.
De sidste 150 meter bliver ren overlevelse.
Arrangørerne har nemlig valgt at forlænge La Planche des Belles Filles-stigningen i år i forhold til de andre tre gange, den har været afslutningen på en Tour-etape.
Det betyder, at de sidste 150 meter byder på stigningsprocenter på op til 28 procent, og så er det altså også grusvej.
DR Sportens Tour-reporter Kresten Mosbæk Gravesen fik da også at mærke på egen krop, at det bliver en lidelse for selv de bedste.
FacebookTwitterKopier linkEmner:Frankrig




https://www.dr.dk/sporten/cykling/tourdefrance/dagens-etape-kampen-om-klassementet-starter-fulgsang-melder-sig-taet

Tour de FranceDAGENS ETAPE Kampen om klassementet starter: Fulgsang melder sig 'tæt på klar' før bjergetapeEtapen til La Planche Des Belles Filles truer med at splitte feltet ad og ruske op i klassementet.
Nu skal Fuglsang i ilden.
Af Simon Andersen Nielsen11.
juli 2019 kl.
08.
20Bemærk: artiklen er mere end 30 dage gammelLæs opHvis du sidder derhjemme og brokker dig over, at den første uge i Touren altid er kedelig, så kan du godt stoppe med det samme.
Syv kategoriserede stigninger, tre i kategori 1 og en afslutning op ad den modbydeligt stejle La Planche Des Belles Filles byder dagens 160,5 kilometer lange etape nemlig på.
Så du skal time dine tissepauser nøje i løbet af eftermiddagen, for der er lagt op til et brag af et cykelløb.
Feltet skal over en lang række nævneværdige stigninger, inden etapen slutter på den meget stejle, La Planche Des Belles Filles.
Klassementet kommer for alvor i spilPå en etape som den i dag kan ingen rytter i feltet gemme sig.
De mange højdemeter og høje stigningsprocenter kommer med garanti til at skille de gode bjergben fra de dårlige - og det gælder også klassementsfavoritterne.
Indtil nu har der ikke været de store forskydninger blandt de ryttere, der anses som favoritter til podiet, men i dag er der grobund for, at Jakob Fuglsang og de øvrige favoritter kan angribe hinanden på en af de mange stigninger og vinde dyrebare sekunder i klassementet.
Og det danske podiehåb ser frem til udfordringen:- Det er en etape, hvor vi finder ud af hvem, der har benene til at køre med om klassementet.
Og jeg skal også selv vise de andre, at jeg er der, siger Jakob Fuglsang.
Det bliver formentlig en relativt lille gruppe, som skal køre om sejren på den sidste stigning, og stærke klatrere som Egan Bernal og Mikel Landa kan være bud på en mulig etapevinder.
Men også Jakob Fuglsang har en målsætning om at markere sig positivt.
- Jeg føler mig på omkring 90-95 procent fysisk, så forhåbentlig kan jeg være med til at køre noget flot cykelløb.
Jeg vil være godt tilfreds med at tage noget tid fra de andre, sagde han med et smil efter etapen i går.
En vild afslutning på en hård etapeDet er tredje gang en tour-etape slutter på La Planche Des Belles Filles, men det stejle bjerg har alligevel et es gemt i ærmet, når rytterne i år skal slide sig mod toppen.
Der er nemlig tilføjet en ny kilometer, der byder på en umanerlig stejl grusvej, som hidtil ikke har været kørt på i Touren.
Og Michael Valgren kunne allerede mærke smerten i stængerne lidt på forskud, da han rullede af efter 5.
etape i går:- Jeg tænker 'av, mine ben'.
I morgen bliver hård, og vi kan vist roligt sige, at jeg er ude af mit terræn.
Det handler mest bare om at rulle i mål, hvis man kan snakke om det, på sådan en led etape, sagde han.
Og udover Jakob Fuglsang er der næppe nogen af de danske ryttere, der skal gøre sig forhåbninger om at holde sig til på den afgørende stigning.
Men folk som Michael Mørkøv, Christoffer Juul Jensen og Magnus Cort skal formentlig bruge en hel del kræfter på at hjælpe deres respektive holdkaptajner.
FacebookTwitterKopier linkEmner:Egan Bernal (cykelrytter)|Jakob Fuglsang (cykelrytter)|Magnus Cort (cykelrytter)|Michael Mørkøv (cykelrytter)|Cykelsport




https://www.dr.dk/nyheder/udland/storbritannien-iranske-krigsskibe-forsogte-stoppe-olietanker

UdlandStorbritannien: Iranske krigsskibe forsøgte at stoppe olietankerBritisk krigsskib måtte gribe ind, da tre flådeskibe nærmede sig britisk olietanker nær Hormuzstrædet.
Den iranske olietanker 'Grace' blev opbragt ud fra Gibraltar i sidste uge, og Iran har krævet det frigivet og truet med gengæld.
11.
juli 2019 kl.
06.
01 | opdateret 11.
juli 2019 kl.
08.
49Bemærk: artiklen er mere end 30 dage gammelLæs opTre krigsskibe, som menes at være fra Iran, har forsøgt at standse et britisk olietankskib i at sejle gennem det vigtige Hormuzstræde, der forbinder Den Persiske Bugt og Omanbugten, oplyser en talsmand for den britiske regering ifølge Reuters.
De tre fartøjer sejlede væk igen efter en advarsel fra et britisk krigsskib.
For nylig blev et tankskib med iransk råolie opbragt af britiske flådefartøjer ud for Gibraltar.
Det blev begrundet med, at tankskibet i strid med EU's sanktioner skulle aflevere sin last i Syrien.
- Vi har grund til at tro, at 'Grace 1' fragtede lasten af råolie til raffinaderiet Banyas i Syrien.
Det raffinaderi ejes af en enhed, der er underlagt EU's sanktioner i Syrien, sagde Gibraltars chefminister, Fabian Picardo i sidste uge.
Læs også:Iran truer Storbritannien med gengældelsesaktion for tilbageholdt supertankerMen flere oplysninger tyder på, at det ikke så meget var EU, som det var USA, der bad briterne om at stoppe supertankeren.
Den spanske udenrigsminister og formentlig kommende udenrigspolitiske chef i EU, Josep Borrell Fontelles, har ifølge BBC oplyst, at USA krævede skibet stoppet.
USA har efter bruddet med atomaftalen med Iran genindført skrappe sanktioner over for landet.
Herunder en olieembargo, der skal forhindre, at Iran sælger olie på verdensmarkedet.
Styret i Iran har krævet skibet frigivet og truet med at gøre gengæld.
/ritzau/FacebookTwitterKopier linkEmner:EU|Storbritannien|Iran|Skibstrafik|Flåde




https://www.dr.dk/nyheder/penge/norwegian-topchef-stopper-dansker-rykker-frem

PengeNorwegian-topchef stopper - dansker rykker fremBjørn Kjos stopper som topchef i Norwegian.
Bestyrelsesformand Niels Smedegaard står til mere aktiv rolle.
72-årige Bjørn Kjos har i dag afleveret sit sidste regnskab - med et smalt overskud - efter 17 år som topchef i Norwegian.
Han henviser til sin alder som årsagen til sin afgang.
Af Oliver Batchelor11.
juli 2019 kl.
07.
42 | opdateret 11.
juli 2019 kl.
07.
55Bemærk: artiklen er mere end 30 dage gammelLæs opNorwegians administrerende direktør og medstifter, Bjørn Kjos, stopper som topchef med øjeblikkelig virkning.
Det oplyser det norske flyselskab i en pressemeddelelse.
- Jeg er meget glad for, at Bjørn fortsat skal have en central rolle i Norwegian som rådgiver for bestyrelsen og mig selv, udtaler bestyrelsesformand Niels Smedegaard.
- Også fremover vil vi få glæde af Bjørns omfattende netværk, dybtgående viden og erfaring fra international luftfart, efter at selskabet har ændret strategi og er gået ind i en ny fase fra vækst til lønsomhed.
Læs også:Norwegian har milliardunderskud i første kvartalDanske Niels Smedegaard har været bestyrelsesformand i Norwegian siden april, hvor han stoppede i rederiet DFDS efter 12 år som administrerende direktør.
Han står selv nu til at få en en mere aktiv rolle i Norwegian, oplyser flyselskabet uden at uddybe, hvad det helt præcist omfatter.
Kjos: Min alder er for højGeir Karlsen, der har været finansdirektør i flyselskabet siden april sidste år, overtager posten som administrerende direktør, indtil Norwegians bestyrelse har fundet en ny topchef.
- Den næste koncernchef har et utroligt spændende job i vente, og jeg er glad for, at jeg kan nå at give stafetten videre, mens jeg selv kan koncentrere mig om nogle udvalgte projekter, som vil få stor betydning for Norwegian fremover, udtaler Bjørn Kjos og fortsætter:- Som jeg har sagt flere gange, er det ikke naturligt at sidde som koncernchef, når man har taget hul på sine halvfjerdsere, siger han med henvisning til sin alder på 72 år.
I løbet af de 17 år, han har været koncernchef for Norwegian, er selskabet vokset fra at være et lille indenrigs-selskab med 130 ansatte og fire fly til at være et globalt lavprisselskab med 11.
000 ansatte over hele verden med en flåde på 162 fly.
Norwegian går ind i ny faseUnder Bjørn Kjos' ledelse har selskabet også etableret en stor rækkevidde med over 60 interkontinentale ruter.
Hans afgang markerer en ny fase, hvor mange år med kraftig vækst og store investeringer vil blive ændret til en mere lønsom drift.
- Det er vigtigt for os at sikre, at Norwegian er godt positioneret i forhold til den hårde konkurrence, men også uforudsete hændelser fremover.
Vi skal have et lønsomt rutenetværk, en velfungerende drift og en organisation, der understøtter det, lyder det fra Niels Smedegaard.
- Omkostningerne skal også yderligere ned, tilføjer han.
Flyveforbud har kostet dyrtNyheden om ændringerne i Norwegians ledelse kommer samtidig med præsentationen af selskabets regnskab for andet kvartal.
Her fik selskabet et smalt overskud på 83 millioner norske kroner, svarende til 64 millioner danske kroner.
Overskuddet blev især begrænset af, at 17 af selskabets nye fly af typen Boeing 737 Max 8 og 9 har været ramt at flyveforbud, der indtil videre har kostet Norwegian 400 millioner norske kroner.
Flyveforbuddet har dog også ramt Norwegians konkurrenter verden over og skyldes problemer omkring et softwaresystem, som kan være årsagen til to flystyrt i henholdsvis Indonesien og Etiopien.
Norwegian forventer, at forbuddet for hele året vil koste selskabet omkring 700 millioner norske kroner, svarende til 539 millioner danske kroner.
Det er mere end tidligere forventet.
Den afgående topchef Bjørn Kjos fremhæver dog i regnskabet, at selskabets driftsresultatet er det bedste i to år.
FacebookTwitterKopier linkEmner:Norwegian|Flyselskaber|Erhverv|Bjørn Kjos (erhvervsleder)|Etiopien




https://www.dr.dk/nyheder/udland/seks-turister-er-draebt-i-voldsomt-uvejr-i-graekenland

UdlandSeks turister er dræbt i voldsomt uvejr i GrækenlandUvejr med orkanagtige vindstød, regn og haglstorme har kostet seks personer livet i det nordlige Grækenland.
Ødelæggelser på stranden i Halkidki.
11.
juli 2019 kl.
02.
14Bemærk: artiklen er mere end 30 dage gammelLæs opMindst seks personer er omkommet, og adskillige andre er kommet til skade i et voldsomt uvejr, som sent onsdag ramte det nordlige Grækenland.
Det oplyser politiet i byen Thessaloniki ifølge flere nyhedsbureauer.
Et ældre par fra Tjekkiet mistede livet i Halkidiki, da deres campingvogn blev blæst væk af kraftige vindstød, mens en russisk mand og hans søn blev dræbt, da et træ væltede ned over dem nær et hotel i kystbyen Potidea.
Desuden blev en kvinde og en otteårig dreng, begge fra Rumænien, dræbt, da et tag styrtede ned over dem i en restaurant i Nea Plagia, skriver Reuters.
Vindstød af orkanstyrke blev ledsaget af regnskyl og haglstorme i området nær Thessaloniki.
Et sundhedscenter oplyser, at det har behandlet 60 til 70 tilskadekomne personer.
- Det er første gang i min 25-årige karriere, at jeg har gennemlevet noget som dette, siger sundhedscentrets direktør, Athansios Kaltsas.
Han fortæller, at uvejret opstod meget pludseligt og uden varsel.
Ekstremt vejrMeteorolog Klearxos Marousakis beskriver vejrforholdene som "ekstremt usædvanlige" for denne tid af året.
Tv-kanalen ERT rapporterer ifølge nyhedsbureauet AFP, at Halkidiki-regionen, nær Grækenlands næststørste by, Thessaloniki, er erklæret i katastrofetilstand.
De seneste to dage har Grækenland oplevet temperaturer på 37 grader.
De høje varmegrader er en gentagelse af sidste uge, hvor myndighederne i Athen torsdag midlertidigt besluttede at lukke Akropolis, en af den græske hovedstads største turistattraktioner, for at beskytte besøgende på det 150 meter høje højdedrag mod en hedebølge.
/ritzau/FacebookTwitterKopier linkEmner:Grækenland|Vejret|Ulykker|Athen|Rumænien




https://www.dr.dk/nyheder/indland/efter-eu-dom-om-familiesammenfoering-advokatformand-vil-genaabne-sager

IndlandEfter EU-dom om familiesammenføring: Advokatformand vil genåbne sagerFormand for udlændingeretsadvokater vil nu kontakte klienter, der tidligere har fået afslag på at få familien til Danmark.
Det vil nu være muligt at få genoptaget en stribe sager om familiesammenføring, vurderer formanden for Foreningen af Udlændingeretsadvokater, Jytte Lindgård.
Af Nis Kielgast11.
juli 2019 kl.
07.
25Bemærk: artiklen er mere end 30 dage gammelLæs opDer kan være en stribe nye krav om at få genoptaget sager om familiesammenføring på vej, efter EU-domstolen i går vendte tommelfingeren nedad til de danske regler.
Den konkrete sag, som domstolen tog stilling til, handler om en tyrkisk mand, der for ti år siden fik afslag på familiesammenføring, fordi familien ifølge de danske myndigheder havde størst tilknytning til Tyrkiet.
TilknytningskravetTilknytningskravet anfører, at der som udgangspunkt kun gives ægtefællesammenføring, hvis ægtefællernes samlede tilknytning til Danmark er større end deres samlede tilknytning til et andet land.
Når Udlændingestyrelsen skal afgøre, om tilknytningskravet er opfyldt, lægges der blandt andet vægt på:- Hvor lang tid den herboende og ansøger har boet eller opholdt sig i Danmark- Om én eller begge har tilknytning til andre personer i Danmark, for eksempel familie- Om én eller begge har forældremyndighed over eller samværsret med mindreårige børn i Danmark- Om én eller begge har gennemført et uddannelsesforløb eller har fast tilknytning til arbejdsmarkedet i Danmark- Hvilke danske sprogfærdigheder, parterne har- Hvor stor en tilknytning ægtefællerne har til et andet land, herunder om den herboende ægtefælle har været på længerevarende besøg eller har boet i ansøgerens hjemland- Om den udenlandske ægtefælle har børn eller anden familie i et andet landKilde: UdlændingestyrelsenKravet om tilknytning til Danmark var ikke lovligt på grund af en særlig aftale mellem Tyrkiet og EU, og ifølge formanden for Foreningen af Udlændingeretsadvokater, Jytte Lindgård, vil det kunne medføre, at mange andre vil kunne få genoptaget deres sager.
- Det er en spændende og skelsættende dom.
Det vil givet få den betydning, at mange af os advokater vil begynde at se på, om vi kan få genoptaget de sager, vi har haft tidligere, hvor vores tyrkiske klienter ikke fik familiesammenføring, siger Jytte Lindgård.
Vil kontakte gamle klienterDommen har kun betydning for tyrkiske statsborgere, for domstolen lægger i sin afgørelse vægt på den associeringsaftale, som Tyrkiet indgik med EU i 1960’erne, der blandt andet fastslår, at tyrkiske statsborgere på en række områder skal behandles på samme måde som EU-borgere.
Men tyrkere er et af de største mindretal i Danmark, og Jytte Lindgård har gennem tiden haft en lang række sager, hvor tyrkiske familiesammenføringer blev stoppet.
- Jeg vil hurtigst muligt selv gå i gang med at se på de gamle sager, jeg har.
Jeg vil prøve at kontakte nogle af de klienter og se, om de stadig er i landet og ønsker at forsøge at få deres sag genoptaget, siger hun.
Det er dog uvist, om hendes gamle klienter overhovedet er i landet og stadig ønsker at have et familieliv i Danmark.
- Jeg tror, at mange er taget afsted.
Mange af dem, jeg havde på det tidspunkt, kunne ikke holde ud, at de ikke kunne få ægtefællen hertil.
Det var personer, som havde arbejdet her i længere tid.
De havde ventet i længere tid, fordi de gerne ville have fast grund under fødderne i Danmark, før de tog ægtefællen herop – og så skulle de pludselig leve væk fra ægtefælle og børn, siger Jytte Lindgård.
Hun er overbevist om, at det vil være muligt at få genoptaget sagerne, hvis de gamle klienter har lyst til det.
- Det er jo op til Udlændingestyrelsen, om de vil genoptage dem, men det kan jeg ikke tro andet, end de vil, på baggrund af dommen.
FacebookTwitterKopier linkEmner:EU-Domstolen|EU|Tyrkiet|Befolkning|Parforhold




https://www.dr.dk/nyheder/kultur/slar-verdensstjerner-og-fodbold-ikoner-taylor-swift-skovler-penge-ind

KulturSlår verdensstjerner og fodbold-ikoner: Taylor Swift skovler penge indDen amerikanske sanger Taylor Swift slår både Lionel Messi og Kylie Jenner som den bedst betalte kendis.
Taylor Swift turnerede rundt i verden i 2018 med sit album "Reputation", der udkom i 2017.
(Foto: Mario Anzuoni.
© REUTERS/Scanpix + Wikimedia (Creative Commons))11.
juli 2019 kl.
06.
37 | opdateret 11.
juli 2019 kl.
07.
21Bemærk: artiklen er mere end 30 dage gammelLæs opDen amerikanske musiker Taylor Swift tjener mest af alle kendisser.
Det viser det amerikanske pengemagasin Forbes' liste over de 100 bedst betalte kendisser, der både tæller sportsfolk, musikere, skuespillere og tv-personligheder.
Den 29-årige country- og popsanger tjente 185 millioner dollar - 1,2 milliarder kroner - før skat fra 1.
juni 2018 til 1.
juni 2019, estimerer Forbes.
De 10 bedst betalte kendisser 1.
Taylor Swift, sanger: 1,2 milliarder kroner.
 2.
Kylie Jenner, tv-personlighed: 1,1 milliard kroner.
 3.
Kanye West, sanger: 994 millioner kroner.
 4.
Lionel Messi, fodboldspiller: 842 millioner kroner.
 5.
Ed Sheeran, sanger: 729 millioner kroner.
 6.
Cristiano Ronaldo, fodboldspiller: 722 millioner kroner.
 7.
Neymar, fodboldspiller: 696 millioner kroner.
 8.
The Eagles, musikgruppe: 663 millioner kroner.
 9.
Dr.
Phil McGraw, talkshowvært: 629 millioner kroner.
 10.
Canelo Alvarez, bokser: 623 millioner kroner.
1 / 101.
Taylor Swift, sanger: 1,2 milliarder kroner.
1 / 102.
Kylie Jenner, tv-personlighed: 1,1 milliard kroner.
2 / 103.
Kanye West, sanger: 994 millioner kroner.
3 / 104.
Lionel Messi, fodboldspiller: 842 millioner kroner.
4 / 105.
Ed Sheeran, sanger: 729 millioner kroner.
5 / 106.
Cristiano Ronaldo, fodboldspiller: 722 millioner kroner.
6 / 107.
Neymar, fodboldspiller: 696 millioner kroner.
7 / 108.
The Eagles, musikgruppe: 663 millioner kroner.
8 / 109.
Dr.
Phil McGraw, talkshowvært: 629 millioner kroner.
9 / 1010.
Canelo Alvarez, bokser: 623 millioner kroner.
10 / 10Dermed overgår Taylor Swift den yngste fra den populære amerikanske reality-tv-familie Kardashian-Jenner, 21-årige Kylie Jenner, der tjente 1,1 milliard kroner sidste år på blandt andet sin kosmetikkollektion, Kylie Cosmetics.
Læs også:Kylie Jenner slår Mark Zuckerberg: Sådan er hun blevet verdens yngste milliardærDe to rigeste fra sportens verden er fodboldstjernerne Lionel Messi fra FC Barcelona og Cristiano Ronaldo fra Juventus.
De ligger henholdsvis nummer fire og seks på listen med 842 millioner kroner og 722 millioner kroner.
Den amerikanske rapper Kanye West, gift med tv-personligheden Kim Kardashian, er nummer tre på listen med 994 millioner kroner.
Nummer fem og otte på listen indehaves af den engelske popsanger Ed Sheeran og det amerikanske rockband fra 70'erne The Eagles.
De 10 bedst betalte europæere 1.
Ed Sheeran (5), sanger, England: 729 millioner kroner.
 2.
Cristiano Ronaldo (6), fodboldspiller, Portugal: 722 millioner kroner.
 3.
Roger Federer (11), tennisspiller, Schweiz: 619 millioner kroner.
 4.
J.
K.
Rowling (13), forfatter, England: 610 millioner kroner.
 5.
Elton John (19), sanger, England: 557 millioner kroner.
 6.
Gordon Ramsay (35), tv-kok, Skotland: 417 millioner kroner.
 7.
Lewis Hamilton (49), racerkører, England: 364 millioner kroner.
 8.
Novak Djokovic (55), tennisspiller, Serbien: 335 millioner kroner.
 9.
Fleetwood Mac (59), rockgruppe, England: 325 millioner kroner.
 10.
Paul McCartney (62), sanger, England: 318 millioner kroner.
1 / 101.
Ed Sheeran (5), sanger, England: 729 millioner kroner.
1 / 102.
Cristiano Ronaldo (6), fodboldspiller, Portugal: 722 millioner kroner.
2 / 103.
Roger Federer (11), tennisspiller, Schweiz: 619 millioner kroner.
3 / 104.
J.
K.
Rowling (13), forfatter, England: 610 millioner kroner.
4 / 105.
Elton John (19), sanger, England: 557 millioner kroner.
5 / 106.
Gordon Ramsay (35), tv-kok, Skotland: 417 millioner kroner.
6 / 107.
Lewis Hamilton (49), racerkører, England: 364 millioner kroner.
7 / 108.
Novak Djokovic (55), tennisspiller, Serbien: 335 millioner kroner.
8 / 109.
Fleetwood Mac (59), rockgruppe, England: 325 millioner kroner.
9 / 1010.
Paul McCartney (62), sanger, England: 318 millioner kroner.
10 / 10Forbes' top-100-liste viser også, at der stadig er en stor lønforskel mellem mænd og kvinder.
Blot 16 kvinder figurerer blandt de 100 på listen, og ingen kvindelige sportsudøvere er at finde.
Over halvdelen af de 16 kvinder på listen er sangere, og kun to af de 12 skuespillere på listen er kvinder.
/ritzau/FacebookTwitterKopier linkEmner:Cristiano Ronaldo (fodboldspiller)|Kanye West (musiker)|FC Barcelona|Fodbold|Spanien




https://www.dr.dk/sporten/cykling/tourdefrance/musklerne-skriger-paa-ilt-derfor-er-det-saa-haardt-koere-i-bjerge

Tour de FranceMusklerne skriger på ilt: Derfor er det så hårdt at køre i bjergeÅrets Tour de France byder på syv bjergetaper med mange tusinde højdemeter.
Og det er formentlig her, det hele bliver afgjort.
Chris Anker Sørensen er en af de danske rytter, der har klaret sig bedst i bjergene.
Her er han på vej op ad en stigning i 2012 udgaven af Tour de France.
Af Simon Andersen Nielsen11.
juli 2019 kl.
07.
18Bemærk: artiklen er mere end 30 dage gammelLæs op- Man sidder der og kører i hvert fald 10% under vanligt niveau, og benene er alligevel sekunder fra at eksplodere.
Sådan beskriver TV2-kommentator Chris Anker Sørensen følelsen, der går igennem kroppen, når cyklen skal tvinges op over en af Tourens mægtige stigninger.
Man tramper det bedste, man har lært i de skide pedaler, men der er bare ikke den samme mængde krudt i benene, som man sidder og ønsker sig.
Chris Anker Sørensen, eks-cykelrytter og kommentator på TV-2Og når feltet senere i dag skal prøve kræfter med turens første bjergetape og bjerget La Planche des Belles Filles, venter der timevis af sammenbidte tænder og ben, der bare venter på at gå i krampe, når syren melder sig.
I hvert fald hvis man spørger Frank de Paoli, som er specialist i fysiologi ved Aarhus Universitet:- Fysisk aktivitet i tynd luft er helt klart noget af det hårdeste, man kan udsætte menneskekroppen for.
Rytternes muskler får slet ikke nok ilt til at yde det maksimale på vej op ad bjerget, og det svarer lidt til, at vi satte en murer til at bygge et hus, men kun gav ham 90% af murstenene, siger Frank de Paoli.
Chris Anker Sørensen var som rytter kendt for at være en god klatrer.
Her sætter han Alexander Vinokourov på 16.
etape i Tour de France anno 2012, hvor han ender med en flot 2.
plads.
Rytterne har 10-12 procent mindre at træde medÅr efter år ser vi ryttere i Tour de France, der nærmest går i stå på cyklen på vej op ad stigninger som Alpe D’huez og Tourmalet.
Og fysiolog Frank de Paoli forstår godt, hvorfor rytterne skærer ansigter, når stigningsprocenterne for alvor tager fat:- Når rytterne kommer op over 1.
500 meter, falder deres evne til at optage ilt så drastisk, at selvom de kører for fulde gardiner, så yder de 10-12 procent mindre, end hvis de befandt sig nede ved havoverfladen.
Der er simpelthen ikke ilt nok i blodet til, at musklerne kan yde det, de skalOg fra karrierens mange bjergetaper kan TV2-kommentator Chris Anker Sørensen i den grad genkende fornemmelsen af, at man træder forgæves:- Det føles næsten, som om man kører med bremsen trukket.
Man tramper det bedste, man har lært i de skide pedaler, men der er bare ikke den samme mængde krudt i benene, som man sidder og ønsker sig.
Og især ét etapeløb lærte ham, hvor stor forskel højdemeterne kan gøre:- Jeg kørte en gang med i cykelløbet Tour of Colorado, hvor nærmest hele løbet foregår i mere end 2.
000 meters højde.
Det er klart det mest skrækkelige løb, jeg har kørt – jeg havde kvalme hele tiden, både på cyklen og mellem etaperne, husker Chris Anker Sørensen.
De 5 højeste bjerge i årets Tour de France1: Col d’ilseran, 2770 meter (19.
etape)2: Col du Galibier, 2642 meter (18.
etape)3: Val Thorens, 2365 meter (20.
etape)4: Col d’lzoard, 2360 meter (18.
etape)5: Tourmalet, 2115 meter (14.
etape)'Folk kan køre fra dig uden at køre stærkt'Flot ser det ud, når et udbrud rykker sig fri af feltet på flad vej og stryger afsted i et hæsblæsende angreb.
Men den type kraftanstrengelser er på ingen måde feltets største fjende, når først det går opad, fortæller Chris Anker Sørensen:- Når vi kører på de flade stykker, skal der et seriøst ryk til, for at man kan vriste sig fri af feltet.
Men oppe i højderne kan et monotont tempo fuldstændigt knække dig.
Folk kan køre fra dig, uden at de overhovedet kører stærkt.
Og det bakkes op af Frank de Paolis forskning:- Selvfølgelig vil cykelryttere altid gerne præstere det bedste, de kan, men når højdemeterne begynder at spille ind, så bliver man bare nødt til at affinde sig med, at der ikke er nok ilt i blodet til at få den power ud i benene, som man plejer.
Men det er ikke kun ben og lunger, som lider på vej op ad et bjerg.
Det tager også hårdt på rytterne mentalt, når man konstant ligger på grænsen til at benene siger stop, men samtidigt kan se, at man nærmest ikke kommer fremad.
Ofte er det faktisk det mentale, der får feltets ryttere til at gå kold på de store bjergetaper.
Den tynde luft påvirker også moralen, fortæller Chris Anker Sørensen:- Det er dybt frustrerende at se, hvordan ens anstrengelser på ingen måde bærer frugt.
Pulsen er tårnhøj, benene syrer til, men tallene fortæller én, at man kører meget langsommere, end man burde.
Det er sgu hårdt.
De store bjergetaper kræver næste altid store ofre i tour-feltet.
Her går det ud over amerikanske Tejay van Garderen, der på 17.
etape i Touren 2016 må se sin 8.
plads i klassementet forsvinde, da han går helt kold på en stigning.
FacebookTwitterKopier linkEmner:Alexandr Vinokurov (cykelrytter)|Chris Anker Sørensen (cykelrytter)|Cykelsport|TV 2 (tv-kanal)|Frankrig




https://www.dr.dk/nyheder/indland/populaere-navne-william-og-ida-holder-fast-i-forsteplads

IndlandPopulære navne: William og Ida holder fast i førstepladsMens der ikke er udskiftning på førstepladsen for drenge- og pigenavne, har Hugo gjort comeback på listen.
William og Ida var i 2018- for andet år i træk - de mest populære navne til nyfødte.
11.
juli 2019 kl.
08.
15 | opdateret 11.
juli 2019 kl.
08.
24Bemærk: artiklen er mere end 30 dage gammelLæs opMest populære drengenavne 2018WilliamNoahOscarLucasVictorMaltheOliverAlfredCarlValdemarIda og William holder fast i førstepladsen som de mest populære pige- og drengenavne i 2018.
Det viser en opgørelse fra Danmarks Statistik.
I 2018 fik således 15 ud af 1000 nyfødte piger navnet Ida, mens 19 ud af 1000 drenge fik navnet William.
Regionale forskelle på navnehitsDet er særligt i Region Syddanmark og Region Midtjylland, at forældrene er glade for Ida, hvor navnet er det oftest givne til piger.
I Region Hovedstaden er det i stedet Ella, der ligger i top, mens Sofia ligger øverst i Region Sjælland.
Freja topper listen i Nordjylland.
Læs også:Ida og William er de mest populære navneMed hensyn til drengenavnene er William mest populært i Midtjylland og Region Nordjylland, mens Oscar topper i Hovedstaden, Noah i Region Sjælland og Malthe i Syddanmark.
Mest populære pigenavne 2018IdaEmmaAlmaEllaSofiaFrejaJosefineClaraAnnaKarlaHøjdespringerne er Hugo og EllieNavnet Hugo er det drengenavn, der har gjort det største hop op ad listen.
Fra at være nummer 56 i 2017, blev det i 2018 til en placering som nummer 27.
Hos pigerne er navnet Ellie højdespringeren.
I 2017 var det nummer 36, mens det i 2018 er sprunget 12 placeringer op til en 24.
plads.
Af nye navne på top halvtreds finder vi Johanne og Gry hos pigerne, og Hugo, Pelle, Anker og Laurits hos drengene.
/ritzau/DR NyhederInfo om navnestatistikOplysningerne om fornavne stammer fra CPR.
Navnestatistikken omfatter børn født året før og bosat i Danmark 1.
juli aktuelt år.
Navnestatistikken er baseret på det første fornavn.
To navne med bindestreg imellem betragtes som ét navn.
For navne med flere stavemåder er deres antal lagt sammen og anført med den stavemåde, der er mest benyttet.
Kilde: Danmarks StatistikFacebookTwitterKopier linkEmner:Jylland|Region Sjælland|Region Midtjylland|Sjælland|Lokalpolitik




https://www.dr.dk/nyheder/politik/mette-frederiksen-skal-opbygge-et-godt-forhold-til-merkel

PolitikMette Frederiksen skal opbygge et godt forhold til MerkelDet er efterhånden blevet en tradition, at danske statsministre tager til Tyskland på første udlandsbesøg.
Mette Frederiksens første tur som statsminister gik til Bruxelles, hvor EU's stats- og regeringschefer skulle fordele topposter.
)11.
juli 2019 kl.
07.
00Bemærk: artiklen er mere end 30 dage gammelLæs opEfter to uger som statsminister tager Mette Frederiksen (S) på sit første officielle besøg i udlandet, og turen går til Berlin, hvor hun skal møde kansler Angela Merkel.
Det er ved at blive en tradition, at nye danske statsministre tager sydpå over grænsen som det første, siger Lykke Friis, korrespondent i Tyskland for Berlingske.
- Det hænger sammen med, at Tyskland er vores største samhandelspartner, så det er jo en meget stor økonomisk spiller for dansk velfærd, siger Lykke Friis.
Hun peger på, at det er vigtigt for en dansk statsminister at være på samme side som Tyskland, hvis man skal have noget igennem i EU.
Man skal ikke have Tyskland imod sigDerfor var det også det første land, som forhenværende statsminister Lars Løkke Rasmussen (V) besøgte, da han dannede ny regering i 2015.
- Man kan i hvert fald ikke få noget igennem, hvis man har Tyskland imod sig, siger Lykke Friis.
Når Mette Frederiksen og Angela Merkel mødes i eftermiddag, skal de drøfte europapolitik og forholdet mellem Danmark og Tyskland.
Det gælder blandt andet emner som EU's klimaambitioner, budgetramme og bekæmpelse af såkaldt social dumping.
Ifølge Lykke Friis handler mødet dog lige så meget om, at de to statsledere skal hilse på hinanden og forsøge at opbygge en god relation.
/ritzau/FacebookTwitterKopier linkEmner:Angela Merkel (politiker)|Lars Løkke Rasmussen (politiker)|Socialdemokraterne|Tyskland|Venstre




https://www.dr.dk/nyheder/udland/savnet-forsker-er-fundet-draebt-i-nazibunker-pa-kreta

UdlandSavnet forsker er fundet dræbt i nazibunker på KretaLiget af den 59-årige amerikanske forsker Suzanne Eaton er fundet i bunker fra Anden Verdenskrig på græsk ø.
Suzanne Eaton, var ansat ved det anerkendte Max Planck Institut.
11.
juli 2019 kl.
02.
15Bemærk: artiklen er mere end 30 dage gammelLæs opEn 59-årig amerikansk forsker er blevet fundet dræbt i en nazibunker fra Anden Verdenskrig på den græske ø Kreta.
Det skriver BBC onsdag aften.
Den dræbte kvinde, Suzanne Eaton, var ansat som molekylær biolog ved det anerkendte Max Planck Instituttet i Dresden i Tyskland.
Hun havde været meldt savnet i over en uge, efter at hun ikke vendte tilbage fra en løbetur den 2.
juli nær havnebyen Chania, hvor hun havde deltaget i en videnskabelig konference.
Umiddelbart efter blev hun efterlyst af kolleger, som sammen med kvindens familie og venner også udsatte en dusør på 50.
000 euro for oplysninger, der kunne kaste lys over hendes forsvinden.
Flere steder på den populære ferieø blev der som led i eftersøgningen opsat plakater med fotografier af kvinden.
Fundet i forladt bunkerLiget af hende blev fundet inde i en forladt bunker, der ligger i et uvejsomt terræn cirka ti kilometer fra det sted, hvor hun sidst var blevet set.
Politiet på den græske ø formoder, at kvinden er blevet dræbt ved kvælning, og sagen efterforskes som et drab.
Ifølge et lokalt nyhedssite har en obduktion vist, at Suzanne Eaton blev kvalt, men der blev ikke fundet andre tegn på fysisk vold, skriver BBC.
Hendes lig blev fundet af to lokale, som udforskede bunkeren, der består af flere menneskeskabte grotter, som nazisterne anvendte under besættelsen af Kreta under Anden Verdenskrig.
Liget var tildækket af et groft klæde, hvilket forstærker politiets mistanke om en forbrydelse.
Der er ikke foretaget anholdelser i forbindelse med sagen.
Hendes arbejdsgiver, Max Planck Instituttet for Molekylær Biologi og Genetik, udtaler i en meddelelse, "at vi er dybt chokerede og ulykkelige som følge af denne tragiske hændelse".
Suzanne Eaton var gift og mor til to drenge.
/ritzau/FacebookTwitterKopier linkEmner:Kreta|BBC|Videnskab|Historie|Tyskland




