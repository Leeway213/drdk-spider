https://www.dr.dk/sporten/haandbold/vm-herrer/ny-svensk-storsejr-smadrer-angola-med-18-maal

VM herrerNy svensk storsejr: Smadrer Angola med 18 målAngola var med i første halvleg, men scorede kun fem gange i anden halvleg, da Sverige storsejrede ved VM.
Kim Andersson og det svenske håndboldlandshold cruisede sig til stor VM-sejr over Angola mandag.
(arkiv).
14.
jan.
2019 kl.
23.
45Bemærk: artiklen er mere end 30 dage gammelLæs opSveriges håndboldherrer var storfavoritter mod Angola, og svenskerne hentede da også en forventet storsejr ved VM i håndbold mandag.
Royal Arena var langt fra proppet med svenske fans, men de fremmødte kunne lune sig over en svensk nedsabling på 37-19.
Læs også:Svenske profiler peger på Danmark: ’De er favoritter til at vinde VM’Dermed topper Sverige gruppe D med seks point efter sejre over Egypten, Argentina og Angola.
Angola havde en kneben sejr over Qatar og et stort nederlag til Ungarn med sig til udfordringen mod svenskerne, som lod Angola være med i opgøret i det første kvarter.
Her førte Sverige 11-8, og Andreas Nilsson øgede til 14-9 fra stregen med ti minutter igen af første halvleg.
Læs også:VM PÅ 3 MINUTTER Svensk kongekeeper og dansk mandefaldAngola bed dog stadig fra sig med optimistisk spil og kom på 11-14, og på en kontra reducerede Manuel Nascimento til 12-14.
Svenskerne var dog i slutfasen for stor en mundfuld og gik til pause foran 19-14.
Efter ti minutter havde Angola kun scoret et enkelt mål, og svenskerne tog fra med en føring på 23-15.
Derfra var Angola punkteret, og resten af opgøret handlede blot om den svenske sejrs størrelse.
I gruppe B var Spanien oppe imod Japan og trods en japansk pauseføring på 11-10, så kom Spanien tilbage og vandt opgøret 26-22.
Dermed er Spanien med seks point side om side med Kroatien i toppen, og de to nationer mangler at møde hinanden.
Læs også:VIDEO Svensk plankeværk grundlægger VM-storsejrI gruppe A topper Frankrig med seks point, efter at de franske verdensmestre besejrede Sydkorea 24-23.
Frankrig har slået Brasilien, Serbien og Sydkorea, men må forvente hårdere modstand i de to sidste gruppekampe, hvor Tyskland og Rusland venter.
Tyskland følger efter med fem point for tre kampe, mens Rusland for samme antal kampe har fire point.
/ritzau/FacebookTwitterKopier linkEmner:Angola|Sverige|Sydkorea|Spanien|Royal Arena




https://www.dr.dk/sporten/haandbold/vm-herrer/dansk-landstraener-efter-underlig-vm-kamp-vi-braendte-alt-mange-chancer

VM herrerDansk landstræner efter underlig VM-kamp: 'Vi brændte alt for mange chancer'Nikolaj Jacobsen var ikke tilfreds med den danske indsats mod Saudi-Arabien, men det bekymrer ham 14.
jan.
2019 kl.
23.
34Bemærk: artiklen er mere end 30 dage gammelLæs op- Jeg er ikke irriteret.
Det er to point, og så er det videre.
De kommer alligevel ikke til at tælle i mellemrunden, da Saudi-Arabien ikke går videre.
Landstræner Nikolaj Jacobsen var ikke vidne til nogen stor dansk præstation, da hans mandskab slog upåagtede Saudi-Arabien 34-22 ved VM efter problemer undervejs.
Men det er ikke noget, han kommer til at spilde krudt på.
Læs også:KROGHS KARAKTERER Danske indskiftninger og taktisk snilde fik afgørende betydning- Det blev noget mærkeligt noget.
Saudi-Arabien ville ikke noget og spillede langsomt, og vi kunne heller ikke komme op i tempo i specielt første halvleg, indleder Jacobsen sin opsummering.
- Og så brændte vi alt for mange chancer.
Vi kunne have scoret 24 mål i første halvleg.
- Jeg synes, at vi havde meget godt styr på det ved 12-6, og havde vi ikke brændt de tre forsøg lige efter, var det blevet noget andet.
Så kunne vi have trukket fra, men i stedet blev det noget underligt noget, fortsætter han.
Danmark gik til pausen foran med 17-11, men kort inde i anden halvleg var føringen skrumpet til 18-16.
Læs også:KAMPEN PÅ 1 MIN Trods sløj start vinder Danmark sikkert over Saudi-ArabienSå måtte der skrides ind.
Stjerner som Niklas Landin, Rasmus Lauge og Mikkel Hansen blev sendt i aktion efter at have hvilet i første halvleg, og træneren ændrede sit forsvar til en 5-1-formation.
Kort efter havde Danmark slået et afgørende, stort hul.
- Jeg skulle nok være gået op i 5-1 tidligere for at få Saudi-Arabien op i tempo.
Vores indstilling fejlede egentlig ikke noget, og vores startere blev ramt af det langsomme spil, vurderer Jacobsen.
Han var godt tilfreds med, at han fik givet hvil til nogle af de bærende kræfter.
Læs også:VIDEO Fra fødestue til flyvehøjde: Papa-Øris med fire træffere på en halvleg- Jeg synes ikke, at vi fik brugt unødvendige kræfter.
Mikkel og René Toft fik næsten pause hele kampen, og Lauge spillede heller ikke meget.
Rasmus Lauge mente, at det var begrænset, hvad holdet kunne bruge kampen til, selv om bredden fik spilletid.
- Jeg synes, at vi spillede godt i de sidste 20 minutter, men ellers kan vi ikke bruge den til meget.
Vi havde næsten fået mere ud af at træne i en time.
Læs også:Svenske profiler peger på Danmark: ’De er favoritter til at vinde VM’- Lidt atypisk dansk sagt kunne vi næsten vinde med den ene arm på ryggen, men der var meget, som vi ikke fik løst godt nok.
Men dommerne gav os heller ikke lov til at bruge vores fysiske overlegenhed, siger Rasmus Lauge.
Efter tre sejre på stribe skal Danmark tirsdag møde Østrig i den fjerde gruppekamp.
/ritzau/FacebookTwitterKopier linkEmner:Niklas Landin (håndboldspiller)|Nikolaj Jacobsen (håndboldtræner)|Saudi-Arabien|Håndbold|Østrig




https://www.dr.dk/sporten/haandbold/vm-herrer/kroghs-karakterer-danske-indskiftninger-og-taktisk-snilde-fik-afgoerende

VM herrerKROGHS KARAKTERER Danske indskiftninger og taktisk snilde fik afgørende betydningEn spiller skiller sig ud, mener DR Sportens håndboldekspert Lars Krogh Jeppesen efter sejren over Saudi-Arabien.
Af Kasper Heide Lund14.
jan.
2019 kl.
23.
08Bemærk: artiklen er mere end 30 dage gammelLæs opDet har været den perfekte start på håndbold-VM for Danmark, efter det mandag blev til endnu en sejr, da Saudi-Arabien blev slået 34-22.
Men modsat de to første kampe ved slutrunden, hvor der blev vist utroligt højt niveau, så var der koncentrationssvigt hos flere af de danske spillere.
Det afspejler sig også i Lars Krogh Jeppesens karakterer efter den tredje kampe ved VM.
Nikolaj Jacobsen - 7Den danske landstræner var efter sine spillere flere gange i første halvleg, mens han var noget mere tilfreds efter pausen.
Jeg synes egentlig, at landstræneren gik til opgaven med aggressivitet og viste ved flere lejligheder, at han ikke var tilfreds med sine spillere og krævede mere af dem.
Han gav spilletid til både Niklas Landin og Rasmus Lauge, hvilket han skal have ros for, da vi på grund af deres indskiftninger kunne gå fra opgøret med en komfortabel sejr og selvtilliden intakt.
Niklas Landin - 7Dejligt at se at den danske førstekeeper var klar, da der var brug for ham.
Han spillede små 22 minutter og havde seks redninger på 12 forsøg.
Jannick Green - 02Det blev aldrig den danske andenkeepers aften.
Fandt aldrig ind i kampen og havde det generelt svært i opgøret.
Han endte med fire redninger på 19 forsøg og en redningsprocent på 21.
Lasse Svan - 4Fik de første 16 minutter på banen og scorede to mål på tre forsøg.
En jævn præstation.
Rasmus Lauge - 7Kom på banen, da der var brug for ham.
Han kvitterede med stort overblik og vilje.
Han er spillemæssigt lige der, hvor han skal være.
Nikolaj Øris - 7Den nybagte far var skarpeste bagspiller.
Dejlig direkte i sit spil, hvilket resulterede i fem mål og tre oplæg.
Anders Zachariassen -7Anders Zachariassen scorede fem mål mod Saudi-Arabien.
Greb chancen og tilliden fra Nikolaj Jacobsen og kvitterede med fem mål på seks afslutninger.
Han var også hårdtarbejdende i den danske defensiv.
Johan Hansen - 7Fræk og uimponeret gik den danske højrefløj ind på banen og fik 43 minutter.
Markerede sig med fine detaljer og viste i flere situationer stort overskud.
Han lavede fire mål på syv forsøg.
Magnus Landin - 10Magnus Landin var bedste mand for Danmark.
Han blev fortjent kåret kampens spiller.
Træfsikker i angrebet, hvor det blev til syv mål på otte forsøg, og han havde en afgørende rolle som den fremskudte i 5-1 forsvaret.
Det gjorde han godt.
Nikolaj Markussen - 4Fik spillet sig op i anden halvleg med gode aktioner og mere fart end i første halvleg, som var præget af usikkerhed og ubeslutsomhed.
Fire mål på ni forsøg og markerede sig også med assist i anden halvleg.
Henrik Møllgaard - 02Spillede hele kampen i det danske forsvar, hvor han til tider virkede noget stiv i det og fik ikke sat de tacklinger ind, han burde.
Mads Mensah - 4Lars Krogh Jeppesen ville gerne have set mere fra bagspilleren.
Han fik 45 minutter på banen og lavede et mål og tre oplæg, hvilket var for lidt i forhold til mængden af spilletid.
Mikkel Hansen - 7Fik tre chancer på straffekast og scorede på alle tre.
Det kræver noget at komme ind fra bænken og skyde straffekast, selvom man ikke spiller i opgøret.
Morten Olsen - 02Han har stadig ikke fundet sig til rette på det danske hold og er fortsat ikke kommet ind i turneringen.
Det var dog dejligt at se Olsen med et af sine hårde standskud.
Simon Hald - UBRené Toft Hansen - UBFacebookTwitterKopier linkEmner:Anders Zachariassen (håndboldspiller)|Henrik Møllgaard (håndboldspiller)|Jannick Green (håndboldspiller)|Saudi-Arabien|Håndbold




https://www.dr.dk/nyheder/indland/kristen-friskole-dropper-gudstjeneste-pa-grund-af-kvindelig-praest

IndlandKristen friskole dropper gudstjeneste på grund af kvindelig præstBiskoppen i Aarhus Stift kritiserer beslutningen, mens provst kalder det for kønsdiskrimination.
Den kristne friskole meldte afbud til gudstjeneste, da enkelte børn i skolens kor ikke må deltage i gudstjenester med kvindelige præster.
(Arkivfoto) 14.
jan.
2019 kl.
22.
55Bemærk: artiklen er mere end 30 dage gammelLæs opDen kristne friskole Jakobskolen i Risskov nord for Aarhus aflyste i december en julegudstjeneste på det lokale plejehjem, fordi den præst, der skulle forestå gudstjenesten, var en kvinde.
Den beslutning får hård kritik fra biskoppen i Aarhus og politikere på Christiansborg.
Det skriver Jyllands-Posten.
Forløbet bliver skitseret i en intern mail, som Jyllands-Posten er kommet i besiddelse af - sendt fra den kvindelige præst til Esben Thusgård, provst i Risskov Kirke.
Præsten forklarer her, at skolens sfo-kor havde givet tilsagn om deltagelse i et arrangement 11.
december sidste år med gudstjeneste og koncert på plejehjemmet Hørgården i Risskov.
Men efter at "skoleleder har gjort hende (korets pædagog, red.
) opmærksom på, at der er enkelte børn, der ikke må deltage i gudstjenester med kvindelige præster", meldte hele koret afbud, skriver præsten.
Beskyldes for kønsdiskriminationBiskoppen i Aarhus Stift Henrik Wigh-Poulsen kalder sagen "grotesk".
- Hvis man tror, at ens børn tager skade af at se en kvindelig præst, synes jeg, at man har et problem, siger han til Jyllands-Posten.
I efteråret 2017 besluttede et flertal af politikerne på Christiansborg at skærpe tilsynet med og kravene til de danske friskoler.
Det skete, efter at blandt andet muslimske friskoler kom under anklage for at undergrave demokratiske værdier.
Lisbet Christoffersen, professor i religionsret på RUC, vurderer, at sagen fra Jakobskolen falder inden for formålet med stramningen af friskoleloven.
- Jeg er overbevist om, at hvis det var sket på en muslimsk friskole, havde der allerede været en sag, siger hun til Jyllands-Posten.
Kaj Markussen, der er skoleleder på Jakobskolen, beklager hændelsesforløbet, som han betegner som "en møgsag".
- Hvis jeg kunne gøre det om, ville jeg ikke aflyse arrangementet, siger han til Jyllands-Posten.
/ritzau/FacebookTwitterKopier linkEmner:Henrik Wigh-Poulsen (biskop)|Aarhus|Kirkeforhold|Kristendom|Roskilde Universitet




https://www.dr.dk/sporten/haandbold/vm-herrer/kampen-paa-1-min-trods-sloej-start-vinder-danmark-sikkert-over-saudi

VM herrerKAMPEN PÅ 1 MIN Trods sløj start vinder Danmark sikkert over Saudi-ArabienDet danske herrelandshold vinder med 34-22 over saudiaraberne ved VM i herrehåndbold.
14.
jan.
2019 kl.
21.
57Bemærk: artiklen er mere end 30 dage gammelLæs opTre kampe, tre sejre.
Det er status for Danmark ved VM i håndbold i Danmark og Tyskland.
Den tredje helt forventede sejr i gruppe C kom i hus med 34-22 over Saudi-Arabien, der stadig er uden point.
Danmark lægger sig dermed i spidsen af gruppen sammen med Norge, der også har seks point.
De to hold mødes torsdag i en forventet gruppefinale.
Læs også:VIDEO Fra fødestue til flyvehøjde: Papa-Øris med fire træffere på en halvlegMandagens sejr var ikke helt ligeså overbevisende som de første mod Chile og Tunesien, men til gengæld fik Danmark gjort godt brug af truppens bredde, inden det allerede tirsdag aften går løs mod Østrig.
Saudi-Arabien gjorde kampen en tand for spændende kort efter pausen, men så kom den danske A-kæde på banen og satte tingene på plads på kort tid.
Se den nybagte far Nikolaj Øris' fire mål fra første halvlegDet var nemlig en kamp, som træner Nikolaj Jacobsen havde udset sig til at spare nogle af de største profiler i.
Keeper Niklas Landin startede på bænken sammen med René Toft Hansen og playmaker Rasmus Lauge, og Mikkel Hansen så man i første halvleg kun komme på banen for at eksekvere tre straffekast og altså ikke i åbent spil.
Med de mange nye startere fik Danmark ikke samme overbevisende start som i de første kamp, og Saudi-Arabien spillede lige op med danskerne i de første ti minutter, men så satte værterne sig på sagerne.
Læs også:VIDEO Norge passerer Danmark efter storsejrI de efterfølgende ti minutter fik Danmark skabt et solidt forspring til 12-6.
Blandt andre Nikolaj Øris - en af få vante startere i turneringen - foldede sig ud.
Mindre end et døgn efter at han blev far for anden gang, fortsatte han de gode takter som højreback og scorede fire gange på fire forsøg i første halvleg.
Den danske indsats var dog også præget af fejl og en del afbrændere.
Dem havde Nikolaj Jacobsen netop været vidne til et par stykker af, da han efter et par reduceringer fra modstanderen til 8-12 kaldte til timeout, hvor han fik afløb for sin utilfredshed.
Læs også:Svenske profiler peger på Danmark: ’De er favoritter til at vinde VM’Efterfølgende udbyggede Danmark igen, så pauseføringen lød 17-11.
Danmark kom skidt ud til anden halvleg, og efter fire minutter var føringen skrumpet til 18-15, og Jacobsen tyede igen til timeout.
Det blev også 18-16, og så måtte førstekæden med Landin, Hansen og Lauge i aktion.
Det virkede.
For fem minutter senere var Danmark i front med 23-17.
Da den velspillende fløj Magnus Landin - kampens topscorer - med sit sjette mål gjorde det til 25-17, kunne man som dansker igen være helt rolig.
Læs også:VIDEO Håndboldherrerne fortæller sandheden om fløjspillere: 'De kan undværes'Snart var føringen også tocifret, og Danmark kunne spadsere en sikker sejr hjem.
Et skridt nærmere de større udfordringer i turneringen.
/ritzau/FacebookTwitterKopier linkEmner:Magnus Landin (håndboldspiller)|Niklas Landin (håndboldspiller)|Saudi-Arabien|Håndbold|Chile




https://www.dr.dk/nyheder/indland/overlaege-om-lattergas-nogle-har-indtaget-hundrede-patroner-om-dagen

IndlandOverlæge om lattergas: Nogle har indtaget hundrede patroner om dagenSocialdemokratiet vil med pant-forslag bremse brugen af lattergas.
Men hvor farlig er gassen?
(Arkiv) I flere byer ligger der efter weekenden tomme patroner til lattergas smidt på gaden.
Her på en parkeringsplads i Rødovre i december.
Men brug af lattergas kan være farligt, forklarer overlæge.
Af Thomas Prakash og Emil Ingvorsen14.
jan.
2019 kl.
22.
18Bemærk: artiklen er mere end 30 dage gammelLæs opNerveskader, iltmangel og i værste fald døden.
Risikoen ved at indånde lattergas er alvorlige nok.
Alligevel bruger et stigende antal danskere gassen som et rusmiddel, når festen skal op i et ekstra gear.
På få uger har man udviklet tydelige nerveskader, som endda kan ses på scanningsbilleder.
Søren Bøgevig, Overlæge, Bispebjerg HospitalDet bekymrer overlæge Søren Bøgevig fra Bispebjerg Hospital, der er tilknyttet Giftlinjen, hvor man i stigende grad får henvendelser om lattergas.
Enten fra folk, der selv har taget det, fra pårørende eller fra andre behandlere i sundhedsvæsenet.
- En del af henvendelserne kommer fra læger eller falckreddere, som er i gang med at behandle personer, der har taget lattergas, fortæller Søren Bøgevig, der er speciallæge i anæstesiologi.
Blandet op med iltFor selv om gassen også bruges i sygehusregi som almindeligt bedøvelsesmiddel, så er det langt farligere, når folk selv indånder gassen fra patroner, der sælges i butikker eller på nettet som drivmiddel til sifoner med eksempelvis flødeskum.
LattergasVirkning: Lattergas virker ved at fortrænge ilten i blodet.
Inhalation af 40 procent i luft kan medføre konfusion og sløvhed.
Inhalation af 80 procent lattergas i luft fører til bevidstløshed hos de fleste.
Symptomer:HovedpineSvimmelhedEuforiKramperKroniske symptomerneurologiske symptomerperifere føleforstyrrelsernedsat funktion af arme og benSvækker hjernens funktionFørstehjælpSørg for frisk luft, læg personen på siden, så der er frie luftveje.
Hvis det ikke hjælper - ring straks 112Man kan også kontakte giftlinjen på tlf:.
82 12 12 12.
Kilde: Giftlinjen, Bispebjerg HospitalPå sygehuset er gassen nemlig i modsætning til patronerne i butikkerne blandet med 30-50 procent ilt.
- Har man ikke blandet det med ilt, kan det være farligt, fordi man risikerer ikke at få ilt nok, forklarer Søren Bøgevig.
Lattergas virker nemlig ved at fortrænge ilten i blodet.
Blandet med ilt giver det en lettere bedøvelse med svimmelhed og sløvhed, men i højere koncentrationer medfører lattergas bevidstløshed og i værste tilfælde dødsfald.
- Langt de fleste tager nogle få patroner på eksempelvis Roskilde Festival, og så tager de ikke mere, når de kommer hjem, forklarer Søren Bøgevig.
Læs også:Misbrugsekspert: Pas på lattergassen på Roskilde- En enkelt ballon med lattergas giver en klassisk rusmiddelpåvirkning som de andre rusmidler, vi kender, som for eksempel et glas rødvin.
Virkningen er dog meget kortvarig.
Men tager man flere patroner i træk og glemmer at tage ilt, kan du blive bevidstløs med risiko for at påvirke hjernen og hjertet.
Kronisk misbrugMen det er ikke kun en overdosis af lattergas, der kan være farlig.
Også et jævnt forbrug har konsekvenser.
På Giftlinjen konstaterer man derfor med bekymring, at der dukker eksempler op på folk, der har et stort 'dagligdags-forbrug'.
- Vi har set de første tilfælde dette efterår, hvor nogle har udviklet et kronisk misbrug og indtaget flere hundrede patroner om dagen, og det har ret alvorlige konsekvenser, siger Søren Bøgevig.
Tydelige nerveskaderLattergassen ødelægger nemlig kroppens optagelse af B12-vitamin, som er med til at vedligeholde vores nervesystem.
Et misbrug kan skade følesansen i hænder og fødder, ødelægge balance og motorik og svække muskulaturen.
- På få uger har man udviklet tydelige nerveskader, som endda kan ses på scanningsbilleder, fortæller Søren Bøgevig.
I Danmark er det lovligt at sælge lattergaspatroner, som er beregnet til sifoner.
Det er til gengæld ikke lovligt at sælge de små gaspatroner med henblik på beruselse.
Socialdemokratiet og SF ønsker at forbyde salg til personer under 18 år, men regeringen og Dansk Folkeparti vil hellere begrænse antallet af patroner, man kan købe på samme tid.
Som en alternativ løsning har Socialdemokratiet i dag foreslået af indføre pant på patronerne for på den måde at begrænse forbruget.
Et forslag, som Venstre ikke vil støtte, da det ifølge miljøordfører Erling Bonnesen (V) vil "legalisere" brugen af lattergaspatroner til beruselse.
FacebookTwitterKopier linkEmner:Erling Bonnesen (politiker)|Venstre|Socialdemokraterne|Sygdomme og lidelser|Bispebjerg




https://www.dr.dk/nyheder/penge/liste-disse-statslige-selskaber-kan-ogsaa-vaere-paa-salgslisten

PengeListe: Disse statslige selskaber kan også være på salgslistenSalget af Radius er sat på pause, men privatiseringer af statslige selskaber kan fortsætte, vurderer ekspert.
Den del af Danske Spil, der sælger Oddset, kunne være et godt bud på et statsligt frasalg.
Af Nis Kielgast14.
jan.
2019 kl.
21.
50Bemærk: artiklen er mere end 30 dage gammelLæs opDong, Tele Danmark, Københavns Lufthavne, Statens Bilinspektion.
Listen over statslige virksomheder, der er blevet helt eller delvist solgt gennem årene, er lang - og i fremtiden kan den blive endnu længere, vurderer professor Per Nikolaj Bukh fra Aalborg UniversitetSelv om der i øjeblikket er politisk diskussion om vilkårene for salget af eldistributionsvirksomheden Radius, vil det ikke sætte en stopper for flere frasalg i længden, mener professoren, der er en af landets førende eksperter i privatisering og udlicitering.
DR Nyheder har derfor bedt ham om at give et bud på, hvilke statslige virksomheder, der kan være på vej på private hænder de kommende år.
1Danske SpilArkivfoto.
En af de salgsmodne kandidater er Danske Spils to selskaber, som blandt andet står bag Lotto og Oddset.
Logikken for at det offentlige skal eje Danske Spil har ændret sig i forhold til gamle dage, hvor staten havde monopol på spil.
- Før i tiden gav det fantastisk god mening, men nu er der kommet private virksomheder på spillemarkedet, og det har fået Danske Spil til langt hen ad vejen at markedsføre sig på samme måde som de kommercielle.
Dermed er det svært at få øje på en årsag til at have Danske Spil på offentlige hænder længere, siger Per Nikolaj Bukh.
Det spiller også ind, at Danske Spil har en omsætning og markedsandel, der gør selskabet mange penge værd.
Samtidig er selskabet allerede blevet delt i to.
Den ene del, Danske Licens Spil, opererer på helt almindelige markedsvilkår og vil derfor være let at sælge fra.
Alt i alt kan det blive fristende for politikerne at sælge inden for en kort årrække.
2KlasselotterietKlasselotteriet på Rådhuspladsen, København.
 Ud fra fuldstændig samme logik som Danske Spil kunne staten vælge at sælge Det Danske Klasselotteri.
Det traditionsrige lotteri har været på statslige hænder siden 1771, men med liberaliseringen af hele spillemarkedet er det reduceret til en lille spiller.
Lotteriets omsætning i 2017 var på cirka 200 millioner, Danske Spil omsatte samme år for over fire milliarder.
- Det vil være naturligt at overveje at sælge lotteriet også, men spørgsmålet er, om det er det politiske besvær værd, for der vil være relativt få penge at hente ved et eventuelt salg her, siger Per Nikolaj Bukh.
3TV2Arkivfoto.
En hel eller delvis privatisering af TV2 var det eneste konkrete frasalg, som regeringen havde som mål i regeringsgrundlaget, da den tiltrådte i 2016.
Salget strandede dog i forbindelse med medieforhandlingerne i sommeren 2018, da Dansk Folkeparti satte hælene i.
- Det er svært at finde argumentet for at have to store, statsejede nyhedsformidlere, og TV2 skal i forvejen operere på markedsvilkår.
Så det handler mest om de politiske forhandlinger i forligskredsen.
Men jeg er ikke i tvivl om, at det kommer ind i på bordet igen, siger Per Nikolaj Bukh.
Han hæfter sig samtidig ved, at der var interesserede købere, der meldte sig på banen sidste år.
4PostnordPostnord ved hovedpostkontoret i Aalborg.
Lastbiler med Postnord logo i blåt Det fælles dansk-svenske postselskab kan ifølge Per Nikolaj Bukh godt ende med at blive solgt om en årrække.
Men det giver ikke mening lige nu, for Postnord har i en årrække været i økonomisk krise, fordi folk sender færre breve, og man er endnu ikke færdig med at få forretningen på benene igen.
- Et selskab, som står midt i en risikabel genopretningsstrategi, er bare langt mindre værd end et selskab, som er driftssikkert.
Et selskab, som har et lovende marked foran sig, er mere værd end et selskab, som har en meget usikker fremtid.
Derfor vil det simpelthen være meget svært at sælge Postnord lige nu, siger Per Nikolaj Bukh.
5SASArkivfoto.
Et af de selskaber, der ofte nævnes som et muligt salgsemne, er flyselskabet SAS.
Den norske regering solgte sin andel sidste år, og Danmarks og Sveriges aktieposter rækker nu ikke længere til et flertal.
Men før et salg af Danmarks 14 procent af SAS-aktierne kan komme på tale, skal der være flere ting på plads.
Blandt andet vil det betyde noget, om Sverige også vil sælge.
- Danmarks andel alene er for lille til at få en god pris.
Men hvis Sverige sælger samtidig, kan en køber formentlig lykkes med at få langt over 50 procent af aktierne, og det giver mulighed for at bestemme virksomhedens retning.
Det er noget, der vil hæve prisen, siger Per Nikolaj Bukh.
Men der skal også en god portion politisk mod til, for uden statslige aktier vil det være sværere at holde SAS-arbejdspladser og flyafgange i Danmark, og samtidig vil befolkningen hurtigt mærke det, hvis der kommer serviceforringelser.
- Du får nogle ideologiske point, men der er også en politisk risiko ved at salg.
Prøv at forestille dig at være et større, regeringsbærende parti, hvis det bliver en katastrofe for flytrafikken for Danmark.
Det kan man blive mindet om tre valgkampe frem, siger Per Nikolaj Bukh.
6DSB (drift)Arkivfoto.
Når man taler store statslige selskaber, kan man ikke komme uden om DSB.
Selve hovedselskabet bliver næppe solgt, men alligevel sker der noget de kommende år.
- Hvis DSB skal levere kollektiv trafik på rimelig lige vilkår i hele landet, er det svært overhovedet at blive en lønsom forretning.
Så det vil ikke give mening at sælge som en samlet klump.
Men der er dele af trafikken, der sagtens kan overtages af private, siger Per Nikolaj Bukh.
I praksis kan store dele af DSB’s aktiviteter komme på private hænder.
Det er der allerede lagt op til med den nylige aftale om at udlicitere driften af S-tog i hovedstadsområdet.
Samtidig er det muligt at lave nye selskabskonstruktioner, der kan gøre det attraktivt for private at overtage flere af DSB’s opgaver.
Hvis de private for eksempel kan slippe for at komme med deres egne tog og nøjes med at byde på driften, vil flere være interesserede.
7En masse, der ikke er selskaberArkivfoto.
Endelig må man huske på, at en masse offentlige opgaver sagtens kan komme på private hænder, helt uden at der sælges et selskab.
- Når vi tænker på privatisering, er det ofte salget af Dong og lignende, der kommer på nethinden.
Men det største skift til private virksomheder sker jo ved, at stat, regioner og kommuner udliciterer opgaver og køber private ydelser hos for eksempel ældrepleje, botilbud eller privathospitaler, siger Per Nikolaj Bukh.
FacebookTwitterKopier linkEmner:Danske Spil|DSB|Erhverv|Sverige|Per Nikolaj Bukh (professor)




https://www.dr.dk/nyheder/regionale/trekanten/naturstyrelsen-efter-kritik-af-naturpleje-vi-har-gjort-det-paa-samme

TrekantområdetNaturstyrelsen efter kritik af naturpleje: 'Vi har gjort det på samme måde i 12 år'Gudenåens Kilder er plejet på sædvanlig vis, oplyser Naturstyrelsen.
Det gør ikke sagen bedre, siger biolog.
Morten D.
D Hansen tog det her foto i weekenden ved Gudenåens udspring.
Han mener, at naturplejen er meget hårdhændet.
Men det afviser Naturstyrelsen.
(Foto: undefined © Morten D.
D Hansen)Af Steffen Lübbert Terpling og Annette Jespersen14.
jan.
2019 kl.
21.
31Bemærk: artiklen er mere end 30 dage gammelLæs opDer er ikke noget i vejen med den måde, naturen bliver behandlet på ved Gudenåens Kilder.
Det siger skovrider Inken Breum Larsen fra Naturstyrelsen Trekantsområdet.
Hun har været på besøg i naturområdet, efter at biolog og museumsinspektør på Naturhistorisk Museum i Aarhus Morten D.
D.
Hansen har rettet kritik af den måde, områdets natur bliver passet på.
Ved et besøg ved Gudenåen og Skjernåens udspring kunne han se, at det beskyttede område var kørt op af landbrugsmaskiner, og at vegetationen var slået helt i bund.
Men det er foregået helt efter bogen, lyder det fra Naturstyrelsen.
Arealet er blevet passet på samme måde og med de samme maskiner hvert år de sidste 12 år.
- Der er ikke noget, der er ændret her.
Det er den samme måde, man har drevet arealet på, og som har givet den her meget fine naturtilstand, siger hun.
Vegetationen bliver slået ned, så naturen bliver åben uden blandt andet pilekrat.
Hun mener, at Morten D.
D.
Hansen er kommet på en årstid, hvor han har kunnet se noget andet, end man plejer at kunne se.
Læs også:Stort naturområde ved Gudenåen rundbarberet: 'Det svarer til at sandblæse Jellingstenene'Men den forklaring køber Morten D.
D.
Hansen ikke.
Han kritiserer fortsat den måde at drive naturpleje på.
- Det bliver ikke bedre af, at man har gjort det i 12 år, siger han.
Han mener, at naturen bliver mere homogen og ikke varieret, når man kører maskiner hen over hvert år.
Og det strider mod kær og kildevæld, som netop er karakteriseret ved at have en varieret natur, mener han.
- Så det, man altså gør hvert år, er at lave en naturforringelse.
Simpelthen, siger Morten D.
D.
Hansen.
Men Inken Breum Larsen mener, at alt er i orden, og at der ikke er sket en katastrofe.
- Ellers var naturtilstanden ikke så god.
Men vi vil gerne diskutere, om vi skal gøre noget andet fremover, siger hun.
Både Gudenåen og Skjernåen udspringer i området og er et af de fineste natursteder i Danmark.
Stedet er udpeget blandt 15 unikke naturområder, og er nu en del af Danmarks Naturkanon.
Områderne blev udvalgt af en jury i november sidste år.
FacebookTwitterKopier linkEmner:Naturstyrelsen|Jylland|Søer og vandløb|Naturbeskyttelse|Naturhistorisk Museum




https://www.dr.dk/sporten/haandbold/vm-herrer/video-fra-foedestue-til-flyvehoejde-papa-oeris-med-fire-traeffere-paa-en

VM herrerVIDEO Fra fødestue til flyvehøjde: Papa-Øris med fire træffere på en halvlegNikolaj Øris spillede en flot første halvleg mod Saudi-Arabien, efter han i nat blev far igen.
Af Anders Rud14.
jan.
2019 kl.
21.
04Bemærk: artiklen er mere end 30 dage gammelLæs opBagspilleren Nikolaj Øris er tilbage i den danske VM-lejr, efter han i nat blev far for anden gang.
Det fejrede han i første halvleg af Danmarks kamp mod Saudi-Arabien ved at score fire kasser på lige så mange forsøg.
Læs også:Farmand-Øris tilbage i den dansk VM-lejr: Fik i nat sit andet barnTakket være blandt andet hans indsats kunne Danmark gå til pause foran 17-11 mod Saudi-Arabien.
Du kan se Nikolaj Øris' fire mål i videoen i toppen af artiklen.
FacebookTwitterKopier linkEmner:Nikolaj Øris (håndboldspiller)|Saudi-Arabien|Håndbold




https://www.dr.dk/nyheder/politik/magasin-placerer-vestager-blandt-artiets-storste-globale-taenkere

PolitikMagasin placerer Vestager blandt årtiets største globale tænkereDet amerikanske magasin Foreign Policy har kåret Margrethe Vestager som en af de største globale tænkere.
Foreign Policy har kåret Margrethe Vestager som en af de 10 største globale tænkere i det sidste årti (Arkivfoto) 14.
jan.
2019 kl.
21.
13Bemærk: artiklen er mere end 30 dage gammelLæs opMargrethe Vestager er blevet kåret til at være blandt årtiets vigtigste globale tænkere.
Kåringen af Vestager, der er konkurrencekommissær i EU-kommissionen og tidligere politisk leder af Det Radikale Venstre, kommer fra magasinet Foreign Policy, som udgiver en specialudgave med de største globale tænkere inden for en række kategorier.
- Den første gruppe indeholder tænkere, der har haft en enorm indflydelse på verden i det sidste årti, skriver Foreign Policy om den gruppe, Margrethe Vestager er blevet kåret i.
Her ligger hun på en tredjeplads bag kinesiske Jack Ma, som har skabt giganten Alibaba, og formanden for Verdensbanken, Christine Lagarde.
Anerkendes for bøderegnForeign Policy skriver om kåringen af Margrethe Vestager i kategorien "Top 10 i de sidste 10 år":- Ved at give massive bøder til selskaber som Google, Apple og Facebook har Margrethe Vestager positioneret sig selv som verdens ledende myndighed i kampen mod monopoler.
Hendes arbejde i EU-Kommissionen har aldrig været vigtigere.
- Med amerikanske embedsmænd, der er afholdende i forhold til at straffe amerikanske teknologigiganter for deres misbrug af brugerdata, monopolistiske taktikker og tvivlsomme skatteforhold, har Vestager taget en ensom kamp for digital gennemskuelighed og forbrugerrettigheder.
- Og har hjulpet til at starte den kamp for reformer, der nu er i gang i Europa.
Foreign Policy er meget læst i politiske kredse og har ifølge sin hjemmeside over 2,3 millioner unikke besøgende på sin hjemmeside om måneden.
/ritzau/FacebookTwitterKopier linkEmner:Christine Lagarde (politiker)|Europa-Kommissionen|Jack Ma (erhvervsleder)|Frankrig|EU-forhold




https://www.dr.dk/nyheder/kultur/boeger/michelle-obama-og-hendes-erindringer-efterlader-konkurrenterne-i-stoevet

Michelle Obama i DanmarkSe temaBøgerMichelle Obama og hendes erindringer efterlader konkurrenterne i støvetDen tidligere førstedames erindringer er én af de hurtigst sælgende non fiction-bøger nogensinde.
Michelle Obama signerer selvbiografien 'Becoming' i Chicago, november 2018.
På dansk har den fået titlen 'Min historie'.
Af Kasper Madsbøll Christensen14.
jan.
2019 kl.
21.
11Bemærk: artiklen er mere end 30 dage gammelLæs opHalvanden måned.
Længere tid tog det ikke, før den tidligere førstedame Michelle Obamas selvbiografi 'Min historie' blev årets absolut mest solgte bog i hjemlandet USA.
Bogen, der udkom i hele verden 13.
november 2018, blev sidste år solgt i 3,4 millioner eksemplarer.
Og den er nu både én af de hurtigst sælgende non fiction-bøger og blandt de bedst sælgende politiske bøger nogensinde i USA.
Til sammenligning solgte nummer to på listen sidste år 1,3 millioner eksemplarer.
- Jeg tror, det hænger sammen med, at hun er afsindigt populær - den mest populære kvinde i USA, fortæller Inger Dalsgaard, forsker i amerikansk litteratur ved Aarhus Universitet i P1 Morgen.
Hun har bare en eller anden star power, som gør, at hun får meget mere opmærksomhed end andre førstedamer.
Inger Dalsgaard, litteraturforsker, AU- Hun har bare en eller anden star power, som gør, at hun får meget mere opmærksomhed end andre førstedamer.
Hun har karisma, og hun er relatable; altså folk kan forbinde sig til det, hun siger.
Hun forstår at bruge medierne, og hun er simpelthen bare en god fortæller.
Og den tidligere førstedame, der stod ved gemalen Barack Obamas side under hans otte år som præsident, har i dén grad vind i sejlene for tiden.
For nyligt pegede 15 procent af amerikanerne på Michelle Obama, da Gallup spurgte dem, hvilke personer de beundrede mest.
I samme undersøgelse måtte tv-værten Oprah Winfrey tage til takke med andenpladsen og fem procent.
Medie-mogul og tv-vært Oprah Winfrey introducerer Michelle Obama, da hun indleder bogturnéen 'Becoming: An Intimate Conversation with Michelle Obama' i Chicago i november 2018.
Til april bringer den turné Obama til Danmark.
- Folk føler, at de får noget for pengene, når de køber bogen, fordi hun fortæller ting fra sit privatliv, mener Inger Dalsgaard.
- Hun er åben omkring, at hun og Barack (Obama, red.
) har haft brug for parterapi, og at de har haft brug for fertilitetsbehandling for at få deres døtre.
Det er noget, der virkelig har vakt opmærksomhed.
De detaljerede beskrivelser af privatlivet er dog ikke det samme som, at Obama lukker læseren helt ind i sit inderste, mener Inger Dalsgaard.
- Man kan stille spørgsmålstegn ved, hvor langt, man kommer ind.
Michelle ObamaMichelle LaVaughn Obama, født Robinson.
Født 17.
januar 1964 i Chicago, hvor hun voksede op i arbejderklassen.
Er er uddannet fra Princeton University og Harvard Law School.
I 1992 blev hun gift med Barack Obama.
Sammen har de døtrene Malia (født 1998) og Sasha (født 2001).
Kommer til Danmark med gigantisk bog-turnéBogens store popularitet understreges af, at Michelle Obama har indledt en verdensomspændende turné i forbindelse med dens udgivelse: 'Becoming: An Intimate Conversation with Michelle Obama'.
Den turné har allerede ført hende til flere amerikanske og europæiske byer.
Og den 9.
april er det så Danmark, der får fornemt besøg, når hun gæster Royal Arena i København - med billetpriser der rangerer fra 330 til 3.
490 kroner pr.
billet.
Donald Trump hilser på Michelle Obama, da han ankommer til sin indsættelse som præsident, januar 2017.
I baggrunden ses tidligere præsident Bill Clinton, tidligere udenrigsminister Hillary Clinton og tidligere præsident George Bush.
- Nogle ser hende som en modvægt til Donald Trump.
Der er også rigtig mange, der gerne vil have, at hun er så meget modvægt til Donald Trump, at hun stiller op til det næste præsidentvalg.
Så noget af det (bogens succes, red.
) er måske også en reaktion mod, at Donald Trump er blevet valgt, siger Inger Dalsgaard.
- Man kan godt se hende som et eksempel på, at USA er et meget delt land nu.
Men også at folk bare er glade for, at der er en kvinde med noget karisma og en personlighed, som er en modvægt til fake news og skrig og skrål.
Michelle Obama har for længst afvist, at hun stiller op til præsidentvalget i 2020.
Men det betyder langt fra, at hun ikke får en rolle at spille i forbindelse med valget, mener Inger Dalsgaard.
- Hun kan være med til at bane vejen for en anden demokrat.
Jeg tror stadigvæk, at hun vil lægge sig i selen for at sørge for, at der sker en politisk ændring.
FacebookTwitterKopier linkEmner:Barack Obama (politiker)|Donald Trump (politiker)|USA|Litteratur|København




https://www.dr.dk/nyheder/udland/afrikas-vilde-filmindustri-nigeria-producerer-flere-film-end-hollywood

UdlandAfrikas vilde filmindustri: Nigeria producerer flere film end HollywoodNollywood er Nigerias sprudlende og særdeles populære filmindustri.
Af Mathilde Dalskov14.
jan.
2019 kl.
20.
24Læs op- Hold så op!
Du rører mig ikke!
Hendes lange sorte hår flagrer om ansigtet, da hun hårdt skubber sin utro mand væk.
Underlæben bævrer, og øjnene klemmer hun så hårdt sammen, at dem på allerbagerste række heller ikke er i tvivl – hun er vred.
Det store åbne rum er fuld af mennesker, og forrest sidder Dabby Chimere, én af Nollywoods mange blomstrende filminstruktører.
Hun følger intenst med i dramaet, der udspiller sig foran hende.
Rundt om er massevis af stole i blå, grøn og hvid plastik sat op til dem, der utålmodigt venter på, at det bliver deres tur til at imponere instruktøren.
I samarbejde med filmens producere udvælger instruktøren, Dabby Chimere, dagens bedste skuespillere.
Vi er på en strand uden for millionbyen Lagos, Nigerias største by, og en audition er i fuld gang.
Over 100 håbefulde mænd og kvinder er mødt op med en drøm om at blive Nigerias næste store stjerne.
Filmen går under arbejdstitlen My Husband og handler ikke overraskende om en kvinde, der finder sin mand utro med en anden kvinde.
Det er instruktørens 23.
film på fem år, og filmens budget er lige omkring 72.
000 danske kroner.
Men det er meget normalt, bedyrer filmens instruktør, for som hun selv siger, så går det godt i Nigerias filmindustri – Nollywood.
Én af verdens tre største filmindustrier ligger i Afrikas tættest befolkede land, og filmene derfra storhitter overalt i Afrika.
Faktisk er de lige nu så populære, at Nollywood er større end selveste Hollywood, hvis man måler på antallet af film, der bliver produceret i de to filmindustrier.
Og selvom Nigerias filmindustri længe har været kendt for hurtige og billige produktioner, har filmene fundet et kæmpe publikum og gjort Nollywood til Nigerias næststørste industri efter landbrug.
Årsagen til filmenes succes skal man, ifølge Dabby Chimere, finde i filmenes afrikanske ophav:- Det er historier fortalt af afrikanerne.
Vores historier handler om det, der sker i folks dagligdag.
Vi fortæller det, som det er, siger hun.
Læs også:Stjerne i Afrikas Hollywood | DRTVNæsten én million arbejder allerede i den nigerianske filmverden.
Og i et land plaget af massiv korruption, og hvor næsten halvdelen af befolkningen lever i ekstrem fattigdom, drømmer mange om at blive Nollywoods næste store stjerne.
Én af dem er 26-årige Alexandra Chika Izuora.
Alexandra er 26 år og drømmer sig væk hjemmefra og ind i Nigerias populære filmindustri.
Alexandra bor med sin onkel i en af Lagos’ travle gader.
Flere familier bor i bygningen, så hun og onklen har kun lige et lille rum, som de to deler.
Han sover i sengen, og hun på sofaen ved siden af.
Ude foran vinduet drøner den nigerianske hverdag afsted i et stort larmende virvar, og inde på det lille værelse er der ikke plads til meget privatliv.
Men arbejdsløsheden blandt unge er høj i Nigeria, og ligesom over halvdelen af alle unge tjener Alexandra ikke nok til at klare sig selv.
- Det her er mit udgangspunkt, så jeg må arbejde hårdt, så jeg ikke er nødt til at blive her så længe, siger Alexandra og fortsætter: Det vil ændre mit liv, hvis jeg bliver professionel skuespiller.
Læs også:Stjerne i Afrikas Hollywood | DRTVNigeria oplever lige nu et kulturelt boom.
Hver dag har mindst fem nye film fra Nollywood premiere.
Det er cirka 2.
000 om året – over tre gange så mange som i Hollywood.
Men Nollywood ligner ikke mange andre filmindustrier, og i de seneste 20 år er langt de fleste film gået uden om biograferne.
I stedet er filmene udkommet direkte på enten VHS eller DVD.
Et distributionssystem, der har gjort filmene uhyre populære i Afrika, men som har forhindret Nollywood i at udvikle sig.
Indtil nu – måske.
Flere og flere mennesker uden for Nigeria er så småt begyndt at få øjnene op for Nollywoods mange film.
Allerede i 2015 købte verdens største globale streamingtjeneste, Netflix, rettighederne til film fra Nollywood, og i 2019 udkommer den første ”Netflix Original”-film fra Nollywood – en Nollywood-film produceret i samarbejde med Netflix.
Alexandra er nervøs til sin audition, men hun klarer det - og filmholdet kvitterer med klapsalver.
Indtil nu har Alexandra Chika Izuora haft et par små roller, men det egentlige gennembrud lader vente på sig.
Derfor er hun taget til audition på My Husband – Dabby Chimeres nye film.
Mens hun gør sig klar foran det lille medbragte lommespejl, melder de første nerver sig.
- Når jeg går til auditions, skræmmer alle de mennesker mig.
Der er en masse høje, flotte fyre og smukke kvinder, siger Alexandra.
Men hurtigt efter har Alexandra skrevet sig på listen over deltagere og fået det manuskript, som skal hjælpe hende med at overbevise filmholdet.
Alexandra er lettet, da hun kommer ud fra sin audition.
Med nervøsitet i kroppen går Alexandra mod huset, hvor Dabby Chimere og filmens producere venter.
Og det tager da heller ikke mange minutter, før prøven er overstået, og Alexandra igen kan forlade lokalet – denne gang med stedvise klap fra filmholdet.
- Det var ikke fantastisk, men det gik godt, fortæller en lettet Alexandra.
To dage efter auditionen sidder Dabby Chimere og udvælger skuespillere til sin nye film, "My Husband".
To dage efter ringer Dabby Chimere til Alexandra.
Hun har ikke fået rollen, men Dabby tilbyder Alexandra undervisning, så hun kan blive en endnu bedre skuespiller.
Selvom der stadig er lang vej for Alexandra, så er opkaldet fra Dabby et lille skridt på vejen mod hendes store drøm.
Du kan se meget mere om Afrikas svar på Hollywood i Horisont i aften klokken 21.
55 eller på DR TV allerede nu.
FacebookTwitterKopier linkEmner:Nigeria|Afrika|Netflix|Lagos




https://www.dr.dk/nyheder/regionale/nordjylland/marokko-video-delt-blandt-elever-folkeskole-forsoeger-stoppe-spredning

Dansker og nordmand dræbt i MarokkoSe temaNordjyllandMarokko-video delt blandt elever: Folkeskole forsøger at stoppe spredningPå en skole i Aalborg har man holdt møde med elever på to årgange for at snakke om drabsvideo på sociale medier.
Louisa Vesterager Jespersen og hendes 28-årige norske veninde, Maren Ueland, blev fundet døde i et bjergområde cirka ti kilometer uden for landsbyen Imlil i Marokko.
(© PRIVATFOTO)Af Klaus Videbæk14.
jan.
2019 kl.
20.
53 | opdateret 15.
jan.
2019 kl.
14.
56Bemærk: artiklen er mere end 30 dage gammelLæs opDet er med garanti modbydelige scener.
Alligevel er det vanskeligt at få sat en stopper for delingen af den video, som angiveligt viser drabet på en af de to veninder, Louisa Vesterager Jespersen og norske Maren Ueland, der mistede livet i Marokko den 17.
december sidste år.
Videoen florerer på de sociale medier, og selvom både dansk og norsk politi har forsøgt at begrænse spredningen, har også flere børn og unge set den.
Deriblandt elever på Vejgård Østre Skole i udkanten af Aalborg, hvor ledelsen i dag samlede eleverne fra syvende og ottende årgang for at tale om videoen.
I en besked sendt ud til forældrene på skolen forklarer skoleleder Jesper Saugstrup Jensen, at det har været nødvendigt, da flere elever har set videoen.
(.
.
.
) jeg tror hverken, det er første eller sidste gang, det sker.
Michael Klitgaard Mikkelsen, skolebestyrelsesformandOg den beslutning bakker forælder og formand for skolebestyrelsen Michael Klitgaard Mikkelsen op om.
- Jeg synes, det er forfærdeligt, at videoen overhovedet er blevet delt.
Det skulle den jo slet ikke have været, og jeg mener egentlig, at det var bedst at tie den ihjel.
- Men når den først er ude, og der er et stort antal, der har set den, så synes jeg, det er fornuftigt, at man tager dialogen og snakker lidt etik og moral, og om hvad der sker på videoen.
For jeg tror hverken, det er første eller sidste gang, det sker, siger han.
Presset skal fjernesI forbindelse med sagen har skolen været i kontakt med forvaltningen på Aalborg Kommune, der har rådgivet skolerne om, hvordan de skal forholde sig til videoen.
Her har anbefalingen været, at man i første omgang skulle passe på med at gøre et stort nummer ud af det, da det kan risikere at intensivere interessen for at se videoen blandt eleverne.
Læs også:Børn ser og deler drabsvideo: Sådan taler du med dit barn om videoenMen når der er mange, der har allerede set den, så er det en anden sag, mener Michael Klitgaard Mikkelsen.
- Er det kun nogle få elever, der har set eller har kendskab til videoen, så er det, hvad det er.
Men når der først er flere, som har set den, og måske et mindretal, der ikke har, så skaber det også et pres på resten af eleverne.
- For at fjerne det pres synes jeg, det er fornuftigt at sikre, at vi får det lukket ned, så det ikke fortsætter, siger Michael Klitgaard Mikkelsen, der selv har en datter i fjerde klasse.
Snak med dit barnHvis hun skulle få tilsendt videoen på sin telefon, er han ikke i tvivl om, hvad han ville gøre.
- Jeg ville selvfølgelig tage en snak med hende om det og sige, at man ikke behøver at se det eller dele det, men at man skal slette det.
Alt er ikke fornuftigt, fordi man får det fra en ven på ens telefon, siger han.
Hvis dit barn har set videoen, så anbefaler Børns Vilkår og Red Barnet, at du sætter dig ned og taler med dit barn om det, da den er meget ubehagelig.
De danske og norske veninder var på ferie, da de på brutal vis blev slået ihjel i et populært turistområde i nærheden af landsbyen Imlil i Atlasbjergene.
FacebookTwitterKopier linkEmner:Uddannelse|Aalborg|Marokko|Aalborg Kommune|Folkeskolen (Danmark)




https://www.dr.dk/sporten/haandbold/vm-herrer/video-russisk-glaede-efter-tyskland-maa-noejes-med-uafgjort

VM herrerVIDEO Russisk glæde efter Tyskland må nøjes med uafgjort Tyskland satte føring på fire mål over styr og skuffede ved VM fælt hjemme mod Rusland, der fik uafgjort.
14.
jan.
2019 kl.
20.
42Bemærk: artiklen er mere end 30 dage gammelLæs opForventningerne var skruet op til en tysk sejr, men i slutfasen gik det galt i et dramatisk opgør mellem Tyskland og Rusland ved VM i håndbold.
Efter en føring på fire mål i løbet af anden halvleg blev et ellers lige opgør særdeles spændende i slutfasen, hvor Tyskland satte en føring over styr.
Efter en kæmpe tysk fejl i slutfasen af opgøret erobrede Dmitrii Zhitnikov bolden og spadserede ned og udlignede til 21-21 med et minut igen.
Med 22 sekunder igen var tyskerne foran 22-21, og Tyskland formåede ikke at udnytte sit sidste angreb og måtte skuffende gå fra banen med uafgjort.
Dermed har tyskerne fem point på førstepladsen i gruppe A og har stadig kurs mod mellemrunden med to gruppekampe igen.
Rusland har fire point for en kamp mere end Frankrig, der også har fire point.
gruppe B bragede Kroatien og Makedonien sammen, og her gik kroaterne til pause foran 16-11.
Kroatien vandt kampen ganske suverænt med 31-22, og med seks point på førstepladsen og sejre over Island og Japan er Kroatien klar til mellemrunden.
/ritzau/FacebookTwitterKopier linkEmner:Tyskland|Kroatien|Rusland|Frankrig|Island




https://www.dr.dk/sporten/fodbold/england/danskerklub-i-premier-league-fyrer-manager

EnglandDanskerklub i Premier League fyrer managerDavid Wagner er færdig som manager i Huddersfield, der ligger på sidstepladsen i Premier League.
David Wagner har været manager i Huddersfield siden 2015.
14.
jan.
2019 kl.
20.
11Bemærk: artiklen er mere end 30 dage gammelLæs opTyske David Wagner er færdig som manager i Huddersfield i Premier League.
Det meddelte danskerklubben mandag på sin hjemmeside.
Huddersfield, der har Jonas Lössl, Mathias "Zanka" Jørgensen og Phillip Billing i truppen, ligger sidst i ligaen med 11 point efter 22 runder.
Cardiff over nedrykningsstregen har 19 point.
Læs også:Zanka nettede i Solskjærs hjemmebanedebut- Jeg vil gerne indlede med at takke David for alt, han har opnået i Huddersfield i de seneste tre og et halvt år.
- Vi har under hans ledelse opnået ting, der har overgået alt i moderne tid, og det har overgået mine vildeste forventninger som formand og fan, siger Huddersfield formand, Dean Hoyle, til klubbens hjemmeside.
Enighed om beslutningenKlubben skriver, at ledelsen og Wagner er blevet enige om, at beslutningen om at stoppe nu er den rette, efter at der har været samtaler mellem manageren og bestyrelsen i Huddersfield.
- Som jeg tidligere har sagt, så har jeg ikke haft intentioner om at fyre David i denne sæson.
Men efterfølgende kom David til os, som det store mennesker han er, og gjorde det klart, at han havde brug for en pause fra fodboldverdenen.
Læs også:Sort dag for danskerne i Premier League- Vi snakkede om at foretage ændringen her og nu, men han (David, red.
) gjorde det også klart, at han ville give alt i resten af sæsonen, hvis vi ønskede det sådan.
- Efter lange samtaler følte vi alle, at det var bedst, at David blev i klubben i resten af sæsonen, men vi holdt samtalen åben, og vi føler, at det nu er rette tidspunkt at skilles, siger Huddersfield formand, Dean Hoyle, til klubbens hjemmeside.
Huddersfield har aktuelt udpeget 36-årige Mark Hudson til at stå i spidsen for holdet, der i den kommende weekend møder Manchester City.
Læs også:Premier League-dansker afviser det nigerianske landsholdMark Hudson er tidligere spiller og er tilknyttet trænerstaben i klubben.
David Wagner har været manager i Huddersfield siden 2015.
Før det stod han i spidsen for andetholdet i Borussia Dortmund.
/ritzau/FacebookTwitterKopier linkEmner:Jonas Lössl (fodboldspiller)|Mathias Zanka Jørgensen (fodboldspiller)|Storbritannien|Fodbold|Borussia Dortmund




https://www.dr.dk/nyheder/udland/anders-fogh-rasmussen-paa-vintur-i-europa-hvad-sker-der-naar-tyskerne-ikke-foeler

UdlandAnders Fogh Rasmussen på vintur i Europa: Hvad sker der, når tyskerne ikke føler skyld?
Den tidligere Nato-formand håber på, at Tyskland vil påtage en mere aktiv rolle fremover.
© (c) DRAf Flemming Brandt14.
jan.
2019 kl.
20.
08Læs opAnders Fogh Rasmussen ser Tyskland som den motor, der skal drive den europæiske udvikling fremad.
Og han håber, at tyskerne vil lægge skyldfølelsen fra Anden Verdenskrig væk og i stedet påtage sig en mere aktiv rolle i Europa.
Se programmetFørste program i serien 'Skål for Europa' med Anders Fogh Rasmussen på europæisk vinrejse sendes på DR2 i mandag den 14.
januar kl.
21.
30.
De efterfølgende afsnit sendes på DR2 de efterfølgende mandage.
Du kan se 'Skål for Europa' her på DR TV.
- Tyskland er fuldstændig afgørende.
Det er Tyskland, der har pengene – og derfor er det også Tyskland, der bestemmer.
Og det er jeg på mange måder glad for.
Ordene falder i tv-serien 'Skål for Europa?
', hvor den tidligere statsminister og Nato-generalsekretær reflekterer over Europas fremtid, mens han sammen med journalisten og vinkenderen Morten Brink Iwersen kører gennem en række af de store europæiske lande – og smager på nogle af kontinentets bedste vine.
Her er Fogh meget nøgtern, når han skal beskrive Tysklands rolle.
Og han bekender sig til Angela Merkels måde at løse de europæiske problemer:- Den tyske snusfornuft kunne bringe Europa meget langt fremad.
Merkel er min yndlingspolitiker i Europa.
Hvor andre vil prøve at hugge en gordisk knude over, prøver hun at binde den op.
Det tager lidt længere tid, men hun har ofte succes med det.
Han fremhæver, at den nuværende tyske kansler tilhører den generation, der stadig føler skyld over de overgreb på Europa, som Tyskland begik under Anden Verdenskrig.
Hvad sker der den dag Tyskland ikke føler den skyld længere?
- Det er vi mange, der går og tænker over… hvad sker der så, spørger Fogh.
Han svarer senere selv på sit retoriske spørgsmål:- Personligt så jeg gerne, at tyskerne kaster noget af den skyld væk og siger 'nu er vi parate til at tage et ansvar', lyder opfordringen fra den tidligere Nato-generalsekretær.
Anders Fogh RasmussenFødt 26.
januar 1953Formand for Venstre fra 1998 til 2009Dansk statsminister fra 2001 til 2009Natos generalsekretær fra 2009 til 2014Under det danske EU-formandskab i 2002 stod Fogh i spidsen for EU, da østudvidelsen med en række øst- og centraleuropæiske lande blev forhandlet på plads.
Udvidelsen med 10 nye lande blev gennemført i 2004.
Anders Fogh Rasmussen har efter sin politiske karriere i 2014 etableret konsulentfirmaet Rasmussen Global, som tilbyder klienter politisk rådgivning i internationale spørgsmål.
I ternet skjorte og lyserød polo T-shirtUndervejs på den europæiske odyssé møder de to rejsekammerater både markante politikere og de vinbønder, der producerer de unikke vine.
I ternet skjorte og i lyserød polo T-shirt viser Fogh en anden side af sig selv, end den fleste af os er vant til at se.
Paraderne er nede, og han nyder de gode vine - også selvom han erkender, at hans forhåndskundskaber ikke er overvældende, når det gælder de forskellige vine og deres mange sidehistorier.
Til tider bliver den danske statsmand lidt beklemt, når han drikker sammen med Morten Brink Iwersen.
Vinentusiasten, som deler ud af sin viden, gurgler ivrigt og højlydt vinen rundt i munden for at få den optimale smagsoplevelse ud af den.
Samtidig løber Fogh hurtigt tør for ord, når han skal beskrive vinens kvaliteter.
Han lytter smilende og måske lidt skeptisk, når Iwersen finder stadig flere ord, som han hæfter på vinens smagsnuancer, eksempelvis ’den grønne frugt fra Matador Mix-posen’.
Morten Brink IwersenFødt 1977Freelancejournalist med en brændende passion for vinMedejer af Frederiksdal Kirsebærvin A/SI det første program i serien understreger Anders Fogh Rasmussen, hvor vigtigt det er, at de nye generationer også forstår værdien af et forpligtende samarbejde på tværs af grænserne, selvom Anden Verdenskrigs blodsudgydelser fylder mindre i den kollektive erindring, end for få år siden.
- Nu har vi fred, vi har frihed til at gøre, hvad vi vil.
Problemet er nok, at vi simpelthen tager det for givet.
- Det er svært at sælge fredens projekt, der er ingen, der kan forestille sig Frankrig og Tyskland gå i krig mod hinanden.
De unge generationer, som forstår værdien af gennem f.
eks.
internettet, gennem de sociale medier, at kunne kommunikere på tværs af landegrænser, burde kunne forstå værdien af at samarbejde på tværs af grænser i stedet for nationalisme og protektionisme.
Bred musiksmagProgrammet afslører også, at Anders Fogh Rasmussens musiksmag rækker vidt.
Da de to vin- og politik-turister sidder i bilen sammen, og Fogh leder efter noget lytteværdigt indhold på radioen, viser det sig, at han sætter pris på rap-musik.
I hvert fald noget af det.
- Det er en rapper.
Det kan faktisk også være meget sjovt.
Den er ikke dårlig, den der, siger Fogh tilfreds, da han finder et nummer, som han kan lide.
FacebookTwitterKopier linkEmner:Anders Fogh Rasmussen (politiker)|Angela Merkel (politiker)|Tyskland|NATO|Vin




https://www.dr.dk/nyheder/politik/sundhedsudspil-vil-garantere-dage-til-nye-modre

SundhedsreformSe temaPolitikSundhedsudspil vil garantere to dage til nye mødreFørstegangsfødende skal have ret til at være indlagt i 48 timer som del af regeringens kommende sundhedsudspil.
Regeringen vil sikre førtegangsfødende ret til 48 timers indlæggelsen efter fødslen.
(Arkivfoto) 14.
jan.
2019 kl.
23.
12Bemærk: artiklen er mere end 30 dage gammelLæs opEn del af regeringens kommende sundhedsudspil vil være, at førstegangsfødende skal have ret til at være indlagt 48 timer på hospital eller et patienthotel.
Overblik: Det ved vi om sundhedsreformenMed statsminister Lars Løkke Rasmussen (V) i spidsen ventes regeringen i denne måned at præsentere sit længe ventede udspil til en sundhedsreform.
Her er nogle af punkterne fra udspillet, der allerede er kendt:I 2025 skal der være 500.
000 færre sygehusbesøg.
I 2025 skal der være 40.
000 færre indlæggelser.
Det skal især gælde for patienter med diabetes, hjerte-kar-sygdomme, muskelskelet-sygdomme, angst, depression og lungesygdommen KOL.
Kronisk syge patienter skal i langt højere grad behandles hos læger i lokale sundhedshuse.
Sygehuse får pligt til at sende patienter videre til behandling et andet sted, hvis sygehusene ikke kan tilbyde behandling inden for fristen på 30 dage.
Patientvejledningen skal forbedres.
Det skal blandt andet ske ved hjælp af ét samlet patientnummer, som man kan ringe til for at få vejledning og hjælp.
Der skal oprettes 21 nye såkaldte sundhedsfællesskaber.
De skal bygges op omkring lokale sygehuse rundt om i landet.
Førstegangsfødende skal have ret til at være indlagt i 48 timer.
Kilder: DR, Ritzau, Politiken.
Det skriver Politiken.
- Med en særlig patientrettighed vil vi sikre en god og tryg start på livet for nye familier.
- Alle dem, der har behovet, skal have god tid til at få styr på amning, pleje og omsorg af barnet, inden de tager hjem, siger sundhedsminister Ellen Trane Nørby (V) til Politiken.
Tiltaget kommer efter, at løbende krav om effektiviseringer og besparelser på landetsfødeafdelinger har givet genlyd i medier og i den offentlige debat.
Før jul måtte Rigshospitalet eksempelvis lukke sin barselsgang på patienthotellet og i stedet sende førstegangsfødende hjem fire til seks timer efter fødslen.
Jordemødre: Personale skal følge medHos Jordemoderforeningen hilser man forslaget velkommen, men afventer udviklingen i virkeligheden.
- Som det er nu, er der mange afdelinger, der løber meget stærkt og har virkelig travlt i forhold til antallet af opgaver.
Det er ikke nok, at der er en seng.
Der skal også være personale til at tage sig af den nybagte familie, siger formand for foreningen Lillian Bondo til Politiken.
Ifølge avisen flugter regeringens forslag med et lignende forslag fra Socialdemokratiet og SF's sundhedsudspil.
/ritzau/FacebookTwitterKopier link




https://www.dr.dk/sporten/haandbold/vm-herrer/video-norge-passerer-danmark-efter-storsejr

VM herrerVIDEO Norge passerer Danmark efter storsejrDen tidligere Aalborg-spiller Sander Sagosen storspillede i Norges sejr over Østrig.
14.
jan.
2019 kl.
20.
07 | opdateret 14.
jan.
2019 kl.
20.
30Bemærk: artiklen er mere end 30 dage gammelLæs opNorge indtager førstepladsen i Danmarks gruppe C ved VM i herrehåndbold, efter at nordmændene mandag vandt med 34-24 over Østrig.
Dermed bringer Norge sig op på seks point efter de tre første kampe.
Danmark har fire point, men kan erobre førstepladsen tilbage, når holdet senere mandag spiller sin tredje VM-kamp mod Saudi-Arabien.
Østrig har sammen med Tunesien og Chile to point, mens Saudi-Arabien endnu ikke har point.
KoncentrationssvigtI første halvleg fulgtes Norge og Østrig ad.
Sidstnævnte kæmpede sig til nogle fine mål i angrebet, og Norge svarede igen ved at score på hurtig midte eller kontraløb.
Midtvejs i halvlegen kom Norge foran med to mål, men i undertal fik Østrig lavet to hurtige kontramål efter ukoncentrerede fejl i det norske angreb, og stillingen var helt lige ved 10-10.
Derfra gik det meste Norges vej, men det lykkedes aldrig for alvor at ryste østrigerne af, og holdene gik til pause med en stilling på 16-13 til Norge.
Anden halvleg fulgte samme mønster.
Østrigerne forsvarede sig godt, men Norge trak stille og roligt fra.
Sagosen scorede på stribeIkke mindst på grund af storspil fra den tidligere Aalborg Håndboldspiller Sander Sagosen, som til dagligt deler spilletid med Mikkel Hansen i Paris Saint-Germain.
Bagspilleren scorede otte mål i kampen og lavede mange flotte assister.
Danmark møder Østrig tirsdag, mens Norge venter torsdag i holdenes sidste kamp i gruppespillet.
De tre bedste hold i hver gruppe går videre til mellemrunden.
Danmark og Saudi-Arabien spiller i aften klokken 20.
15.
Kampen kan følges direkte på DR1 eller høres i LIGA på P3.
/ritzau/FacebookTwitterKopier linkEmner:Norge|Paris Saint-Germain|Saudi-Arabien|DR1|Mikkel Hansen (håndboldspiller)




https://www.dr.dk/nyheder/udland/efter-fire-aartiers-flugt-tidligere-militant-kommunist-tilbage-i-italien

UdlandEfter fire årtiers flugt: Tidligere militant kommunist tilbage i ItalienCesare Battisti, der er dømt for flere mord i 1970'erne, blev udleveret fra Bolivia.
Cesare Battisti (i midten) ved ankomsten til lufthavnen Ciampino i Rom mandag.
Af Jakob Busk Olsen14.
jan.
2019 kl.
22.
44Bemærk: artiklen er mere end 30 dage gammelLæs opEn af Italiens mest eftersøgte mænd er vendt hjem efter 37 år på flugt.
64-årige Cesare Battisti blev modtaget i lufthavnen i Rom af blandt andre Italiens magtfulde indenrigsminister, Matteo Salvini.
Salvini, der er leder af det stærkt højreorienterede parti Lega, kaldte ved ankomsten Battisti for en "morder, en forbryder, en kujon, som aldrig bad om tilgivelse.
"Cesare Battisti var i sin ungdom medlem af den militante, kommunistiske gruppe PAC.
Han flygtede efter at have afsonet to år af en fængselsstraf på 12 år i 1981.
Han blev efterfølgende idømt livsvarigt fængsel in absentia for medvirken til fire mord i slutningen af 1970'erne.
Læs også:Begik politiske mord i 1970'erne: Flygtet drabsdømt italiener udleveresBeskyttet af FrankrigEfter næsten ti år på flugt kom Battisti til Frankrig i 1990.
Selvom han samme år fik sin livstidsdom i Italien, nød han og andre venstreorienterede terrorister beskyttelse under den socialistiske franske præsident Francois Mitterrand.
Cesare Battisti skabte sig endda en karriere som succesfuld krimiforfatter, men i 2004 betød den politiske situation i Frankrig, at han ikke længere var beskyttet.
Fængslet i BrasilienHan flygtede derpå til Latinamerika og har i en årrække boet i Brasilien, hvor endnu en socialistisk præsident - Lula da Silva - nægtede at udlevere ham til Italien - selvom Battisti faktisk sad i et brasiliansk fængsel mellem 2007 og 2011.
Da Lula mistede magten, begyndte jorden igen at brænde under Cesare Battisti, som flygtede til Bolivia i december sidste år.
I sidste uge endte så 37 års flugt, da politiet i Bolivia i samarbejde med italienske kollegaer anholdt Battisti og med det samme gik i gang med at få ham udleveret til Italien.
FacebookTwitterKopier link




https://www.dr.dk/nyheder/udland/roms-borgmester-og-den-katolske-kirke-skaendes-om-moenter-fra-springvand

UdlandRoms borgmester og den katolske kirke skændes om mønter fra springvandHvert år kaster turister 11 millioner kroner i Trevi-fontænen i den slidte hovedstad.
Roms berømte Trevi-fontæne bliver besøgt af millioner af turister hvert år.
Af Jakob Busk Olsen14.
jan.
2019 kl.
21.
51Bemærk: artiklen er mere end 30 dage gammelLæs opFyldte skraldespande og hullede veje er blevet så stort et problem i Rom, at byens borgmester nu går til yderligheder for at skaffe penge til at lappe den slidte hovedstad.
Hvert år kaster turister småpenge til en samlet værdi af cirka 11 millioner kroner i det berømte springvand Trevi-fontænen.
Pengene plejer at blive fisket op og doneret til den katolske velgørenhedsorganisation Caritas, men nu har borgmester Virginia Raggi besluttet, at pengene i stedet skal gå til infrastruktur, skriver BBC.
Caritas beklager beslutningen, mens den katolske avis Avvenire uden omsvøb beskylder borgmesteren for at tage penge fra de fattigste.
Nyhedsbureauet Ansa skriver, at mange italienere bakker op om den katolske kirkes synspunkt på sociale medier.
Læs også:Romerne siger stop til overfyldte skraldespande og vildsvin i gaderneBorgmester Virginia Raggi fra protestpartiet Femstjernebevægelsen fik magten i Rom i 2016.
Siden er hendes popularitet dalet markant i takt med byens stadigt mere elendige forfatning.
I oktober deltog tusinder af romere i en demonstration mod byens forfald og borgmesterens manglende evne til at tackle problemerne.
FacebookTwitterKopier link




https://www.dr.dk/sporten/haandbold/vm-herrer/svenske-profiler-peger-paa-danmark-de-er-favoritter-til-vinde-vm

VM herrerSvenske profiler peger på Danmark: ’De er favoritter til at vinde VM’Både Jim Gottfridsson og Kim Andersson mener, de danske håndboldherrer er VM-favoritter.
Kim Andersson (th.
) og Jim Gottfridsson (tv.
) spillede begge, da Argentina blevet slået søndag.
Af Kasper Heide Lund og Interview: Andreas Kraul14.
jan.
2019 kl.
19.
53Bemærk: artiklen er mere end 30 dage gammelLæs opSverige har lige som Danmark fået fuldt hus indtil videre ved VM i herrehåndbold i deres første to kampe.
Alligevel peger flere svenske profiler i flok på Danmark, som den største kandidat til at nappe VM-guldet.
- De er favoritter til at vinde.
Man skal næsten kræve af det hold, at de vinder hver gang, siger den svenske playmaker Jim Gottfridsson.
Læs også:VM PÅ 3 MINUTTER Svensk kongekeeper og dansk mandefald- De leverer meget god håndbold lige nu, og de må næsten anses som favoritter til at vinde mesterskabet, lyder det fra den tidligere KIF Kolding København-spiller Kim Andersson, som tilføjer:- De har meget pres på sig, men de spiller også for en kulisse som er helt vild.
De danske fans er helt fantastiske ligesom de svenske.
Se med her: Andreas Palicka stod en vild kamp søndag, da Sverige slog Argentina.
Danmark har vundet sine to første kampe uden det store besvær.
Det samme kan ikke siges om vores naboer til øst.
Hvor de søndag var klasser bedre end Argentina, som blev slået 31-16, så måtte svenskerne kæmpe noget mere for sejren i deres første kamp.
Her blev Egypten dog til sidst nedkæmpet.
Fælles for begge kampe har dog været, at der har været rigtig mange blå- og gulklædte fans på lægterne i Royal Arena i København, hvor Sverige indtil videre har spillet sine kampe.
- Det er helt vildt med så mange svensker på tribunerne.
Det er ligesom at spille på hjemmebane.
Vi har leveret to gode kampe, men vi har stadig nogle meget svære kampe foran os, siger Kim Andersson.
Læs også:VIDEO Svensk plankeværk grundlægger VM-storsejrSverige spiller ligesom Danmark sin tredje kamp ved VM mandag aften.
Her er venter Angola i et opgør, der starter 20.
30.
Inden da starter Danmarks kamp mod Saudi-Arabien klokken 20.
15 – du kan se med allerede fra 19.
45 på DR 1.
FacebookTwitterKopier linkEmner:Sverige|Argentina|Håndbold|DR1|KIF Kolding København




https://www.dr.dk/nyheder/kultur/kylie-jenner-vaeltet-af-tronen-et-aeg-er-nu-det-mest-likede-billede-paa-instagram

KulturKylie Jenner væltet af tronen: Et æg er nu det mest likede billede på InstagramOver 27 millioner har liket et billede af et helt almindeligt æg.
Et billede af et æg har overhalet Kylie Jenner, som indehaver af det mest likede billede på Instagram.
Af Morten Bjerregaard14.
jan.
2019 kl.
19.
03Bemærk: artiklen er mere end 30 dage gammelLæs opInternettet er en speciel størrelse, må konklusionen være, efter der nu er sat rekord på Instagram.
Hele 27,1 millioner likes har et billede af et helt almindeligt æg i skrivende stund fået, og det er rekord.
Du kan se opslaget her.
Dermed vipper hønseægget Kylie Jenner af tronen som indehaver af det mest likede Instragram-foto.
Hendes nu tidligere rekord lød på 18,3 millioner likes på et billede, der annoncerede navnet på hendes datter, Stormi Webster, i februar sidste år.
Kylie Jenner, som er en del af Kardashian-klanen, er en af de allerstørste på Instagram med 123 millioner følgere.
Du kan se opslaget her.
"Lad os sætte verdensrekord sammen"Billedet af rekordægget er lagt op af en ukendt bruger under navnet world_record_egg.
Ægge-billedet blev slået op med ordene:- Lad os sætte verdensrekord sammen og få det mest likede opslag på Instagram og slå den nuværende verdensrekord, som Kylie Jenner (18 millioner) har.
Vi kan gøre det!
Billedet blev slået op den 4.
januar, og bare ni dage senere er det altså lykkedes at slå rekorden.
Kylie Jenner har på sin helt egen facon gjort opmærksom på, at hun nu ikke længere er indehaver af det mest likede billede.
Det gjorde hun ved at lægge en video op, hvor hun smadrer et æg med ordene: Tag den, lille æg.
Hemmingsen: Så langt ude, at det er sjovtAnders Hemmingsen, der står bag en af Danmarks mest populære Instagram-profiler, andershemmingsendk, ser 'æggerekorden' som en kommentar til kendte, der lægger det perfekte liv op på Instagram.
- Jeg ser det lidt som en modreaktion til Kardashian-familien og Kylie Jenners klassiske jeg-har-født-billede, som symboliserer det perfekte liv.
- Personen har nok tænkt, at den rekord måtte kunne slås af noget så dumt som et æg.
Det er så langt ude, at det er sjovt for mange at samle sig om det.
Anders Hemmingsen opdagede selv billedet for to dage siden, hvor han delte billedet på sin story, og det fik faktisk personen bag billedet til at skrive til ham.
- Han skrev til mig, at det var 'legendarisk'.
Nu er han begyndt at følge mig - nok fordi han har set mig som repræsentant for Danmark.
Men ingen ved rigtig, hvem der står bag, og det er med til at gøre det hele lidt hemmeligt og mystisk, siger Anders Hemmingsen, der også arbejder på BT.
Kylie Jenner har datteren Stormi Webster med rapperen Travis Scott - her ses parret sammen med det traditionsrige Met Gala tilbage i maj 2018.
Han mener samtidig, at Kylie Jenner gjorde det helt rigtige, da hun på en sarkastisk måde gjorde opmærksom på, at hun har mistet rekorden til et æg.
- Det virker bare altid bedst at lege med i stedet for at være sur over det.
Når hun nu leger med, så bliver hun også en del af det.
Hun har gjort det helt rigtige, siger Anders Hemmingsen, der påpeger, at Kylie Jenner formentlig har en hel SoMe-hær, der hjælper hende i sådanne situationer.
FacebookTwitterKopier linkEmner:Instagram




https://www.dr.dk/sporten/haandbold/vm-herrer/minut-minut-danmark-loeber-saudi-arabien-over-trods-hakkende-start






https://www.dr.dk/nyheder/udland/familie-til-norsk-kvinde-beder-kidnappere-tage-kontakt






https://www.dr.dk/mitliv/shit-er-jeg-gammel-naar-jeg-faar-rynker-forskeren-giver-dig-svaret

Coming up: Rynker og hårtabSe temaMit LivShit!
Er jeg gammel, når jeg får rynker?
Forskeren giver dig svaretKan du holde alderstegnene på afstand, og mister du håret som din far?
Stil dine spørgsmål her til aldersforskeren og få svar med det samme.
Af Mette Mohr Martensen, Palle Herløv, Foto: Steen Klitgaard Jaacks og Grafik: Signe Heiredal14.
jan.
2019 kl.
19.
27Bemærk: artiklen er mere end 30 dage gammelLæs opFå en lille lektion i aldring af Suresh Rattan, der forsker i aldringens biologi på Aarhus Universitet.
Tryk på spørgsmålene under videoen og spids ørerne eller læs underteksterne, for han taler engelsk.
FacebookTwitterKopier linkEmner:Ældrepleje|Aarhus Universitet




https://www.dr.dk/nyheder/udland/kinesisk-domstol-aendrer-canadiers-dom-fra-15-aars-faengsel-til-doedsstraf

HuaweiSe temaUdlandKinesisk domstol ændrer canadiers dom fra 15 års fængsel til dødsstrafCanadas premierminister er "ekstremt bekymret" over pludselig skærpelse.
Canadas premierminister, Justin Trudeau, strammer tonen overfor Kina.
Af Jakob Busk Olsen14.
jan.
2019 kl.
21.
24Bemærk: artiklen er mere end 30 dage gammelLæs opDen diplomatiske krise mellem Kina og Canada er forværret, efter en canadier, som er dømt for narkosmugling i Kina, i dag fik skærpet sin dom.
En domstol i Liaoning-provinsen dømte canadiske Robert Lloyd Schellenberg til døden, da hans sag pludselig blev prøvet på ny.
I den oprindelige retssag i 2016 blev Schellenberg idømt 15 års fængsel.
Domstolen gav ikke nogen antydning af, at dommen kunne ændres.
Men canadierens skæbne vil formentlig blive en brik i Kinas bestræbelse på at bremse udleveringen af en topchef i den kinesiske telegigant Huawei fra Canada til USA, skriver nyhedsbureauet AP.
Amerikanerne kræver Huaweis finanschef, Meng Wanzhou, udleveret, fordi de mener, at hun har været med til at bryde USA's sanktioner mod Iran.
Læs også:Huawei-ansat kineser anholdt i Polen: Mistanke om spionageDen kinesiske presse begyndte at interessere sig for den gamle narkosag i december, da Canada varetægtsfængslede Meng Wanzhou.
Derefter blev sagen mod Robert Lloyd Schellenberg med bare fire dages varsel genoptaget.
Selve retshandlingen, der endte med dødsstraf, varede en enkelt dag.
Canadas premierminister, Justin Trudeau, siger, at han er "ekstremt bekymret" over, at Kina har valgt "vilkårligt" at give en canadisk statsborger en dødsdom.
To andre canadiere - en tidligere diplomat og en rejsearrangør - er blevet fængslet på uklare anklager i Kina, efter sagen om Huawei-chefen begyndte.
I sidste uge kaldte Kinas ambassadør i Canada anklagerne om, at kineserne vilkårligt anholder canadiere for "totalt grundløse".
FacebookTwitterKopier link




https://www.dr.dk/nyheder/viden/teknologi/halvblinde-hubble-kamera-paa-historisk-rumteleskop-er-i-stykker

TeknologiHalvblinde Hubble: Kamera på historisk rumteleskop er i stykker - Det er den bedste udsigt til universet, som mennesket har, siger forsker om det ødelagt kamera.
Hubble-rumteleskopet med Jorden i baggrunden.
Teleskopet har været i kredsløb siden 1990.
Af Nanna Bliksted Lange14.
jan.
2019 kl.
18.
30Bemærk: artiklen er mere end 30 dage gammelLæs opNASA's Hubble-teleskop har gennem snart 30 år givet os fantastiske billeder af universet.
Men nu er en del af teleskopet gået i stykker.
Siden den 8.
januar har det ene af Hubbles to kameraer været ude af drift, fordi det tilsyneladende har problemer med et stykke hardware.
Et hold af ingeniører, udviklere og andre eksperter er i øjeblikket ved at finde frem til roden af problemet, så de kan få kameraet på fode igen.
Et stort tabDet er dog nødvendigvis ikke noget, der kommer til at ske lige nu.
Kameraet, der blev installeret på Hubble i 2009, er ikke ét, man lige sådan reparerer, forklarer Hans Ulrik Nørgaard-Nielsen, der er seniorforsker på DTU Space.
- Man kan jo ikke bare gå op og kigge med en pandelampe og en skruetrækker, siger han.
- Da NASA ikke ved, hvad der er galt, ved de heller ikke, hvor lang tid det vil tage at fikse.
Heldigvis er kameraet udstyret med to udgaver af dets mest kritiske dele.
På den måde kan NASAs teknikere på Jorden skifte til den fungerende del, selvom de er langt væk fra Hubble.
Det sker ved hjælp af radiosignaler.
- Men hvis der er noget fundamentalt galt, som vi ikke lige kan reparere, så ville det være et stort tab, siger Hans Ulrik Nørgaard-Nielsen.
Det Hubble-kamera, der er i stykker, er det mest følsomme af teleskopets to kameraer.
Det betyder, at det kan se længere ud i universet end det andet, ældre kamera, der stadig virker.
Et par år til pensionsalderKameraet, der går under navnet WFC3, har taget billeder af blandt andet Sommerfugletågen, Hestehovedtågen og Jupiter.
- Det er helt ærligt den bedste udsigt til universet, som mennesket har, siger Simon Porter, der er astrofysiker ved Southwest Research Institute i Colorado, på Twitter.
Normalt bliver WFC3-kameraet blandt andet brugt til at studere planeter uden for vores eget solsystem og fjerne galakser.
Det er ikke første gang, at teleskopet er i problemer.
I oktober sidste år fejlede et af Hubbles gyroskoper, hvilket fik dets kameraer til at pege den forkerte vej.
Gyroskoper er de instrumenter, der sikrer, at teleskopet peger den rigtige vej.
Men trods sine skavanker holder Hubble forhåbentlig et par år endnu.
Tidligst i 2021 er dets afløser - James Webb-teleskopet - klar til at blive sendt ud i rummet efter flere forsinkelser.
FacebookTwitterKopier linkEmner:NASA|Danmarks Tekniske Universitet|Twitter|Videnskab|USA




https://www.dr.dk/sporten/haandbold/vm-herrer/farmand-oeris-tilbage-i-den-dansk-vm-lejr-fik-i-nat-sit-andet-barn

VM herrerFarmand-Øris tilbage i den dansk VM-lejr: Fik i nat sit andet barnHøjrebacken Nikolaj Øris forlod søndag truppen for at tage hjem til sin gravide kæreste, som i nat har født parrets andet barn.
En glad Nikolaj Øris er tilbage i den dansk VM-trup, eft er han i nat blev far igen.
Af Kasper Heide Lund14.
jan.
2019 kl.
18.
12Bemærk: artiklen er mere end 30 dage gammelLæs opDet danske håndboldlandshold kan bruge Nikolaj Øris senere mandag aften, når det ved VM-slutrunden gælder Danmarks kamp mod Saudi-Arabien.
Det bekræfter Morten Henriksen, der er sportschef i Dansk Håndbold Forbund (DHF) over for DR Sporten.
Læs også:VM-dansker rejser hjem til højgravid kæreste: Tvivlsom til næste kamp- Nikolaj Øris er mødt ind i VM-lejren igen.
Mig bekendt er han også med i aften (mandag, red.
).
Hvordan han så spiller eller ej, det beslutter landstræneren (Nikolaj Jacobsen, red.
).
Men han er tilbage og klar til at indgå i kampen, siger Morten Henriksen.
Nikolaj forlod landsholdslejren søndag for at rejse hjem til sin højgravide kæreste.
Natten til mandag blev parret så forældre for anden gang.
Det fortæller Øris selv på Instagram.
Den nybagte far kan mandag aften være med til at sikre Danmark sin tredje sejr ved VM, når danskerne møder Saudi-Arabien klokken 20.
15.
Du kan se med allerede fra klokken 19.
45 på DR 1.
FacebookTwitterKopier linkEmner:Nikolaj Øris (håndboldspiller)|Saudi-Arabien|Dansk Håndbold Forbund|DR1|Håndbold




https://www.dr.dk/sporten/haandbold/vm-herrer/star-wars-avatar-og-chancen-saudiarabisk-sejr-mod-danmark-det-er-science

VM herrerStar Wars, Avatar og chancen for saudiarabisk sejr mod Danmark: 'Det er science fiction'Saudi-Arabiens landstræner tror ikke det er muligt at slå Danmark i aftens kamp ved VM i herrehåndbold.
Det har været hårdt at være saudiarabisk landsholdstæner indtil videre under dette VM.
Af Kasper Heide Lund14.
jan.
2019 kl.
17.
54Bemærk: artiklen er mere end 30 dage gammelLæs opSaudi-Arabien ligger som ventet sidst i Danmarks VM-gruppe før aftenens kamp mod danskerne i Herning.
I deres første opgør slap saudiaraberne med et nederlag på kun syv mål til Østrig, mens de blev skilt fuldstændig ad af Norge lørdag.
Her vandt nordmændene 40-21.
Den skæbne kan meget vel ramme dem igen – et faktum Saudi-Arabiens slovenske landstræner virker meget bevidst om.
Kan I vinde?
- Nej det er ikke muligt, men vi må tro på det.
Men ja – tanken er science fiction, siger Boris Denic.
- Det er et stærkt hold med masser af erfaring, og jeg synes nok, at Danmark er mere skræmmende end andre hold, for jeg tror, de bliver verdensmestre.
Stregspilleren Mahdi Alsalem har været en af Saudi-Arabiens bedste spillere indtil videre ved VM.
Mod Norge scorede han seks af sine 14 mål ved slutrunden, men selv hvis han også skulle få personlig succes mod Danmark, så gør han sig heller ikke de store forhåbninger om et resultat mod de danske herrer.
- Selvfølgelig er det en svær kamp for os, men vi vil gøre vores bedste, og forhåbentlig bliver det en god kamp.
Men de er så stærke, og jeg tror, de går i finalen, siger Mahdi Alsalem.
Hvem frygter du mest?
- Det er nok Mikkel Hansen.
Lige meget hvordan kampen mod Danmark falder ud, så vil det saudiarabiske landshold nyde at spille foran en udsolgt Boxen i Herning.
- Alt dette er et skridt fremad for håndbold i Saudi-Arabien.
Jeg siger til mine spillere, at de skal tage alt til sig og lære ved en turnering som denne, for det hele kan bruges til at udvikle vores spillere og vores håndbold, siger Boris Denic.
FacebookTwitterKopier linkEmner:Saudi-Arabien|Norge|Håndbold|Jyske Bank Boxen|Herning




https://www.dr.dk/nyheder/indland/efter-togulykke-eus-jernbaneagentur-i-taet-kontakt-med-danske-myndigheder

Togulykke på StorebæltsbroenSe temaIndlandEfter togulykke: EU's jernbaneagentur i tæt kontakt med danske myndigheder Agenturet vil tage sagen op på møde med repræsentanter fra EU-landene.
Otte personer mistede livet ved togulykke på Storebæltsbroen.
Havarikommisionen er i gang med at undersøge, hvad årsagen til ulykken var.
(Arkivfoto) Af Christina Nordvang Jensen14.
jan.
2019 kl.
18.
00Bemærk: artiklen er mere end 30 dage gammelLæs opSiden togulykken på Storebæltsbroen 2.
januar, hvor otte personer mistede livet, har Det Europæiske Jernbaneagentur i EU (ERA) været i tæt kontakt med de danske myndigheder.
Det oplyser EU-agenturet i en mail til DR Nyheder.
- Vi følger sagen og står klar med al nødvendig assistance til de danske myndigheder, hvis de beder om det.
Vi vil helt sikkert tage ulykken op på næste møde i National Safety Authorities, hvor sikkerhedsmyndighederne i EU mødes.
De særlige lommevogn, der var involveret i ulykken, er alle sammen godkendt på EU-basis og kører derfor frit i alle EU-lande.
Men fordi årsagen endnu ikke er fastlagt, kan ERA ikke oplyse, om der har været lignende ulykker i andre lande.
- For at identificere andre ulykker er vi nødt til at vente på resultaterne fra undersøgelserne, skriver ERA i en mail.
EU-agenturet har efter ulykken talt med sikkerhedsmyndighederne i Danmark og har påbegyndt en proces for at undersøge, hvordan man kan undgå, at lignede ulykker finder sted i resten af EU.
Men det kræver først og fremmest, at undersøgelser i Danmark bliver færdige, så man ved, hvad der præcis har forårsaget ulykken, oplyser ERA.
(© DR Nyheder)(© DR Nyheder)Nabolande holder igen med forbudI Norge og Sverige holder man ligeledes et vågent øje med undersøgelserne i Danmark, da samme typer af togvogne kører på skinnerne i nabolande.
Men hverken Norge eller Sverige har valgt at indføre et forbud mod at køre med sættevogne - også kaldet lastbiltrailere - på de særlige lommevogne, som det er sket i Danmark.
Jonas Bjelfvenstam, der er generaldirektør i Transportstyrelsen i Sverige, oplyser til DR Nyheder, at man har påpeget over for de svenske jernbaneselskaber og omlastningsterminaler, at de skal være opmærksomme på sagen.
- Det, vi specielt påpeger, er jernbaneselskabernes forpligtigelse til at tage sig af de risici, der er i systemet i forhold til sikkerhed, og at de har kontrol og procedurer under lastning før afgang, skriver generaldirektøren.
Læs også:OVERBLIK Det ved vi om den værste togulykke i Danmark i 30 årI Norge er Statens jernbanetilsyn gået skridtet videre og har igangsat en selvstændig undersøgelse af den bestemte godsvogn, der var involveret i ulykken.
- Gennem dialog med jernbanebranchen vil vi se på, hvilke risikoer der vurderes at være, og om der er behov for at foretage nogle sikkerhedsmæssige forbedringer i lyset af ulykken på Storebæltsbroen, siger direktør Erik Ø.
Reiersøl-Johnsen.
Begge lande slår fast, at man har kontakt med både Danmark og andre lande i Europa, og hvis nye oplysninger kommer frem ved de fremtidige undersøgelser, kan det være, at de træffer nogle andre beslutninger.
DR Nyheder har forsøgt at få en kommentar fra de tyske myndigheder, men de er endnu ikke vendt tilbage.
Herunder kan du se, hvordan man påfører en lastbiltrailer på en lommevogn.
FacebookTwitterKopier linkEmner:EU|Ulykker|A/S Storebælt|Norge|Sverige




https://www.dr.dk/nyheder/indland/politikere-vil-stramme-reglerne-koersel-paa-broer-i-blaesevejr

IndlandPolitikere vil stramme reglerne for kørsel på broer i blæsevejrEfter dagens ulykke med lastbil på Storebæltsbroen kan det blive nødvendigt med et forbud.
Set i lyset af togulykken på Storebæltsbroen og et uheld med en lastbil i dag, bør det ikke være op til den enkelte chauffør at bestemme, om man skal køre over broen i kraftig vind, lyder det.
Af Maja Lærke Maach14.
jan.
2019 kl.
18.
54Bemærk: artiklen er mere end 30 dage gammelLæs opDet kunne være gået rigtig galt, da en lastbil med en trailer i dag væltede ind over rabatten på grund af stærk vind på Storebæltsbroen.
Heldigvis skete der kun materielle skader, men broen var lukket i flere timer, mens lastbilen blev fjernet.
Trafikuheldet skete, mens Storebælt havde advaret mod at køre på broen med vindfølsomme køretøjer.
Men som det er i dag, er det op til den enkelte chauffør, om man vil køre over broen eller ej i kraftig vind.
Det vil et politisk flertal på Christiansborg nu have lavet om, således at det skal være muligt helt at forbyde vindfølsomme køretøjer på broen ved særlige vindforhold.
Vi skal kigge på, om vi ikke kan fratage chaufførerne det valg og lave nogle regler for, hvornår man må køre over, og hvornår man ikke må.
Kim Christiansen, transportordfører DF.
- I dag lukker man enten broen, eller også er det op til den enkelte chauffør, og nogle af de her lastbilschauffører er hårdt presset både af vognmænd og kunder, der vil have varerne hurtigt frem.
Det er for alvorligt til, at vi kan lade det være op til den enkelte chauffør.
Vi er nødt til at se på, om vi kan stramme reglerne, så det er Storebælt, der tager beslutningen, siger SF's transportordfører Karsten Hønge.
Også Socialdemokratiet og Venstre ønsker, at reglerne skal ændres.
Læs også:Storebæltsbroen er åben igen efter uheld med lastbilSamme holdning har Dansk Folkepartis ordfører på området, Kim Christiansen, der mener, at reglerne også bør strammes i lyset af den alvorlige togulykke på broen, som også skete ved kraftig vind.
- Vi skal kigge på, om vi ikke kan fratage chaufførerne det valg og lave nogle regler for, hvornår man må køre over, og hvornår man ikke må.
Trafiksikkerhed undersøgesSund og Bælt, der har ansvaret for Storebæltsbroen, er i øjeblikket i dialog med politiet om, det skal være muligt at lave et forbud mod at krydse Storebæltbroen med vindfølsomme køretøjer, når det blæser kraftigt på broen.
Det sker som led i en igangværende undersøgelse, der skal afdække, hvordan trafiksikkerheden på broen kan øges.
Transportminister Ole Birk Olesen (LA) ønsker ikke at stille op til interview om sagen, men udtaler i et skriftligt svar sendt til DR Nyheder:- Jeg har noteret mig ønsket om at undersøge reglerne for høje og vindfølsomme køretøjers trafik på Storebæltsbroen nærmere, og jeg vil derfor drøfte spørgsmålet med Folketingets transportordførere snarest.
FacebookTwitterKopier linkEmner:Karsten Hønge (politiker)|Liberal Alliance|Ole Birk Olesen (politiker)|Korsør|Trafik




https://www.dr.dk/nyheder/penge/korrespondent-om-skrottet-salg-af-radius-det-handler-om-politik-ikke-oekonomi

PengeKorrespondent om skrottet salg af Radius: Det handler om politik, ikke økonomiØrsted vil gerne strømline forretningen, men partier frygter kapitalfondene, siger DR's økonomikorrespondent.
Det politiske nej til Ørsteds planer om frasalg har foreløbigt kostet et fald i aktien på omkring 3 procent.
Dermed er der skåret omtrent fem milliarder af selskabets markedsværdi.
(© DR Grafik/Aslak Elias Kelkka)Af Signe Mai Vilsbøll14.
jan.
2019 kl.
17.
34Bemærk: artiklen er mere end 30 dage gammelLæs opDanmarks største energiselskab, Ørsted, annoncerede i juni sidste år, at Radius skulle frasælges, men det er blevet klart, at der ikke længere er bred opbakning at hente fra Ørsteds største aktionær - den danske stat.
Socialdemokratiet vil ligesom en række andre partier ikke være med til at sælge eldistributionsforretningen fra på de præmisser, regeringen har skitseret.
Det meddelte partiformand Mette Frederiksen (S) i går, og i dag har Ørsted så besluttet at indstille salgprocessen af elforretningen Radius.
Få her et overblik over, hvad striden om frasalget handler om, og hvilke konsekvenser et salg kan have for Ørsted og kunderne i Radius.
Hvad er Radius?
Du kan selv vælge, hvem der skal levere strøm til dit hjem, men du kan ikke vælge, hvem der transporterer den.
Det klarer el-nettet i jorden, der ejes og drives af forskellige selskaber, der har monopol i hver deres del af landet.
Radius er et af de selskaber, der driver elnet.
Selskabet hører under Ørsted-koncernen (det gamle Dong Energy, red.
) og forsyner 1 million hjem og virksomheder i Københavnsområdet, Nordsjælland og dele af Midtsjælland via et elnet på cirka 19.
000 km.
Det har siden sommeren 2018 været kendt i offentligheden, at Ørsted ønsker et frasalg af Radius, der i 2017 omsatte for 1,3 milliarder kroner.
Hvorfor vil Ørsted af med selskabet?
Ørsted tjener fortsat gode penge på at distribuere og sælge el og gas til danskerne.
Navneskiftet fra Dong Energy til Ørsted i 2016 markerede dog den retning, selskabet ønskede at gå.
Fra at have fokuseret på olie og gas er det i dag selskabets mål at blive globalt førende indenfor grøn energi.
Et ønske om frasalg af Radius er altså et ønske om at strømline forretningen.
Det forklarer DR's økonomikorrespondent, Casper Schrøder.
- Ørsted vil gerne koncentrere sig om deres meget ambitiøse plan om en grøn omstilling og om at være ejer af havvindmølleparker i hele verden.
Det er et forstyrrende element samtidig at skulle drive et net i en lille del af Danmark.
Hvem har været interesseret i at købe?
Salgstankerne gik ikke ubemærket hen, og der har været flere interesserede købere blandt internationale kapitalfonde, pensionskasser og konkurrerende forsyningsselskaber, siden Ørsted annoncerede, at Radius skulle have ny ejer.
Et konsortium bestående af Allianz og E.
ON blev sorteret fra i den første udbudsrunde, mens italienske energiselskab Enel fortsatte med at byde sig til.
Med i anden udbudsrunde var ifølge Reuters også Ørsteds næststørste aktionær, SEAS-NVE, og pensionsgiganten ATP, der havde budt på selskabet sammen, og et konsortium bestående af de canadiske pensionskasser Omers og CDPQ samt danske PKA.
Hvad vil investorer med dansk el-distribution?
Med Radius har der været udsigt til sikkert afkast og mulighed for at investere betydelige summer i en stor handel.
Og det er blandt andet derfor, at en række købere nu står klar til at overtage forretningen, forklarer Casper Schrøder.
- Radius' elnet er en forretning med et stabilt afkast, og det er en forretning med stor sikkerhed for at tjene penge langt ind i fremtiden.
Det er en type investering, som især pensionskasser i hele verden finder meget attraktiv i disse år, lyder det fra korrespondenten.
Budrunde nummer to, der var ventet afsluttet i anden halvdel af februar, er fra i dag ikke længere en realitet.
Hvorfor vil S, SF, Enhedslisten og DF ikke støtte et salg?
Indtil videre er et frasalg af Radius sat på hold af staten, der ejer 50,1 procent af aktierne i Ørsted, fordi en række partier frygter, at en køber vil skrue priserne op for at øge sit afkast på investeringen.
- Det er opsigtsvækkende at man først sætter en salsproces for milliarder af kroner i gang for et halvt år siden med opbakning i forligskredsen, men at man nu trækker stikket i allersidste fase.
Den slags er ikke noget, der sker hver dag, siger Casper Schrøder.
Socialdemokratiet og SF vil have, at Radius skal være ejet af forbrugerne selv eller indgå i en konstruktion, hvor staten fortsat ejer over 50 procent af aktierne, fordi "kritisk infrastruktur er uhyre vigtig for os alle sammen".
Hvem taber på, at planerne om salg nu er gået i stå?
Salget af Radius vil være en privatisering af elnettet for Ørsteds eksisterende kunder, og der er flere standpunkter i debatten om, hvad et eventuelt salg kan have af konsekvenser for de 1 million kunder, der får strøm fra Radius.
- Dem, der siger nej til et salg, siger, at en ny ejer, der ikke har noget statsligt eller brugerdrevet islæt vil kunne udsulte selskabet til skade for kunderne med højere priser og dårligere service, på trods af, at der faktisk er regulering om forbrugerpriser på det her område, siger Casper Schrøder.
På ja-siden er argumentet ifølge Casper Schrøder, at salget vil øge konkurrencen på markedet.
- Bundlinjen er dog nok, at det ikke er en økonomisk diskussion, men en politisk diskussion.
Bliver det droppede salg et problem for Ørsteds forretning?
Casper Schrøder vurderer ikke det droppede salg som et stort problem for Ørsteds forretning.
Der er nemlig tale om småpenge for et så stort forsyningsselskab.
- Man må nok se det som en irriterende sten i skoen for den grønne omstilling, Ørsted er i gang med, men det er ikke et uoverstigeligt bjerg af et problem, som topchef Henrik Poulsen og Ørsted står overfor, siger Casper Schrøder og tilføjer:- Ørsted skulle have fået nogle penge ind for salget, og de skulle være brugt til nye investeringer, men det var kun en lille del af den store investeringsplan, der skulle finansieres af midlerne fra salget af Radius.
Det politiske nej til Ørsteds planer om frasalg har foreløbigt kostet et fald i aktien på omkring 3 procent.
Dermed er der skåret omtrent fem milliarder af selskabets markedsværdi.
FacebookTwitterKopier linkEmner:ATP|Kristian Jensen (politiker)|Mette Frederiksen (politiker)|Erhverv|Sjælland




https://www.dr.dk/nyheder/udland/theresa-may-tag-nu-og-se-pa-denne-aftale-en-gang-mere

UdlandTheresa May: Tag nu og se på denne aftale en gang mereMay talte navnligt om den såkaldte bagstopperaftale i erklæring i parlamentet dagen før afstemning.
Premierminister Theresa May opfordrer medlemmerne af det britiske underhus til at genoverveje deres skepsis over for skilsmisseaftalen med EU.
14.
jan.
2019 kl.
17.
54Bemærk: artiklen er mere end 30 dage gammelLæs opStorbritanniens premierminister, Theresa May, opfordrede i en erklæring mandag i parlamentet indtrængende dets medlemmer til at støtte regeringens brexitaftale for landets skyld.
Hun fremholdt et brev fra EU's ledere i et forsøg på at vinde mere opbakning til sin omstridte brexitaftale, som skal til afstemning tirsdag.
May talte navnligt om den såkaldte bagstopperaftale - også kaldet "backstop" - som skal sikre, at der ikke skal etableres en fast grænse med kontroller mellem Irland og Nordirland.
- Vi kan undgå, at den overhovedet træder i kraft, sagde May med henvisning til, at EU-cheferne bekræfter, at de vil arbejde intenst på at forhindre, at den i Storbritannien så forhadte aftale om en bagstopper for Nordirland kommer i anvendelse.
May: Den eneste mulighedTidligere i dag var der rapporter om, at en gruppe konservative brexit-tilhængere måske kunne stemme for aftalen.
Rapporterne, som blev bragt af ITV, blev dog hurtigt afvist af talsmænd for de konservative brexit-tilhængere.
- Denne foreliggende aftale er den eneste praktiske mulighed, sagde May og advarede om, at en situation uden en brexitaftale kan true hele Storbritanniens fremtid, da det kan føre til skotsk løsrivelse.
- Tag og se på denne aftale endnu en gang, sagde May.
Et nederlag til Mays fløj ved afstemningen tirsdag aften vil forværre brexit-krisen i Storbritannien, som ifølge planen skal forlade EU 29.
marts.
/ritzau/ReutersFacebookTwitterKopier linkEmner:Storbritannien|Theresa May (politiker)|EU|Nordirland|EU-forhold




https://www.dr.dk/nyheder/penge/orsted-stopper-officielt-salg-af-radius

PengeØrsted stopper officielt salg af RadiusEnergiselskabet Ørsted indstiller nu salget af Radius, da den politiske opbakning er væk.
Energiselskabet Ørsted opgiver at sælge Radius.
Signe Mai Vilsbøll14.
jan.
2019 kl.
17.
05Bemærk: artiklen er mere end 30 dage gammelLæs opEnergiselskabet Ørsted har stoppet det igangværende salg af eldistributionsforretningen Radius.
Det sker, efter at finansminister Kristian Jensen (V) i går kunne meddele, at der ikke længere er den fornødne politiske opbakning til at fortsætte den salgsproces, der har været i gang siden sommeren sidste år.
I en fondsbørsmeddelelse skriver selskabets bestyrelse, at salget er indstillet på grund af det politiske nej, men bestyrelsen fremhæver også, at Ørsted ikke er "den bedste langsigtede ejer".
- Det er i selskabets, aktionærernes og kundernes interesse, at de overgår til et nyt ejerskab med henblik på at skærpe Ørsteds strategiske fokus og ambition om at skabe et globalt førende selskab inden for grøn energi, lyder det.
Kritisk infrastrukturDet droppede salg af Radius, der ville have været en privatisering af elnettet for omkring 1 million eksisterende kunder, har mødt hård kritik.
Flere partier frygter nemlig, at Radius bliver solgt til en køber, der vil skrue priserne op for at øge sit afkast på investeringen.
Socialdemokratiets formand, Mette Frederiksen, forklarer, at elnettet er "kritisk infrastruktur, der skal bevares under demokratisk kontrol".
Og det er derfor, at Socialdemokratiet har trukket sin støtte til salget.
Socialdemokratiet og SF vil have, at Radius skal være ejet af forbrugerne eller indgå i en konstruktion, hvor staten ejer over 50 procent.
Staten ejer i dag 50,1 procent af aktierne i energiselskabet Ørsted - en andel, den beholdt da det daværende Dong under hård kritik blev solgt i 2013 og børsnoteret i 2016.
Strømlinet forretningØrsted meddelte i juni 2018, at selskabet ønskede at sælge Radius fra for at strømline forretningen og bruge kræfterne på at blive globalt førende indenfor grøn energi.
Med den ambition for øje har Ørsted ikke opgivet muligheden for at skille sig af med eldistributionsforretningen.
- Ørsted vil (.
.
.
) fortsætte sin afdækning af forskellige exit-muligheder, hvilket ultimativt også kunne ske ved en udskillelse af de pågældende forretninger til Ørsteds aktionærer.
Det igangværende arbejde med at udskille de nævnte aktiviteter i et selvstændigt selskab vil derfor fortsætte, oplyser selskabets bestyrelse i fondsbørsmeddelelsen.
Det politiske nej til Ørsteds planer om frasalg har kostet et fald i aktien på omkring 2,16 procent.
Dermed er der i dag skåret omtrent fire milliarder af selskabets markedsværdi.
FacebookTwitterKopier linkEmner:Kristian Jensen (politiker)|Mette Frederiksen (politiker)|Socialdemokraterne|Energiselskaber|Sjælland




https://www.dr.dk/sporten/haandbold/vm-herrer/video-islandsk-maalvogter-ramt-i-hovedet-tre-gange

VM herrerVIDEO Islandsk målvogter ramt i hovedet tre gangeMålvogter Björgvin Gustavsson blev kåret til kampens spiller i sejren over Bahrain.
Af Anders Rud14.
jan.
2019 kl.
17.
15 | opdateret 14.
jan.
2019 kl.
18.
35Bemærk: artiklen er mere end 30 dage gammelLæs opPositionen som målvogter kan til tider være farlig i håndbold.
Det fik Björgvin Gustavsson i den grad at mærke under opgøret mod Bahrain i gruppe B ved VM i håndbold.
Men det stoppede ikke det islandske plankeværk, der til slut fejrede det stilsikre hovedspil med en sejrsdans, inden Island vandt opgøret 36-18 over Bahrain.
Se de tre hovedskud i videoen over artiklen.
FacebookTwitterKopier linkEmner:Bahrain-Merida|Bahrain




https://www.dr.dk/nyheder/regionale/syd/25000-ansatte-maa-pakke-smoegerne-vaek-region-vil-indfoere-totalt-rygeforbud

Syd- og Sønderjylland25.
000 ansatte må pakke smøgerne væk: Region vil indføre totalt rygeforbud Region Syddanmark vil indføre samme rygepolitik på alle regionens arbejdspladser.
Det skal være slut med at ryge på alle Region Syddanmarks arbejdspladser.
Det fremgår af et oplæg i hovedudvalget i Region Syddanmark.
Arkivfoto.
Af Louise Mandrup (interview)14.
jan.
2019 kl.
16.
15Bemærk: artiklen er mere end 30 dage gammelLæs op25.
000 ansatte i Region Syddanmark skal i fremtiden lade smøgerne ligge i tasken, så længe de er på arbejde.
Regionen vil nemlig indføre rygeforbud på samtlige arbejdspladser i organisationen.
På de fire syddanske sygehuse er det allerede forbudt at tænde en cigaret i arbejdstiden - både indendøre og udenfor.
Den rygepolitik eller noget lignende skal udbredes til resten af regionens arbejdspladser, fortæller regionsdirektør Jane Kragelund.
- Vi er jo én organisation, og derfor vil vi gerne have, at man har det på samme måde, uanset om man er ansat på et sygehus eller i regionrådshuset, siger hun.
Detaljerne skal diskuteresRygelovenRygeloven sikrer beskyttelse mod tobaksrøg indendøre på blandt andet arbejdspladser, i toge, busser og på serveringssteder.
Den oprindelige lov trådte i kraft i 2007.
Der er flere undtagelser i rygeloven, som giver tilladelse til rygning på for eksempel værtshuse under 40 kvadratmeter.
Loven er ændret to gange.
I 2012 blev det forbudt at ryge på enkeltmandskontorer og på matriklen ved børneinstitutioner og grundskoler.
I 2017 var rygning indenfor i fængsler ikke længere tilladt.
Kilde: denstoredanske.
dkI et oplæg til den fælles rygepolitik fremgår det, at det ikke er tilladt at ryge i arbejdstiden, uanset om medarbejderen er til møde, på kursus, på udflugt eller lignende væk fra arbejdspladsen.
Men det er et punkt, der stadig skal diskuteres inden den endelige politik vedtages, fortæller Jane Kragelund.
- Hvis man er på rådighedsvagt og er hjemme.
Er det arbejdstid?
Eller hvis man er på kursus uden for regionens matrikel.
Hvilken politik gælder så?
Det er nogle af de spørgsmål, vi diskuterer.
Lone Rasmussen er med i arbejdsgruppen som medarbejdernes repræsentant.
Hun mener, at det er helt naturligt at få en fælles rygepolitik.
- Ellers kan det give frustrationer hos medarbejderne, hvis vilkårene ikke er ens for de ansatte.
Det er jo den samme arbejdsplads, siger hun.
Hun påpeger også, at der er nogle detaljer, der skal præciseres.
Det er for eksempel Lone Rasmussens personlige holdning, at hvis man er på kursus, er det rygepolitikken på den pågældende matrikel, der gælder.
Politisk opbakning til rygestopkursusIfølge Jane Kragelund er arbejdsgruppen meget opmærksom på ikke at krænke den personlige frihed med et totalt rygeforbud.
- Sådan må det jo ikke blive.
Derfor har vi også behov for at diskutere politikken med vores medarbejderrepræsentanter for at sikre de rigtige balancer i gråzonerne.
Læs også:4 videokampagner, der skulle få danskerne til at skodde smøgerneLone Rasmussen forventer, at de ansatte vil få tilbudt et rygestopkursus.
Og det er der også opbakning til fra politisk side, siger Stephanie Lose til JydskeVestkysten.
- Vi ved, at det kan give rigtig god mening, hvis man får hjælp til at stoppe med at ryge.
Så vi er bestemt åbne for at kigge på det, siger hun til avisen.
Ifølge den foreløbige plan vil den fælles rygepolitik komme på hovedudvalgets dagsorden til godkendelse i starten af april og vil træde i kraft i sensommeren 2019.
FacebookTwitterKopier linkEmner:Stephanie Lose (politiker)|Region Syddanmark|Rygning|Arbejdspladser|JydskeVestkysten




https://www.dr.dk/nyheder/regionale/nordjylland/hjaelp-efter-opvaekst-med-misbrug-otte-ud-af-ti-unge-kommer-fra

NordjyllandHjælp efter opvækst med misbrug: Otte ud af ti unge kommer fra velstillede familierFor mange unge fra velstillede familier er det et tabu at bede om hjælp, har de erfaret i Aalborg Kommune.
Amanda Almindes far havde et alkoholproblem og døde, da Amanda var 19 år.
Af Magnus Munk Kristiansen og Søren Flytkjær14.
jan.
2019 kl.
20.
15Bemærk: artiklen er mere end 30 dage gammelLæs opDet kan være hårdt at vokse op, hvis mor eller far drikker eller tager stoffer.
Også hvis opvæksten foregår i en velstillet familie med mad i køleskabet, smart tøj og biografture.
Sådan havde Amanda Alminde det.
Hun voksede op sammen med sin tvillingesøster, sin lillebror, sin mor og en far med et alkoholproblem.
- Den måde, han har opført sig på, når han har været i sin rus, har påvirket mig, og påvirker mig stadig i dag, fortæller hun.
For tre år siden startede Aalborg Kommune et behandlingstilbud for børn og unge, der kommer fra familier med et alkohol- eller stofmisbrug.
120 har nu været gennem forløbet.
Her kommer otte ud af ti fra familier, der hverken har været udsatte eller tidligere har haft brug for hjælp af det offentlige.
Større tabu i velstillede familierAt så stor en del af de unge kommer fra velstillede familier, overrasker Maja Torp, leder af Aalborg Kommunes rusmiddelafsnit.
- Det har været lidt en skjult målgruppe, der så titter frem nu, fordi vi har fået det her tilbud, siger hun.
FAKTA: Samtaler om misbrugEr man under 24 år og i familie med en person, der har problemer med alkohol eller stoffer, kan man få samtaler gennem Aalborg Kommune.
Samtalerne kan være individuelle, men også sammen med ligesindede, familie eller en partner.
Lignende tilbud findes i flere andre kommuner.
Kilde: Aalborg KommuneHvis man kommer fra en udsat familie, har man måske haft kontakt med kommunen tidligere, og så har man været vant til, at der er nogle inde over familien.
Det betyder også, at det måske i mindre grad er et tabu end i en mere velstående familie, mener Maja Torp.
- Når du vokser op i en velstillet familie, ser alt godt ud på overfladen, og der er ikke nogen, der på samme måde presser sig på for at finde ud af, om du har det godt eller ej.
De her børn er vant til at opretholde en rigtig pæn facade, der gør, at ingen rigtig spørger.
Men problemerne tager de med sig, og de har virkelig brug for den her hjælp.
Hjælp til sin skyldfølelseBehandlingstilbuddet består blandt andet af individuelle samtaler og gruppesamtaler med andre unge med samme baggrund.
Og den hjælp har Amanda Alminde haft brug for.
Specielt i forhold til den skyldfølelse, hun oplevede, da hendes forældre blev skilt, og hendes far begyndte at ringe.
- Når jeg tænker tilbage, så har han nok været meget beruset, og så siger han, at det er min skyld, at jeg ikke besøger ham nok, at jeg ikke gider ham og fortæller, hvordan han sidder alene.
- Det tog jeg til mig, og derfor troede jeg, at jeg var ansvarlig for alles glæde, siger hun.
Faren døde, da Amanda var 19 år gammel.
I dag er hun 21 år og læser til ergoterapeut.
Læs også:Michael Falch drømte sig til en sang: Nu har kendte kunstnere indspillet den til velgørenhedHun har fået hjælp, men for mange unge fra velstillede familier er det et tabu, mener lederen af Aalborg Kommunes rusmiddelafsnit.
Og det er vigtigt, at de får hjælp.
- Vi kan se, at børn og unge, der er vokset op i familier med misbrug, er langt mere udsatte i forhold til psykiske problemer, altså angst, depression og spiseforstyrrelser, og de har en større risiko for selv at få et misbrug, siger Maja Torp.
Udsatheden breder sigAt udsathed spreder sig til andre samfundsgrupper, er man også optaget af på Center for Ungdomsforskning på Aalborg Universitet.
Det fortæller professor og leder af centret, Noemi Katznelson.
Forskerne har i øjeblikket fokus på, om der er grupper af unge, der kommer fra en helt anden baggrund, end man normalt forventer.
- Og når jeg siger normalt, så er det fordi, man tit kommer til at tænke med 'socialarvsbrillerne' på, hvor udsatte kommer fra en belastet social baggrund.
Men sådan behøver det ikke nødvendigvis at være, og det kan det her være et eksempel på.
- Der er ikke noget nyt i, at børn og unge vokser op i hjem, hvor alkohol spiller en dårlig og negativ rolle.
Det nye her er muligvis, at de unge henvender sig, og at der faktisk er et tilbud til dem.
Behandlingstilbuddet udløber i år, men Maja Torp fortæller, at man søger midler til fire år mere.
FacebookTwitterKopier link




https://www.dr.dk/nyheder/indland/laila-vil-ikke-bytte-ghettoen-ud-en-villa

IndlandLaila vil ikke bytte ghettoen ud for en villaSelvom Finlandsparken er et af Danmarks hårdeste ghettoområder vil Laila ikke flytte derfra.
Af Annika Wetterling14.
jan.
2019 kl.
17.
00 | opdateret 14.
jan.
2019 kl.
18.
36Bemærk: artiklen er mere end 30 dage gammelLæs opDen danske lov om ghettoer skal gøre landet fri for de omdiskuterede boligområder inden 2030.
Finlandsparken i Vejle har været på ghettolisten i 2012 og kategoriseres som et af de hårdeste ghettoområder i Danmark.
Her bor Laila Alameddin Incikli.
- Selvfølgelig gør du jo det, du er jo indvandrer.
Den slags kommentarer får den 24-årige lærerstuderende mange af, når hun fortæller, at hun bor i Finlandsparken i Vejle.
Alligevel vil Laila Alameddin Incikli ikke bo et andet sted.
Hun betragter sig selv som den heldigste pige, fordi hun kan bo i det, hun selv kalder for et smukt og multikulturelt område.
GhettoområderEt boligområde kan få betegnelsen ghetto, hvis mindst tre af disse fem kriterier er opfyldt:1.
Der skal være mange beboere uden arbejde eller uddannelse.
Kun uddannelser, der er godkendt i Danmark tæller nu med.
2.
Der skal være mange beboere, der kun har taget en afgangsprøve i folkeskolen.
3.
Der skal være mange beboere med lav indkomst.
4.
Der skal være mange beboere, der er dømt for kriminalitet.
Det vil sige, at et område har mindst tre gange så meget kriminalitet som landsgennemsnittet.
5.
Mere end halvdelen af beboerne skal være fra ikke-vestlige lande eller være efterkommere.
Finlandsparkens har været på ghettolisten i fem år.
Det betyder, at Laila Alameddin Incikli risikerer, at hendes bolig må rives ned, da der ifølge ghettoloven bor for mange arbejdsløse, for mange med en ikke-vestlig baggrund og for mange kortuddannede i området.
- Jeg forstår ikke, hvordan listen kan hjælpe folk ud på arbejdsmarkedet.
Vi flytter jo bare problemerne fra et sted til et andet ved at bede folk flytte og nedrive boligerne, siger Laila Alameddin Incikli.
I videoen ovenfor kan du høre, hvorfor hun ikke vil bytte ghettoen ud med noget andet.
FacebookTwitterKopier linkEmner:Bolig|Socialforhold|Vejle




https://www.dr.dk/nyheder/indland/storebaeltsbroen-er-aaben-igen-efter-uheld-med-lastbil

IndlandStorebæltsbroen er åben igen efter uheld med lastbilEfter at have været lukket i flere timer, er broen nu åbnet i begge retninger.
Her ses den væltede lastbiltrailer på broen.
)Af Maja Lærke Maach14.
jan.
2019 kl.
16.
17Bemærk: artiklen er mere end 30 dage gammelLæs opBilister fra begge retninger kan igen passere Storebæltsbroen.
Det skriver Storebælt på Twitter.
- I retning mod Fyn er broen åben for biltrafik.
På Storebælt er der ikke længere kødannelse.
Broen blev lukket efter klokken 12.
00, da en lastbil var kørt galt, og dens lastbiltrailer væltede.
Uheldet skete på højbroen.
- Det er en lastbil med en trailer, hvor traileren er væltet ind over rabatten.
Umiddelbart er der ikke nogen personskade, men vi har valgt at spærre i begge retninger, så der ikke kommer flere uheld, sagde vagthavende for Storebælt tidligere til DR Nyheder.
Det skete i et tidsrum, hvor man frarådede vindfølsomme køretøjer.
Læs også:Det ene spor på Storebæltsbroen er åbnet igen efter uheldDet er stadig ikke klogt at køre på broen, hvis man sidder i et vindfølsomt køretøj, lyder meldingen.
Den advarsel ventes at gælde indtil midnat.
- På E20 Storebæltsbroen blæser det stadig en del, og derfor frarådes det at passere broen med vindfølsomme køretøjer.
Vinden forventes at aftage først på natten, skriver Vejdirektoratet på Twitter.
I et tweet oplyste politiet kort efter klokken 14, at redningsberedskab og politi arbejdede på højtryk for at få lastbilen fjernet.
Arbejdet blev dog besværliggjort af kraftig sidevind.
FacebookTwitterKopier linkEmner:A/S Storebælt|Fyn|Sjælland|Sydsjællands og Lolland-Falsters Politi|Broer og tunneller




https://www.dr.dk/nyheder/indland/minister-kommuner-skal-goere-mere-finde-syge-der-er-blevet-snydt

IndlandMinister: Kommuner skal gøre mere for at finde syge, der er blevet snydtBeskæftigelsesministeren er utilfreds med, at kommunerne ikke har fundet flere borgere, som er blevet snydt i sygedagpengesager.
Beskæftigelsesminister Troels Lund Poulsen mener ikke, at landets kommuner har gjort nok for at finde borgere, som potentielt er blevet snydt for sygedagpenge på grund af fejlagtig sagsbehandling.
 Af Signe Kammersgaard Müller og Kåre Kildall Rysgaard14.
jan.
2019 kl.
16.
00 | opdateret 14.
jan.
2019 kl.
18.
18Bemærk: artiklen er mere end 30 dage gammelLæs opLandets kommuner har ikke været gode nok til at finde frem til borgere, som er blevet snydt for sygedagpenge.
Det mener beskæftigelsesminister Troels Lund Poulsen (V):- Kommunerne er til for borgernes skyld, så landets kommuner har et ansvar for at sikre, at der ikke er borgere, der har krav på nogle økonomiske midler, som de ikke har fået, siger han.
Han har derfor bedt Styrelsen for Arbejdsmarked og Rekruttering om at sende en indskærpelse til kommunerne.
Hvordan mistede syge ulovligt dagpenge?
I maj 2018 slog en landsretsdom fast, at en kommune ikke må standse sygedagpenge, før de har truffet en klar afgørelse.
Det betyder, at en kommune f.
eks.
ikke må stoppe sygedagpenge allerede fra januar, hvis de først behandler sagen færdig i juni.
Fejlen var foregået i flere år og spredt, fordi Ankestyrelsen havde fortolket loven forkert og vejledt kommunerne i den ulovlige praksis.
Kommuner og Ankestyrelsen skulle rette de forkerte afgørelser igennem tre år.
Indtil videre har landets fem største kommuner selv kun fundet to borgere, der skal have penge tilbage.
Ankestyrelsen har screenet 3200 klagesager og forventer at finde fejl i lidt over 400 sager.
Derudover har Ankestyrelsen bedt kommunerne om at gennemgå 230 sager, hvor der kan være fejl.
Er du måske blevet snydt?
Der kan være sket fejl, hvis datoen for stop af sygedagpenge ligger før den dato, hvor sagen bliver afgjort i kommunen.
Det er lidt teknisk, hvem der skal have penge tilbage, så læs denne vejledning fra Københavns Kommune, hvis det måske drejer sig om dig.
Sager har tre års forældelsesfrist.
I maj 2018 afgjorde Østre Landsret, at kommunerne og Ankestyrelsen har tolket loven forkert i sager om udbetaling af sygedagpenge.
Kommunerne må ikke standse udbetalingen af sygedagpenge til borgere, før der er kommet en klar afgørelse i deres sag.
Det betyder, at kommunerne f.
eks.
ikke må stoppe udbetalingen til en borger i april, hvis de først kommer med en endelig afgørelse i vedkommendes sag i juni.
Det har ellers været praksis i både kommuner og Ankestyrelsen i flere år, og derfor er der nu et ukendt antal borgere, som mangler sygedagpenge fra kommunerne.
Siden dommen har det været op til kommunerne selv at rette fejlen og finde de borgere, som er blevet snydt.
Men indtil videre har landets fem største kommuner; København, Aarhus, Aalborg, Odense og Esbjerg, tilsammen kun fundet frem til to borgere, som er blevet snydt.
Det viser svarene på en aktindsigt, som DR har modtaget.
Til sammenligning har Ankestyrelsen, som kun beskæftiger sig med de sager, hvor folk i sin tid har klaget over kommunernes afgørelse, fundet frem til omkring 600 sager, hvor borgere sandsynligvis skal have udbetalt penge fra kommunerne.
Det er dog langt fra alle, der klager over deres sag.
De kommuner, som DR har været i kontakt med, har blandt andet søgt efter borgere, der risikerer at være blevet snydt, på deres hjemmesider og i nogle tilfælde med annoncer i lokale dagblade.
Men flere af dem mener, at det er for omfattende at gennemgå alle sager igen.
Blot en enkelt kommune har systematisk gennemgået sit sagsbehandlingssystem.
Og det er altså ikke godt nok ifølge beskæftigelsesministeren:- Der er helt givet flere sager at finde, og det er lige præcis derfor, at jeg har bedt Styrelsen for Arbejdsmarked og Rekruttering om at skrive rundt til landets kommuner for at gøre dem opmærksomme på deres ansvar, siger Troels Lund Poulsen (V).
Hos Kommunernes Landsforening påpeger Henrik Thomassen, der er kontorchef for foreningens center for vækst og beskæftigelse, at hvis en kommune vurderer, at den ikke kan finde gamle sager uden en betydelig administrativ byrde, så er det i orden at vælge en løsning, hvor man annoncerer lokalt, som flere kommuner har gjort.
- Vi håber derfor, at omtalen af sagen kan få borgere, som mener, at de eventuelt har ret til en ny afgørelse, til at rette henvendelse til kommunerne, som så vil vurdere, om sagen skal genoptages, siger Henrik Thomassen.
Artiklen er opdateret kl.
18.
18 med kommentar fra Kommunernes LandsforeningFacebookTwitterKopier linkEmner:Troels Lund Poulsen (politiker)|Venstre|Kommunernes Landsforening|Dagpenge|København




https://www.dr.dk/nyheder/udland/tidligere-fbi-agent-saadan-kan-danmark-bekaempe-falske-nyheder

UdlandTidligere FBI-agent: Sådan kan Danmark bekæmpe falske nyheder De kommende valg i Danmark og EU er oplagte mål for Rusland, siger amerikansk cyber-sikkerhedsekspert.
Af Af Steffen Kretz- DRs USA-korrespondent og video: Rasmus Christiansen14.
jan.
2019 kl.
16.
00Bemærk: artiklen er mere end 30 dage gammelLæs opMængden af falske nyheder i USA har nået et niveau, hvor det er en epidemi, som truer selve demokratiet.
Det siger en tidligere FBI-agent, som har brugt år på at spore og dokumentere den russiske misinformations-kampagne, som var rettet mod det amerikanske præsidentvalg i 2016.
Siden har russerne forsøgt at påvirke præsidentvalget i Frankrig og valget i Tyskland, og næste mål kan meget vel være valget til EU-parlamentet i maj og det danske valg til Folketinget, som skal afholdes indenfor de kommende måneder.
Det siger cyber-sikkerhedseksperten Clinton Watts, som har en fortid hos forbundspolitiet, FBI.
Når I ser en aggressiv, forenet gentagelse af det samme budskab igen og igen, så er det et klassisk signal om, at der er en trolde-operation bag.
Cyber-sikkerhedsekspert, Clinton Watts.
Og han var et fremtrædende vidne i den amerikanske kongres, da politikerne i marts 2017 ville have klarlagt omfanget af Ruslands indblanding i præsidentvalget.
- Det første, I skal se efter, er deres statssponsorerede propaganda, både i Danmark og i EU som helhed.
Se, hvilke kandidater, de taler om.
Hvilke emner og områder, de fokuserer på, siger Clinton Watts til DR, da vi møder ham i New York.
Hold øje med gentagelserHan peger på den engelsksprogede, russiske TV-kanal, Russia Today, og det ligeledes engelsksprogede russiske nyhedsbureau, Sputnik.
Gentager de de samme historier om valget i Danmark og EU igen og igen, vil det være de samme historier, som russiske internet-trolde derefter vil sprede via sociale medier, siger Watts.
- Det næste, I skal se efter, er forstærkningen af de historier.
Når I ser en aggressiv, forenet gentagelse af det samme budskab igen og igen, så er det et klassisk signal indenfor sociale medier om, at der er en trolde-operation bag, siger han.
17 amerikanske efterretningstjenester har fastslået, at Rusland arbejdede meget målrettet på at sprede misinformation og falske nyheder under det amerikanske præsidentvalg for at skabe splittelse, uro og vælgerapati.
Hvis Rusland gennemfører en misinformationskampagne mod Danmark, vil de lave profiler på de sociale medier, som ligner og lyder som danske borgere.
Cyber-sikkerhedsekspert, Clinton Watts.
Russerne arbejdede på at fremme Donald Trumps chancer og på at skade modkandidaten fra det Demokratiske parti, Hillary Clinton.
En stribe russere er nu sigtet i den undersøgelse, som den særlige anklager, Robert Mueller, er i gang med.
- Hvis Rusland gennemfører en lignende kampagne mod Danmark, vil de lave profiler på de sociale medier, som ligner og lyder som danske borgere.
Særligt fra de dele af befolkningen, som de ønsker at ramme med specifikke emner og temaer, siger Watts.
Læs også:Russiske propagandister spreder falske nyheder på sociale medier- De vil sende propaganda ud via de profiler og forsøge at blande rigtig information ind i det, rettet mod den gruppe, de er efter.
Målet vil også her være at skabe splid.
De vil med misinformation og falske nyheder få folk til at miste tilliden til politikerne og institutionerne.
Hackede partiernes hovedkvartererI et par år forud for det amerikanske præsidentvalg i 2016 hackede russiske agenter en stor gruppe af mål i USA, heriblandt begge de to store partiers hovedkvarterer, offentlige personer, politikere og journalister.
Alt sammen, fordi de er gode steder at hente information.
Rusland går ind hos modstanderne, vinder deres befolknings tillid, splitter dem og vender dem mod hinanden.
Cyber-sikkerhedsekspert, Clinton Watts.
- De ledte efter information, som kunne bruges som benzin på bålet i den fortælling, som de ønskede at fremme på sociale medier og i deres egen statssponsorerede propaganda.
De frigav materialet på nøje planlagte tidspunkter i valgkampen, hvorefter pressen tog det op - på den måde kunne de ramme en modstander eller fremme en kandidat, de støttede, siger Clinton Watts.
Russiske internet-trolde styrede stribevis af sociale netværks profiler, som til forveksling lignede ægte amerikanske profiler.
En af de mest succesfulde var en Facebook-profil, som angiveligt repræsenterede det republikanske parti i staten Tennessee, men reelt var styret fra St.
Petersborg.
- Den falske profil havde ti gange flere følgere end den rigtige, fordi den interagerede med en masse offentlige personer, kendte grupper og institutioner.
Det gav den stor troværdighed og spredte sidens misinformation i vide kredse, siger Clinton Watts.
Vender befolkningen mod deres egen regeringBliver Danmark angrebet under en kommende valgkamp, handler det om at reagere hurtigt ved at afsløre de profiler på sociale medier, som er falske og styret fra udlandet, siger Watts:- Det er meget vanskeligt at finde en stor gruppe følgere, så jo mere I får dem fjernet, jo mindre effektive vil de være over tid.
- Et tip vil ofte være at se på, hvem i Danmark der deler russisk propaganda.
Af og til er det rigtige personer, som følger russisk udenrigspolitik.
Men ofte vil de vise sig at være falske profiler, når man undersøger det.
Se på dem, som er mest aktive - hvis de ikke fortæller dig, hvem de er, og hvor de er, så er de nok ikke dem, de udgiver sig for at være.
Russernes mål er at fremme en pro-Putin kandidat.
Cyber-sikkerhedsekspert, Clinton Watts.
Ruslands misinformationskampagne rettet mod Vesten har eksisteret i årtier under kodenavnet, “aktive foranstaltninger”.
Men det er først indenfor de sidste år, at den har haft stor gennemslagskraft.
Læs også:Fake news: Bedstemor og bedstefar spreder mest misinformationMålet har hele tiden været at svække Ruslands modstander i Vesten ved at svække befolkningernes tro på demokratiet, på deres institutioner og ledere og på selve valgprocessen.
Under præsidentvalget i USA i 2016 blev den Kreml-kontrollerede tv-station, Russia Today, ved med at køre historier om, at der var udbredt valgsvindel forud for valget, som Donald Trump på det tidspunkt så ud til at tabe.
Donald Trump tog derefter selv samme påstand op, selv om der på intet tidspunkt har været noget grundlag for den.
- Rusland går ind hos modstanderne, vinder deres befolknings tillid, splitter dem og vender dem mod hinanden.
På den måde kan Rusland vinde ved hjælp af politik i stedet for at bruge magt.
- Og hvis de kan bryde unioner som EU og NATO op, så kan de gå imod hvert enkelt land individuelt.
Målet i hvert enkelt tilfælde er at fremme en pro-Putin kandidat, som vil hjælpe deres interesser, siger Clinton Watts.
FacebookTwitterKopier linkEmner:Donald Trump (politiker)|Hillary Clinton (politiker)|Rusland|USA|Valg og folkeafstemninger




https://www.dr.dk/sporten/haandbold/vm-herrer/saudi-hvem-sparsomt-dansk-kendskab-til-kommende-vm-modstander

VM herrerSaudi hvem?
Sparsomt dansk kendskab til kommende VM-modstanderDet er ikke meget, de danske spillere ved om Saudi-Arabien, som de møder i aften.
Af Kasper Heide Lund14.
jan.
2019 kl.
14.
00Bemærk: artiklen er mere end 30 dage gammelLæs opI aften skal Danmark i ilden for tredje gang ved håndbold-VM, og for tredje gang står herrerne over for en på papiret meget overkommelig modstander.
I Boxen i Herning løber danskerne nemlig på banen mod upåagtede Saudi-Arabien, som har tabt sine to første gruppekampe ved slutrunden.
Læs også:Dansk profil misser næste VM-kamp på grund af skadeSelvom danskerne ved, at saudiaraberne ikke kommer fra nogen stor håndboldnation, så stopper kendskabet til modstanderne også ret bredt der.
Hvad kender du til Saudi-Arabien?
- Ikke mere end hvad jeg lige har set på tv de sidste par dage, siger Mads Mensah.
Den udlægning stemmer meget godt overens med Mikkel Hansens.
- Jeg ville lyve, hvis jeg sagde, at jeg var ekspert på området.
Men jeg har set lidt video og nogle af deres kampe.
Så lidt kendskab har jeg, men at jeg er på navn med dem, ville være en løgn.
Håndbold på DR: Besøg hos Mikkel Hansen i Paris- For at være helt ærlig, så er det et hold, som vi har meget lidt kendskab til, og for os er det lidt svært at udtale mange af navnene.
Så internt snakker vi også mest af alt i numre, så der ikke er nogen tvivl om, hvem vi snakker om, forklarer playmakeren Rasmus Lauge om de danske forberedelser og tilføjer:- Jeg tænker også, at de må have problemer med at udtale vores navne, så det er vel fair nok.
Skal blive til to danske pointHvis Danmark viser det samme spil i aften, som ved de to første kampe ved VM, så bør det også blive til endnu en dansk sejr.
- Vi har set lidt på dem.
Deres kamp i går (lørdag, red.
) mod Norge var svær for dem.
Nordmændene løb dem bare ned.
Vi er klare favoritter – det lægger vi ikke skjul på – men de er en speciel størrelse, når vi ikke kender mere til dem, end vi gør, siger Lauge.
Læs også:VM-dansker rejser hjem til højgravid kæreste: Tvivlsom til næste kampHverken han eller Mikkel Hansen frygter for, at de danske herrer får problemer med at engagere sig, selvom de nok engang skal spille mod et hold, der langt fra har samme niveau som Danmark.
- Vi har fået tanket en masse selvtillid, og jeg synes det positive ind til videre har været, at vi er blevet ved med at køre på.
Når vi har været foran med 5, 10 og 15 mål, så er vi stadig blevet ved med at køre på.
Det har været fedt at se, siger den nybagte far Mikkel Hansen.
Læs også:VIDEO Er det til rødt?
Nordmand smasket i ansigtet fra en halv meter- Nu har vi lagt opskriften til, hvordan det kan lade sig gøre, og hvordan vi gerne vil optræde.
Så gælder det bare om at finde akkurat den samme tænding og engagement frem, selvom det er Saudi-Arabien og alle forsøger at snakke dem ned, forklarer Rasmus Lauge.
Danmark og Saudi-Arabien spiller i aften klokken 20.
15.
Kampen kan følges direkte på DR1 eller høres i LIGA på P3.
FacebookTwitterKopier linkEmner:Mads Mensah (håndboldspiller)|Rasmus Lauge (håndboldspiller)|Saudi-Arabien|DR1|Håndbold




https://www.dr.dk/nyheder/udland/korrespondent-lofven-skal-finde-en-hemmelig-sti-ellers-venter-nyvalget-lige-om

Valg i SverigeSe temaUdlandKorrespondent: 'Löfven skal finde en hemmelig sti - ellers venter nyvalget lige om hjørnet'Formanden for Rigsdagen har givet Stefan Löfven to dage mere til at skabe enighed om regeringsgrundlag.
Den socialdemokratiske formand og siddende statsminister, Stefan Löfven, kan blive statsminister igen - hvis Venstrepartiet vil støtte det seneste regeringsforslag.
Af Louise Brodthagen Jensen og Maya Nissen14.
jan.
2019 kl.
15.
45Bemærk: artiklen er mere end 30 dage gammelLæs opSocialdemokraternes Stefan Löfven får nu 48 timer mere til at nå til enighed om et regeringsforslag, som kan komme til afstemning i Rigsdagen.
Sådan lyder meldingen fra formanden for Rigsdagen, Andreas Norlén, på et pressemøde her til eftermiddag.
Den forlængede tidsfrist kommer, efter at Venstrepartiet tidligere i dag meddelte, at de ikke kommer til at støtte op om Löfven som statsminister - i hvert fald ikke med det nuværende forslag til et regeringsgrundlag.
Det 73 punkter lange forslag skulle ellers efter fire lange måneder endelig sikre en ny svensk regering.
Læs også:Venstrepartiet bremser Löfvens statsministerdrøm - for nuAfvisningen skyldes blandt andet, at Venstrepartiet bliver holdt uden for indflydelse i regeringsforslaget, som er udarbejdet på tværs af fløjene mellem Socialdemokraterne, Centerpartiet, De Liberale og Miljøpartiet.
Venstrepartiet er dog heller ikke klar til at udløse et nyvalg, men vil i stedet have Stefan Löfven til forhandlingsbordet, inden Rigsdagen på onsdag skal stemme enten ja eller nej til forslaget.
Og selvom der er gode chancer for, at Venstrepartiets formand, Jonas Sjöstedt, kan nå til enighed med den socialdemokratiske formand - så er det sværere at tro på, at de borgerlige partier efterfølgende kan nikke ja til indrømmelser til Venstrepartiet.
Det vurderer DR Nyheders Europa-korresponent, Anna Gaarslev.
© Type 1DR’s Europa-korrespondent Anna GaarslevDR’s Europa-korrespondent Anna Gaarslev dækker blandt andet europæiske valg og topmøder.
Læs mere- De 73 punkter udgør et problem, for det er altså grundlaget for aftalen, der er lavet med de borgerlige partier og den, som deres bagland har godkendt.
Så det kan blive utroligt svært for de borgerlige partier at acceptere.
- Samtidig vil Venstrepartiet have en garanti for, at de aftaler, de tidligere har lavet med Socialdemokraterne, kan fortsætte, og det er svært at se, hvordan det kan lade sig gøre.
Som det er nu, hænger det bare ikke sammen, siger hun.
Nyvalg om hjørnetDet var ellers planen, at formanden for Rigsdagen i dag skulle erklære Stefan Löfven som officiel statsministerkandidat senere i dag.
På onsdag skulle Rigsdagen så stemme ja eller nej til forslaget om et regeringsforslag.
I stedet vil han nu erklære en kandidat på onsdag klokken 14, efter at have talt med samtlige partiledere endnu en gang.
Rigsdagen vil derefter skulle stemme på fredag.
Andreas Norlén har fire forsøg til at finde en statsminister, og bliver de alle nedstemt i Rigsdagen, kræver den svenske grundlov, at der udskrives nyvalg.
Stemmer Venstrepartiet imod Löfven, vil der være et flertal imod ham og regeringsforslaget.
Stemmer de derimod blankt eller for, vil Sverige langt om længe have fundet sig en ny regering.
Formanden for Rigsdagen, Andreas Norlén, er med egne ord "kritisk" overfor, at det endnu ikke er lykkes Rigsdagens partier at finde en kandidat med opbakning nok til at vinde en afstemning i Rigsdagen.
Forude venter nogle intense dage, fortæller Anna Gaarslev - men det er ikke Socialdemokratiet, der har det største problem.
- Det er derimod de to borgerlige partier, der har lovet deres vælgere at holde Venstrepartiet uden for indflydelse og føre en borgerlig politik via en slags socialdemokratisk hånddukke, siger hun og fortsætter:- Hvis de står fast på deres positioner, ligger et nyvalg lige rundt om næste hjørne, for så ryger Löfven formentlig på onsdag - medmindre det lykkes for ham at finde en hemmelig sti, som ingen har set før.
Det vigtigste for LöfvenSelvom det lykkes Stefan Löfven at finde et kompromis, som de borgerlige partier kan acceptere, så skal man huske på, at de kun har fået mandaterne fra deres bagland til at acceptere netop denne aftale, siger Anna Gaarslev.
- Det her forløb har jo afsløret med alt tydelighed, at det, der er vigtigst for Löfven og grunden til, at han har accepteret den oprindelige aftale, er, at Socialdemokraterne beholder magten, og at det lykkes for ham at splitte det borgerlige samarbejde.
Fredagens afstemning bliver den tredje siden valget i starten af september, og en eventuel fjerde vil ifølge Andreas Norlén blive afholdt fredag i næste uge.
Lykkes det heller ikke her at vælge en statsminister, vil der blive udskrevet nyvalg, som ifølge tidsplanen skal finde sted den 7.
april.
FacebookTwitterKopier linkEmner:Socialdemokraterne|Sverige|Valg og folkeafstemninger|Stefan Löfven (politiker)




https://www.dr.dk/nyheder/udland/polsk-borgmester-doed-efter-knivoverfald

UdlandPolsk borgmester død efter knivoverfaldPawel Adamowicz blev i aftes angrebet af en mand, der tilsyneladende ville have hævn.
Borgmester Pawel Adamowicz på scenen ved en velgørenhedskoncert i Gdansk, kort før han blev stukket ned.
Af Jakob Busk Olsen14.
jan.
2019 kl.
14.
51 | opdateret 14.
jan.
2019 kl.
15.
00Bemærk: artiklen er mere end 30 dage gammelLæs opBorgmesteren i den polske by Gdansk, Pawel Adamowicz, er død, efter han i går blev stukket ned under en velgørenhedskoncert.
Det oplyser Polens sundhedsminister, skriver nyhedsbureauet AP.
Den 27-årige formodede gerningsmand, der blev pågrebet på stedet, gik op på scenen ved koncerten og stak borgmesteren med en kniv.
Ifølge polske medier råbte gerningsmanden, at han havde været uskyldigt fængslet, og at borgmesterens tidligere parti, Borgernes Platform, var skyld i det.
Den 27-årige var for nylig blevet løsladt fra fængslet, hvor han havde afsonet en dom for bankrøveri.
Borgere i Gdansk stod tidligere i dag i kø for at give blod til den sårede borgmester.
(Foto: Krzysztof Mystkowski / KFP © Copyright 2019 The Associated Press.
All rights reserved.
)I kø for at give blodEfter en fem timer lang operation betegnede læger den tidligere borgmesters tilstand som "meget kritisk.
"Pawel Adamowicz havde mistet en masse blod efter angrebet, og borgere i Gdansk stod tidligere i dag i kø for at give blod til borgmesteren.
Pawel Adamowicz havde været borgmester i Gdansk siden 1998.
Han var en del af den demokratiske opposition, der opstod i byen under den tidligere Solidaritet-leder Lech Walesas ledelse.
Adamowicz blev betragtet som en relativt progressiv politiker, der støttede LGBT-rettigheder og talte for øget tolerance over for mindretal.
Angrebsmanden bliver overmandet efter angrebet på borgmesteren.
Tvivl om mentale tilstandAnklagemyndigheden i Polen oplyser, at den 27-årige formodede gerningsmand skal underkastes en mentalundersøgelse, da der er "tvivl" om hans psykiske tilstand på gerningstidspunktet.
Manden havde afsonet en dom på fem et halvt års fængsel for medvirken til bankrøverier.
Polens justitsminister, Zbigniew Ziobro, siger, at man nu vil kigge nærmere på den retssag, som førte til, at manden blev fængslet.
Han var blevet nægtet prøveløsladelse tre gange.
Det skal også undersøges, hvordan den 27-årige tilsyneladende fik fat i et presseadgangskort til velgørenhedskoncerten i Gdansk i går.
FacebookTwitterKopier linkEmner:Polen|Gdansk|Kriminalitet|Anklagemyndigheden|Lech Walesa (politiker)




https://www.dr.dk/sporten/tennis/wozniacki-tog-sejr-over-belgier-hun-holdt-et-hoejt-niveau

TennisWozniacki tog sejr over belgier: 'Hun holdt et højt niveau'Belgisk modstander holdt højt niveau gennem kampen, siger Wozniacki, der ser frem til skandinavisk duel.
14.
jan.
2019 kl.
13.
48Bemærk: artiklen er mere end 30 dage gammelLæs opDet var ikke en tur i parken, men Caroline Wozniacki føler sig godt rustet til den videre turnering efter sejren i to sæt over belgiske Alison Van Uytvanck i første runde ved Australian Open.
Det siger den danske tennisstjerne ved et pressemøde efter kampen.
- Jeg følte, at hun holdt et højt niveau.
Jeg var overrasket over, at der virkelig var lange dueller, og boldene kom ikke langsomt over nettet, siger Wozniacki.
Van Uytvanck gjorde sit for at gøre Wozniackis titelforsvar i Melbourne til en hurtigt overstået affære, men danskeren kunne i ganske sikker stil avancere med cifrene 6-3, 6-4 mandag aften lokal tid på hovedanlægget Rod Laver Arena.
Læs også:Piotr Wozniacki skamroser Carolines sejr: 'Chokerende god tennis'Wozniacki, der er seedet som nummer tre i turneringen, er godt tilfreds med sit spils progression, som kampen skred frem.
Særligt i kampens andet sæt, hvor Van Uytvanck så ud til at miste noget af første sæts vedholdenhed.
- Jeg servede godt, når jeg skulle.
Jeg fik brudt hende, og så var det vigtigt at holde min serv.
- Hun blev farlig til sidst, når hun begyndte at ramme linjerne og ramme hjørnerne.
Så var det ikke nemt at returnere, siger Wozniacki.
'Føler mig mere stolt'Forud for kampen har forventningerne til Wozniacki været høje.
Men det pres formåede danskeren at holde på afstand.
- Det har ikke ændret noget i mit spil.
Jeg har ikke gjort noget anderledes, føler jeg.
Andet end at jeg tror, at jeg føler mig mere stolt, siger Caroline Wozniacki.
- Det er meget specielt at være derude igen.
Det påvirkede mig ikke før kampen, mere efter.
Efter sejren mandag skal hun nu møde svenske Johanna Larsson, der er useedet i turneringen, i anden runde.
- Forhåbentlig bliver det en rigtig god kamp.
Vi har ikke spillet mod hinanden i årevis, men jeg kender hende rigtig godt, siger Caroline Wozniacki.
Det skandinaviske opgør spilles onsdag eftermiddag lokal tid.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Australian Open|Australien|Melbourne




https://www.dr.dk/sporten/tennis/piotr-wozniacki-skamroser-carolines-sejr-chokerende-god-tennis

TennisPiotr Wozniacki skamroser Carolines sejr: 'Chokerende god tennis'En indsats drevet af fokus og koncentration, siger Piotr Wozniacki om datterens indledende sejr.
14.
jan.
2019 kl.
13.
11Bemærk: artiklen er mere end 30 dage gammelLæs op- Jeg fik et chok faktisk.
Det er sjældent, at man ser to spillere spille så flot et niveau.
Sådan siger en forbløffet Piotr Wozniacki efter datterens sejr på 6-3, 6-4 over belgiske Alison Van Uytvanck i første runde ved Australian Open.
Belgieren udfordrede igennem dele af kampen en til tider rusten Wozniacki, der er i Melbourne for at forsvare den titel, hun vandt for et år siden.
Men danskeren holdt hovedet koldt, siger faren.
Og det skabte altså en forrygende start på første runde, siger han.
Læs også:Wozniacki indleder titelforsvar med sejr i Australian Open- Koncentration var afgørende.
Generelt var det nøglepunktet, at Caroline var fokuseret fra start til slut, siger Piotr Wozniacki, der havde frygtet, at datteren ville være mere præget af nervøsitet.
Noget, de havde fokuseret meget på før kampen.
- Jeg forstår godt, at hun har været nervøs.
Det er naturligt i det her setup.
Men hun holdt øjet på bolden.
Hun tager de bolde, der lå fladt og dygtigt ved baglinjen, siger en meget tilfreds Piotr Wozniacki.
- Det er første runde.
Det er uforudsigeligt.
Men det er meget højt niveau.
Ved Australian Open er Caroline Wozniacki seedet som nummer tre.
Samme placering som hun har på verdensranglisten.
Svensker står for skudMed sejren over 22-årige Van Uytvanck er Caroline Wozniacki klar til turneringens anden runde, hvor hun skal møde svenske Johanna Larsson.
En kamp, der spilles onsdag.
Larsson, der er nummer 77 på verdensranglisten og useedet i turneringen, vandt mandag over hviderusseren Vera Lapko i to sæt.
Læs også:Ekspert om Wozniackis titelforsvar: 'Det mentale pres er væk'Piotr Wozniacki er fortrøstningsfuld forud for mødet med svenskeren og mener, at det høje niveau, der kom til udtryk i dagens kamp, giver et godt afsæt for den videre færd.
- Det er vigtigt, at Caroline forbliver kold.
De er begge fra Skandinavien, så hun skal holde fokus, siger han.
/ritzau/FacebookTwitterKopier linkEmner:Caroline Wozniacki (tennisspiller)|Piotr Wozniacki (tennistræner)|Australian Open|Tennis|Australien




https://www.dr.dk/sporten/svoemning/rikke-moeller-efter-karrierestop-jeg-har-ikke-mere-give-af

SvømningRikke Møller efter karrierestop: 'Jeg har ikke mere at give af'Efter lange overvejelser indstiller Rikke Møller Pedersen svømmekarrieren, da hun gerne vil stoppe på toppen.
14.
jan.
2019 kl.
13.
00Bemærk: artiklen er mere end 30 dage gammelLæs opEn stor, glorværdig svømmekarriere med en fornem resultatliste er forbi.
I dag annoncerede Rikke Møller Pedersen sit karrierestop.
Beslutningen var svær for den 30-årige.
Men efter lange overvejelser frem og tilbage kom hun frem til, at karrierestoppet var det rette valg.
- Jeg har tænkt og følt efter, og jeg kom frem til, at jeg ikke har mere at give i min egen sportslige karriere.
Det er svært at føle, at jeg skal blive ved med at give mere.
Jeg får følelsen af, at jeg godt kan blive utilstrækkelig.
- Jeg ved, hvad det vil sige at kæmpe for at blive verdens bedste, og den kamp har jeg kæmpet.
Jeg vil gerne kunne sige farvel på toppen, siger Rikke Møller Pedersen.
Blå bog* Alder: 30 år - født i Odense 9.
januar 1989.
* Primære discipliner: 100- og 200-meter brystsvømning.
* Karriere: Indehaver af 24 medaljer vundet ved enten langbane-EM, kortbane-EM eller -VM samt OL.
- Langbane: Bronzemedalje ved OL i Rio de Janeiro i 2016 i kvindernes 4x100 meter medley i holdkap i Europa-rekordtid.
Sølv ved langbane-VM i 2013.
I semifinalen satte Rikke Møller verdensrekord ved at tilbagelægge 200 meter på 2 minutter og 19,11 sekunder.
Rekorden er fortsat gældende.
Indehaver af fire guldmedaljer, en sølvmedalje og en bronzemedalje ved EM.
- Kortbane: Indehaver af fire titler som verdensmester og tre sølvmedaljer ved VM.
Det er også blevet til otte guldmedaljer og tre sølvmedaljer ved EM.
Verdensrekord i kortbane-VM på 4x50 meter i medleyholdkap i Doha i 2014.
Europarekord i 4x100 meter i medleyholdkap ved samme mesterskab.
Verdensrekord i kortbane-EM på 4x50 meter medleyholdkap i 2013 i Herning.
/ritzau/I november fortalte hun i et interview med Jyllands-Posten, at hun siden OL i 2016 har døjet med skuldersmerter, og at hendes OL i 2020 derfor kunne være i fare.
Men det er ikke fysikken, der har været årsagen til beslutningen.
- Nej, bestemt ikke.
Overvejelserne, der førte til stoppet, begyndte, inden jeg fik at vide, at jeg havde skulderskaden, så det er ikke ud fra det, at jeg har taget beslutningen, siger Rikke Møller Pedersen.
Hun deltog ved OL i London 2012 og i Rio i 2016, hvor hun var med til at vinde bronze i 4x100 meter medley.
Derudover kan hun bryste sig af en lang række medaljer ved både VM og EM på kort og lang bane.
Masser af oplevelserMen det er ikke kun resultaterne, der står tilbage som karrierens højdepunkter.
- Oplevelserne fra de to OL, der både var super godt og knap så godt, er højdepunkter.
Kombinationen af vilde opture som at slå verdensrekord samt nedturene, det er kontrasterne, der har gjort en fantastisk karriere for mig.
- Det at komme helt tæt på mennesker i deres op- og nedture og kæmpe sammen hver dag og finpudse.
Det har været et højdepunkt at lære folk at kende på den måde, lyder det fra fynboen.
Verdensrekordholder er hun endnu.
I semifinalen, der siden førte til en sølvmedalje ved VM på langbane i 2013, tilbagelagde hun 200 meter brystsvømning på 2 minutter og 19,11 sekunder.
Ingen har siden slået tiden.
Læs også:Skulderskade tvinger Rikke Møller Pedersen til karrierestop- Det er fantastisk og noget, jeg er stolt af, når jeg kigger tilbage på karrieren.
Jeg ved, at den er "up for grabs" og bliver jagtet.
- Jeg har selv været den, der jagtede den, og jeg har set andre jagte den fra tribunen, og det er lige spændende og nervepirrende.
- Den dag, den bliver snuppet, håber jeg, at det bliver en ren svømmer, så jeg kan respektere og forstå det, der ligger bag, for det er en kæmpe præstation, siger Rikke Møller Pedersen.
Hun kommer ikke til at slippe svømningen helt.
Således ønsker hun fortsat at bidrage til sporten via undervisning og igennem Vandakademiet.
/ritzau/FacebookTwitterKopier linkEmner:Rikke Møller Pedersen (svømmer)|Svømmesport|Arbejdsmarked|De Olympiske Lege




https://www.dr.dk/nyheder/indland/kommuner-fandt-faa-syge-der-blev-snydt-gennemgik-ikke-sagerne

IndlandKommuner fandt få syge, der blev snydt: Gennemgik ikke sagerneDe fleste store kommuner har ikke gennemgået de sager, hvor borgere kan være blevet snydt for sygedagpenge.
)Af Kåre Kildall Rysgaard14.
jan.
2019 kl.
13.
16Bemærk: artiklen er mere end 30 dage gammelLæs opI flere år fik flere borgere stoppet deres sygedagpenge ulovligt.
Det var resultatet efter en Østre Landsretsdom i maj måned 2018, som slog fast, at kommuner ikke måtte stoppe sygedagpenge, før der faldt en klar afgørelse i sagen.
Kommuner og Ankestyrelsen havde fortolket loven forkert og skulle rette den ulovlige praksis, men ingen af landets fem største kommuner har systematisk gennemgået de sygedagpengesager, hvor der kan være sket fejl.
Det er i alt lykkedes København, Aarhus, Aalborg, Odense og Esbjerg selv at finde to borgere i alt, som er blevet snydt.
Hvordan mistede syge ulovligt dagpenge?
I maj 2018 slog en landsretsdom fast, at en kommune ikke må standse sygedagpenge, før de har truffet en klar afgørelse.
Det betyder, at en kommune f.
eks.
ikke må stoppe sygedagpenge allerede fra januar, hvis de først behandler sagen færdig i juni.
Fejlen var foregået i flere år og spredt, fordi Ankestyrelsen havde fortolket loven forkert og vejledt kommunerne i den ulovlige praksis.
Kommuner og Ankestyrelsen skulle rette de forkerte afgørelser igennem tre år.
Er du måske blevet snydt?
Der kan være sket fejl, hvis datoen for stop af sygedagpenge ligger før den dato, hvor sagen bliver afgjort i kommunen.
Det er lidt teknisk, hvem der skal have penge tilbage, så læs denne vejledning fra Københavns Kommune, hvis det måske drejer sig om dig.
Sager har tre års forældelsesfrist.
I Aarhus Kommune skulle borgere selv opdage, at de måske havde ret til flere sygedagpenge ved at se en enkelt annonce i ugeavisen Aarhus Onsdag den 26.
september.
De kunne også finde informationen ved at søge efter ”sygedagpenge” på kommunens hjemmeside.
Det giver 624 søgeresultater, og indlæg nummer ni forklarer om fejlen, da DR tjekkede hjemmesiden i sidste uge.
København og Silkeborg har lige som Aarhus indrykket annoncer og fortalt om den forkerte praksis på deres hjemmesider, mens Odense, Aalborg og Esbjerg kun har fortalt om problemerne på hjemmesider.
- Det er et godt spørgsmål, hvor mange borgere der følger med på hjemmesiden, siger Lone Sunnesen, områdechef i beskæftigelses og socialforvaltningen i Odense Kommune, som ikke ved, om det er lykkedes at finde de sygedagpengesager, hvor der er sket fejl.
Jobcenterchefen i Aalborg Kommune er også usikker på om borgere, som måske er blevet snydt, spotter teksten på hjemmesiden.
- Vi ved ikke, hvor mange der følger med på hjemmesiden, fortæller Jesper Dahlgaard, Jobcenterchefen mener dog, at Aalborg Kommune har haft en korrekt sagsbehandling.
Derfor er der ingen grund til at lede grundigere efter fejl.
Viborg og Ankestyrelsen søgte og fandt fejlViborg Kommune valgte derimod at gå sager igennem manuelt for at sikre sig, at kommunen ikke havde gjort noget forkert.
En sagsbehandler har brugt omkring 37 timer på at løbe lister igennem.
Lå datoen, hvor sygedagpengene stoppede, før tidspunktet for afgørelsen, var der sandsynligvis sket en fejl.
Viborg har valgt at gå sagerne ordentligt igennem for at være sikre på, at folk ikke blev snydt.
- Det er penge, som borgerne i princippet har ret til, siger arbejdsmarkedschef Charlotte Burvil, der vurderede, at det ikke var nok, hvis Viborg blot henvendte sig til folk på hjemmesiden.
I alt lykkedes det Viborg Kommune at finde elleve personer, der skulle have mindre beløb tilbage.
Viborg er den eneste ud af de ni store kommuner, som DR har fået svar fra, der har gennemgået alle sager.
Ankestyrelsen har også grundigt gennemgået sager fra folk, der har klaget.
Styrelsen forventer, at omkring 400 borgere skal have penge tilbage.
Derudover kan der også være sket fejl i yderligere 230 sager, som kommunerne skal se på igen.
Besværligt og tungt at gå sager igennemFlere store kommuner mener, det er en dårlig idé at gå sagerne igennem som i Viborg.
Sagerne kan ikke hurtigt søges frem i systemerne, så det ville være nødvendigt, at sagsbehandlere skulle gennemgå mange sager manuelt.
Odense Kommune skulle kigge på omkring 13.
000 sygedagpengesager, hvor hovedparten er behandlet korrekt.
Det ville koste for mange ressourcer at finde de enkelte fejl, mener områdechef for beskæftigelse Lone Sunnesen, mens København ville skulle se på op mod 150.
000 sager for at finde fejlene.
- Det ville være en meget tung administrativ byrde.
Det ville kræve en manuel gennemgang, og det ville være en uoverstigelig opgave, der ville tage mange timer og dage, siger Inger Suppli, kontorchef i beskæftigelsesforvaltningen for Københavns Kommune.
Aalborg Kommune tror, at kommunen ville finde så få fejl, at det ikke kunne svare sig at bruge tid på at gennemgå tusindvis af sager.
- Nogle gange går vi alle sager igennem, men det er en afvejning af, hvor stort arbejde det giver.
Denne gang står omfanget (af fejl red.
) ikke mål med indsatsen, mener jobcenterchef Jesper Dahlgaard.
3F: Skriv til de sygeKommunerne har gjort for lidt for at finde folk, der blev snydt, lyder kritikken fra FOA og 3F.
Lykkes det kommunen at spotte forkerte afgørelser, hænger de på en stor del af regningen.
3F anerkender, at det kan være tungt at gennemgå mange sager for fejl.
Men i stedet kunne kommunerne i det mindste kontakte alle de borgere, som har fået sygedagpenge i den periode, hvor fejlen er sket og sende en besked i e-Boks.
Den liste kan kommunerne trække forholdsvist let.
- Kommuner behøver ikke sætte to årsværk af til at bladre papirer igennem.
De kan enkelt fortælle i e-Boks, at borgerne måske har penge tilgode, siger gruppeformand Ellen Lykkegaard fra 3F.
Ifølge 3F haster det, for sagerne kan blive forældede.
Det er nødvendigt, at den enkelte borger direkte får at vide, at der kan være sket fejl, og at den afgørelse, som de tidligere fik fra kommunen og Ankestyrelsen, måske er forkert.
Besked om fejl kan virke forvirrendeKøbenhavn, Odense og Aalborg Kommuner synes dog, at det er en dårlig idé at henvende sig direkte til dem, der var syge, mens fejlen stod på.
- Det ville skabe en unødig forvirring at sende sådant et brev.
Vi ville få en masse unødvendige opkald, mener Lone Sunnesen områdechef i Odense, som tror, at et brev ville give for meget arbejde til kommunen efterfølgende.
Københavns Kommune mener, at mange tusind borgere ville få en besked, der ikke var relevant, hvis de sendte et brev i e-Boks.
- Folk ville blive forstyrret med et brev, der kunne skabe usikkerhed og forkerte forhåbninger, mener kontorchef Inger Suplli.
I Aalborg tror jobcenterchefen også, at mange borgere ville blive forvirrede, hvis kommunen henvendte sig til 3.
000-4.
000 borgere, der tidligere fik sygedagpenge.
- Det ville være synd for de borgere, der modtog den besked i e-Boks, siger Jesper DahlgaardFacebookTwitterKopier linkEmner:e-Boks|København|Viborg|Dagpenge|Københavns Kommune




https://www.dr.dk/nyheder/udland/eu-chefer-forsoeger-i-11-time-berolige-briterne

BrexitSe temaUdlandEU-chefer forsøger i 11.
time at berolige briterneDe britiske politikere skal i morgen stemme om skilsmisseaftalen med EU.
Formanden for Det Europæiske Råd, Donald Tusk (i midten), og kommissionsformand Jean-Claude Juncker (th.
) har sendt et brev til premierminister Theresa May, hvor de understreger, at de ikke ønsker at bruge det såkaldte backstop.
Af Per Bang Thomsen - Strasbourg14.
jan.
2019 kl.
17.
40Bemærk: artiklen er mere end 30 dage gammelLæs opEU vil gøre alt for at undgå, at det omstridte ’backstop’, der skal sikre, at der ikke kommer grænsekontrol mellem Irland og Nordirland, nogensinde bliver taget i brug.
Og skulle det ske, at man alligevel bliver nødt til at aktivere det, er det slet ikke tanken, at EU og Storbritannien skal være bundet sammen i al evighed.
Det skal derimod gælde ”i så kort tid som mulig”, indtil parterne er blevet enige om en ny frihandelsaftale, der i sig selv vil gøre grænsekontrol mellem de to nabolande overflødig.
Det er budskabet fra Europa-Kommissionens formand, Jean-Claude Juncker, og EU-præsident Donald Tusk, som har sendt et fælles brev til den britiske premierminister, Theresa May.
Hvorfor skaber det såkaldte 'backstop' så meget splid?
Det såkaldte 'backstop’ skal sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle blive enige om en frihandelsaftale.
Efter planen skal Storbritannien forlade EU 29.
marts.
Og hvis landet forlader EU med en skilmisseaftale, vil de i en periode frem til udgangen af 2020 blive ved med at følge alle EU's regler og være en del af EU's indre marked.
Tanken er, at EU og Storbritannien i tiden frem til udgangen af 2020 skal enes om en frihandelsaftale, som er så omfattende, at varer frit vil kunne bevæge sig mellem EU og Storbritannien uden behov for toldere, som kontrollerer varer ved grænsen mellem Irland og Nordirland.
Men hvis det af en eller anden årsag ikke lykkes for EU og Storbritannien at lave sådan en frihandelsaftale, er der behov for nogle regler for, hvad der så skal ske i stedet.
Det er de regler, som er beskrevet i det såkaldte 'backstop', der er en del af den skilsmisse-aftale, som EU og Storbritannien har indgået.
Men den aftale er kontroversiel.
For ifølge premierministerens egen juridiske rådgiver kan Storbritannien derved risikere at ende i en toldunion med EU på ubestemt tid.
Det vil betyde, at Storbritannien vil skulle følge EU's toldregler, og at Storbritannien derfor ikke vil kunne indgå selvstændige handelsaftaler med andre lande.
Og netop dét har skabt vrede blandt mange britiske parlamentarikere, der frygter, at Storbritannien aldrig for alvor kan komme til at forlade EU-samarbejdet.
Ønsket er at berolige de britiske politikere, der netop frygter, at Storbritannien kan blive bundet til EU, selvom landet nu er på vej ud af unionen.
Trods de beroligende hensigter vil de to EU-chefer dog hverken gå med til helt at fjerne dette backstop eller genforhandle den ombruste skilsmisseaftale, som de britiske politikere skal stemme om i morgen.
Og de er heller ikke klar til at sætte en udløbsdato på backstop’et, som Theresa May ellers har efterspurgt.
- Aftalen er et rimeligt kompromis, hvis mål er at sikre, at Det Forenede Kongerige forlader EU under ordnede forhold, lyder det i brevet.
Vil se på teknologiske løsningerDet er premierminister Theresa May, der har forhandlet skilsmisseaftalen på plads med EU.
Aftalen er blevet godkendt af de andre EU-lande.
Før den kan træde i kraft, skal de britiske politikere også sige god for den, men det er fortsat usikkert, om det kommer til at ske.
Det såkaldt backstop har nemlig vakt stor vrede i det britiske parlament, og det truer nu morgendagens afstemning.
Backstop’et skal kort og godt sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle nå til enighed om en frihandelsaftale.
Flere frygter nemlig, at grænsekontrol vil kunne genstarte den borgerkrigslignende konflikt i Nordirland, der fra 1968 til 1998 kostede omkring 3.
500 mennesker livet.
Ifølge skilsmisseaftalen skal Storbritannien blive i en toldunion med EU, hvis backstop’et bliver aktiveret.
Men mange politikere frygter, at briterne derved aldrig for alvor kommer til at forlade EU-samarbejdet.
Og premierministerens egen juridiske rådgiver har vurderet, at briterne kan risikere at ende i en toldunion med EU på ubestemt tid.
Derfor har Theresa May bedt om ”forsikringer” og ”juridiske garantier” fra EU’s side for at berolige sine kollegaer i London.
Jean-Claude Juncker og Donald Tusk understreger i deres fællesbrev, at de gerne vil "forpligte sig til" at se på alternative løsninger, heriblandt teknologiske, der eventuelt kan gøre dette backstop overflødigt.
Samtidig påpeger de, at de er klar til at gå i gang med frihandelsforhandlinger i det øjeblik, briterne har forladt EU.
Ifølge skilsmisseaftalen har de knapt to år til at blive enige om en sådan aftale, og i den periode forbliver Storbritannien tæt knyttet til den europæiske union.
Nordirland er en del af Det Forenede Kongerige sammen med Wales, Skotland og England.
Nordirland er en del af Det Forenede Kongerige sammen med Wales, Skotland og England.
Ryborg: Intet nyt fra EU's sideIfølge DR’s EU-korrespondent, Ole Ryborg, er der dog ikke meget nyt under solen i brevet.
- Det er velkendte løfter, der bliver givet, og derfor er de også uproblematiske set fra EU’s side, siger han og fremhæver budskabet, at man fra EU’s side er klar til at se på teknologiske grænse-løsninger.
Det er noget, den britiske premierminister selv har talt varmt for i forhandlingerne.
- Det kræver forskellige teknologiske løsninger at kontrollere alle de ting, der passerer grænsen.
Problemet er, at de løsninger ikke findes på alle områderne, og derfor har man brug for at kunne falde tilbage på den grænseaftale, som Storbritannien og EU har indgået, hvis ikke man opfinder noget nyt, siger han.
Ifølge Ole Ryborg er et af målene med brevet at lægge låg på den mistillid, der fortsat præger forholdet mellem briterne og EU.
- Det store problem er tillidskløften mellem EU og Storbritannien.
Begge parter er mistroiske over for hinanden, og det forsøger Juncker og Tusk her at gøre noget ved.
De understreger, at de vil have en vidtrækkende frihandelsaftale, og at de er klar til at gå i gang med det samme.
De forsøger at være hjælpsomme over for May, forklarer han.
May hilser brevet velkommentDen britiske premierminister har flere gange understreget, at Storbritannien kommer til at forlade EU uden nogen overgangsaftale, hvis det bliver et 'nej' til hendes aftale.
Tidligere på dagen talte hun i den engelske by Stoke-on-Trent, og her hilste hun brevet fra de to EU-ledere velkommen.
Ifølge Theresa May var der tale om ”nye, betydningsfulde afklaringer og forsikringer”, som ”gør det helt klart, at backstop’et hverken er en trussel eller en fælde”.
Her opfordrede hun endnu engang sine kollegaer i parlamentet til "for landets skyld" at stemme ja til aftalen i morgen.
Ellers risikerer det britiske parlament ifølge premierministeren at ”blive lammet”, hvilket vil få ”katastrofale konsekvenser” for folkets tillid til politikerne.
Hun understregede samtidig, at Storbritannien fortsat vil forlade EU-samarbejdet den 29.
marts i år, og at der ikke vil blive tale om at udskyde den dato, som der ellers er blevet spekuleret i.
Trods det har lederen af oppositionen, Labour-formand Jeremy Corbyn, dog ingen planer om at bakke op om aftalen.
I et interview med BBC sagde han, at oppositionspartiet vil stemme nej til aftalen, og at de vil skubbe på for at få et ekstraordinært parlamentsvalg, hvis det bliver nej.
Og internt i Theresa Mays eget parti, Det Konservative Parti, er der også fortsat stor utilfredshed med aftalen.
Senest har partiets "indpisker", Gareth Johnson, valgt at forlade sin post, fordi han ikke kan bakke op om formandens aftale.
Det er endnu uvist, hvornår brexit-afstemningen finder sted i morgen.
FacebookTwitterKopier linkEmner:Jean-Claude Juncker (politiker)|Jeremy Corbyn (politiker)|Storbritannien|EU-forhold|The Labour Party




https://www.dr.dk/nyheder/indland/tidligere-foa-formand-poul-winckler-er-dod

IndlandTidligere FOA-formand Poul Winckler er dødForbundsformand i FOA kalder Poul Winckler "et billede på den danske model".
Tidligere forbundsformand i FOA Poul Winckler blev 81 år.
14.
jan.
2019 kl.
12.
44Bemærk: artiklen er mere end 30 dage gammelLæs opFagforbundet FOA's første formand, Poul Winckler, er søndag afgået ved døden.
Det skriver FOA i en pressemeddelelse.
Forbundsformand Mona Striib hylder i pressemeddelelsen den tidligere FOA-formand, der blev 81 år.
Hun siger, at FOA først og fremmest vil huske Winckler som en fremragende forhandler:- Han var et billede på den danske model, når den er bedst.
- Altid med fokus på helheden - og altid med en hensigt om at balancere tingene, så både små og store grupper kunne se sit aftryk i de fælles løsninger.
Det er en af dansk fagbevægelses historiske skikkelser, der i dag ikke er her mere.
Formand i FOA Mona StriibHan bliver beskrevet som drivkraften bag etableringen af flere social- og sundhedsuddannelser, der blev grundlagt i starten af 90'erne.
Samtidig forbedrede han pensionsindbetalingerne og barselsreglerne på det offentlige arbejdsmarked.
- Det er en af dansk fagbevægelses historiske skikkelser, der i dag ikke er her mere.
- FOA skylder Poul Winckler en meget stor tak.
Æret været hans minde, siger hun.
Winckler, der var uddannet portør, blev som 43-årig valgt til formand for Dansk Kommunal Arbejderforbund, som han i 1993 fik fusioneret med Husligt Arbejderforbund.
Fusionen kom til at hedde FOA, og Winckler var formand, til han som 65-årig faldt for aldersgrænsen i 2002.
Sideløbende med fagforeningsarbejdet sad han fra 1997-2001 i byrådet for Socialdemokratiet i Farum.
I de senere år engagerede han sig i det lokale kirkeliv.
FOA er Danmarks tredje største fagforbund med cirka 180.
000 medlemmer.
Størstedelen er ansat i kommuner og regioner.
/ritzau/FacebookTwitterKopier linkEmner:FOA|Mona Striib (fagforeningsleder)|Fagforeninger|Socialdemokraterne|Farum




https://www.dr.dk/nyheder/udland/venstrepartiet-bremser-lofvens-statsministerdroem-nu

Valg i SverigeSe temaUdlandVenstrepartiet bremser Löfvens statsministerdrøm - for nu Den socialdemokratiske Stefan Löfven har ikke opbakning fra Venstrepartiet, medmindre noget bliver lavet om.
Det bliver et nej tak til Stefan Löfven som statsminister, lyder det fra Venstrepartiets leder, Jonas Sjöstedt.
Af Louise Brodthagen Jensen14.
jan.
2019 kl.
12.
31Bemærk: artiklen er mere end 30 dage gammelLæs opDer er vendt op og ned på svensk politik for tiden.
For en måned siden var det Centerpartiet, der sagde nej tak til Stefan Löfven, men denne gang er det Socialdemokraternes vanlige støtte, Venstrepartiet, som takker nej.
I hvert fald som situationen er lige nu.
Det har partiets formand, Jonas Sjöstedt, netop meddelt på et pressemøde efter et møde med formand for Rigsdagen, Andreas Norlén.
- Det bliver den mest højredrejede socialdemokratiske regering, Sverige har set.
Det er helt uacceptabelt, at vi stilles uden for indflydelse, siger han.
- Jeg synes ikke, det er rimeligt, at Stefan Löfven skal til afstemning som statsminister på onsdag, siger Jonas Sjöstedt, der understregede flere gange, at partiet dog stadig ser Löfven som deres statsministerkandidat.
Men det bliver altså ikke under de nuværende omstændigheder, hvor Venstrepartiet i det regeringsforslag, der kom frem i fredags, er sat udenfor indflydelse.
Derfor håber Sjöstedt på at genoptage forhandlingerne med Löfven og sagde samtidig, at Venstrepartiets mål ikke er et nyvalg.
Partiledelsen traf deres endelige beslutning i går, og Sjöstedts udmelding kommer efter flere dages tavshed.
Samtidig står den i skarp kontrast til de borgerlige partier Centerpartiet og senest De Liberale, som i går bekræftede, at de bakker op om Stefan Löfven som statsminister.
Læs også:Borgerlig opbakning til socialdemokratisk statsminister i Sverige: 'Nu er der én alvorlig trussel tilbage'Et borgerligt aftrykI fredags udgav de fire partier et regeringsforslag, som skal sikre en ny svensk regering bestående af Socialdemokraterne og Miljøpartiet støttet af Centerpartiet og De Liberale.
En udmelding som har vakt meget forundring og kritik i både det borgerlige og socialdemokratiske bagland.
For en stor del af Venstrepartiet er udsigten til en regering båret af borgerlige partier da også umulig at forene sig med.
Og det er ikke blevet bedre af, at Socialdemokraterne med deres aftale med Centerpartiet har accepteret, at Venstrepartiet bliver holdt udenfor politisk indflydelse.
- Det er udelukket, at Venstrepartiet skal støtte en regering som har et grundlag om at holde Venstrepartiet uden for indflydelse.
Vi må stå fast på vores politik og de vælgere, der har stemt på den, skriver Venstrepartiets afdeling i Malmø.
Stemmer Venstrepartiet aktivt imod Löfven ved onsdagens afstemning i Rigsdagen, vil han få et flertal imod sig, forudsat at Moderaterne, Kristendemokraterne og Sverigedemokraterne tilsvarende stemmer imod.
Slut på AlliancenDen svenske statsminister, Stefan Löfven, tror stadig på et samarbejde med Venstrepartiet.
De borgerlige partiers opbakning til Socialdemokraternes statsministerkandidat er også blevet stærkt kritiseret af både Moderaterne og Kristendemokraterne, der nu anser den hidtil fungerende borgerlige blok, Alliancen, for at være et overstået kapitel.
Centerpartiets Annie Lööf medgav da også i fredags, at det nuværende forslag til regeringsgrundlaget ikke er optimalt, men det bedst mulige under de vanskelige omstændigheder.
Hun fremhævede dog samtidig det stærke liberale aftryk på regeringsgrundlaget, heriblandt på miljø, arbejdsmarked, migration og integration, samtidig med, at det er lykkes at holde både Venstrepartiet og Sverigedemokraterne uden for indflydelse.
Der er snart fire og en halv måned siden, svenskerne gik til valg, og siden har både Annie Lööf, Stefan Löfven og Moderaternes Ulf Kristersson forsøgt at danne regering uden held.
Andreas Norlén har fire forsøg til at finde en statsminister, og bliver de alle nedstemt i Rigsdagen, kræver den svenske grundlov, at der udskrives nyvalg.
I løbet af formiddagen har Norlén mødtes med flere af partilederne og mangler kun Kristendemokraterne, De Liberale og Miljøpartiet, hvorefter det forventes, at der nomineres en statsministerkandidat klokken 16.
Valget i Sverige•Valget i Sverige 9.
sep.
endte med, at Socialdemokraterne blev det største parti, Moderaterne næststørst og Sverigedemokraterne nummer tre.
•Ingen af blokkene fik parlamentarisk flertal, og ingen af partierne har hidtil villet samarbejde med Sverigedemokraterne.
FacebookTwitterKopier linkEmner:Annie Lööf (politiker)|Socialdemokraterne|Sverige|Ulf Kristersson (politiker)|Valg og folkeafstemninger




https://www.dr.dk/sporten/haandbold/vm-herrer/video-haandboldherrerne-fortaeller-sandheden-om-floejspillere-de-kan

VM herrerVIDEO Håndboldherrerne fortæller sandheden om fløjspillere: 'De kan undværes'Der var tid til lidt sjov med håndboldherrerne inden VM for alvor gik i gang.
Der blevet leget 'sandheden om fløjspillere' med herrelandsholdet frem mod VM i håndboldAf Rikke Smed Iversen14.
jan.
2019 kl.
10.
30Bemærk: artiklen er mere end 30 dage gammelLæs opEr fløjspillerne egentlig nødvendige på landsholdet?
Håndboldherrerne giver dig den barske sandhed i legen 'sandheden om'.
Læs også:VIDEO Håndboldherrerne leger 'jeg har aldrig': Kendisfaktor gav særbehandlingDanmark er godt i gang med VM i håndbold, men inden slutrunden for alvor blev fløjtet i gang, var der tid til lidt sjov og ballade med håndboldherrerne.
De blev udsat for nogle forskellige lege og udsagn, som de skulle kommentere på.
Resultatet får du i videoen øverst i artiklen.
Resten af 'jeg har aldrig'-videoerne og 'sandheden om'-videoerne udkommer løbende under VM-slutrunden.
FacebookTwitterKopier linkEmner:Håndbold




https://www.dr.dk/sporten/tennis/video-wozniacki-indleder-titelforsvar-med-sejr-i-australian-open

TennisVIDEO Wozniacki indleder titelforsvar med sejr i Australian OpenCaroline Wozniacki tog en sejr over Alison Van Uytvanck i første runde ved Australian Open.
14.
jan.
2019 kl.
10.
52Bemærk: artiklen er mere end 30 dage gammelLæs opDet var en flot spillende Caroline Wozniacki, der i dag indledte forsvaret af sin sejr fra sidste år i Australian Open.
Den danske tennisstjerne ekspederede uden anstrengelser belgiske Alison Van Uytvanck ud af grand slam-turneringen med en sejr i to sæt med cifrene 6-3, 6-4 på hovedanlægget Rod Laver Arena i Melbourne.
Dermed er danskeren klar til anden runde.
Her skal hun møde svenske Johanna Larsson, hvis modstander i første runde trak sig med en skade.
Læs også:Gyldent dansk tennisår: Wozniacki baner vejen for sine danske afløsereWozniacki og Larsson har aldrig før stået over for hinanden.
Svenskeren ligger nummer 77 på verdensranglisten.
Da det kun var danskerens tredje kamp i 2019, var der lige lidt rust, der skulle bankes af i starten af mandagens møde med Alison Van Uytvanck.
Allerede i andet parti havde Wozniacki mulighed for at bryde belgierens serv, men Van Uytvanck holdt fast og udlignede til 1-1 med et servees.
I sjette parti lykkedes det så for Wozniacki, der virkede til langsomt at finde melodien.
Det var dog med hjælp fra en belgisk dobbeltfejl, at partiet kom i hus, så der stod 4-2 i dansk favør.
Læs også:Ekspert om Wozniackis titelforsvar: 'Det mentale pres er væk'Wozniacki serv var skarp i første sæt, som danskeren uden problemer sikrede sig i eget udlæg.
Andet sæt startede også opmuntrende for den danske tennisdronning.
Allerede i tredje parti brød hun Van Uytvanck serv efter at have været bagud 15-40.
Så var vejen til sejr banet for Wozniacki, der dermed blot skulle holde eget udlæg for at sikre sig en plads i anden runde.
Det gjorde hun uden for alvor at komme problemer, og så var billetten til anden runde i hus.
/ritzau/FacebookTwitterKopier linkEmner:Caroline Wozniacki (tennisspiller)|Australian Open|Tennis|Australien|Melbourne




https://www.dr.dk/nyheder/indland/det-ene-spor-paa-storebaeltsbroen-er-aabnet-igen-efter-uheld

IndlandDet ene spor på Storebæltsbroen er åbnet igen efter uheldRetning Fyn fortsat lukket.
Hele broen genåbner tidligst klokken 16.
00.
Her ses den væltede lastbiltrailer på broen.
Af Emil Søndergård Ingvorsen14.
jan.
2019 kl.
12.
04 | opdateret 14.
jan.
2019 kl.
15.
36Bemærk: artiklen er mere end 30 dage gammelLæs opPå Storebæltsbroen er det ene spor nu åbnet, mens sporet mod Fyn fortsat er lukket på grund af et trafikuheld tidligere på dagen.
I første omgang valgte man at lukke hele broen.
- I retning mod Fyn er der lukket for al biltrafik på grund af uheld.
Broen forventes åbnet kl.
16:00, skriver Storebælt på Twitter.
Vagtchef Jesper Lovmand fortalte tidligere til DR Nyheder, at uheldet skete kort efter klokken 12.
- Det er en lastbil med en trailer, hvor traileren er væltet ind over rabatten.
Umiddelbart er der ikke nogen personskade, men vi har valgt at spærre i begge retninger, så der ikke kommer flere uheld, sagde han.
På grund af trafikuheldet forventes der kø i retningen mod Sjælland.
Vi anbefaler, at trafikanter, der skal over Storebælt, holder sig opdateret på trafikinfo.
dk, da vi ikke har en tidshorisont for genåbning af broen.
VejdirektoratetI et tweet oplyste politiet kort efter klokken 14, at redningsberedskab og politi arbejdede på højtryk for at få lastbilen fjernet.
Arbejdet blev dog besværliggjort af kraftig sidevind.
Uheldet er sket på højbroen, oplyser vagtchefen fra Sydsjællands- og Lolland-Falsters Politi.
Op til uheldet frarådede myndigheder kørsel over Storebæltsbroen med vindfølsomme køretøjer på grund af kraftig blæst.
Den advarsel forventes ophævet omkring midnat.
Klokken 13.
50 skrev Vejdirektoratet på Twitter, at man skal holde sig opdateret, før man kører mod broen.
- Vi anbefaler, at trafikanter, der skal over Storebælt, holder sig opdateret på trafikinfo.
dk, da vi ikke har en tidshorisont for genåbning af broen.
For at undgå kø opfordres trafikanter til ikke at køre mod broen, før tidspunkt for genåbning er kendt, skriver de.
DR Nyheder følger sagen.
FacebookTwitterKopier linkEmner:Fyn|Sjælland|A/S Storebælt|Trafik|Sydsjællands og Lolland-Falsters Politi




https://www.dr.dk/nyheder/regionale/midtvest/sygefravaeret-skal-ned-finansminister-vil-goere-ulovlig-ordning-lovlig

Midt- og VestjyllandSygefraværet skal ned: Finansminister vil gøre ulovlig ordning lovligFinansminister Kristian Jensen vil ændre loven, så folk i aktivering skal melde sig syge hos en sygeplejerske.
Finansminister Kristian Jensen (V) er klar til at ændre loven, så Skive Kommune igen kan gøre det til et krav, at folk i aktivering på første sygedag skal møde op hos en sygeplejerske.
Af Frederik Gatzwiller og Mette Skov-Jensen14.
jan.
2019 kl.
17.
27Bemærk: artiklen er mere end 30 dage gammelLæs opFinansminister Kristian Jensen (V) vil nu ændre loven, så Skive Kommune kan genoplive en omstridt praksis, der går ud på, at flygtninge og folk i aktivering skal møde til en samtale hos en sygeplejerske, hvis de melder sig syge.
Under ordningen faldt fraværet blandt elever på Sprogcenter Skive og personer i virksomhedspraktik eller i jobaktivering med 79 procent.
Men Skive Kommune måtte droppe ordningen, fordi den var ulovlig.
I dag er sygefraværet igen steget.
Nogle udlægger det som straf eller dyneløfteri.
For mig at se er det en hjælp til den enkelte.
Kristian Jensen (V), finansminister- Kan vi finde en kommune, der har knækket koden og sørget for at få nedbragt sygefraværet, skal vi rose dem og ikke skælde dem ud, siger Kristian Jensen, der nu vil tage fat i beskæftigelsesminister Troels Lund Poulsen (V), så de sammen kan forsøge at finde en model, så Skive-ordningen bliver lovlig.
- Uanset om vi snakker sprogskole, aktivering eller andet, har den offentlige sektor et enormt problem med sygefravær.
Skive forsøger med en sygeplejerske at hjælpe folk til at gennemføre uddannelse eller aktivering.
Nogle udlægger det som straf eller dyneløfteri.
For mig at se er det en hjælp til den enkelte, siger finansministeren.
Skive: Vi venter kun på et svarSkive Kommune ansatte i 2016 en sygeplejerske og indførte den praksis, at flygtninge og folk i aktivering skulle møde personligt op hos sygeplejersken fra første sygedag.
I januar 2018 ville kommunen udvide ordningen til også at gælde kontanthjælpsmodtagere med hyppigt sygefravær.
Det udløste hård kritik, og da ordningen samtidig var på kant med loven, droppede Skive Kommune projektet helt.
Siden er sygefraværet på for eksempel sprogskolen steget fra 21-22 procent til mellem 30 og 35 procent.
Så det er fint, at finansministeren går ind i sagen, siger Goska Rasmussen (V), der er formand for erhvervs- og arbejdsmarkedsudvalget i Skive Kommune.
Men hun undrer sig også.
- Jeg undrer mig over, at tingene ikke bliver koordineret i Folketinget.
For beskæftigelsesminister Troels Lund Poulsen har tidligere gået ind i sagen, og vi mangler lige nu kun en afklaring på, hvad en sygeplejerske må og ikke må i forhold til sin autorisation, siger hun.
Det er forfærdeligt, at man vil ændre loven for at gøre, hvad man har lyst til, og så fjerner man borgernes rettigheder.
Peder Bæk, talsmandTil gengæld er Peder Bæk, talsmands for foreningen 'Behandl os ordentligt' bestemt ikke tilfreds med Kristian Jensens bebudede lovændring.
- Det er forfærdeligt, at man vil ændre loven for at gøre, hvad man har lyst til, og så fjerner man borgernes rettigheder, siger han.
Han mener i stedet, at politikerne bør kigge nærmere på årsagen til sygefraværet.
Finansminister Kristian Jensen henviser til, at der er afsat penge i den seneste finanslov til at undersøge, hvad der kan gøres for at bringe sygefraværet i kommunerne ned.
- Mit fokus er i første omgang at få testet af, om man kan finde en anden vej til samme gode resultater som i Skive.
Jeg kan ikke forstå, at kritikerne ikke erkender, at det er et stort problem med så højt et sygefravær, siger han.
Tvang er afløst af frivilligt tilbudSkive Kommune har i øjeblikket indført en sundhedsfremmende indsats, som er frivillig.
To gange om ugen tilbyder en sygeplejerske rådgivning.
- Hvis man har meget sygefravær, kan ens sagsbehandler eller andre anbefale, at man opsøger den frivillige ordning.
Det kan man også gøre på eget initiativ, siger Lisbeth Sanders, sektionsleder i kommunens integrationsafdeling.
Ifølge Goska Rasmussen, formand for erhvervs- og arbejdsmarkedsudvalget i Skive Kommune, er flere og flere begyndt at bruge den frivillige ordning.
Alligevel er hun klar til at genindføre den gamle ordning, hvor det var et krav at møde op hos sygeplejersken.
- Vi vil gerne hjælpe alle dem, der har problemer.
Vi har ikke mistillid til folk, der melder sig syge.
Det er tænkt som en hjælp til selvhjælp, siger hun.
FacebookTwitterKopier linkEmner:Kristian Jensen (politiker)|Skive Kommune|Troels Lund Poulsen (politiker)|Sygdomme og lidelser|Skive




https://www.dr.dk/nyheder/penge/oersted-aktien-dykker-efter-politisk-nej-til-frasalg

PengeØrsted-aktien dykker efter politisk nej til frasalgAktiefaldet på tre procent er business as usual for et selskab som Ørsted, siger investeringsøkonom.
Børsen er i dag åbnet med et fald på mere end tre procent til Ørsted-aktien.
(Arkivfoto) Af Signe Mai Vilsbøll14.
jan.
2019 kl.
11.
13Bemærk: artiklen er mere end 30 dage gammelLæs opDet politiske nej til Ørsteds planer om frasalg af Radius har sat sine spor på børsen, der i dag er åbnet med et fald på mere end tre procent til Ørsted-aktien.
Med aktiefaldet er der foreløbigt skåret over fem milliarder af selskabets markedsværdi.
Investeringsøkonom hos onlinebørsmægleren Nordnet Per Hansen er ikke overrasket.
Ifølge ham er det en naturlig reaktion på Finansministeriets udmelding om, at der ikke længere er bred politisk opbakning til at fortsætte med salget af eldistributionsselskabet Radius, som er en del af Ørsteds forretning.
- Det var helt forventeligt, at vi ville se et fald i dag, og selvom tre procent lyder af meget, bliver det ikke dramatisk for Ørsted eller for investorerne.
En bevægelse på mellem 3-5 procent er business as usual, siger han.
Per Hansen var allerede i går overbevist om, at aktien ville falde med op mod fem procent i dag.
Mindsket værdiDet danske energiselskab annoncerede i juni sidste år, at salgsprocessen af Radius og dets over en million elkunder på Sjælland var igangsat.
I går kom det dog frem, at et flertal i Folketinget er imod et salg, og det betyder, at værdien af Radius i går blev mindre for en potentiel køber - og dermed også for Ørsted og Ørsteds aktionærer.
- Enten kommer der ikke noget salg, eller også kommer der et salg med så mange betingelser, at prisen vil blive lavere, end hvad man regnede med.
Det er den virkelighed, investorerne skal forholde sig til, sagde Per Hansen i går til Ritzau.
Flere partier frygter, at et salg vil hæve prisen for forbrugerne.
Derfor ønsker blandt andet Socialdemokratiet og SF, at Radius skal være ejet af forbrugerne selv eller indgå i en konstruktion, hvor staten ejer over 50 procent af aktierne.
Et wake-up call for investorerDagen før salgsplanerne blev præsenteret kostede en aktie i Ørsted 375 kroner, og fredag ved børslukketid kostede en Ørsted-aktie 445 kroner svarende til en markedsværdi på 187 milliarder kroner.
I dag ligger prisen for en aktie i 431 kroner.
Morten Imsgard, der er senioraktieanalytiker hos Sydbank, vurderer ikke, at der er udsigt til en lavere udlodning til aktionærerne som følge af det blokerede salg.
- Investorerne havde set frem til en meget god salgspris, og aktien er også steget på rygter om, at den kunne være meget højere, end markedet havde regnet med, siger han til Ritzau og tilføjer:- Investorerne bliver mindet om, at Ørsted har en majoritetsaktionær, der kan træffe de afgørende beslutninger, og det er den danske stat, som har andre hensyn og interesser end aktionærerne.
Kortsigtede investorer får nok et "wake up call".
FacebookTwitterKopier linkEmner:Morten Imsgard (analytiker)|Virksomhedsøkonomi|Finanssektoren|Folketinget|Sjælland




https://www.dr.dk/nyheder/viden/kroppen/stop-nu-hjerne-5-tidspunkter-hvor-din-hjerne-modarbejder-dig

KroppenStop nu, hjerne!
5 tidspunkter hvor din hjerne modarbejder digSøvnløshed, dårlige vaner og kvalme på køreturen.
Din hjerne er ret genial, men nogle gange driller den lidt.
Af Lasse From14.
jan.
2019 kl.
11.
33Bemærk: artiklen er mere end 30 dage gammelLæs opDet mest komplekse organ.
Hjemstedet for din intelligens.
Hjernen er på mange måder fantastisk, men af og til kan det virke som om, den modarbejder dig.
Her følger en række eksempler på, hvordan din hjerne til tider kan få dig til at handle irrationelt - illustreret med DR3-miniserien 'Mig og min hjerne'.
11.
Når du ikke kan falde i søvnKlokken er mange, og du skal tidligt op.
Du føler dig udmattet og træt, men alligevel kører tankerne rundt.
Mere end 40 procent af danskerne lider af søvnbesvær i en eller anden grad, og tallet er stigende.
Især blandt unge.
Selvom der kan være mange forklaringer, er der noget, der tyder på, at en lille elektronisk ven ofte bærer en del af skylden.
Din smartphone.
Læs også:Stor dansk undersøgelse: Mobilen ødelægger din søvnNaja Hulvej Rod er professor på Institut for Folkesundhedsvidenskab på Københavns Universitet, og sammen med kolleger gennemførte hun i november en stor undersøgelse af danskernes søvnvaner.
- Problemet med at gribe ud efter telefonen om natten - og eksempelvis give sig til at tjekke Facebook eller nyheder - er, at man sætter nogle mentale processer i gang, som kan gøre det svært at falde i søvn igen, fortalte Naja Hulvej Rod i efteråret til DR Viden.
Rent fysiologisk tyder meget også på, at det blå lys fra telefonen kan have en indvirkning på produktionen af søvnhormonet melatonin.
Men det er endnu ikke fuld afdækket.
- Vi har set en massiv stigning i unge med søvnproblemer, og vores undersøgelsen viser altså, at mobilen kan være en del af forklaringen, fortalte Naja Hulvej Rod.
22.
Når du er stangstivHar du prøvet at være meget fuld, har du nok også oplevet ikke at have helt styr på dine bevægelser.
Læs også:Promille-barometer: Sådan påvirker alkohol dine evner til at køre bilNår promillen stiger, mister vi nemlig kontrollen over flere kropslige funktioner - herunder balanceevnen.
Når du op på en promille på omkring 2-3, kan du miste kontrollen helt over dine bevægelser.
33.
Når du er bange for noget irrationeltMange af os er bange for irrationelle ting som for eksempel edderkopper eller mørke.
Når frygten betyder, at man undgår situationer i hverdagen, er der tale om en fobi.
Læs også:Sådan kan du slippe af med din fobiHeldigvis kan langt de fleste fobier kureres.
- De fleste udvikler fobier tidligt i livet, og det kan have store konsekvenser for ens livskvalitet, hvis man ikke gør noget ved det.
Stort set alle fobier vil kunne kureres, da angst er en af de psykiske sygdomme, som vi har bedst mulighed for at behandle, fortalte Psykiatrifondens chefpsykolog Michael Danielsen til Sundhedsmagasinet i 2016.
44.
Når du får kvalme på køreturenHar du prøvet at blive køresyg?
For nogle er det velkendt, mens andre aldrig oplever at få kvalme under en køretur.
Forskerne er stadig usikre på, hvorfor køresyg kun rammer nogle, men de har en formodning om, hvad der kan udløse det.
- Man får forskellige sanseindtryk, og hvis de indtryk ikke stemmer overens, så kan hjernen ikke finde ud af, hvad der foregår, forklarer Mads Klokker, der er overlæge på på Øre-næse-halskirurgisk & Audiologisk Klinik på Rigshospitalet.
Læs også:Køresyge skyldes en forvirret hjerneHvis din synssans ser på noget stillestående i bilen, mens balancecenteret mærker, at kroppen er i bevægelse, og følesansen måske oplever slinger eller opbremsning, så bliver hjernen forvirret.
- Man bliver kvalm og tør i munden, og det ender ofte med opkast, siger Mads Klokker.
55.
Når du bare MÅ have nikotinJanuar er højtid for rygestop.
Mange rygere forsøger i øjeblikket at droppe den dårlige vane og kvitte cigaretterne.
Udover den afhængighedsskabende nikotin kan også vanens kraft være stærk, og det er ikke nemt at ændre på en indgroet vane.
Læs også:Sådan slipper du af med en dårlig vaneLene Tanggaard er professor i pædagogisk psykologi ved Aalborg Universitet.
Hun mener ikke, det virker vanebrydende at forbyde noget - som for eksempel rygning.
- Hvis du vil bryde en vane, så duer det ikke, at du står i et tomrum, når du har forladt din vane.
Du skal erstatte den med noget, måske endda noget, der giver dig den samme tilfredsstillelse, sagde hun i radioprogrammet 'Brinkmanns briks' på P1 i januar.
FacebookTwitterKopier linkEmner:Sundhed og velvære|DR3|Københavns Universitet|Søvn|Institut for Folkesundhedsvidenskab




https://www.dr.dk/sporten/svoemning/jeanette-ottesen-om-rikke-moellers-karrierestop-det-er-stort-af-hende

SvømningJeanette Ottesen om Rikke Møllers karrierestop: 'Det er stort af hende'Svømmerkollegaen har kun respekt for beslutningen om at stoppe karrieren, mens legen er god.
Jeanette Ottesen (venstre) og Rikke Møller Pedersen (højre) vandt OL-bronze sammen i Rio i 2016.
Af Rasmus Dalgaard14.
jan.
2019 kl.
15.
22Bemærk: artiklen er mere end 30 dage gammelLæs opSvømmer Rikke Møller Pedersen meldte mandag ud, at hun lægger badehætten på hylden og hopper ned fra den internationale svømmescene.
Hun føler ikke, at hun har mere at give til svømmesporten.
Og med 24 EM-, VM- og OL-medaljer og en verdensrekord i 200 meter bryst fra 2013, der stadig ikke er slået, kan man godt forstå, at den 30-årige svømmer mener, at hun har opnået det, hun kunne med sin sport.
Hun fortæller, at det har været en meget svær beslutning at sige farvel til det, der har fyldt hele hendes liv, og den følelse kan svømmer Jeanette Ottesen, der er kollega og veninde til Rikke Møller, sagtens følge.
Hun har kun ros tilovers for den nu pensionerede svømmers valg.
- Jeg tror, min største frygt går på, hvorvidt jeg nogensinde finder et job, som jeg kommer til at elske lige så højt.
Det er min største frygt.
Jeanette Ottesen, svømmer- Jeg synes, det er virkelig flot.
Det er stort af hende, at hun indstiller sin karriere.
Det er super svært for en atlet at træffe det valg, så det første jeg vil gøre, når jeg lægger på her, det er at ringe til hende og sige tillykke.
Det er en kæmpe beslutning, og jeg håber, hun har det godt med det, siger Jeanette Ottesen.
- Det er ens liv.
Det er ikke bare at gå til svømning, det er hele ens liv.
Man lægger hele sit liv om, for det er ens job og karriere, så derfor er det noget af det sværeste.
Læs også:Rikke Møller efter karrierestop: 'Jeg har ikke mere at give af'Jeanette Ottesen blev mor til sin datter i slutningen af 2017, og på trods af at hun tog 30 kilo på og flere tvivlede på, at hun ville komme tilbage i vandet, så er hun i dag i fuld gang med at forberede sig til OL i Tokyo i 2020.
Selvom Jeanette Ottesen forsikrer om, at hun ikke går med overvejelser om at stoppe, så kan den 31-årige svømmer sætte sig ind i de mange overvejelser, der er i forbindelse med et karrierestop.
- Det er ligesom, hvis man har et job, man elsker over alt på jorden, og som man aldrig kan se sig selv ude af, men man bliver nødt til at sige op.
Og hvem er man så, når man ikke er svømmer?
Hvilken identitet skal man så finde sig?
Der er så mange ting i det, så det er mega svært at lægge på hylden.
Stærkere end nogensinde førJeanette Ottesen føler sig stærkere end nogensinde før som svømmer, efter hun er blevet mor, og hun nyder hver eneste dag med sin sport.
Men hun ved også, at der er et liv efter svømningen.
Men hvilket liv er det?
Fra venstre Rikke Møller Pedersen, Jeanette Ottesen, Pernille Blume og Lotte Friis i Bellahøj Svømmestadion, dengang der ikke blev tænkt på karrierestop men OL-medaljer.
I dag er det kun Pernille Blume og Jeanette Ottesen, der stadig er aktive.
- Jeg tror, min største frygt går på, hvorvidt jeg nogensinde finder et job, som jeg kommer til at elske lige så højt.
Det er min største frygt.
Finder jeg nogensinde noget, der er lige så fedt og givende, og som jeg elsker lige så højt som at svømme?
Kan den frygt betyde, at du kommer til at svømme på topniveau længere tid, end du egentlig burde?
- Det er et mega svært spørgsmål.
Men ja, det kan da godt være, man måske kommer til at trække den lidt længere, end man behøver.
Det er jo en proces, skal/skal ikke, og hvad skal man bagefter?
Så ja, der er måske nogen, der trækker den lidt.
Mama-powerDen 30-årige mor har tidligere hentet medaljer på øverste internationale niveau, og selvom hun ikke helt er nået tilbage dertil endnu, så tvivler hun ikke på, at hun kommer det.
Bliver du lige så god en svømmer, som du har været?
- Ja, det gør jeg.
Og det er ikke noget, du bilder dig selv ind, fordi du er bange for at stoppe?
- Jeg er sikker, men det var jeg bestemt ikke til at starte med efter fødslen, hvor jeg havde taget 30 kilo på.
Men jeg er sikker nu, og det er fordi, jeg kan mærke, hvilken power jeg har fået af at blive mor.
Det er ikke kun fysisk, men også mentalt, siger Jeanette Ottesen.
Læs også:Jeanette Ottesen er blevet mor: 'Nu skal jeg nå mit femte OL'- Og så ved jeg, at jeg nu konkurrerer med et meget mere frit og åbent sind, end jeg tidligere har gjort, og det giver mig energi til at blive ved.
Så ja – jeg er ret sikker på, jeg bliver ved, siger Jeanette Ottesen.
Men selvom hun ikke har planer om at indstille karrieren inden OL i 2020, så har Jeanette Ottesen da skænket fremtiden en tanke.
Sammen med Rikke Møller Pedersen og Lotte Friis, der indstillede karrieren i 2017, har Jeanette Ottesen stiftet virksomheden Vandakademiet.
dk, hvor de blandt andet holder foredrag og laver workshops indenfor svømningens verden.
Rikke Møller Pedersen og Jeanette Ottesen har blandt andet vundet OL-bronze sammen i 4X100 meter medley i Rio i 2016.
FacebookTwitterKopier linkEmner:Jeanette Ottesen (svømmer)|Rikke Møller Pedersen (svømmer)|Svømmesport|Arbejdsmarked|De Olympiske Lege




https://www.dr.dk/nyheder/regionale/trekanten/stort-naturomraade-ved-gudenaaen-rundbarberet-det-svarer-til-sandblaese

TrekantområdetStort naturområde ved Gudenåen rundbarberet: 'Det svarer til at sandblæse Jellingstenene'Store maskiner har slået vegetation helt i bund ved Gudenåens udspring.
Billedet er taget i weekenden af Morten DD Hansen fra Naturhistorisk Museum i Aarhus.
Landskabet er pløjet op af maskiner, og man kan se dybe hjulspor fyldt med vand, og vegetationen er slået helt i bund.
Af Steffen Lübbert Terpling og Annette Jespersen14.
jan.
2019 kl.
10.
10Bemærk: artiklen er mere end 30 dage gammelLæs opNoget af Danmarks fineste natur ved Tørring ved Hedensted er blevet smadret.
Store maskiner har kørt dybe hjulspor ved Gudenåens Kilder, hvor Gudenåen og Skjernåen har deres udspring.
Biolog Morten D.
D.
Hansen, der også er museumsinspektør på Naturhistorisk Museum i Aarhus, opdagede ødelæggelserne på en tur ud i landskabet i weekenden.
Morten D.
D Hansen er ikke imponeret over den måde, som Naturstyrelsen vedligeholder naturen omkring Tinnet Krat ved Gudenåens udspring.
 Morten D.
D.
tog billedet, da han besøgte Gudenåens udspring i weekenden.
(Foto: Morten D.
D.
Hansen © Morten D.
D Hansen)1 / 2Morten D.
D Hansen er ikke imponeret over den måde, som Naturstyrelsen vedligeholder naturen omkring Tinnet Krat ved Gudenåens udspring.
1 / 2Morten D.
D.
tog billedet, da han besøgte Gudenåens udspring i weekenden.
(Foto: Morten D.
D.
Hansen © Morten D.
D Hansen)2 / 2- Der har været maskiner ude at køre i det og smadret det på kryds og tværs.
Der var dybe spor over det hele, og al vegetation var slået helt ned til sokkeholderne, siger Morten D.
D.
Hansen.
Noget af det mest uerstatteligeDet er et af de fineste natursteder i Danmark, og netop udpeget blandt de 15 naturkanonområder.
Det er et meget stort, sammenhængende område med kær og kildevæld og mange sjældne arter, som kun har få levesteder her i landet.
- Det svarer lidt til at sandblæse Jellingstenene.
Man tager noget af det bedste og mest uerstattelige vi har, og så smider man en atombombe, siger Morten D.
D.
Hansen.
Naturstyrelsen undersøger sagenMiljø- og fødevareminister Jakob Ellemann-Jensen (V) skriver i et svar til Morten D.
D.
Hansen på Twitter, at 'Naturstyrelsen ser på sagen, så vi kan finde ud af, hvad der er hændt'.
Inken Breum Larsen, der er Skovridder ved Naturstyrelsen Trekantsområdet, siger, at styrelsen ikke har bestilt en såkaldt brakpudsning af området.
- Jeg tænker simpelthen, at der er sket en kæmpestor fejltagelse af dem, der passer arealerne.
Og det tager vi os selvfølgelig af med det samme, siger hun.
Gudenåens Kilder ligger i både Hedensted og Vejle Kommune.
Medarbejdere herfra tager i formiddag sammen med Naturstyrelsen ud i området for at finde ud af, hvad der er sket.
FacebookTwitterKopier linkEmner:Jakob Ellemann-Jensen (politiker)|Venstre|Naturstyrelsen|Jylland|Søer og vandløb




https://www.dr.dk/nyheder/udland/macron-i-aabent-brev-til-franskmaendene-jeg-vil-aendre-jeres-vrede-til-loesninger

Demonstrationer i FrankrigSe temaUdlandMacron i åbent brev til franskmændene: Jeg vil ændre jeres vrede til løsningerEfter massive protester indleder Frankrigs præsident en national debat med en lang række spørgsmål.
Den franske præsident, Emmanuel Macron, har indledt den nationale debat med et åbent brav til sine landsmænd.
Af Louise Brodthagen Jensen14.
jan.
2019 kl.
08.
57Bemærk: artiklen er mere end 30 dage gammelLæs opFrankrig er ikke et land som noget andet.
Sådan lyder det blandt andet fra den franske præsident, Emmanuel Macron, der i et langt brev til franskmændene stiller en række spørgsmål, som åbner en to måneder lang national debat.
Det sker efter adskillige forsøg på at få løst de udfordringer, som protestbevægelsen De Gule Veste har demonstreret mod de seneste ni uger.
Bevægelsen, der begyndte som en protest mod forhøjede afgifter på benzin - og diesel, tog hurtigt form og har fået tusinder til at gå på gaden lørdag efter lørdag.
Samtidig er den dog gradvist blevet mere splittet, den har intet officielt lederskab og mindre grupperinger er opstået undervejs.
Flere steder - særligt i hovedstaden Paris - har det ført til voldelige sammenstød med politiet og efterladt afbrændte køretøjer i gaderne, hærværk på byens vartegn, restaurationer og butikker.
Omfanget af skader i kølvandet på de mange ugers protester er af den franske centralbank vurderet til at koste mindst 4,4 milliarder euro.
Læs også:Ild i gaderne: De Gule Veste fortsætter protester i FrankrigMacron har flere gange fordømt de voldelige handlinger og har nu lagt op til en "national debat" frem til marts, som han indleder med at stille sine landsmænd en række spørgsmål.
Fire temaer og en række spørgsmålI det åbne brev, som blev offentliggjort i går, fremhæver Macron fire centrale temaer: Skatter, organisationen af offentlige institutioner, klima - og miljøudfordringer samt demokrati og statsborgerskab.
Han understreger samtidig, at i den kommende debat er "ingen spørgsmål forbudt".
Emmanuel Macron og den franske regering har været under massivt pres siden november, da protesterne begyndte.
Igen i weekenden var De Gule Veste til demonstration over hele landet.
Her er det i Caen i det nordvestlige Frankrig.
 "Macron, du taber hovedet" står der på en demonstrants vest sammen med en reference til 1789, hvor den franske revolution fandt sted.
1 / 2Igen i weekenden var De Gule Veste til demonstration over hele landet.
Her er det i Caen i det nordvestlige Frankrig.
1 / 2"Macron, du taber hovedet" står der på en demonstrants vest sammen med en reference til 1789, hvor den franske revolution fandt sted.
2 / 2Præsidenten fastslår, at der ikke er nogen af de initiativer, regeringen har taget siden valget i 2017, der vil blive rullet tilbage, men anerkender behovet for en skattereform.
- Vi kan ikke under nogen omstændigheder indføre skattelettelser uden at sænke niveauet for offentlige udgifter.
Den politiske repræsentation er fundamentet for vores republik, men det skal forbedres, fordi mange ikke føler sig repræsenteret efter valgetEmmanuel Macron, Frankrigs præsidentDe oprindeligt varslede øgede afgifter på diesel - og benzin blev trukket tilbage, men det fik ikke de landsdækkende demonstrationer til at stoppe.
Som et af de fire temaer i sit brev fremhæver Macron dog behovet for hurtig handling, når det gælder miljø - og klimapolitikken.
- Jo længere, vi afholder os fra at foretage disse ændringer, desto sværere vil de blive, skriver han og efterspørger løsninger på, hvordan man finder de mest enkle og økonomisk holdbare bæredygtige løsninger for fremtiden for eksempel til at udskifte gamle biler.
Stærkere demokratiI weekenden var omkring 84.
000 igen på gaden over hele Frankrig og omkring 244 personer er blevet anholdt.
Og efter flere fejlslagne forsøg på at forhandle en løsning på plads med selvudnævnte repræsentanter for bevægelsen, er det efterhånden klart, at vreden blandt franskmændene stikker dybt og handler om langt mere end blot benzin- og dieselafgifter.
Derfor stiller præsidenten også spørgsmål til, hvordan folket får mere at skulle have sagt og direkte indflydelse på, hvordan landet ledes.
- Den politiske repræsentation er fundamentet for vores republik, men det skal forbedres, fordi mange ikke føler sig repræsenteret efter valget, skriver han.
I sit brev skriver Emmanuel Macron, at debatten den kommende tid “hverken er et valg eller en afstemning”, men at han er klar til i højere grad at lytte til landets befolkning.
- Således vil jeg forsøge at vende jeres vrede til løsninger.
Ifølge brevet vil præsidenten vende tilbage til befolkningen, når de to måneders debat er overstået i marts.
FacebookTwitterKopier linkEmner:Emmanuel Macron (politiker)|Frankrig|Skatter og afgifter|Økonomi|Paris




https://www.dr.dk/nyheder/politik/s-vil-indfore-pant-pa-lattergaspatroner

PolitikS vil indføre pant på lattergaspatronerPant vil fjerne lattergaspatroner fra gaden, mener Socialdemokratiet.
Én ud af syv unge over 18 år har suget lattergas fra patroner, der umiddelbart er i handelen til brug i siffoner til at lave flødeskum.
14.
jan.
2019 kl.
08.
47Bemærk: artiklen er mere end 30 dage gammelLæs opSocialdemokratiet vil indføre pant på lattergaspatroner for at komme det stigende misbrug blandt unge til livs.
Det fortæller miljøordfører i Socialdemokratiet, Christian Rabjerg Madsen.
- Hvis der kommer pant på, vil det komme væk fra gaderne.
Dermed fjerner vi et signal til de unge om, at det er almindeligt og ufarligt, siger han.
- Vi ville allerhelst forbyde salget til unge under 18 år, men det blokerer regeringen og DF for, siger Christian Rabjerg Madsen.
Lattergas som rusmiddelI Ungeprofilundersøgelsen fra efteråret 2017 har 70.
573 unge i alderen 12-25 år svaret på spørgsmål om blandt andet brug af lattergaspatroner:I alt har godt syv procent har prøvet lattergas som rusmiddel.
5,3 procent af dem var piger/kvinder.
9,1 procent var drenge/mænd.
Blandt de unge under 18 år har 4,6 procent svaret, at de har prøvet lattergas.
Blandt dem over 18 år er det 15,3 procent.
Undersøgelsen er ikke repræsentativ, men anses for at være det bedste bud på en kilde til unges forhold til rusmidler.
Lattergaspatroner kan købes i kiosker og er beregnet til at lave flødeskum i flødeskumssifoner.
De seneste år er lattergas blevet mere udbredt som rusmiddel blandt unge under 18 år.
Ved brug af lattergas som rusmiddel er der ifølge Giftlinjen risiko for akut iltmangel, der i værste fald kan medføre døden.
Hvorfor er der færre personer, der skulle bruge det, hvis der ligger færre lattergaspatroner i gaderne?
- Hvis der kommer pant på lattergaspatroner, vil de komme væk fra gaderne.
Det kender vi fra flasker.
Så længe de ligger overalt, sender det et signal om, at det er ufarligt og almindeligt, siger Christian Rabjerg Madsen.
Læs også:Flertal vil have aldersgrænse på køb af lattergaspatronerLattergaspatroner kan købes for omkring to kroner stykket.
Socialdemokratiet har endnu ikke et bud på, hvor meget pant der skulle være på.
- Det må vi have en drøftelse om.
Vi kan se, at en pant på en til to kroner gør, at man stort set ikke ser flasker i bybilledet, siger Christian Rabjerg Madsen.
V: Det vil legalisere lattergaspatronerMiljøordfører i Venstre, Erling Bonnesen, siger til TV2, at man med et pantsystem legaliserer lattergaspatroner.
Den kritik giver Christian Rabjerg Madsen ikke meget for.
- Kritikken fra V klinger hult, fordi de blokerer for, at vi kan forbyde salget til unge under 18 år.
Det legaliserer ikke brugen, men fjerner det fra gaderne.
Det er godt for de unges sundhed og for miljøet, siger han.
Forsker: Pant vil ikke stoppe misbrugLektor og rusmiddelforsker Jakob Demant på Københavns Universitet mener, at pant en god idé, men han stiller spørgsmåltegn ved, hvor meget det egentlig flytter.
- Jeg ville stadig stille sådan et initiativ sammen med nogle forebyggelsesindsatser, hvis man vil adressere selve brugsproblematikken, siger Jakob Demant.
Problemet med pant er ifølge forskeren, at det vil flytte en større del af salget til et gråt marked på for eksempel sociale medier.
- De unge kan allerede købe patronerne alle mulige andre steder, siger han.
/ritzau/FacebookTwitterKopier linkEmner:Christian Rabjerg (politiker)|Erling Bonnesen (politiker)|Socialdemokraterne|Venstre|Brug af euforiserende stoffer




https://www.dr.dk/nyheder/regionale/sjaelland/mor-delte-billede-af-blotter-paa-facebook-i-dag-kommer-sagen-hoejesteret

Mor delte billede af blotterSe temaSjællandMor delte billede af blotter på Facebook: I dag kommer sagen for HøjesteretHøjesteret skal blandt andet afgøre, om hensynet til at beskytte blotteren vejer tungere end hensynet til at advare imod ham.
Rikke Andersen fra Nyråd delte et overvågningsbillede på Facebook, hvor hun efterlyste en mand, der havde blottet sig for hendes datter.
Det blev hun i byretten dømt til at betale 5.
000 kroner i bøde for.
I dag starter sagen i Højesteret.
(© DR Nyheder)Af Trine Warrer Juul14.
jan.
2019 kl.
09.
24Bemærk: artiklen er mere end 30 dage gammelLæs opI et Facebook-opslag, som Rikke Andersen delte i 2016, efterlyste hun en mand fra et overvågningsbillede, der havde blottet sig for hendes 10-årige datter og hendes veninde ved en dagligvarebutik i Nyråd.
I opslaget skrev Rikke Andersen: "Ham hér skal vi have fat i, så del, indtil vi finder ham".
Men det er en overtrædelse af Persondataloven.
Persondataloven skal sikre, at det kun er politiet, der tager sig af at behandle oplysninger om strafbare forhold - såsom overvågningsbilleder.
Højesteret skal i dag behandle et principielt spørgsmål om, hvorvidt man må offentliggøre billeder af den karakter, som sagen drejer sig om, hvis man har en særlig god grund til det.
Det mener Rikke Andersen stadig, hun havde.
- Hensynet til en forbryder bør aldrig nogensinde veje tungere end hensynet til et offer, som i dette tilfælde var to 10-årige børn.
Når man begår forbrydelser, må man tage med som straf, at man risikerer at ende på forsiden, siger Rikke Andersen.
Blotter-sagenI august 2016 efterlyste Rikke Andersen på Facebook den mand, der havde blottet sig for hendes 10-årige datter og en veninde ved en dagligvarebutik i Nyråd.
Her blev Rikke Andersen idømt en bøde på 5.
000 kr.
for at offentliggøre billedet af manden, men hun nægtede at betale bøden, fordi blotteren slap med en bødestraf på det halve - altså 2.
500 kroner.
I marts 2017 blev Rikke Andersen frifundet i byretten og skulle ikke længere betale de 5.
000 kroner.
Men Anklagemyndigheden mente, at der var blevet brugt en forkert paragraf, og i juni 2018 blev Rikke Andersen igen dømt til at betale bøden på 5.
000 kroner.
I dag ender sagen så i Højesteret, som blandt andet handler om, hvorvidt man kan tiltale en person i den samme sag to gange, selvom man i første forsøg er blevet frifundet.
Rikke Andersen blev idømt en bøde på 5.
000 kroner for at offentliggøre billedet, mens blotteren fik en bøde på 2.
500 kroner.
Hun nægtede at betale bøden, og sagen kom for retten, hvor hun i marts 2017 blev frifundet i byretten.
Men fordi anklagemyndigheden havde tiltalt hende efter en forkert paragraf, blev der rejst fornyet tiltale, og Rikke Andersen blev i juni 2017 dømt til at betale bøden - en dom som landsretten stadfæstede i januar sidste år.
Principiel sagSagen kommer i dag for Højesteret, og det er en principiel sag, som blandt andet handler om, hvorvidt man kan tiltale en person i den samme sag to gange, selvom man i første forsøg er blevet frifundet.
- Spørgsmålet er, kan man det, eller har anklageren kun ét skud i bøssen?
Det er det yderst principielle spørgsmål, som Højesteret skal tage stilling til som det første, siger Rikke Andersens forsvarsadvokat, Kåre Pihlmannn.
Modtog større bødestraf end blotterRikke Andersen har hele vejen igennem været meget fortørnet over, at hun fik en bødestraf, der var dobbelt så stor, som den blotteren fik.
På baggrund af sagen har Folketinget sidste år vedtaget en lov, der skærper straffen for blotteri, så man som udgangspunkt får en bøde på 5.
000 kroner.
Rikke Andersen er stolt over at have kæmpet hele vejen til Højesteret både på vegne af sit eget barn og alle andre børn, der har været udsat for forbrydelser.
- Sagen har fået meget eksponering og har endda været i Folketinget, hvor de dog ikke helt har forstået, at det kræver mere end bøder at få krænkere til at stoppe med at begå forbrydelser mod børn, siger hun.
Der falder dom i sagen om en uge.
FacebookTwitterKopier linkEmner:Højesteret|Kriminalitet|Facebook|Folketinget|Retsvæsen




https://www.dr.dk/sporten/svoemning/skulderskade-tvinger-rikke-moeller-pedersen-til-karrierestop

SvømningSkulderskade tvinger Rikke Møller Pedersen til karrierestop Verdensrekordholderen i 200 meter brystsvømning stopper på topplan efter skulderproblemer.
Rikke Møller Pedersen fortæller, at hun indstiller svømmekarrieren på topplan.
14.
jan.
2019 kl.
11.
16Bemærk: artiklen er mere end 30 dage gammelLæs opVerdensrekordholderen i 200 meter brystsvømning stopper på topplan efter lang periode med skulderproblemer.
Svømmestjernen Rikke Møller Pedersen indstiller med øjeblikkelig virkning karrieren på topplan.
Det meddeler den 30-årige topsvømmer i en pressemeddelelse fra Dansk Svømmeunion.
Danskeren er regerende verdensrekordindehaver i 200 meter brystsvømning, og hun har vundet medaljer til både VM på langbane og OL.
Læs også:Danske svømmere vandt fire medaljer ved EM- Det har været en svær beslutning, der har taget mig lang tid at træffe.
- Jeg har mærket efter igen og igen, og jeg har analyseret på "skal stoppe/skal ikke stoppe".
Det har været en vanskelig proces.
Blå bog* Alder: 30 år - født i Odense 9.
januar 1989.
* Primære discipliner: 100- og 200-meter brystsvømning.
* Karriere: Indehaver af 24 medaljer vundet ved enten langbane-EM, kortbane-EM eller -VM samt OL.
* Langbane:Bronzemedalje ved OL i Rio de Janeiro i 2016 i kvindernes 4x100 meter medley i holdkap i Europa-rekordtid.
Sølv ved langbane-VM i 2013.
I semifinalen satte Rikke Møller verdensrekord ved at tilbagelægge 200 meter på 2 minutter og 19,11 sekunder.
Rekorden er fortsat gældende.
Indehaver af fire guldmedaljer, en sølvmedalje og en bronzemedalje ved EM.
* Kortbane:Indehaver af fire titler som verdensmester og tre sølvmedaljer ved VM.
Det er også blevet til otte guldmedaljer og tre sølvmedaljer ved EM.
Verdensrekord i kortbane-VM på 4x50 meter i medleyholdkap i Doha i 2014.
Europarekord i 4x100 meter i medleyholdkap ved samme mesterskab.
Verdensrekord i kortbane-EM på 4x50 meter medleyholdkap i 2013 i Herning.
/ritzau/- Men nu har jeg haft tid nok til overvejelser, og i dag føler jeg mig klar til at fortælle omverdenen, at jeg stopper, siger Rikke Møller Pedersen i pressemeddelelsen.
Indehaver af verdensrekordI 2013 satte hun den nuværende verdensrekord i 200 meter brystsvømning ved VM i Barcelona.
Rikke Møller Pedersen leverede en suveræn semifinale i rekordtiden 2 minutter og 19,11 sekunder.
Den tid har ingen andre slået siden.
Desværre for danskeren måtte hun efterfølgende nøjes med VM-sølv i finalen.
Ved OL i Rio i 2016 deltog Rikke Møller i sit andet OL, og her blev det til en bronzemedalje med den danske holdkap i kvindernes 4x100 medley.
Læs også:Tilfreds dansk svømmechef efter EM: Fremragende resultaterSamtidig er det blevet til en lang række VM-medaljer på kortbane, hvor hun fire gange er blevet verdensmester.
Derudover har hun vundet en lang række EM-titler på både lang- og kortbane.
I november afslørede Rikke Møller Pedersen i et interview med Jyllands-Posten, at hun siden OL i Rio for to og et halvt år siden har døjet med smerter i skuldrene.
Dengang havde hun fortsat ambitioner om at være til næste års OL i Tokyo, selv om hun i en længere periode havde haft problemer med at træne igennem.
Rikke Møller Pedersen nævnte i den forbindelse, at en operation var eneste mulighed for at komme skulderproblemerne til livs.
/ritzau/FacebookTwitterKopier linkEmner:Rikke Møller Pedersen (svømmer)|Svømmesport|Dansk Svømmeunion|Barcelona




https://www.dr.dk/nyheder/penge/skattestyrelsen-retter-sigtekornet-mod-danske-bitcoin-spekulanter

Bitcoin og blockchainSe temaPengeSkattestyrelsen retter sigtekornet mod danske bitcoin-spekulanterDer er skattesmæk og bøder på vej, hvis man ikke har indberettet bitcoin-gevinster.
Udover et skattesmæk risikerer de handlende, der ikke har indberettet gevinster med bitcoin, at få en bøde.
Af Mark Lindved Norup14.
jan.
2019 kl.
08.
46Bemærk: artiklen er mere end 30 dage gammelLæs opSkattemyndighederne går nu målrettet efter borgere, der har handlet med Bitcoin og andre former for kryptovaluta de seneste år.
Skattestyrelsen har fået Skatterådets tilladelse til at hente oplysninger fra tre danske kryptovalutabørser om alle handler, der er foregået på de platforme i årene 2016, 2017 og 2018.
© ScanpixKryptovaluta kortKryptovaluta er en betegnelse for nogle af de digitale valutaer, der findes på markedet.
Bitcoin er den mest kendte kryptovaluta.
I modsætning til traditionelle valutaer er kryptovaluta hverken reguleret eller underlagt beskyttelsesregler i forhold til lovgivningen på området.
Ligeledes går betaling med bitcoin uden om etablerede banksystemer.
Særligt i 2016 og 2017 var der store gevinster at hente på køb og salg af den virtuelle valuta, der tog nogle kolossale udsving i værdi, men alligevel blev mere og mere værd.
Hos Skattestyrelsen glæder personskattedirektør Karin Bergen sig over afgørelsen, der giver myndighederne mulighed for at undersøge, hvem der har husket at indberette gevinster og betale skat.
- Det giver os adgang til data, som vi ellers ikke ville have adgang til, og vi får oplysninger på unavngivne personer og selskaber, der har handlet på de her danske vekslingstjenester.
- Det har det ene formål at sikre, at der bliver betalt den skat, der skal, af de indtægter man har, siger hun.
Risikerer skattesmæk og bødeDe danske kryptovalutabørser skal udlevere navne, adresser, cpr-numre og cvr-information om virksomheder.
Falder Skattestyrelsen over transaktioner foretaget af udlændinge, vil de informationer blive udvekslet med de respektive landes myndigheder, oplyser Skattestyrelsen.
(.
.
.
) hvis man selv er skyld i ikke at have givet de oplysninger, der skal gives, så udsætter man selvfølgelig sig selv for en sanktion.
Karin Bergen, SkattestyrelsenUdover et skattesmæk risikerer de handlende, der bliver opdaget af Skattestyrelsen, også en bøde, forklarer Karin Bergen.
- Hvis man har handlet mod bedre vidende, og hvis man selv er skyld i ikke at have givet de oplysninger, der skal gives, så udsætter man selvfølgelig sig selv for en sanktion, siger hun.
I sommeren 2018 modtog Skattestyrelsen oplysninger fra de finske myndigheder om 2.
700 danskeres handler for mere end 100 millioner kroner foretaget på finske kryptovalutabørser.
Hvor mange skatteunddragere, der er blevet fundet ved hjælp af de oplysninger, er ikke oplyst.
Rammer kun de små fiskMarkedet for handel med kryptovaluta er digitalt og derfor internationalt.
Af samme grund skal man heller ikke forvente, at Skattestyrelsen kommer i nærheden af at få alle berettigede krav mod personer og selskaber, der har scoret kassen på bitcoin-bølgen, hevet hjem.
De fleste danskere har handlet på platforme, der ikke er beliggende i Danmark.
Pajam Samarghandi, advokatDet mener Pajam Samarghandi, der er advokat med speciale i lovgivning om kryptovaluter.
- De fleste danskere har handlet på platforme, der ikke er beliggende i Danmark, for der er simpelthen flere muligheder, og det er også væsentligt billigere.
De fleste af dem ligger i jurisdiktioner (hvor dansk lov ikke er gældende, red.
), hvor det er svært at få en kendelse, der giver adgang til de nødvendige oplysninger, siger han.
Han tror i stedet, at nettet primært vil strammes om de små fisk.
- Der er formentlig tale om en afgrænset personkreds, som er dem, der har ønsket at bevare kryptovaluta igennem længere tid, siger Pajam Samarghandi.
Hvor stort omfanget har været på de danskbaserede kryptovalutabørser, vil Karin Bergen fra Skattestyrelsen ikke anslå.
- Hvor mange handlende, det drejer sig om, eller hvor store beløb, der er handlet for, er det endnu for tidligt at fortælle noget om endnu, siger hun.
Skattestyrelsen oplyser, at de første borgere og virksomheder vil blive mødt med krav om skattebetaling og sanktioner inden sommeren.
FacebookTwitterKopier linkEmner:Skattestyrelsen|Bitcoin|Skatter og afgifter|Bergen|Økonomi




https://www.dr.dk/sporten/haandbold/vm-herrer/haandboldbroedrene-fra-soeborg-tegner-danmarks-fremtid

VM herrerHåndboldbrødrene fra Søborg tegner Danmarks fremtidHåndboldlandsholdets Niklas og Magnus Landin er billedet på både den kommende og rutinerede landsholdsgeneration.
Af Michael Sten Jensen i Lyon14.
jan.
2019 kl.
07.
30Læs opDet er en god ide at lære at svømme, når man bor i nærheden af Utterslev Mose.
Derfor traskede Annette Landin og Vitte Spellerberg sammen til babysvømning i 1989 med drengene Niklas og Lars.
Man ved jo aldrig, hvad ungerne roder sig ud i, når de leger omkring vand.
De spæde plask i svømmehallen blev begyndelsen på et af de slags venskaber, som har fulgt familierne lige siden, og som har bundet de to drenge så tæt sammen, at de i dag omtaler sig som papbrødre.
Læs også:Mikkel Hansen har fornyet sporten, han var for lille tilI 1995 sluttede Magnus sig til familien Landin, og da Vitte og Bjørn Spellerberg allerede havde Bo, var der bragt balance i familiernes regnskab over drengebørn.
På det tidspunkt var det ikke til at vide, at familierne Landin og Spellerbergs familietræ havde tre kommende landsholdsspillere i håndbold på vej, men siden 2002 er det blevet til hele 465 landskampe fordelt mellem drengene – og regningen ser langt fra ud til at være gjort op.
Voksede på OureKFUM Håndbold var trampolinen, der blev afsættet for Niklas og Magnus Landins håndboldkarriere.
Den gamle hal på Nøkkerosevej i Emdrup var stedet, hvor familien Landins timer gik, når de sportsgale drengebørn ikke var indlogeret på Marielyst Skolen i Gladsaxe.
Selv om der er syv års forskel på brødrene hang de sammen gennem barndommen, hvor flere slags boldspil blev testet, og var Niklas Landin ikke endt som en af verdens bedste målmænd, kunne han såmænd være blevet elitesvømmer.
Hos Idrættens Hus i Brøndby, hvor Dansk Svømmeunion og Dansk Håndbold Forbund er naboer, bliver der dog ikke skulet ondt af den grund.
Det var nok alligevel for det bedste, når indboet i trofæskabet en dag skal gøres op.
Brødrene Landin hygger i haven.
Fundamentet for Niklas Landins evner som levende mur var allerede blevet støbt i KFUM Håndbold, men det var især under et ophold på den fynske sportsefterskole Oure, at målmandens vingefang for alvor kom til sin ret.
Sammen med sin nære ven Lars tog Niklas Landin et år på Fyn, og her kom der for alvor fart på, fortæller Lars Spellerberg.
- Oure er et fantastisk sted for dem, der kan og vil.
Jeg fik lidt for meget, men Niklas fik lige tilpas.
Han begyndte for alvor at presse på, tog i styrkelokalet fire-fem gange om ugen, og jeg beundrer ham virkelig for at kunne dedikere sig, som han gjorde dengang.
- Når Niklas sætter sig noget for, så bliver han fandme god til det, og det er meget kendetegnende for ham.
Lillebror samler indI dag er brødrene Landin samlet i den tyske storklub THW Kiel, hvor Magnus gjorde sin entre på fløjen i sommer.
Mens Niklas Landins karriere har trukket ham over GOG, BSV og tyske Rhein Neckar-Löwen, så har drømmedestinationen på GPS’en altid været indstillet på Kiel for Magnus.
Som Søborgs nok største Kiel-fan blev storebror Niklas af samme årsag dikteret at bringe en Nikola Karabatic-trøje med tilbage over grænsen, da GOG i 2009 på udebane mødte Kiel i Champions League.
I de yngre år havde lillebrors samling af håndboldklenodier det med at udvide sig proportionalt med storebrors aktiviteter på banen, men sådan har dynamikken altid været, fortæller Lars Spellerberg, der som den eneste af familien Landin og Spellerbergs drenge ikke har gjort håndbolden til en levevej.
I stedet følger han sine ’papbrødre’ tæt.
Magnus Landin med Bo Spellerbergs guldmedalje og trøje fra U-VM i 1999.
Det er også Bo Spellerberg på billedet i baggrunden.
- Magnus var altid lillebroren, der gerne ville være med inde på værelset, når Niklas og jeg spillede Sega.
Han var så stor fan af min storebror Bo, at han bare fik alle hans aflagte albue- og knæbeskyttere, og så rendte han ellers rundt med dem og spillede håndbold for sig selv i stuen eller i haven.
- Han har altid kløet på, uanset hvilken rolle han havde som den yngste i gruppen med mig, Niklas og Bo.
Han havde ikke noget problem med at rende i røven på os andre for at følge med.
Nu er det så os, der kæmper for at følge med, siger Lars Spellerberg om sin syv år yngre ’paplillebror’.
Landstræneren tippedeNiklas Landins karriere havde allerede kørt på skinner i et par år, da BSV i 2012 sendte ham over grænsen til tyske Rhein Neckar-Löwen.
Samtidig boblede det i den yngste Landin, der fra sin position på venstre fløj begyndte at tiltrække sig opmærksomhed hos divisionsklubben HIK.
Faktisk var det den nuværende landstræner, Nikolaj Jacobsen, der tippede sin kollega i Nordsjælland Håndbold, Ian Marko Fog, om lillebror Landins evner.
Læs også:Tryllemusen fra Ostseehalle støber stadig kuglerneNordsjælland var blevet tildelt en plads i håndboldligaen, og skulle på kort tid samle et hold sammen.
Kontrakttilbuddet fra det nyudnævnte ligahold fik dog den bekymrede mine frem hjemme i Søborg hos Annette Landin.
- Vi håbede lidt, at det ikke skete, for vi var meget i tvivl om vores lille pus allerede kunne klare sig i ligaen, lyder det med et grin.
Brødrene på tur.
Frygten viste sig dog ubegrundet.
Magnus Landin voksede hurtigt med det ansvar, han blev tildelt, fortæller Ian Marko Fog.
- Man kunne se fra starten, at han ville blive landsholdsspiller.
Han var en lidt usikker knægt på 17 år, da han kom, men han arbejdede sindssygt hårdt og havde alle kvaliteterne.
Det vigtigste var dog, at han lyttede.
Han skubbede ikke ansvaret fra sig og kom med undskyldninger, hvis han brændte et skud.
Kuldegysninger over det heleKarrieren i det nordsjællandske varede dog kun en enkelt sæson, før KIF Kolding København sendte bud efter den talentfulde fløj med det velkendte efternavn, der med sine knap to meter snildt kunne gå for at være bagspiller.
- Vi prøvede at få ham til at blive, men lige præcis i Magnus’ tilfælde, så havde han et talent, der berettigede ham til at tage springet, siger Ian Marko Fog.
19-årige Magnus Landin havde stadig adresse hos mor og far i Søborg, mens træningen med de nye holdkammerater gik sin gang.
Kontrakten med KIF Kolding København blev samtidig et længe ventet håndboldmæssigt goddag til den nære familieven Bo Spellerberg, fortæller Annette Landin.
- Magnus har altid været fan af Bo og kopieret alt det, som Bo kunne.
Så da han endelig kom til at stå på banen med ham i en alder af 19 år, mens Bo var 35, var det en smule specielt.
Han havde jo fulgt Bo’s karriere tæt hele livet - ligesom os andre.
Bo Spellerberg deler kram efter Magnus Landins studentereksamen i 2016.
På det tidspunkt havde familierne Landin og Spellerberg for længst vænnet sig til at se Niklas og Bo repræsentere Danmark, men da Magnus i 2015 også fik sin debut på landsholdet, blot 19 år gammel, skulle der alligevel blinkes en ekstra gang.
- Jeg kan tydeligt huske de første gange, hvor vi havde kuldegysninger over det hele - man kunne næsten ikke være i kroppen.
På en måde er det blevet hverdag nu, for man kan ikke holde til at være oppe i det felt, når Niklas og Magnus er på banen sammen.
Om det er på landsholdet eller for Kiel, så håber man bare, at de klarer sig, fortæller Annette Landin, der er vant til at rejse med rundt i Europa, når der er slutrunde.
Meget specieltDette VM er tredje slutrunde i træk, hvor brødrene Landin figurerer på det danske holdkort.
Og som de seneste mange år bliver det også med familierne Landin og Spellerberg på lægterne undervejs.
For Lars Spellerberg bliver det ikke mindre specielt med årene at følge med.
Især ikke, når yngstemanden Magnus også er begyndt at lave bølger i det store bassin.
- Det kan godt være, at min egen bror havde spillet på landsholdet i flere år, men da Niklas kom med, så holdt man lige lidt ekstra med ham - især da Kasper Hvidt stadig spillede.
Det samme gør sig gældende nu, hvor Magnus er med.
Det er meget specielt.
Tilværelsen som både landsholds- og klubkammerater er allerede blevet hverdag for brødrene, der i det tyske ikke bliver overrendt af familien.
Ungerne syd for grænsen har det jo godt, og Niklas sørger sammen med sin kone Liv for, at Magnus ikke skal køre længere end et kvarters tid ud af byen, før han er i velkendte rammer.
For Niklas har livet i udlandet med afsavn, disciplin og nye ansigter længe været en del af jobbet som professionel, men for Magnus er håndbolddrømmen i Kiel første gang, han for alvor er blevet skubbet ud i den dybe ende af svømmehallen.
Derude, hvor det kræver en ekstra indsats at holde hovedet oven vande.
Heldigvis lærer man at svømme, når man vokser op ved Utterslev Mose.
FacebookTwitterKopier linkEmner:Magnus Landin (håndboldspiller)|Niklas Landin (håndboldspiller)|Tyskland|Håndbold|Søborg




https://www.dr.dk/nyheder/indland/mette-mistede-sygedagpenge-ulovligt-solgte-huset-klare-sig

IndlandMette mistede sygedagpenge ulovligt: Solgte huset for at klare sigMette Nøddegaard Sørensen blev snydt for sygedagpenge i over 20 måneder.
Mange andre kan være ramt.
Mette Nøddegaard Sørensen har vundet en principiel sag i landsretten, som betyder, at kommuner og Ankestyrelsen i årevis har behandlet syge borgeres sager om sygedagpenge forkert.
Af Signe Kammersgaard Müller, Kåre Kildall Rysgaard og Sine Pam14.
jan.
2019 kl.
09.
19Bemærk: artiklen er mere end 30 dage gammelLæs opOndt i maven og et stort hul i økonomien.
Det har forkert sagsbehandling af sygedagpenge betydet for Mette Nøddegaard Sørensen.
I dag har hun landsrettens ord for, at Køge Kommune tolkede loven forkert, da de standsede hendes udbetaling af sygedagpenge, før de var kommet med en endelig afgørelse i hendes sag.
Og hun er blot én af et indtil videre ukendt antal syge, som er kommet i klemme i den ulovlige praksis, som både kommuner og Ankestyrelsen har haft.
For Mette Nøddegaard Sørensen betød fejlen, at hun i over 20 måneder ikke fik sygedagpenge.
- Det ødelægger hele ens liv.
Vores økonomi kunne slet ikke hænge sammen.
Jeg havde ondt i maven og spekulerede hele tiden på, om vi mon ville klare os, eller om vi ville gå fallit, husker Mette Nøddegaard Sørensen.
Sammen med sin mand måtte hun sælge deres fælles hjem i Køge for at flytte til en billigere bolig på Djursland.
- Vi havde ikke råd til tøj eller gaver til børnene eller børnebørnene, og tallene på kontoen var konstant røde.
Hvordan mistede syge ulovligt dagpenge?
I maj 2018 slog en landsretsdom fast, at en kommune ikke må standse sygedagpenge, før de har truffet en klar afgørelse.
Det betyder, at en kommune f.
eks.
ikke må stoppe sygedagpenge allerede fra januar, hvis de først behandler sagen færdig i juni.
Fejlen var foregået i flere år og spredt, fordi Ankestyrelsen havde fortolket loven forkert og vejledt kommunerne i den ulovlige praksis.
Kommuner og Ankestyrelsen skulle rette de forkerte afgørelser igennem tre år.
Indtil videre har landets fem største kommuner selv kun fundet to borgere, der skal have penge tilbage.
Ankestyrelsen har screenet 3200 klagesager og forventer at finde fejl i lidt over 400 sager.
Derudover har Ankestyrelsen bedt kommunerne om at gennemgå 230 sager, hvor der kan være fejl.
Er du måske blevet snydt?
Der kan være sket fejl, hvis datoen for stop af sygedagpenge ligger før den dato, hvor sagen bliver afgjort i kommunen.
Det er lidt teknisk, hvem der skal have penge tilbage, så læs denne vejledning fra Københavns Kommune, hvis det måske drejer sig om dig.
Sager har tre års forældelsesfrist.
Ødelagt tommelfingerMette Nøddegaard Sørensen arbejder i efteråret 2014 som sosu-assistent på et bosted.
På en nattevagt griber en hjerneskadet, udadreagerende beboer fat i hende og vrider hendes tommelfinger rundt, til den knækker.
I over to år lever hun efterfølgende med smerter, som gør, at hun ikke kan arbejde.
Alligevel standser Køge Kommune den 15.
april 2015 udbetalingen af sygedagpenge.
Først den 22.
juni får Mette Nøddegaard Sørensen en endelig afgørelse fra Køge Kommune.
Kommunen mener, at hun har været i stand til at arbejde siden 15.
april og derfor ikke har haft ret til sygedagpenge siden denne dato.
Ulovlig praksisDet er netop den praksis, som ifølge landsretten er ulovlig.
Kommunerne må ikke standse udbetalingen af sygedagpenge med tilbagevirkende kraft, som de gjorde ved Mette Nøddegaard Sørensen.
Den praksis har kommuner og Ankestyrelsen ellers haft i flere år.
Dermed kan mange andre syge borgere være blevet snydt.
Men hverken kommunerne eller Ankestyrelsen ved, hvor mange det drejer sig om i alt.
Siden dommen i maj 2018 har landets fem største kommuner; København, Aarhus, Aalborg, Odense og Esbjerg, tilsammen kun fundet frem til to borgere, som er blevet snydt.
Det viser svarene på en aktindsigt, som DR har modtaget.
Til sammenligning har Ankestyrelsen, som kun beskæftiger sig med de sager, hvor folk i sin tid har klaget over kommunernes afgørelse, fundet frem til omkring 600 sager, hvor borgere sandsynligvis skal have udbetalt penge fra kommunerne.
Det er dog langt fra alle, der klager over deres sag.
Mette Nøddegaard Sørensen er rystet over, at kommunerne ikke af egen kraft har fundet frem til flere syge, som kan være blevet snydt.
- Lige da dommen faldt, føltes det som en kæmpe sejr.
Både for mig og for andre, som kunne være blevet snydt.
Men nu er det en lidt flad fornemmelse, siger hun.
Tilbage i arbejdeLandsretsdommen afgjorde, at Mette Nøddegaard Sørensen havde ret til sygedagpenge i perioden fra den 15.
april til den 22.
juni 2015, men hun var sygemeldt helt frem til den 30.
december 2016.
Efter dommen har Ankestyrelsen, Norddjurs og Køge Kommune konkluderet, at Mette Nøddegaard Sørensen også har haft ret til sygedagpenge i resten af sin sygdomsperiode.
Alt i alt er hun blevet snydt for sygedagpenge i en periode på over 20 måneder.
I dag er Mette Nøddegaard Sørensen igen i stand til at arbejde og passer et deltidsjob i hjemmesygeplejen i Norddjurs KommuneFacebookTwitterKopier linkEmner:Ankestyrelsen|Køge Kommune|Dagpenge|Jylland|København




https://www.dr.dk/nyheder/regionale/syd/video-fortaeller-om-livmoderhalskraeft-paa-fire-sprog-kvinder-ved-ikke-de-kan

Syd- og SønderjyllandVideo fortæller om livmoderhalskræft på fire sprog: Kvinder ved ikke, at de kan blive tjekket Kampagne skal få flere ikke-vestlige kvinder til at blive screenet for livmoderhalskræft.
Nada Itani opfordrer kvinder på arabisk til at lade sig screene for livmoderhalskræft.
Videoen findes også på bosnisk, farsi og somalisk.
Af Sofie Lewring og Johanne Haagerup14.
jan.
2019 kl.
07.
53Bemærk: artiklen er mere end 30 dage gammelLæs opPå arabisk, bosnisk, farsi og somalisk kan du nu høre budskabet "Sig ja til screening for livmoderhalskræft.
Det kan redde dit liv".
Danske kampagner er nemlig ikke nok, hvis flere kvinder med ikke-vestlig baggrund skal lade sig screene for livmoderhalskræft.
Region Syddanmark starter i dag en ny kampagne, hvor fire videoer på de fire største tolkesprog skal få flere kvinder med anden oprindelse end dansk til at smutte forbi lægen og få lavet det livreddende celleskrab.
Når jeg spørger dem, om de er blevet screenet for livmoderhalskræft, svarer mange: Hvad er det for noget?
Nada Itani, tolkNada Itani er den arabisktalende kvinde i kampagnen.
Til daglig arbejder hun som tolk i Region Syddanmark på det nyoprettede tolkecenter i Kolding, og her møder hun ofte kvinder, der slet ikke kender til screeningen.
- Når jeg spørger dem, om de er blevet screenet for livmoderhalskræft, svarer mange: Hvad er det for noget?
Læs også:Ny teknik kan afsløre langt flere tilfælde af livmoderhalskræftManglende viden om screening og livmoderhalskræft på kvindernes eget sprog kan være en årsag til, at færre minoritetskvinder i Danmark bliver screenet, mener Nada Itani.
- Mange af de ikke-vestlige kvinder er analfabeter eller har en meget lav uddannelse.
De kan ikke læse og forstå det, de får tilsendt fra sygehuset på skrift, siger Nada Itani.
Sproget er en barriereSom en del af kampagnen har regionen produceret fire små videoer, hvor fire kvinder på hver deres sprog fortæller, hvorfor de selv er blevet screenet, og hvorfor de opfordrer deres medsøstre til det samme.
Symptomer på livmoderhalskræftBlødning fra skeden i forbindelse med sexVedvarende pletblødninger mellem menstruationer eventuelt forværret ved fysisk aktivitetBlødning fra skeden efter overgangsalderenØget udflåd fra skeden.
Udflåddet kan enten være klart, brunligt eller blodigt.
Ofte vil det være ildelugtendeKilde: Kræftens BekæmpelseEt studie fra Kræftens Bekæmpelse blandt knap 467.
000 kvinder viste i foråret, at mens cirka 13 procent af de etnisk danske kvinder i undersøgelsen ikke blev screenet for livmoderhalskræft, så gjaldt det for 22,3 procent af kvinderne med ikke-vestlig baggrund.
De havde altså en dobbelt så høj risiko for ikke at blive screenet - og dermed få opdaget kræft i tide - som de danske kvinder.
Sådan lyder det fra Louise Thirstrup Thomsen fra afdelingen Virus, Livsstil og Gener ved Kræftens Bekæmpelse, der stod bag undersøgelsen.
En af forklaringerne er, at mange kvinder synes, at den gynækologiske undersøgelse er grænseoverskridende og blufærdighedskrænkende, fortæller hun.
Sproget er også en barriere.
Som udgangspunkt er informationerne i brochurer, breve og på regionens hjemmeside på dansk og svære at forstå for mange af kvinderne.
- Manglende danskkundskab kan gøre det svært at kommunikere med lægen og særligt med et følsomt emne som kræft i underlivet, siger Louise Thirstrup Thomsen.
Budskabet "Sig ja til screening for livmoderhalskræft" bliver fortalt på fem forskellige sprog.
 DR)Information til de kvinder, som mangler denForhåbentlig kan kampagnen nå ud til de kvinder, som ikke forstår eller taler dansk, siger Bo Libergren (V), der er udvalgsformand for det nære sundhedsvæsen i Region Syddanmark:- Det er alvorligt at blive ramt af livmoderhalskræft, og vi vil helst have, at flest mulige deltager i screeningsprogrammet.
Sundhedsstyrelsen anbefaler at bruge fremmedsprog for at nå ud til netop denne målgruppe, siger han.
De fire kampagnevideoer på arabisk, bosnisk, farsi og somalisk skal cirkulere på de sociale medier for at nå bredt ud.
Nada Itani håber, at informationsvideoerne når ud til de kvinder, der har allermest brug for at vide, hvor vigtige screeningerne er.
- Når jeg fortæller kvinderne, at lægen blot tager en lille celleprøve fra livmoderhalsen, som ikke er smertefuldt, siger de, at de vil gå til lægen og få en tid, siger Nada Itani.
Hvert år dør 100 kvinder af livmoderhalskræft herhjemme.
FacebookTwitterKopier linkEmner:Bo Libergren (politiker)|Venstre|Kræft|Region Syddanmark|Kolding




https://www.dr.dk/sporten/haandbold/vm-herrer/danmark-sparer-stjerner-og-starter-med-nybagt-far






https://www.dr.dk/nyheder/regionale/hovedstadsomraadet/faerre-gaar-til-haandbold-vm-skal-vaere-med-til-knaekke-kurven

KøbenhavnFærre går til håndbold: VM skal være med til at knække kurvenTvivsomt om tiltag vil virke, mener ekspert.
Dansk Håndbold Forbund har blandt andet arrangeret et skolestævne, hvor eleverne kommer til at spille i Royal Arena ligesom stjernerne fra VM-landsholdet, for at få fleres øjne op for håndbold.
Af Lise Højer Rømeling14.
jan.
2019 kl.
06.
03Bemærk: artiklen er mere end 30 dage gammelLæs opNår Danmark går på banen under VM i herrehåndbold, er der hundredetusindvis, der ser med, men når det bliver hverdag igen efter VM, er håndbolden langt fra så populær.
Antallet af medlemmer i håndboldklubberne har været faldende de seneste år over hele landet, og det skal der gøres noget ved, mener man i Dansk Håndbold Forbund (DHF).
I hovedstadsområdet, hvor andelen af medlemmer i håndboldklubberne er den laveste i landet, er man allerede i fuld gang med at få flere ind i håndboldhallerne, og her håber man, at VM kan være med til at tiltrække nye spillere.
Fakta: Håndboldforeningerne i talRegion Nordjylland: 16.
050 (2,73 % af indbyggerne)Region Midtjylland: 34.
086 (2,61 % af indbyggerne)Region Sydjylland: 26.
257 (2,16 % af indbyggerne)Region Sjælland: 11.
563 (1,39 % af indbyggerne)Region Hovedstaden: 17.
033 (0,94 % af indbyggerne)Kilde: Danmarks Idrætsforbund, medlemstal for Dansk Håndbold Forbund 2017- Vi har især haft fokus på at lave samarbejde mellem skoler og foreninger, og alle skolerne er inviteret til et stort stævne i Royal Arena i forbindelse med VM, siger udviklingskonsulent i DHF's region øst Benny Salling.
- Her får de oplevelsen af at spille på den bane, hvor også de store stjerner skal spille.
Derudover har man opstillet en aktivitetszone i Royal Arena under kampene, hvor tilskuerne eksempelvis kan måle, hvor hårdt de kan skyde og forsøge at score mål på en papfigur af målmand Niklas Landin.
En tabt kampVM eller ej - selv de fineste tiltag vil have svært ved at trække flere til håndboldklubberne, vurderer professor ved Syddansk Universitet Bjarne Ibsen, som forsker i idrætsvaner og foreningsliv.
- Det får begrænset effekt.
Medmindre man kan begynde at spille håndbold på en anden og mindre formaliseret måde, siger han.
Ifølge ham er det selve måden, man spiller håndbold på, den er gal med.
- Håndbold kræver, at man er sammen om det på bestemte tidspunkter.
Og den måde at strukturere hverdagen på er svær for mange mennesker, der gerne vil have mere frihed til at bestemme, hvornår man skal træne, forklarer han.
Læs også:Håndbold-VM starter i København - men derfor er det alligevel en jydesportI DHF erkender man da også, at VM alene ikke løser medlemsnedgangen.
- Jeg er sikker på at VM kommer til at gøre en forskel, men jeg tror ikke det kan stå alene, siger Benny Salling.
FacebookTwitterKopier linkEmner:Niklas Landin (håndboldspiller)|Dansk Håndbold Forbund|Håndbold|Royal Arena|Ørestad




https://www.dr.dk/nyheder/indland/syge-blev-snydt-dagpenge-men-kun-faa-faar-deres-penge

IndlandSyge blev snydt for dagpenge, men kun få får deres pengeBorgere blev i årevis snydt for sygedagpenge.
Den ulovlige praksis skulle rettes, men kommuner finder få, der er blevet snydt.
)Af Kåre Kildall Rysgaard og Sine Pam14.
jan.
2019 kl.
06.
49Bemærk: artiklen er mere end 30 dage gammelLæs opGør kommunerne nok for at rette deres fejl?
Det er det centrale spørgsmål efter, at en dom i Østre Landsret i maj viste, at kommuner og Ankestyrelsen i flere år handlede ulovligt i nogle sygedagpengesager.
Dommen slog fast, at syge ikke må miste dagpenge, før kommunen klart afgjorde deres sag.
Ankestyrelsen og kommuner havde fortolket loven forkert, og de skulle rette fejlen.
Borgere, som ulovligt havde fået stoppet sygedagpenge med tilbagevirkende kraft, skulle have de penge, som de havde krav på.
Vi leder ikke efter fejl, som vi mener, vi ikke har begåetJesper Dahlgaard, jobcenterchef Aalborg KommuneMen indtil videre har landets største kommuner: København, Aarhus, Aalborg, Odense og Esbjerg kun selv fundet to borgere i alt, som er blevet snydt.
Det er rystende, at kommunerne ikke får rettet fejlen bedre, mener sosu-assistenten Mette Nøddegaard Sørensen, som vandt sagen i landsretten.
- Det er fuldstændigt latterligt, at kommunerne ikke retter sig efter dommen.
Vores retssystem har spillet fallit, mener Mette Nøddegaard Sørensen, som fik knækket tommelfingeren, da en hjerneskadet beboer vred den rundt og levede i over to år med smerter og morfin.
Områdechef for beskæftigelsesafdelingen i Odense, Lone Sunnesen ved ikke, om det er lykkedes at finde de odensianere, der har fået behandlet deres sag forkert.
- Det kan jeg ikke sige noget om, siger hun.
Aalborg Kommune har ikke selv fundet en eneste borger, som skal have penge tilbage.
Kommunen har udelukkende ledt efter syge, der har oplevet fejl med et opslag på hjemmesiden, hvor de har bedt folk om at henvende sig.
- Vi ved ikke, hvor mange, der følger med på hjemmesiden.
Hvis det er et udtryk for, at ingen er blevet ramt af fejlen, så er det godt, siger jobcenterchef Jesper Dahlgaard.
Han mener lige som flere andre kommuner DR har talt med, at kommunerne kun har begået få fejl.
Sammenlagt mistede Mette Nøddegaard Sørensen ved en fejl sygedagpenge i over 20 måneder, vurderer Ankestyrelsen.
Hun var bekymret for at gå fallit og solgte sit hus.
I Østre Landsret fik sosu-assistenten rettens ord, at der var sket en ulovlig afgørelse.
 DR Nyheder)Ankestyrelsen: Fejl i mange hundrede sagerMens kommunerne selv har fundet ganske få sager, hvor der er sket fejl, ser det anderledes ud for syge, der har klaget til Ankestyrelsen.
Indtil videre har Ankestyrelsen fundet frem til omkring 600 sager, der skal behandles igen, og hvor borgere kan have ret til sygedagpenge.
Mange borgere klager dog ikke i sociale sager, men undersøgelser af praksis viser, at der også kan være fejl, selvom folk aldrig klager.
Der er derfor god grund til at tro, at de sager, Ankestyrelsen har fundet, kun er toppen af isbjerget, vurderer lektor i socialret, John Klausen fra Aalborg Universitet.
- Det er uforståeligt, at kommunerne ikke har fundet flere sager.
Det er åbenbart ikke lykkedes at få informeret de borgere, der kan få deres sag genoptaget, siger han.
Ankestyrelsen har rettet flere hundrede fejlEfter landsretsdommen har Ankestyrelsen haft travlt med at rette den ulovlige praksis, når sygedagpenge stoppes med tilbagevirkende kraft.
Styrelsen har screenet 3200 klagesager og forventer at finde fejl i lidt over 400 sager.
Derudover har Ankestyrelsen bedt kommunerne om at gennemgå 230 sager, hvor der måske kan være sket fejl.
Ankestyrelsen har også orienteret KL, fagforeninger, kommuner, holdt orienteringsmøder og rettet flere vejledninger.
Det har været op til kommunerne at finde resten af de borgere, som kan være blevet snydt, men ikke har klaget.
FOA og 3F mener, at kommunerne for lemfældigt har forsøgt at rette fejlen med sygedagpenge.
Finder kommunerne borgere, der er blevet snydt, kommer kommunerne til at betale for fejlen.
- Kommunerne ved godt, at de har begået en fejl og gør ikke tilstrækkeligt for at rette op på det.
Det er kritisabelt.
Borgere skal stole på, at de bliver behandlet ordentligt efter lovens bogstav, siger forbundsformand Mona Striib, der mener, at systemet mister troværdighed, når fejl ikke rettes.
3F mener, at det går ud over borgernes retssikkerhed, når så få personer får penge tilbage efter at være blevet snydt.
Syge kunne miste store beløbDen ulovlige praksis bestod i, at nogle borgere fik stoppet deres sygedagpenge, før borgeren havde fået besked og havde modtaget klar afgørelse.
I dommen fra landsretten standsede Køge Kommune Mette Nøddegaard Sørensens sygedagpenge allerede i april måned, fordi kommunen mener, hun kan arbejde, selvom hun har smerter.
De behandler dog først sagen endelig i juni, og det var forkert at trække dagpengene uden varsel før det tidspunkt, siger landsretten.
Lektor John Klausen forklarer, at der både kan være tale om sager, hvor folk fejlagtigt ikke har fået sygedagpenge i få dage, men det kan også handle om retten til sygedagpenge for op til et år eller mere.
- Der kan ikke udelukkes, at nogle sager kan handle om flere års sygedagpenge og i værste fald flere hundredetusind kroner.
Det er ikke småpenge.
siger han.
Det vil være meget forskelligt, om folk har penge til gode, selvom der er sket fejl.
I nogle sager har folk blot fået dagpenge i stedet for sygedagpenge.
I andre tilfælde kan folk have fået andre ydelser eller i værste fald ikke en krone og blevet forsørget af ægtefællen.
FOA mener, at fejlen for nogle borgere har sat gang i en social deroute.
- De er virkeligt blevet klemt økonomisk.
Nogle syge er gået fra hus og hjem på grund af den her fejl, siger Mona Striib.
Besværligt og tungt at gå sager igennemDe fleste store kommuner har forsøgt at rette fejlen ved at gøre opmærksom på den på kommunens hjemmeside og i lokalaviser.
Folk skulle så selv henvende sig, hvis de så annoncen eller hjemmesiden.
Undtagen Viborg har ingen af de største kommuner systematisk gennemgået sygedagpengesager i deres system, viser svaret fra ni kommuner til DR på anmodningen om aktindsigt.
Jobcenterchefen i Aalborg Kommune mener, at kommunen har været grundig nok, når det gælder om at finde de borgere, der kan være blevet snydt.
- Vi leder ikke efter fejl, som vi mener, vi ikke har begået, siger jobcenterchef Jesper Dahlgaard.
Det vil være alt for tungt at gennemgå alle sygedagpengesager for at lede efter svipsere, mener Lone Sunnesen, områdechef for beskæftigelsesforvaltningen i Odense.
Kommunen skulle gennemgå 13.
000 sygedagpengesager for at finde de sager, hvor der kan være fejl.
- Det er så stor mængde sager, at ressourceforbruget ville være for stort, mener hun.
Mette Nøddegaard Sørensen, der ulovligt mistede sine sygedagpenge, mener, at kommunerne burde gøre mere for, at folk fik penge tilbage.
- Hvis jeg skyldte kommunen penge, havde kommunen trukket dem med det samme, siger hun og mener, at det er spild af ressourcer at føre en dyr landsretssag, hvis kommunerne ikke rydder godt nok op efterfølgende.
Er du måske blevet snydt?
•Der kan være sket fejl, hvis datoen for stop af sygedagpenge ligger før den dato, hvor sagen bliver afgjort i kommunen.
Det er lidt teknisk, hvem der skal have penge tilbage, så læs denne vejledning fra Københavns Kommune, hvis det måske drejer sig om dig.
Sager har tre års forældelsesfrist.
FacebookTwitterKopier linkEmner:Dagpenge|Mona Striib (fagforeningsleder)|FOA|Odense|København




https://www.dr.dk/sporten/tennis/ekspert-om-wozniackis-titelforsvar-det-mentale-pres-er-vaek

TennisEkspert om Wozniackis titelforsvar: 'Det mentale pres er væk'Caroline Wozniacki indleder i dag sit titelforsvar i Australien.
For et lille år siden kunne Caroline Wozniacki kysse sit første grand slam-trofæ, da hun vandt Australian Open.
Mandag spiller hun første kamp i jagten på et titelforsvar.
Af Mathias Hauge Jacobsen14.
jan.
2019 kl.
06.
30Bemærk: artiklen er mere end 30 dage gammelLæs opDet er søndag sidst i januar.
Året er 2018.
7-6, 3-6, 6-4 på tavlen og Caroline Wozniacki græder glædestårer.
Liggende på hardcourt-underlaget i Melbournes varme.
Som vinder af Australian Open.
Karrierens første grand slam-titel.
Caroline Wozniackis største triumf blev en realitet den dag.
Og her et år senere skal det danske tennis-es forsøge at gentage bedriften, når Australian Open anno 2019 går i gang.
Michael Mortensen, der er tennisekspert hos Eurosport og tidligere har været træner for Caroline Wozniacki, har særligt ét godt råd til den danske tennisstjerne.
Caroline Wozniacki slår Simona Halep og kan for første gang i karrieren kalde sig vinder af en grand slam-turnering.
- Det gode minde fra sidste år skal hun tage med ind til turneringen i år.
Det faktum, at hun har vundet titlen, skal være en inspirationskilde for hende.
Det skal være noget, hun kan bruge som et ekstra våben, siger Michael Mortensen.
Ingen lette kampeI dag mandag sættes jagten på et titelforsvar i Melbourne ind, og Michael Mortensen spår Caroline Wozniacki gode muligheder for at gentage den utrolige bedrift fra sidste år.
- Det mentale pres, fordi hun tidligere ikke havde vundet en grand slam, er væk.
Hun kan koncentrere sig om processen og spille sig stille og roligt ind i turneringen.
- Lodtrækningen ser udmærket ud, men der er ingen lette kampe i en grand slam-turnering.
- Første kamp er mod Alison Van Uytvanck, som er en ubehagelig modstander, der spiller meget uortodokst.
Det besynderlige er, at hun aldrig har vundet en runde i Australian Open.
Hun er en hardcourt-spiller og bør kunne opnå store resultater, men det er altså aldrig lykkedes hende, siger Michael Mortensen.
Læs også:Wozniacki åbner titelforsvar mod nummer 51 i verdenKonkurrenterneCaroline Wozniacki er seedet som nummer tre i årets Australian Open og er dermed spået en semifinale.
En semifinaleplads, der dog langt fra er givet, vurderer Michael Mortensen.
- Der er så hulens mange dygtige spillere.
Der er 15-20 spillere, som Caroline Wozniacki kan tabe til.
Så højt er niveauet, og det handler virkelig om at tage én kamp ad gangen, siger Michael Mortensen.
Fokus på fire favoritterMed den begrænsning, at Michael Mortensen kun må pege på de fire største favoritter, vurderer han således:Caroline Wozniacki, DanmarkCaroline Wozniacki kan blive den første siden Victoria Azarenka, Hviderusland, i 2013 til at vinde Australian Open to år i træk.
- Den seneste til at forsvare titlen var Victoria Azarenka tilbage i 2013, så oddsene er lidt imod hende.
Men hun ved, hvad der skal til.
- Samtidig er hun blevet mere alsidig i sit spil.
Hun server bedre, arbejder bedre inde i banen og kommer mere frem.
Hun har vundet 30 titler i sin karriere og har så stor respekt blandt sine kolleger.
- Kan hun få sit spil til at gå op i en højere enhed og sætte syv gode kampe sammen, så kan hun vinde igen, siger Michael Mortensen.
Angelique Kerber, TysklandAngelique Kerber fra Tyskland vandt Australian Open tilbage i 2016.
- Kerber er så fysisk stærk og har bare et vindergen.
At spille mod hende er et sandt mareridt.
Hun vandt Australian Open i 2016 og ved, hvad der skal til.
Hun er en klassespiller, siger Michael Mortensen.
Serena Williams, USADen amerikanske tennisstjerne Serena Williams jagter sin 24.
grand slam-titel.
- Hun prøver at tangere Margaret Courts (australsk tennislegende, red.
) rekord med 24 grand slam-titler.
Serena Williams har vundet 23 og var tæt på at vinde US Open sidste år.
Når hun stiller op i en turnering, er hun forberedt på at vinde titlen.
Hun skal nok vinde en grand slam i 2019, og det kan meget vel blive allerede nu, siger Michael Mortensen.
Simona Halep, RumænienSimona Halep nåede frem til finalen sidste år, hvor Caroline Wozniacki satte en stopper for rumæneren.
- Hun har haft en lang pause på tre måneder, men hun kan finde storspillet frem, når det gælder.
Hun er virkelig skarp.
- Hendes problem kan blive den hårde kamp allerede i tredje runde, hvor Venus Williams formentlig venter, siger Michael Mortensen.
Pres og sygdom bør ikke blive et problemSom forsvarende mester hviler der naturligvis et vist pres på Caroline Wozniacki.
Et pres, der sammen med leddegigtsygdommen, tennisstjernen fortalte om sidste år, kan give bekymringer.
Michael Mortensen vurderer dog ikke, at det kommer til at få afgørende betydning.
Læs også:Wozniacki lytter bedre efter sin krop: 'Jeg er klar til den nye sæson'- Hun kan godt være lidt tynget af presset i den første og måske anden kamp.
Men hun er så rutineret og har været med i så mange år, at jeg ikke tror, det bliver den store byrde for hende.
- Sygdommen er en skavank, hun har levet med i meget lang tid.
Nu er der blevet stillet en diagnose, og hun ved, at det er leddegigt.
- Det bliver dog interessant at se, om det kommer til at få indflydelse på hendes afsæt, når hun skal serve.
Men heldigvis har man, når det er en grand slam-turnering, altid et døgn mellem kampene til at komme til hægterne igen.
Hun skal nok være klar til hver eneste kamp, siger Michael Mortensen.
’En sjov udfordring’Selv er Caroline Wozniacki velankommet til Melbourne.
Lørdag var der pressemøde forud for første runde, og her var det en optimistisk og glad dansk tennisstjerne, der talte.
- Det er dejligt at være her som forsvarende mester, og jeg ser det som en sjov udfordring.
Det er utroligt, at der allerede er gået et år.
Det er godt at være tilbage, lød det fra Caroline Wozniacki.
Caroline Wozniacki spiller efter planen sin førsterundekamp mandag omkring klokken ni.
Her møder hun Alison Van Uytvanck fra Belgien, og kampen kan ses på Eurosport 1.
FacebookTwitterKopier linkEmner:Caroline Wozniacki (tennisspiller)|Serena Williams (tennisspiller)|Tennis|Australian Open|Australien




https://www.dr.dk/sporten/haandbold/vm-herrer/video-islands-keeper-med-vms-sjoveste-selvmaal

VM herrerVIDEO Islands keeper med VM's sjoveste selvmålAgust Eli Björgvinsson fik en uheldig hovedrolle, da han og Island tabte til Spanien ved VM i håndbold.
Af Kasper Aleksander Thrane14.
jan.
2019 kl.
06.
00Bemærk: artiklen er mere end 30 dage gammelLæs opDet er ikke altid lige taknemmeligt at være håndboldmålmand, og man er ofte prisgivet, når Mikkel Hansen og co.
sender bolden afsted med over 100 kilometer i timen.
Sådan var situationen dog ikke helt søndag aften, da Island tørnede sammen med Spanien ved VM i håndbold.
Læs også:VIDEO Spanske europamestre slår Island ved håndbold-VMHer kom Islands målmand, Agust Eli Björgvinsson, ud i en noget uheldig situation, da han forsøgte at redde en spansk afslutning fra egen halvdel.
Bolden gik ind, og Island endte med at tabe kampen med 25-32.
En situation man kan se i videoen over artiklen.
En situation, der mindede meget om den fra kampen mellem Spanien og Island, opstod også i Sveriges kamp mod Argentina.
Se målet, hvor den argentinske målmand ser noget uheldig ud, i videoen nedenfor.
FacebookTwitterKopier linkEmner:Island|Spanien|Argentina|Sverige




https://www.dr.dk/nyheder/viden/teknologi/spraengte-trommehinder-og-smadrede-organer-kan-lyd-bruges-som-vaaben

TeknologiSprængte trommehinder og smadrede organer: Kan lyd bruges som våben?
Du kan få høreskader af lyd, men de mere alvorlige skader skyldes andre kræfter, forklarer dansk ekspert.
Af Thomas Holmegaard Faarup, Lærke Kromann (grafik) og Mathis Birkeholm Duus (grafik)14.
jan.
2019 kl.
06.
36Bemærk: artiklen er mere end 30 dage gammelLæs opDin overbo er ikke nødvendigvis ude på at skade dig, når han hver weekend fyrer op for Spotifys “Extreme Bass Explosion”-playliste på lydstyrkeniveau Orange Scene.
Men gennem historien er lyd angiveligt blevet brugt som våben under konflikter, krige og optøjer.
De seneste to år har der cirkuleret teorier på nettet, om at medarbejderne på den amerikanske ambassade i Cuba i 2016 og 2017 var udsat for et såkaldt sonisk angreb.
Læs også:Forskere mistænker mikrobølgevåben i sagen om mystiske hjerneskader hos diplomater i CubaDiplomaterne på ambassaden i Cuba rapporterede om svimmelhed, hovedpine og hukommelsestab efter at have hørt en mystisk lyd.
Hør lyden her:To forskere, der har lyttet til optagelser af den mystiske lyd, vurderer dog, at ambassaden blot har været under belejring af en fårekyllinge-art, der er kendt for sit højlydte parringskald.
Lydeksperten Flemming Christensen, lektor i akustik på Signal And Information Processing på Aalborg Universitet, vurderer, at hverken fårekyllinge-sang eller højfrekvent lyd kan forårsage diplomaternes symptomer,- Det er urealistisk, at lyden har kunnet skade kroppen på den måde.
Det første, der ville tage skade er ørerne, siger han.
Havde lyden haft så høj lydstyrke, at diplomaternes ører kunne have taget skade, ville de heller ikke have været i stand til at passe deres daglige arbejde, vurderer Flemming Christensen.
Læs også:Amerikansk diplomat i Kina får hjerneskade efter mystisk lydVar det så ultralyd, der i teorien ville kunne give skader på hjernevævet, diplomaterne blev angrebet med?
- Nej.
Ultralyd ville ikke kunne sendes over lange afstande på grund af dæmpning i luften og refleksion på bygningsflader og overfladen af huden, forklarer Flemming Christensen og han bakkes op af en artikel i The Journal of the Acoustical Society of America.
- Ultralyd ligger desuden i et frekvensområde, hvor diplomaterne slet ikke ville kunne have hørt lyden, siger han.
Men sagen har fået meget international opmærksomhed.
Ikke kun fordi det kan lede tankerne tilbage på koldkrigskonflikt, men også fordi idéen om lyd som våben ekkoer gennem historien.
DR Viden bad Flemming Christensen tage hørebøfferne på og kigge på tre eksempler, hvor ekstrem lyd har skullet erstatte krudt og kugler.
1Hitlers lydkanonUnder anden verdenskrig eksperimenterede nazisterne med mange vilde våben.
I 1944 rygtedes det, at Hitlers rustningsminister og chefarkitekt Albert Speer havde opfundet en lydkanon, der ville kunne slå folk ihjel ved at smadre deres indre organer.
Kanonen fungerede efter sigende ved, at lyden af 1.
000 eksplosioner i sekundet, forårsaget af en sammenblanding af metangas og oxygen i et resonanskammer, skulle fokuseres og skydes ud gennem specialdesignede parabolantenner.
Ud over at støjen ville resultere i øjeblikkelig sprængte trommehinder, ville de lavfrekvente lydbølger sætte fjendens indre organer i svingninger og slå vedkommende ihjel i løbet af 30 sekunder, mente Speer.
Læs også:Bombeangreb under Anden Verdenskrig kan give svar på GPS-problemerVåbnet blev aldrig taget i brug.
Og med god grund, vurderer Flemming Christensen.
- Du ville aldrig kunne retningsbestemme sådan et våben.
Energien ville brede sig ud over et stort område.
Som ringe i vandet, siger han.
Chokbølgerne fra en kraftig eksplosion ville kunne skade din krop.
Men så er vi også på grænsen af, hvad man normalt ville kalde for lyd, forklarer Flemming Christensen.
- Der ville ske en regulær fysisk påvirkning af vævet i kroppen.
Men det har ikke som sådan noget med lyden at gøre.
- Det ville være nemmere at kaste en eksplosion i hovedet på fjenden, vurderer han.
2Lydbomber fra ovenI 2005 kunne The Guardian rapportere om en ny militærtaktik, det israelske militær havde taget i brug over for civile palæstinensere i Gaza-striben.
Om natten udløste de såkaldte lydbomber i luften over bosætterne for at "sende et budskab på en måde, der ikke skader folk", som en kilde fra det israelske militær sagde til den engelske avis.
Lydbomberne blev "detoneret" ved, at israelske jetfly brød lydmuren i lav højde, og bragene skulle efter The Guardians oplysninger have smadret bygninger og ledt til åndedrætsbesvær, muskelspasmer og ufrivillige aborter hos de lokale.
- Her har vi igen at gøre med trykbølger, siger Flemming Christensen.
Læs også:Lyd-professor: Nye kampfly vil opfattes dobbelt så støjende som de gamle- Når et fly bryder lydens hastighed, kommer der et brag og en trykbølge.
Det hører vi også herhjemme, når der flyver jetfly over himlen.
Energien fra trykbølgen fra et lavtflyvende jetfly ville være i stand til at smadre bygningsdele og gøre fysisk skade.
Også skader, som dem The Guardian kunne reportere om.
Men selve lyden ville ikke kunne forårsage andet end høreskader, vurderer Flemming Christensen.
- Du ville få smadret dine trommehinder først.
Men for de andre skaders vedkommende er det trykbølgen eller nedstyrtende bygningsdele, der skader dig.
Men det var ikke det eneste nye våben, det israelske militær tog i brug det år.
3Skræmme-skrigetI bestræbelserne på at få demonstrerende palæstinensere væk fra gaderne kørte det israelske militær rundt med en højtaler oven på et køretøj.
Når de tændte for højtaleren, sendte den et sirene-agtigt hyl afsted mod demonstranterne, der hurtigt døbte våbnet 'Skriget'.
Lydkanonen er en amerikansk opfindelse, der hedder LRAD (Long Range Acoustic Device), og den bliver i dag brugt af myndighederne i mere end 20 lande.
Udover at blive brugt til at opløse demonstrationer, bliver den bl.
a.
brugt af fragtskibe til at skræmme pirater væk ud for Somalias kyst, da lyden kan skydes over flere kilometers afstand.
LRAD bliver brugt mod demonstranter til G20-mødet i Pittsburgh.
De kraftigste LRAD-modeller kan larme med helt op til 162 decibel.
Til sammenligning ligger en motorsav på 120 decibel og lyden af et jetfly på kort afstand på 150 decibel.
- Den menneskelige smertegrænse er på 130 decibel.
Og udsættes man for så høj lydstyrke i længere tid, vil det give skader.
Først og fremmest høreskader, siger Flemming Christensen.
I 2014 fik en demonstrant fra New York sin læges ord på, at vedkommende havde fået en nerveskade efter at have været udsat for LRAD under en demonstration.
Læs også:Hvordan lyder tinnitus?
En knogle i demonstrantens ene øre var angiveligt blevet skubbet indad af kraften fra den ekstreme lyd og havde skadet en nervebane.
Flemming Christensen vil ikke afvise, at demonstrantens skade kan være forårsaget af LRAD, men som han siger, er det spekulationer, når vi snakker om andre skader end høreskader forårsaget af LRAD.
- Vi bygger vores viden på videnskabelige forsøg.
Og der er af gode grunde ikke lavet kontrollerede forsøg på mennesker med lydstyrker oppe på det niveau, siger han.
FacebookTwitterKopier linkEmner:Albert Speer (politiker)|The Guardian|Youtube|Cuba|Demonstrationer




https://www.dr.dk/nyheder/kultur/rihanna-takkede-nej-nu-skal-maroon-5-og-travis-scott-optraede-til-usas-storste-tv

KulturRihanna takkede nej.
Nu skal Maroon 5 og Travis Scott optræde til USA's største tv-eventFlere har sagt nej til at optræde under NFL-finalen af respekt for spilleren Colin Kaepernick.
Maroon 5 og Travis Scott (til venstre og midt for) skal stå for underholdningen til Super Bowl, mens blandt andre Rihanna har takket nej.
14.
jan.
2019 kl.
07.
22Bemærk: artiklen er mere end 30 dage gammelLæs opEfter måneders spekulationer er Maroon 5 natten til i dag blevet annonceret som hovedartist, når Super Bowl løber af stablen 3.
februar i Atlanta.
Det oplyser bandet og tv-stationen CBS Sports ifølge nyhedsbureauet Reuters.
Finalen i amerikansk fodbold er årets største amerikanske tv-begivenhed med over 100 millioner tv-seere.
Det amerikanske poprock-band fik sit gennembrud tilbage i 2002 med nummeret 'This Love'.
Siden har gruppen solgt mere end 53 millioner album og 48 millioner singler.
Lyt til Maroon 5, mens du læser videre.
Maroon 5 - MapsRygterne om Maroon 5 har svirret siden september sidste år, men er altså først nu blevet bekræftet fra officielt hold.
Også rapperen Travis Scott, der seks gange har været nomineret til en Grammy, skal optræde under finalen, bekræfter CBS Sports.
Rihanna og Mary J.
Blige takker nejUnderholdningsmediet TMZ skriver, at blandt andre Mary J.
Blige og Rihanna har takket nej til den ellers så prestigefyldte tjans.
Modstanden skyldes den omdiskuterede sag med San Francisco 49'ers-quarterback Colin Kaepernick.
Kaepernick blev et symbol på racekampen i USA, da han nægtede at stå op under den obligatoriske afspilning af den amerikanske nationalsang før en kamp i 2016.
Han nægtede på grund af politivold mod sorte amerikanere.
Efterfølgende var reaktionerne både stærkt kritiske og støttende.
USA's præsident opfordrede på Twitter til, at quarterbacken blev fyret.
- Ville I ikke elske at se en af de NFL-ejere, når nogen ikke respekterer vores flag, sige: Få det dumme svin væk fra banen lige nu.
Han er fyret, skrev Donald Trump på Twitter.
Travis Scott fortæller, at han kun har sagt ja til at optræde, fordi NFL har lovet at donere flere hundredtusinder dollar til organisationen Dream Corps, der arbejder for social retfærdighed.
- Jeg støtter alle, der står op for det, de tror på, lyder det fra rapperen med en slet skjult henvisning til Colin Kaepernick.
/ritzau/FacebookTwitterKopier linkEmner:Colin Kaepernick (fodboldspiller)|Donald Trump (politiker)|USA|Maroon 5|Amerikansk fodbold




https://www.dr.dk/nyheder/udland/trump-vil-ramme-tyrkiet-hardt-i-tilfaelde-af-angreb-pa-kurdere

UdlandTrump vil ramme Tyrkiet hårdt i tilfælde af angreb på kurdereBåde Tyrkiet og de kurdiske styrker rådes til at holde sig i ro efter USA's tilbagetrækning fra Syrien.
Tyrkiets præsident Erdogan har rost USA's præsident Trump for beslutningen om at trække tropper tilbage fra Syrien.
Men nu advarer Trump Tyrkiet.
14.
jan.
2019 kl.
04.
10Bemærk: artiklen er mere end 30 dage gammelLæs opUSA's præsident, Donald Trump, advarer både Tyrkiet og de kurdiske styrker i Syrien mod at angribe eller provokere hinanden, når de sidste amerikanske soldater har forladt Syrien.
Det vil ifølge Trump få alvorlige konsekvenser for Tyrkiet, hvis landets militær indleder en offensiv mod kurdiske styrker i kølvandet af den bebudede amerikanske tilbagetrækning.
- Vil ødelægge Tyrkiet økonomisk, hvis de rammer kurdere, skriver han i et tweet sent søndag aften dansk tid.
Trump opfordrer samtidig kurdiske styrker til ikke at tirre Tyrkiet.
- På samme måde ønsker (jeg, red.
) ikke, at kurderne provokerer Tyrkiet, skriver han.
USA-alliance med kurdisk militsDonald Trump meddelte overraskende i december, at USA's soldater i Syrien skal trækkes hjem, fordi missionen med at nedkæmpe Islamisk Stat (IS) i det krigshærgede land er fuldført.
USA har i kampen mod Islamisk Stat allieret sig med særligt den kurdiske milits YPG i det nordlige Syrien.
Tyrkiet hævder, at YPG arbejder sammen med den tyrkisk-kurdiske organisation PKK, der i Ankara regnes som en terrororganisation.
Det er endnu uklart, hvornår hjemsendelsen af de omkring 2.
000 udsendte amerikanske soldater i Syrien indledes.
Krav til TyrkietI begyndelsen af januar sagde Donald Trumps nationale sikkerhedsrådgiver, John Bolton, at man havde visse betingelser til særligt Tyrkiet.
Tyrkiet skal sikre, at "de syriske oppositionsstyrker, der har kæmpet sammen med os, ikke bringes i fare", påpegede han blandt andet.
USA's udenrigsminister, Mike Pompeo, sagde lørdag, at han er overbevist om, at USA og Tyrkiet kan indgå en aftale om at beskytte de kurdiske styrker i Syrien.
- Vi er overbeviste om, at vi kan opnå et resultat, der sikrer to ting: At beskytte tyrkerne mod terrortrusler og forhindre væsentlig risiko mod dem, der ikke udgør en terrortrussel mod Tyrkiet, sagde Pompeo i forbindelse med et besøg i De Forenede Arabiske Emirater.
Han uddybede ikke, hvordan parterne vil sikre beskyttelse af de kurdiske styrker.
/ritzau/FacebookTwitterKopier linkEmner:Donald Trump (politiker)|Islamisk Stat|Mike Pompeo (politiker)|Tyrkiet|Terrorisme




https://www.dr.dk/nyheder/kultur/kim-bildsoee-lassen-cumberbatch-er-fremragende-i-forsimplet-brexit-film






https://www.dr.dk/nyheder/politik/nationalpartiets-formand-skifter-til-alternativet






https://www.dr.dk/sporten/haandbold/vm-herrer/landstraener-lover-spilletid-til-reserverne-mod-saudi-arabien






https://www.dr.dk/nyheder/udland/polsk-borgmester-er-alvorligt-saret-i-angreb






