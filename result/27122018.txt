https://www.dr.dk/nyheder/udland/usas-statsapparat-gar-delvis-lammet-ind-i-det-nye-ar

UdlandUSA's statsapparat går delvis lammet ind i det nye årForhandlingerne i Kongressen om USA's finanslov for 2019 bliver genoptaget næste onsdag.
Den republikanske senator fra Kansas Pat Roberts var en af de få, der var mødt op i Senatet for at diskutere USA's budget for 2019.
(Foto: Erik S.
Lesser © Scanpix)27.
dec.
2018 kl.
23.
59Bemærk: artiklen er mere end 30 dage gammelLæs opDen delvise nedlukning af USA's statsapparat fortsætter ind i det nye år.
Torsdagens planlagte forhandlinger i Kongressen om finansloven for 2019 er udskudt til efter nytår.
Det besluttede et næsten tomt Senat, efter at det torsdag havde den første samling efter jul.
Efter få minutter besluttede forsamlingen at genoptage budgetforhandlingerne onsdag i næste uge.
Det er 12 dage, efter at en delvise nedlukning af den offentlige sektor trådte i kraft, skriver nyhedsbureauet AFP.
Møde på arbejde uden lønNedlukningen skyldtes, at Kongressen ikke kunne blive enige om finansieringen af ni ministerier og flere etater.
Det indebærer, at cirka 420.
000 offentligt ansatte er beordret til at møde på deres arbejde uden løn, mens andre 380.
000 er sendt på orlov.
I øjeblikket har Republikanerne flertal i både Repræsentanternes Hus og i Senatet, men fra 3.
januar tager Demokraterne flertallet af pladserne i Repræsentanternes Hus.
Det kan gøre det endnu sværere for den amerikanske præsident, Donald Trump, at lande en finanslovsaftale.
Strid om grænsemurDet store stridspunkt i forhandlingerne er Trumps ønske om en grænsemur mod Mexico, som kommer til at koste cirka fem milliarder dollar.
En mur, som han profilerede sig på under præsidentvalget i 2016, men som Demokraterne ikke vil være med til at finansiere.
/ritzau/FacebookTwitterKopier linkEmner:Donald Trump (politiker)|USA|Repræsentanternes Hus|Økonomisk politik|Mexico




https://www.dr.dk/sporten/fodbold/filippinerne-udtager-ac-horsens-maalmand-til-asian-cup

FodboldFilippinerne udtager AC Horsens-målmand til Asian CupMålmand Kevin Ray Mendoza skal repræsentere Filippinerne i den store turnering Asian Cup.
AC Horsens målmand Kevin Ray Mendoza er udtaget til det filipinske landshold, der deltager i Asian Cup.
27.
dec.
2018 kl.
20.
53Bemærk: artiklen er mere end 30 dage gammelLæs opAC Horsens kan igen bryste sig af en landsholdsspiller i fodboldtruppen.
Denne gang i skikkelse af målmanden Kevin Ray Mendoza.
Han er blevet udtaget til det filippinske landshold, som for første gang skal deltage i Asian Cup.
Manden, der har udtaget ham, er Sven-Göran Eriksson.
Læs også:OB's målmand snupper igen "Det Gyldne Bur"Den 70-årige svenske trænerkapacitet har et hav af klubber bag sig og står nu i spidsen for Filippinerne, hvor han altså har kastet sin tiltro efter den danske målmand med dobbelt statsborgerskab.
Mendozas mor er fra Filippinerne.
- Jeg har aldrig været inde omkring et landshold, men der er ingen tvivl om, at det bliver en stor oplevelse, og jeg glæder mig helt vildt.
- Det kunne være fedt med debut, og jeg skal blandt andet kæmpe med Michael Falkesgaard om spilletid, fortæller Kevin Ray Mendoza til klubbens hjemmeside.
Michael Falkesgaard spiller for Bangkok United og har tidligere været ansat i Brøndby, OB og FC Midtjylland.
Han står noteret for fem A-landskampe for Filippinerne.
Læs også:FCK henter tidligere Manchester United-backLigesom Falkesgaard var det, er også Mendoza primært reserve i Superligaen.
Horsens-keeperen står noteret for fem kampe i denne sæson: to i pokalturneringen og tre i Superligaen.
De tre Superligakampe er alle afviklet i december, og for Mendozas vedkommende er de kommet i spil på grund af et rødt kort til førstemålmanden, Matej Delac, mod FC København den 2.
december.
Filippinerne skal ved Asian Cup møde Sydkorea, Kina og Kirgistan.
/ritzau/FacebookTwitterKopier link




https://www.dr.dk/nyheder/udland/store-oversvoemmelser-i-flygtningelejre-i-syrien-det-vaerste-er-sygdomme-der-kan

UdlandStore oversvømmelser i flygtningelejre i Syrien: Det værste er sygdomme, der kan sprede sigRøde Kors forsøger at få adgang til de områder, hvor telte er skyllet væk af kraftig regn.
Af Anna Sol Jørgensen27.
dec.
2018 kl.
21.
48Bemærk: artiklen er mere end 30 dage gammelLæs opUsædvanligt kraftig regn har fået store mængder vand til at oversvømme flere flygtningelejre i Syrien.
Ifølge det Syriske Observatorium for Menneskerettigheder har de store vandmasser ramt 15 forskellige lejre i den nordlige del af landet og har ødelagt adskillige telte.
Det er Idlib-provinsen i det nordlige Syrien, der er ramt af de store vandmasser, hvor flere personer har mistet livet.
Det fortæller Jakob Harbo, chef i international afdeling i Røde Kors.
Organisationens samarbejdspartnere i landet fortæller, at mellem 11 og 15 personer er døde på grund af oversvømmelserne.
- Men problemet er egentlig ikke oversvømmelserne i sig selv.
Det er mere de sygdomme, der kan komme med vandet, hvis det ikke kommer væk igen, siger Jakob Harbo.
Vandet er væltet ind i flygtningelejre i den nordvestlige del af Syrien.
Det er særligt sygdomme som kolera og tyfus, der nemt breder sig i stillestående vand.
Og vandet kan også få brønde til at flyde over, så vandforsyningerne bliver forurenet.
- Og når der kommer så meget vand ind, så flytter alting sig rundt og bliver skyllet rundt.
Mad bliver fordærvet, hvis det ikke har været beskyttet for vand.
Og så kan det blive usikkert at drikke vandet, hvis det er forurenet, siger Jakob Harbo.
- Det, der er vigtigt nu, er at få adgang til området og sikre, at der ikke er sundhedsfarligt vand, der spreder sig, så de internt fordrevne kan leve videre.
Svært fremkommeligtMen det er lettere sagt end gjort at få adgang til et område som Idlib.
Provinsen er kontrolleret af forskellige oprørsgrupper, der skal give adgang til nødhjælpsorganisationer, som så kan komme ind og hjælpe.
- Det kan nemt kræve fem til syv forskellige tilladelser at komme ind i området, men vi har et helt apparat med Syrisk Røde Halvmåne, der forsøger at komme ind.
- Vi kommer ikke ind i dag eller i aften, men det kan være, at vi får adgang i morgen.
Idlib er en større provins med flere mindre byer i det nordvestlige Syrien.
Det er det største område i landet, der ikke er kontrolleret af præsident Bashar al-Assads styrker.
Der bor ifølge Røde Kors 300.
000 internt fordrevne i lejre i området.
Derudover bor der også mange mennesker, der er flygtet fra andre steder i Syrien, i andre midlertidige konstruktioner som for eksempel garager, fortæller Jakob Harbo.
FacebookTwitterKopier linkEmner:Bashar al-Assad (politiker)|Syrien|Røde Kors|Flygtninge og asylansøgere|Sygdomme og lidelser




https://www.dr.dk/nyheder/penge/professor-om-salg-af-dansk-it-leverandoer-det-er-et-fornuftigt-valg-saelge-til-japansk

PengeProfessor om salg af dansk it-leverandør: 'Det er et fornuftigt valg at sælge til japansk koncern'Otte milliarder er en god pris, mener professor emeritus fra CBS.
Af Signe Mai Kærsgaard Vilsbøll27.
dec.
2018 kl.
21.
19Bemærk: artiklen er mere end 30 dage gammelLæs opKapitalfonden Advent International og pensionskassen Sampension har efter fem års ejerskab valgt at sælge it-leverandøren KMD videre til den japanske teknologikoncern NEC for en pris på omkring 8 milliarder kroner.
Og det er en rigtig god løsning for KMD, mener professor emeritus fra Copenhagen Business School Niels-Bjørn Andersen.
- Det er fornuftigt valg at sælge.
Især til en japansk ejer, der er mere villig til at betale en høj pris, end man kan forvente at få på aktiemarkedet, siger it-professoren, der har forsket i it-branchen i flere år.
Niels-Bjørn Andersen henviser til, at kapitalfonden og pensionskassens alternativ var exit gennem en børsnotering.
Børsnotering droppetRygterne om, at Advent International arbejdede på en plan om at børsnotere KMD, svirrede tidligere, men planerne blev ifølge Computerworld, der har fulgt sagen tæt, skrinlagt i kølvandet på KMDs problemer med leverancer.
- Ejerskabet var et midlertidigt arrangement fra Sampension og Advent Internationals side, og så var muligheden jo enten at sælge eller børsnotere.
Og i forhold til prisen, som Netcompany, der er en større spiller, har tjent på børsnotering, er 8 milliarder en fair pris i et salg, mener Niels-Bjørn Andersen.
Netcompany, der leverer IT- og softwareløsninger til private og offentlige virksomheder, gik i juni på børsen med en udbudskurs på 155 kr.
per aktie.
Dermed fik selskabet en markedsværdi på 7,75 milliarder kroner.
Datterselskab i NECKMD vil ifølge NEC indgå som datterselskab i koncernen, der i forvejen tæller et stort antal virksomheder, som blandt andet udvikler software til gavn for biometrik, kunstig intelligens og IT-sikkerhed.
Håbet er her, at KMD kan bidrage i kraft af sin styrkeposition som udvikler af software til kunder på det offentlige marked.
Det udtaler administrerende direktør i NEC, Takashi Niino:- Danmark betragtes som en europæisk rollemodel, når det handler om at forbedre offentlige services og opnå effektiviseringer gennem digitalisering (.
.
.
) Vi ser et stærkt potentiale i at udbrede KMD’s platforme og erfaringer fra Skandinavien til resten af Europa og også globalt.
Kommuner i kundekartoteketKMD var frem til december 2008 ejet af de 98 kommuner.
Dengang var det kommunernes it-selskab.
I 2008 blev KMD købt af den svenske kapitalfond EQT og pensionskassen ATP, som så solgte det videre til Sampension og Advent International i 2012 for to milliarder kroner.
Siden har KMD ifølge Berlingske investeret 1,7 milliarder kroner på opkøb.
KMD omsætter årligt for mere end fem milliarder kroner og har over 1500 kunder.
Selskabets største kundegruppe er fortsat Danmarks 98 kommuner og fem regioner.
FacebookTwitterKopier linkEmner:ATP|KMD|Advent International|Erhverv|IT-branchen




https://www.dr.dk/nyheder/udland/fra-storby-til-massegrav-puk-damsgaard-besoeger-raqqa

UdlandFra storby til massegrav: Puk Damsgård besøger RaqqaMød de tapre mænd, der registrerer lig i Islamisk Stats tidligere højborg.
Af sandra Meinecke27.
dec.
2018 kl.
22.
54Bemærk: artiklen er mere end 30 dage gammelLæs op- Det her var engang en park, hvor syrerne kom og holdt picnic.
I dag er det en massegrav, fortæller Mellemøst-korrespondent Puk Damsgård, som har besøgt den syriske by Raqqa.
Her leder de lokale efter lig i den syvende af de i alt ti store massegrave, der er fundet i byen.
Der er fundet flere end 500 lig i denne ene grav, og blandt dem er både krigere fra Islamisk Stat og civile.
Raqqa ligger i det nordlige Syrien og var tidligere under kontrol af Islamisk Stat, der kaldte Raqqa for hovedstaden i deres selvudnævnte kalifat.
Ligene menes at være blevet begravet i de sidste dage, inden Islamisk Stat mistede kontrollen over byen i oktober 2017.
Her lidt over et år efter besøger Puk Damsgård området.
Det er kun formiddag, alligevel har mændende allerede gravet seks lig op, som nu ligger på række i hver deres blå pose.
På den tørre jord står en ko og leder efter græsstrå.
En af graverne holder pause fra arbejdet og beder en bøn på en af de poser, som de bruger til de lig, de finder.
Ligene kan ikke identificeresMen selvom de mange lig nu bliver gravet op, er der ingen trøst at hente for de mange mennesker, som savner deres pårørende, fortæller Puk Damsgård.
Der er nemlig ikke ressourcer nok til at finde ud af, hvem de mange ofre er.
Mændene noterer ned i journaler, hvilken alder, de regner med, at de døde har - og at dømme ud fra deres tøj, noterer de, om der er tale om krigere eller civile.
Læs også:Hundredvis af lig fundet i massegrav i RaqqaInternationale menneskerettighedsorganisationer har tidligere udtalt til The Associated Press, at de var bekymrede for, om der var ressourcer nok til, at retsmedicinerne kunne indsamle tilstrækkeligt med beviser, når de mange lig skulle graves op.
Hvis ikke der samles beviser ind, vil det blive svært at opklare, om de mange mennesker er omkommet i de månedlange kampe, der drev Islamisk Stat ud af byen, eller om de er blevet dræbt inden - og i så fald af hvem.
FacebookTwitterKopier linkEmner:Islamisk Stat|Syrien




https://www.dr.dk/nyheder/udland/71-arig-franskmand-vil-krydse-atlanten-i-en-tonde

Udland71-årig franskmand vil krydse Atlanten i en tøndeMed en hastighed på to-tre kilometer i timen og uden sejl og årer ventes tøndefartøj at nå Caribien i marts.
Jean-Jacques Savin forlod De Kanariske Øer ud for Afrikas kyst onsdag i sin sofistikerede tønde, som det har taget ham måneder at bygge.
27.
dec.
2018 kl.
20.
18Bemærk: artiklen er mere end 30 dage gammelLæs opEn 71-årig fransk mand er sejlet ud på Atlanterhavet fra De Kanariske Øer i en stor orange tønde, som han håber vil bringe ham til Caribien i slutningen af marts.
Jean-Jacques Savin forlod De Kanariske Øer ud for Afrikas kyst onsdag i sin sofistikerede tønde, som det har taget ham måneder at bygge.
Han sejler med en hastighed på to-tre kilometer i timen.
Det er hans hensigt at krydse verdenshavet alene ved hjælp af strømmene, har han fortalt det franske nyhedsbureau i et telefoninterview.
Savins rejse bliver fulgt online, og han var sent torsdag eftermiddag godt 30 kilometer ud for øen El Hierro, som han stævnede ud fra.
Har gemt lidt foie grasDen pensionerede faldskærmssoldat har rejst penge til projektet hos forskellige sponsorer og har selv står for en indsamlingskampagne, der også har omfattet en Facebookside.
Han siger til AFP, at han har gemt en flaske Sauternes hvidvin og lidt foie gras til nytårsaften og en flaske Saint-Émilion rødvin til sin fødselsdag i januar.
Jean-Jacques Savin gør sig klar til turen over Atlanten.
Savin har arbejdet på fartøjet på et skibsværft i Ares i det sydvestlige Frankrig.
Fartøjet måler tre meter i længden og 2,10 meter i bredden.
Det er bygget af særligt behandlet højkvalitets krydsfiner, som er forstærket for at kunne modstå bølger og mulige angreb fra spækhuggere.
Barbados eller MartiniqueInde i kapslen, der vejer 450 kilo, når den er tom, er der et opholdsrum på seks kvadratmeter med køkken, sovested og lagerplads.
Et koøje i bunden giver Savin muligheden for at se fisk, der passerer under hans fartøj.
Savin, der også har en fortid som pilot og ranger i en nationalpark i Afrika, fylder 72 den 14.
januar.
Han håber, at han rammer Barbados eller en fransk ø som Martinique eller Guadaloupe, men han har ingen indflydelse på det, da han sejler uden årer og uden sejl.
Budgettet for hans ekspedition er på 60.
000 euro - knap 450.
000 kroner.
/ritzau/AFPFacebookTwitterKopier linkEmner:Afrika|Caribien|De Kanariske Øer|Frankrig




https://www.dr.dk/nyheder/regionale/syd/susan-lider-af-tvangsspisning-jeg-leder-efter-mad-i-skabe-jeg-godt-ved-er

Syd- og SønderjyllandSusan lider af tvangsspisning: Jeg leder efter mad i skabe, jeg godt ved er tommeNy online-behandling skal hjælpe 40-50.
000 danskere, som lider af tvangsoverspisning.
Her er Susan Sørensen sammen med sin søster Annsofie - det er Susan til højre på billedet.
Hun er glad for, at der nu kommer et tilbud, hvor andre, der kæmper med tvangsoverspisning, kan få hjælp online.
Af sandra Meinecke og Niklas Møller Jørgensen27.
dec.
2018 kl.
21.
55Bemærk: artiklen er mere end 30 dage gammelLæs opSusan Sørensen er mæt.
Hun har allerede spist.
Alligevel går hun igen og igen tilbage til køleskabet, køkkenskabe og fryseren.
For når først hun har taget en bid, er det svært at stoppe med at spise igen.
Vi kan alle sammen spise for meget.
Det vigtige er, om man mister kontrollen over spisningen og ikke føler, at man kan stoppe igenSabine Elm Klinker, Vicedirektør i Landsforeningen mod Spiseforstyrrelser og Selvskade- Jeg har godt kunne spise en liter is på en aften.
Jeg prøver at sætte den tilbage i fryseren, men den kommer ligeså hurtigt frem igen, siger Susan Sørensen fra Fredericia, som siden 2014 har kæmpet med spiseforstyrrelsen tvangsoverspisning - også kaldet Binge Eating Disorder (BED).
- Jeg kan åbne og lede i køkkenskabe flere gange for at finde noget mere at spise, selvom jeg godt ved, at jeg ikke har mere mad i hjemmet, siger hun.
I dag er der kommet mere kontrol over sygdommen, og Susan Sørensen har tabt cirka 50 kilo.
Men hun lever med, at det næste tilbagefald hele tiden lurer forude, for det har indtil nu været svært at få hjælp.
Ny online-hjælp på vejPersoner, som lider af tvangsoverspisning, har haft meget begrænsede muligheder for at få hjælp.
Men det skal en ny online-behandling lave om på.
Hvad er tvangsoverspisningTvangsoverspisning - eller Binge Eating Disorder (BED) er en udbredt spiseforstyrrelse, med alvorlige psykiske, fysiske og sociale konsekvenser.
På baggrund af internationale tal anslås det, at omkring 2-3 procent af befolkningen (40.
000-50.
000 personer) lider af tvangsoverspisning.
Sygdommen er kendetegnet ved, at personen oplever tilbagevendende episoder af tvangsoverspisning, hvor der hurtigt spises en stor mængde mad, ledsaget af en følelse af kontroltab og skamfølelse.
Der er ingen opkastninger, faste eller overdreven motion.
Cirka 75 procent af patienterne med tvangsoverspisning vil lide af overvægt eller fedme.
Kilde: SundhedsstyrelsenFra næste år har Telepsykriatisk Center i Region Syddanmark nemlig fået penge fra finansloven til at udbyde internetbehandlingen til Susan Sørensen og de 40-50.
000 andre danskere, som lider af tvangsoverspisning - uanset hvor i landet de bor.
Netop fordi hjælpen foregår hjemmefra via computeren, vil det kunne hjælpe mange, mener Susan Sørensen, da det kan være fyldt med stor skam bare at gå ud af døren.
- Det er grænseoverskridende at skulle ud af huset og sige: "Jeg spiser for meget", siger Susan Sørensen.
Hun opsøgte selv en diætist i 2014, der som den første forstod, at hendes tidligere overvægt skyldtes et psykisk problem.
Den mest udbredte spiseforstyrrelseIfølge Landsforeningen mod Spiseforstyrrelser og Selvskade er tvangsoverspisning den mest udbredte - men mindst kendte - spiseforstyrrelse.
Derfor glæder vicedirektør i landsforeningen, Sabine Elm Klinker, sig over, at folk, der tvangsoverspiser, nu får et behandlingstilbud.
Hun forklarer, at mange, der lider af tvangsoverspisning, godt kan blive raske igen, og at det er nemmere end med en række andre spiseforstyrrelser.
- Så det kommer til at betyde rigtig meget, for dem som får et tilbud om behandling, siger Sabine Elm Klinker.
Ny på listen over psykiske lidelserIndtil nu har der kun været tilbudt til folk med anoreksi og bulimi.
Det skyldes ifølge Sabine Elm Klinker, at tvangsoverspisning er en relativ ny diagnose, som først i 2018 er blevet optaget på WHO's liste over psykiske lidelser.
- Derfor er mange blevet mødt med nogle helt andre tilbud i sundhedssystemet, såsom motion på recept eller andre slankende tilbud, hvor man ikke har forstået, at det handler om noget psykisk, siger Sabine Elm Klinker og tilføjer:- Vi kan alle sammen spise for meget.
Det vigtige er, om man mister kontrollen over spisningen og ikke føler, at man kan stoppe igen, siger hun.
I alt har otte projekter fået del i en pulje på 61,7 millioner kroner, som skal udvide behandlingen til personer, der lider af spiseforstyrrelser.
Det er en del af disse midler, som skal gå til at hjælpe patienter, der lider af tvangsoverspisning.
FacebookTwitterKopier linkEmner:Spiseforstyrrelser|Landsforeningen mod spiseforstyrrelser og selvskade|Psykiske lidelser|WHO|Fredericia




https://www.dr.dk/nyheder/udland/trump-i-irak-lover-soldater-foerste-loenforhoejelse-i-mere-end-10-aar-det-passer-bare

UdlandTrump i Irak lover soldater første lønforhøjelse i mere end 10 år - det passer bare ikkeLønnen til amerikanske soldater er steget støt de sidste 10 år.
Af Anna Sol Jørgensen27.
dec.
2018 kl.
20.
18Bemærk: artiklen er mere end 30 dage gammelLæs op- I beskytter os.
Vi vil altid beskytte jer.
Og det har I lige set, for I har lige fået en af de største lønforhøjelse, I nogensinde har fået.
I har ikke fået en i mere end 10 år.
Og vi har givet jer en stor en.
Jeg har givet jer en stor en.
Sådan lød det fra den amerikanske præsident, Donald Trump, da han i går holdt tale for de amerikanske soldater, der er udsendt til al Asad-luftbasen i Irak.
Problemet med præsidentens ord er bare, at de ikke passer.
De ansatte i USA's forsvar, herunder soldater, står rigtigt nok til at få hævet deres løn med 2,6 procent fra årsskiftet.
Men det er ikke første gang i mere end 10 år, at beløbet nederst på lønsedlen bliver højere.
Lønstigninger i USA's forsvar siden 20071.
januar 2007: 2,2 procent1.
april 2007: 0,5 procent1.
januar 2008: 3,5 procent1.
januar 2009: 3,9 procent1.
januar 2010: 3,4 procent1.
januar 2011: 1,4 procent1.
januar 2012: 1,6 procent1.
januar 2013: 1,7 procent1.
januar 2014: 1,0 procent1.
januar 2015: 1,0 procent1.
januar 2016: 1,3 procent1.
januar 2017: 2,1 procent1.
januar 2018: 2,4 procentKilde: USA's forsvarsministeriumSoldaterne har nemlig fået hævet deres løn hvert år de sidste 10 år - og også sidste år, hvor Donald Trump også var præsident.
Her steg den med 2,4 procent.
I løbet af de sidste 10 år er lønnen faktisk steget med højere procentsatser.
Den største stigning skete fra 1.
januar 2009, hvor lønnen blev justeret med 3,9 procent.
Det viser tal fra det amerikanske forsvarsministerium.
Læs også:Trump overrasker USA's soldater i Irak med julevisitMen i sin tale fortsatte Donald Trump alligevel med at uddybe, hvad der lå til grund for den ekstra vægt i lønposen:- Der var mange, der sagde, at vi godt kunne gøre det mindre.
Jeg sagde 'Nej.
Lad os gøre det til 10 procent.
Lad os gøre det til mere end 10 procent'.
- For der er gået længe.
Der er gået mere end 10 år.
Det er lang tid siden, lød det fra præsidenten.
Det er ikke første gang, at præsidenten har talt usandt om at hæve lønnen for soldater.
Også i maj påstod han, at han havde godkendt den første lønforhøjelse for forsvaret i 10 år.
Uanmeldt besøg med førstedamenTalen fra Donald Trump faldt under præsidentens første besøg hos soldater, der gør tjeneste i et land, der er præget af konflikt.
Besøget hos de amerikanske soldater var uanmeldt og med sig havde han førstedame Melania Trump.
Præsidentens fly, Air Force One, landede med slukket lys og vinduesskærmene trukket ned klokken 19.
16 i går lokal tid.
De amerikanske soldater tog selfies med præsidenten, der var på sit første besøg i en krigszone.
 Donald Trump og førstedame Melania Trump landede på luftbasen med lyset slukket og vinduesskærmene trukket ned.
 Præsidenten holdt tale for de soldater, der er udsendt som en del af et træningsbidrag til de irakiske sikkerhedsstyrker.
 Udover at holde tale og tage selfies holdt præsidenten møder med militærledere på basen.
1 / 4De amerikanske soldater tog selfies med præsidenten, der var på sit første besøg i en krigszone.
1 / 4Donald Trump og førstedame Melania Trump landede på luftbasen med lyset slukket og vinduesskærmene trukket ned.
2 / 4Præsidenten holdt tale for de soldater, der er udsendt som en del af et træningsbidrag til de irakiske sikkerhedsstyrker.
3 / 4Udover at holde tale og tage selfies holdt præsidenten møder med militærledere på basen.
4 / 4Soldaterne er udsendt til militærbasen som led i krigen mod Islamisk Stat.
På basen træner de amerikanske soldater blandt andet de irakiske sikkerhedsstyrker, ligesom også danske soldater uddanner den irakiske hær fra basen.
Det er bare en uge siden, at Donald Trump meddelte, at han har besluttet at trække alle amerikanske soldater hjem fra Syrien, hvor han mener, at Islamisk Stat er blevet besejret.
Men den amerikanske præsident gjorde det klart på besøget på militærbasen, at han overhovedet ikke har planer om at trække USA's soldater ud af Irak.
- Faktisk kunne vi bruge det som en base, hvis vi ville gøre noget i Syrien, lød det fra ham.
FacebookTwitterKopier linkEmner:Donald Trump (politiker)|Islamisk Stat|Melania Trump (fotomodel)|Soldater|USA




https://www.dr.dk/nyheder/vejret/foraarsfornemmelser-frem-til-nytaar

VejretForårsfornemmelser frem til nytårLuft fra lunere himmelstrøg varmer os op til nytårsaften.
Esrum Å i gråvejr.
Af Nina Bendixen27.
dec.
2018 kl.
20.
11Bemærk: artiklen er mere end 30 dage gammelLæs opIfølge kalenderen er det koldt udenfor.
Eller det burde det være, for vi er sidst i December.
Men den ekstra trøje og de uldne sokker bliver hurtigt for varme, når du kommer udenfor, for vejret minder allermest om en dag i april.
Termometret viser plus syv - otte grader flere steder i dag, hvilket er mere end, hvad vi forventer en martsdag kan præstere.
Og frem mod nytårsaften vil kviksølvet kun variere lidt ned og lidt op og lande på mellem seks og ni grader i dagtimerne.
Nætterne er fortsat frostfri.
Men hvis du er i tvivl, om temperaturen svarer til årstiden, så kig for eksempel på disse mariehøns.
De burde gå i dvale for vinteren, men det milde vejr forstyrrer deres normale adfærd.
Mariehøner plejer at krybe i ly for vinteren hvor en dvaletilstand sørger for, at den først bliver aktiv igen, når temperaturerne er tilpas gunstige for den nye sæson, skriver Erik Johansen til os.
Vinden henter varmenVinden kommer fra vest og nordvest, hvilket normalt ville hive kold luft ned til Danmark, men vinden kommer med et højtryk, som pumper luft fra den varme del af Atlanterhavet med op, og den når ikke at blive kølet så meget ned på rejsen over Nordsøen.
Først efter nytår ser prognoserne ud til at hente koldere vejr hjem til os.
Læs også:Danmark har fået første lokale hvide jul siden 2012FacebookTwitterKopier linkEmner:Vejret




https://www.dr.dk/nyheder/udland/10-vaerste-klimarelaterede-katastrofer-i-2018-saa-meget-kostede-de

Udland10 værste klimarelaterede katastrofer i 2018: Så meget kostede deEn organisation gør regningen op efter et år med orkaner, oversvømmelser og tørke.
Af Jakob Busk Olsen27.
dec.
2018 kl.
21.
20Bemærk: artiklen er mere end 30 dage gammelLæs op555.
000.
000.
000 kroner.
Sådan lyder regningen - mindst - for de skader, som klimarelaterede katastrofer har forårsaget i 2018, konkluderer en rapport fra den britiske nødhjælpsorganisation Christian Aid.
Organisationen har sat beløb på årets ti værste katastrofer, hvor de menneskeskabte klimaforandringer på den ene eller anden måde har spillet en rolle.
Herunder følger foto og oplysninger om de ti katastrofer.
Klimaforskere er enige om, at opvarmningen af kloden medfører mere ekstremt vejr, og at verden derfor kommer til at opleve blandt andet kraftigere orkaner, heftigere regnfald og mere udbredt tørke.
- Vejret i verden bliver mere og mere ekstremt lige foran næsen på os - det eneste, der kan forhindre denne destruktive trend i at eskalere, er et hurtig fald i udledningen af CO2, siger professor Michael Mann fra Penn State University i en kommentar til rapporten.
- Denne rapport viser, at for mange mennesker har klimaforandringer en katastrofal indvirkning på deres liv og levebrød lige nu, siger Kat Kramer, som er klimachef hos Christian Aid.
USA: Skovbrande i Californien.
Skader: 59-85 milliarder kroner.
Skovbranden Camp Fire i november var den dødeligste og mest ødelæggende i Californiens historie.
86 personer blev dræbt og over 18.
000 bygninger blev ødelagt.
1 / 9Europa: Hedebølge.
Skader: 49 milliarder kroner.
Sommeren 2018 var blandt de varmeste nogensinde på den nordlige halvkugle.
Heden fik dødeligheden til at stige i flere lande og skabte ideele betingelser for skovbrande i blandt andet Grækenland.
På fotoet leger 4-årige Michael i et springvand i Bruxelles i juli.
2 / 9Japan: Oversvømmelser.
Skader: 61-82 milliarder kroner.
Japanerne oplevede en ekstrem sommer, der bød på rekordstore skybrud, hedebølge og den værste orkan i 25 år.
Her kører biler på en oversvømmet vej i Okazaki i august.
3 / 9Argentina: Tørke.
Skader: 39 milliarder kroner.
Svigtende regn i begyndelsen af året skabte den værste tørke i landet i 50 år.
Landbruget blev hårdt ramt, og det forværrede en i forvejen alvorlig økonomisk krise.
I oktober lancerede regeringen nedskæringer, som blev mødt at voldelige protester i Buenos Aires.
4 / 9Kina: Oversvømmelser.
Skader: 61 milliarder kroner.
Landet blev ramt af heftig regn og store oversvømmelser i juli og august.
Her forsøger en mand og to grise at forcere vandmasserne i Shouguang efter orkanen Rumbia i august.
5 / 9Australien: Tørke.
Skader: 38-59 milliarder kroner.
Det østlige Australien oplevede i 2018 en giftig cocktail af svigtende nedbør og rekordhøj varme.
Landbruget i området er særdeles hårdt ramt.
6 / 9Indien: Oversvømmelser.
Skader: 24 milliarder kroner.
Monsunregn i august skabte de værste oversvømmelser i 80 år i delstaten Kerala i det sydlige Indien.
Omkring 500 mennesker blev dræbt, og over en million måtte forlade deres hjem.
Her modtager nogle af ofrene nødhjælp fra det indiske flyvevåben.
7 / 9Filippinerne og Kina: Orkanen Mangkhut.
Skader: 7-13 milliarder kroner.
En af de voldsomste orkaner i nyere tid dræbte 127 mennesker i Filippinerne, 6 i Kina og skabte omfattende ødelæggelser.
I dette højhus i Hong Kong blev mange af vinduerne smadret.
8 / 9Sydafrika: Tørke.
Skader: 8 milliarder kroner.
I begyndelsen af året var Cape Town meget tæt på at blive den første storby i verden, som løb tør for vand efter langvarig tørke.
Ved hjælp af ekstreme restriktioner på vand undgik byen dog den pinlige titel.
På billedet står borgere i kø for at hente vand fra en kilde i forstaden Newlands.
9 / 9FacebookTwitterKopier linkEmner:Klimaændringer|Vejret|Penn State University|Storbritannien|USA




https://www.dr.dk/mitliv/kira-har-soegt-job-i-snart-et-aar-det-er-lidt-pinligt-jeg-ikke-har-vaeret-til-nogen-samtaler

FacebookTwitterKopier link




https://www.dr.dk/nyheder/udland/dr-congo-udviser-eu-ambassador-forud-praesidentvalg

UdlandDR Congo udviser EU-ambassadør forud for præsidentvalgEt længe udsat valg i DR Congo vil blive gennemført søndag som planlagt trods uroligheder.
En mand søger dækning for uroligheder og sammenstød mellem demonstranter og politi Goma torsdag - tre dage før DRCongos præsidentvalg.
27.
dec.
2018 kl.
19.
23Bemærk: artiklen er mere end 30 dage gammelLæs opDR Congo har givet EU's ambassadør 48 timer til at forlade landet.
Det sker fordi EU-Kommissionen har fornyet sanktioner mod det afrikanske land.
- Regeringen i Den Demokratiske Republik Congo indskærper EU at hjemkalde lederen af dets diplomatiske mission inden for 48 time, siger udenrigsminister Leonard She Okitundu.
Der er tale om gengældelse for, at EU har indført sanktioner mod 14 ledere i DR Congo - deriblandt landets præsident, Joseph Kabila.
EU's udenrigsministre besluttede den 10.
december at udvide et rejseforbud og indefryse værdier for en række af DR Congos politikere, fordi de "satte hindringer i vejen for valgprocessen" og dermed krænkede menneskerettigheder.
Læs også:Ebolaramt by må ikke stemme: Skud og tåregas brugt mod demonstranter i DR CongoValg på søndagSanktionerne omfatter også Emmanuel Ramazani Shadary, en tidligere indenrigsminister, der håber at blive Kabilas efterfølger.
Krisen er opstået få dage før DR Congos præsident- og regionalvalg på søndag, hvor der skal findes en afløser for Kabila, som har været ved magten siden 2001.
Præsidentvalget i DR Congo har været længe undervejs og skulle have fundet sted den 23.
december, men det blev udsat en uge som følge af brand, der ødelagde stemmemaskiner.
Der var torsdag uro og demonstrationer i flere byer, og oppositionen opfordrede på en blog til landsomfattende demonstrationer.
Valgkommissionen har advaret om, at valget kan blive udsat til marts i urohærgede områder.
Men valget vil finde sted søndag, og den næste præsident vil blive indsat den 18.
januar.
Nægter at gå afDen 47-årige Kabila, der har styret landet i 17 år, skulle egentlig være trådt tilbage efter at have siddet i to embedsperioder.
Den sidste af dem udløb i december 2016.
Men han nægtede at gå af, og der var ikke udskrevet valg som planlagt.
Kabila meddelte i august, at han ikke genopstiller.
DR Congo, som har op mod 82 millioner indbyggere, er mange steder gennemsyret af vold og korruption efter mange års borgerkrig.
Landet har vældige naturressourcer, men det har indtil for nylig været hærget af, hvad iagttagere har kaldt "Afrikas verdenskrig".
Krigen har kostet omkring seks millioner mennesker livet.
Enten som en direkte følge af kampe eller på grund af indirekte følger som sygdomme og fejlernæring.
/ritzau/AFPFacebookTwitterKopier linkEmner:Den Demokratiske Republik Congo|EU|Europa-Kommissionen|Valg og folkeafstemninger|Udenrigspolitik




https://www.dr.dk/nyheder/udland/ebolaramt-maa-ikke-stemme-skud-og-taaregas-brugt-mod-demonstranter-i-dr-congo

UdlandEbolaramt by må ikke stemme: Skud og tåregas brugt mod demonstranter i DR CongoDemonstranterne er utilfredse med, at de ikke må stemme til præsidentvalget på søndag.
Omkring 100 personer tog til demonstration i byen Beni.
Af Magnus Dam Nielsen27.
dec.
2018 kl.
19.
15Bemærk: artiklen er mere end 30 dage gammelLæs opDemonstranter i byen Beni i det østlige DR Congo har brændt dæk af og angrebet et behandlingscenter for Ebola for at protestere mod, at de er blevet udelukket fra at stemme til præsidentvalget på søndag.
Det skriver The Guardian.
24 patienter er flygtet fra behandlingscenteret, og politiet og soldater har været nødsaget til at affyre varselsskud og bruge tåregas mod demonstranterne for at splitte dem.
Valgkommisionen (CENI) besluttede i onsdags, at folk bosat i de østlige byer Beni og Butembo og de omkringliggende områder ikke må komme til stemmeurnerne til valget på søndag.
Ifølge kommisionen er årsagen det fortsatte Ebolaudbrud i områderne.
Kan have indflydelse på valgetIfølge nyhedsbureauet AP vil det betyde, at mere end en millioner stemmer ikke vil blive talt med.
Og politikere fra oppositionen mener, at man prøver at skade deres chancer ved afstemningen til præsidentvalget, fordi befolkningen i netop disse områder har vendt sig imod det regerende parti i DR Congo de senere år.
Valget udsatValget er allerede blevet udskudt fra den 23.
december til søndag den 30.
december efter en brand i hovedstaden, Kinshasa, ødelagde materiale fra afstemningen.
Det vil derfor, ifølge oppositionspolitikerne, være en fordel for den afgående præsident Joseph Kabilas fortrukne kandidat Emmanuel Ramazani Shadary, at befolkningen i disse områder ikke må stemme.
Den del af oppositionen, der står bag præsidentkandidat Martin Fayulu, har på den baggrund opfordret til strejke i hele Congo på fredag for at protestere.
De vrede demonstranter i Beni marcherede også til det lokale valgkontor, hvor de krævede stemmeret på søndag sammen med resten af landet.
Andre krævede, at den længe siddende præsident Joseph Kabila skulle gå af.
FacebookTwitterKopier linkEmner:Den Demokratiske Republik Congo|Valg og folkeafstemninger|The Guardian




https://www.dr.dk/sporten/fodbold/superliga/obs-maalmand-snupper-igen-det-gyldne-bur

SuperligaOB's målmand snupper igen "Det Gyldne Bur"OB-målmanden Sten Grytebust er kåret som vinder af prisen "Det Gyldne Bur" for andet år i træk.
OB's målmand Sten Grytebust er kåret som årets målmand af Tipsbladet.
27.
dec.
2018 kl.
18.
02Bemærk: artiklen er mere end 30 dage gammelLæs opOB's Sten Grytebust er for andet år i træk valgt til årets målmand i Danmark i Tipsbladets kåring "Det Gyldne Bur".
Grytebust fik 49 ud af 75 mulige point.
I kåringen har 26 målmænd i Superligaen og 1.
division afgivet point til hver tre målmænd.
11 forskellige målmænd fik point i afstemningen.
Læs også:Zorniger kritiserede danske talenter: 'Det er skudt helt forkert'- Jeg synes virkelig, det er stort.
Det er de andre målmænd, de som har styr på det, som har stemt på mig, så det er klart, at jeg sætter det meget højt, siger Sten Grytebust til Tipsbladet om prisen, som det har uddelt siden 1984.
Sten Grytebust vandt kåringen foran FC Midtjyllands Jesper Hansen (37 point) og AaB's Jacob Rinne (25 point).
OB-keeperen vandt også prisen i 2017.
Året før gik den til Robin Olsen (FC København).
Den første prismodtager var i 1984 den navnkundige Ole Qvist fra KB.
I de to efterfølgende år gik prisen til henholdsvis Troels Rasmussen (AGF) og Lars Høgh (OB).
/ritzau/FacebookTwitterKopier link




https://www.dr.dk/nyheder/indland/postnord-satte-pakkerekord-11-millioner-forsendelser-i-julen

IndlandPostNord satte pakkerekord: 11 millioner forsendelser i julenSelskabet har i år oprettet 100 nye poststeder for at klare presset fra nethandlen.
December har været en travl måned for de firmaer, der står for at sende julepakker for danskerne.
 Af Christina Nordvang Jensen27.
dec.
2018 kl.
18.
00Bemærk: artiklen er mere end 30 dage gammelLæs opMed en stigende handel på nettet i december har der været pres på posthusene og afhentningsstederne.
Danskerne har købt så mange julegaver hos netbutikker i år, at PostNord har sat pakkerekord og været ude med 11 millioner forsendelser fra nethandlen i julen.
Sidste år lå tallet på 10 millioner.
Det oplyser PostNords kommunikationsrådgiver, Christian Dahl Svendsen.
Her er der leveret flest pakkerNedenfor er listet de fem postnumre, der i snit har fået leveret flest pakker per hustand.
9270 Klarup – 1,54 pakker i snit per husstand2950 Vedbæk – 1,388541 Skødstrup – 1,314040 Jyllinge – 1,308320 Mårslet – 1,30Kilde: PostNordGenerelt har danskernes forbrug med dankortet været lidt mindre end sidste år, men på netfronten er antallet af køb steget med 18 procent fra perioden den 1.
december til 23.
december, oplyser Nets.
PostNord havde inden jul forberedt sig på pakkeboomet og oprettet 100 nye poststeder for at kunne håndtere den stigende mængde pakker.
Firmaet nåede ud med alle forsendelser inden jul, oplyser Christian Dahl Svendsen.
Læs også:Status på julemåneden: Danskerne har købt for 30 milliarder kronerIfølge data fra PostNord er forsendelserne spredt ud over det meste af landet.
De fem postnume, der i gennemsnit per husstand har modtaget flest pakker, er Klarup i Nordjylland, Vedbæk nord for København, de to midtjydske postnumre Skødstrup og Mårslet og Jyllinge på Østsjælland.
DR Nyheder har forsøgt at komme i kontakt med GLS, der ligeledes står for at levere en stor del af danskernes pakker, men de er ikke vendt tilbage.
FacebookTwitterKopier linkEmner:PostNord|Jul|København|Postselskaber|Jylland




https://www.dr.dk/nyheder/indland/private-plejehjem-slaar-doerene-op-aeldre-oensker-ikke-one-size-fits-all-plejehjem

IndlandPrivate plejehjem slår dørene op: Ældre ønsker ikke one size fits all-plejehjemMens kommuner lukker plejehjem, åbner de private plejehjem bygget på værdier og særlige profiler.
Klejtrup friplejehjem er et eksempel på friplejehjem, som har en særlig profil.
Foto: DRAf Kåre Kildall Rysgaard27.
dec.
2018 kl.
19.
09Bemærk: artiklen er mere end 30 dage gammelLæs opSiden august måned er ældre flyttet ind i det nye Svendborg Friplejehjem, som er et af de nye private plejehjem.
I år er der plads til næsten 1900 ældre på et friplejehjem, mens der kun var omkring 320 pladser i 2009, viser tal fra Boligstyrelsen.
På Svendborg Friplejehjem tør personalet tale om tro og fællesskab, og både katolikker, ateister og mange andre er velkomne.
- Vi kan bringe værdier på banen og tale om det glade budskab og grundværdier.
Mere kompliceret er det ikke, siger Sten Dokkedahl, forstander på Svendborg Friplejehjem.
Ældre vil selv vælge det rigtige plejehjemMens det går fremad for friplejehjemmene, er der forsvundet 102 kommunale plejehjem de seneste år.
Det gælder for eksempel for Ulsted nær Aalborg eller Vesløs øst for Thisted, hvor beboere forsøgte at lave friplejehjem, da det kommunale plejehjem skulle lukke.
Læs også:Hundrede byer mister plejehjem: Vi har protesteret det, vi kunneBegge steder mislykkedes det, men andre steder er det lykkedes.
Dansk Erhverv mener, at nogle private plejehjem opstår, fordi de kommunale lukker.
Men det er kun en del af forklaringen.
- Generationen fra 68´erne vil ikke have one size fits all-plejehjem, siger Rasmus Larsen Lindblom, velfærdspolitisk chef i Dansk Erhverv.
Han oplever, at nogle plejehjem bliver oprettet med et stærkt ønske om at være lokale, gribe plejen an på en anden måde eller skabe en pleje med klare værdier.
- De private er gode til værdier, involvere frivillige og have særlige profiler, siger han.
På Klejtrup Friplejehjem holder de heste, som de ældre kan besøge.
 DR Nyheder)Privat plejehjem styrer det meste selvSvendborg Friplejehjem er stiftet af Danske Diakonhjem, som har et kristent menneskesyn og ikke arbejder for at genere profit.
Ifølge forstanderen er der stor selvstændighed, så længe plejehjemmet blot overholder lovgivning, budgetter og værdier.
Skulle plejehjemmet give overskud, bliver pengene i plejehjemmet.
Sten Dokkedahl, forstander på Svendborg Friplejehjem, oplever også, at han ikke skal gå til så mange møder, som på de kommunale plejehjem, eller være bekymret for, om kommunen flytter penge fra plejehjemmet til skoler, daginstitutioner eller andre fagområder.
Plejehjemmet er sin egen enhed, der skal løbe rundt.
På Svendborg Friplejehjem kan beboere købe ekstra ydelser, som de ikke kan på et kommunalt plejehjem.
Det kan være en ledsager, hvis de skal ud i byen, hjælp til at hænge lamper op eller mad til fest.
- Der er meget få, der køber ydelserne, men muligheden smager godt, mener Sten Dokkedahl.
Aalborg byder privat plejehjem velkommenAalborg Kommune er ét af de steder, hvor der er åbnet et friplejehjem.
Mariehjem har plads til 50 borgere, og ældrerådmand Jørgen Hein (R) er glad for det private plejehjem, som ikke koster kommunen mere end et kommunalt:- Private plejehjem er hjerteligt velkomne.
Vi har brug for pladserne, og frit valg af plejehjem er en fordel for borgerne, siger Jørgen Hein.
Jørgen Hein peger på, at der bliver behov for mange plejehjemspladser de kommende år.
Selvom private plejehjem kan gøre det sværere for kommunen at planlægge, er de velkomne.
Om ti år vil der være omkring 4.
500 flere ældre over 80 år i Aalborg Kommune, viser en prognose fra Danmarks Statistik, så derfor skal der bygges mange nye plejepladser.
Dansk Erhverv mener, at kommuner og private med fordel kan samarbejde om nye plejehjem, når der kommer mange flere ældre fremover.
Kommuner har en grænse for, hvor mange penge de må bruge på byggeri hvert år, men et privat plejehjem kan opføres uden, at pengene skal findes i kommunekassen.
For eksempel vil AP Pension samarbejde med Danske Diakonhjem om at bygge friplejehjem.
- Kommuner burde se muligheder i, at det ikke nødvendigvis koster dem penge at bygge et nyt plejehjem, siger velfærdspolitisk chef, Rasmus Larsen Lindblom.
FacebookTwitterKopier linkEmner:Jørgen Hein (politiker)|Plejeboliger|Radikale Venstre|Ældrepleje|Svendborg




https://www.dr.dk/sporten/fodbold/inter-bliver-straffet-racistiske-tilraab-fra-tilskuerpladserne

FodboldInter bliver straffet for racistiske tilråb fra tilskuerpladserneDet koster Inter to hjemmekampe uden tilskuere, at der blev råbt abelyde efter Napolis Kalidou Koulibaly.
Kalidou Koulibaly blev udvist i kampen mod Inter, hvor tilskuere havde rettet racistiske tilråb mod forsvarsspilleren.
27.
dec.
2018 kl.
17.
42Bemærk: artiklen er mere end 30 dage gammelLæs opInter bliver straffet for de racistiske tilråb fra tilskuere mod gæsternes Kalidou Koulibaly i onsdagens topkamp i Serie A mod Napoli og skal spille to hjemmekampe uden tilskuere.
I en tredje kamp må Inter gerne lukke tilskuere ind, men "curva"-sektionen, hvor mange ultras holder til, skal forblive lukket.
Det har Det Italienske Fodboldforbund afgjort.
En gruppe Inter-fans skulle have råbt abelyde efter Koulibaly, og ifølge Napoli-cheftræner Carlo Ancelotti bad det gæstende hold som følge heraf gentagne gange om at få kampen suspenderet.
Tre gange gjorde stadionspeakeren det klart, at den slags tilråb ikke var tilladt, men ifølge Ancelotti stoppede det aldrig.
Sagen er den tredje racismesag i italiensk fodbold siden 2016 med den senegalesiske forsvarsspiller Kalidou Koulibaly som omdrejningspunkt.
I februar 2016 blev en kamp mellem Lazio og Napoli stoppet i tre minutter undervejs for at bremse tilråbene mod ham.
I oktober i år fik Juventus en bøde på cirka 75.
000 danske kroner og påbud om i én hjemmekamp at lukke sydtribunen på Juventus Stadium, hvor de mest inkarnerede fans normalt holder til.
Onsdagens kamp mod Napoli vandt Inter med 1-0 på et sent mål af Lautaro Martine, og Koulibaly, som var genstand for tilråbene, blev vist ud ni minutter før tid efter to gule kort inden for kort tid.
- Spilleren var irritabel, han var ikke i en god tilstand.
Normalt er han en rolig og meget professionel spiller, men der var de her tilråb gennem hele kampen, forklarer træneren.
- Det lyder som en undskyldning, men spilleren var ophidset og irritabel.
Det er ikke godt, hverken for os eller for italiensk fodbold, sagde Carlo Ancelotti efterfølgende.
Udvisningen koster forsvarsspilleren to spilledages karantæne.
/ritzau/FacebookTwitterKopier link




https://www.dr.dk/sporten/haandbold/helle-thomsen-stopper-som-landstraener-holland

HåndboldHelle Thomsen stopper som landstræner for HollandHollands håndbolddamer skal have ny landstræner, efter at Helle Thomsens kontrakt ikke bliver forlænget.
Helle Thomsen har netop ført det hollandske kvindelandshold frem til EM-bronze.
27.
dec.
2018 kl.
18.
19Bemærk: artiklen er mere end 30 dage gammelLæs opHelle Thomsen stopper som landstræner for Hollands håndboldkvinder.
Hendes kontrakt bliver ikke forlænget.
Det sker efter gensidig aftale, lyder det fra Hollands Håndboldforbund (NHV).
Dermed blev den danske træners sidste store opgave med de orangeklædte det netop afviklede EM i Frankrig, hvor Holland vandt bronze.
Under Helle Thomsens lederskab vandt Holland også bronze ved VM i 2017 og sølv ved EM i 2016.
- Vi takker Helle for det hårde arbejde, for at føre os til top og for at vinde flotte medaljer.
Vi ønsker hende al succes med sine nye planer i fremtiden, siger NHV's tekniske direktør, Paul van Gestel.
Han siger, at beslutningen om ikke at fortsætte samarbejdet er gensidig.
- Helles ambitioner, som vi også stræber efter, går længere end NHV's muligheder, siger Van Gestel.
Fra Helle Thomsen lyder det:- Faktisk er det, fordi jeg er for ambitiøs og målorienteret.
Jeg ønsker at optimere på alle fronter for at opnå større mål med holdet, siger Helle Thomsen.
/ritzau/FacebookTwitterKopier link




https://www.dr.dk/musik/missede-du-hiphop-festen-se-alle-hoejdepunkterne-fra-stjernespaekket-koncert-her

Den nye stil - historien om dansk hiphopSe temaMusikMissede du hiphop-festen?
Se alle højdepunkterne fra stjernespækket koncert herHiphop-mastodonter som Østkyst Hustlers, Humleridderne og Jokeren var på scenen til 'Den nye stil live' onsdag aften.
Se højdepunkterne her!
Af Marie Søndergaard og Betina Garcia 27.
dec.
2018 kl.
19.
00Bemærk: artiklen er mere end 30 dage gammelLæs opDer var ikke et hiphop-elskende øje tørt, da danske rap-mastodonter som MC Einar, Østkyst Hustlers, Jokeren og Karen Mukupa onsdag aften stod på scenen i Store Vega i København til 'Den nye stil live'.
- … mens Einar scorer klejner på den nye stil - og værsgo', sang MC Einar blandt andet med tilbagefriseret hår, mørke solbriller og dj Jan bag mixerpulten.
Den hurtigrappende christianshavner hittede med sin gruppe i slutningen af 80'erne og var for alvor en del af startskuddet til historien om dansk hiphop.
Og hans nummer 'Den nye stil' har netop været inspiration til titlen på P3-podcasten 'Den nye stil - historien om dansk rap', som 2.
juledag var baggrunden for hyldesten til de danske hiphoppere gennem tiden.
Andreas Hybschmann, 25 år: - Vi stod til koncerten i tre timer, men det føltes som kortere tid, fordi der var så meget gang i den.
Det var mange koncerter i en, så det var nærmest en hel hiphop-festival.
Mit højdepunkt var nok Outlandish, fordi jeg hørte sangen ’Guantanamo’ på repeat, da jeg var yngre.
Jeg har ikke været med helt fra start af dansk hiphop, så det har været fedt at få hele historien med.
- 'Den nye stil' er en fejring af, en hyldest til og en forklaring af dansk raps udvikling.
En genre, der i dag dominerer i hele verden, men man kan nogle gange godt glemme, hvordan vi nåede hertil, for det er ikke bare noget, der lige skete.
Det er noget, mennesker har kæmpet for, det er noget, man har øvet sig på, udviklet, og som er blevet opfundet i kældre, på drengeværelser og i ungdomsklubber, og det er det, der gør, at vi i dag står, hvor vi gør, indledte aftenens vært, Pelle Peter Jensen, som også er manden bag podcasten 'Den nye stil'.
Læs også:Da Danmark blev street: Sådan tog dansk hiphop turen fra Burger King til hitlisterneOg selvom det er mange år siden, at de fleste af de optrædende hittede, var publikum klar på både at fejre og hylde.
Dj Tue Track, som er en del af gruppen Malk de Koijn, varmede op, før Humleridderne gik på scenen og fik folk til at synge med på sange som 'Humletid' og 'Malerhjerne'.
Der var arme i vejret, da Al Agami spyttede rapvers ud på 'Deep Undercover', og publikum skreg 'Rest in peace, Natasja', da Karen Mukupa sammen med fire dansere og tre kvindelige rappere hyldede det afdøde rapikon med sange fra No Name Requested-tiden og Natasja-nummeret 'Ildebrand i byen'.
Thilde Jul Christiansen, 18 år: - Min far, Carsten Jul, spiller med Østkyst Hustlers.
Det var så fedt at høre ham spille – især når de kommer med alle instrumenterne, og det ikke bare er samplet.
Mine venner og jeg fester stadig meget til det gamle hiphop, og min far er et kæmpe forbillede.
Det er fedt, at han er med til at skabe den her energi, der er omkring hiphop i dag.
Der var desuden en rørende hyldest til både producer og dj Jeppe Bisgaard og musikeren Rasmus Berg, der begge døde i år.
Jeppe Bisgaard arbejdede blandt andre sammen med Outlandish, mens Rasmus Berg var en del af gruppen Den Gale Pose.
Læs også:- Det lød vanvittig fedt!
Se hvordan dansk hiphop kæmpede sig fra Burger King til hitlisterneWaqas og Lenny fra det nu opløste Outlandish sendte en kærlig tanke til Bisgaard med sange som 'Walou' og 'Guantanamo', og Jokeren gik på scenen sammen med sangerinden Szhirley for at hylde Rasmus Berg med 'Den dræbende joke' og 'Spændt op til lir'.
Rasmus Nielsen, 28 år: - Det fedeste var Miss Mukupa, for stemningen og energien med folk på scenen var bare fedt.
Stemningen har været flyvende, og det har været en fornøjelse at se, at folk, der er ti år ældre end jeg, var mere flyvende, end jeg var.
Aftenen blev sluttet af med Østkyst Hustlers, der med et stort liveband sendte publikum godt videre til efterfest med en klassiker som 'Han får for lidt'.
Du kan se video-højdepunkter fra 'Den nye stil live' øverst i artiklen.
Tjek billeder fra showet herunder: Waqas fra Outlandish (th.
).
 Jokeren og Szhirley.
 Østkyst Hustlers.
 Karen Mukupa.
 MC Einar.
 Vært Pelle Peter Jensen.
 Publikum festede til 'Den nye stil live'.
1 / 7Waqas fra Outlandish (th.
).
1 / 7Jokeren og Szhirley.
2 / 7Østkyst Hustlers.
3 / 7Karen Mukupa.
4 / 7MC Einar.
5 / 7Vært Pelle Peter Jensen.
6 / 7Publikum festede til 'Den nye stil live'.
7 / 7FacebookTwitterKopier linkEmner:Pop og rock|MC Einar|København|Vega (spillested)|Karen Mukupa (musiker)




https://www.dr.dk/nyheder/kultur/gaming/se-listen-her-er-aarets-5-bedste-spil-og-et-der-floppede-totalt

GamingSe listen: Her er årets 5 bedste spil - og ét der floppede totaltWestern-succesen 'Red Dead Redemption II' og det betagende eventyr 'Celeste' er blandt årets bedste spil, mener spilekspert.
Hundredevis af mennesker har arbejdet på 'Red Dead Redemption II' gennem otte år.
'Celeste' er udviklet af bare én designer og én udvikler.
Begge spil er blandt årets fem bedste udgivelser.
(© Rockstar / Matt Makes Games)Af Lasse Kjær Christiansen27.
dec.
2018 kl.
17.
03Bemærk: artiklen er mere end 30 dage gammelLæs op2018 været et begivenhedsrigt år for os spilfans.
Vi har haft mulighed for at udleve cowboy-drømmen som en vaskeægte gunslinger i det ultrapopulære 'Red Dead Redemption II'.
Desuden kunne vi opleve en medrivende fortælling om et kompliceret far og søn-forhold i 'God of War'.
En historie, der endda udspillede sig i den nordiske mytologi.
Og det er bare for at nævne to af de mange spil, der er udgivet til konsoller og PC det seneste år.
Magnus Groth-Andersen, der er chefredaktør på Danmarks største spilmedie GameReactor.
dk, giver her sine bud på, hvilke fem titler der har gjort sig fortjent til en plads på 'årets bedste spil'-listen.
Og så peger han også på én titel, hvor alt gik galt.
1'Red Dead Redemption II': En cowboy i verdensklasse(© Rockstar)- Året bedste spil må og skal være 'Red Dead Redemption II'.
Sådan er det bare, lyder det fra Magnus Groth-Andersen.
Spillet er udviklet af Rockstar og fortæller historien om den pistolsvingende Arthur Morgan, der står midt i en brydningstid.
I år 1900 er urbaniseringen og industrialiseringen begyndt i USA, og den verden, som han kender og elsker, er ved at smuldre for øjnene af ham.
- Der findes stort set ingen studier i verden med samme ry som Rockstar.
Der er altid skyhøje forventninger til deres spil.
Og det er derfor kun endnu mere imponerende, at de leverer hver eneste gang.
- 'Red Dead Redemption II' er på toppen af listen, fordi Rockstar - hver eneste gang - overrasker med, hvor meget de kan gøre det bedre end sidste gang, de udgav et spil.
De har toppet deres eget spil, 'GTA V', som var det største underholdningsprodukt nogensinde.
'Red Dead Redemption II' er udkommet til PlayStation 4 og Xbox One.
2'God of War': Medrivende historiefortælling på ekstremt højt niveau(© Sony Computer Entertainment)- Det her var et kæmpe sats, fortæller Magnus Groth-Andersen.
- Med det nye 'God of War' tog instruktøren af spillet, Cory Barlog, en kæmpe chance.
Man kastede alt det, der havde gjort de tidligere spil i serien til en succes, ud af vinduet og satsede på, at spillet ville fungere med nye designregler.
Spillet fortæller historien om Kratos, den samme hovedperson som i de tidligere spil.
Men på en helt ny måde.
For Kratos er nemlig blevet far i det nye spil.
- Det er en historie om to personer.
En gammel og en ung.
Som skal lære hinanden at kende på ny.
De skal finde ud af, hvad de hver især gerne vil med deres tilværelse.
Og hvordan de holder hinanden trygge i nogle utrygge omgivelser.
- 'God of War' formår ikke bare at være spændende at interagere med, altså at spille.
Det formår også at være enormt spændende at lytte til og at se på.
Spillet fortæller en avanceret og rig historie, og derfor fortjener 'God of War' klart en plads på listen.
'God of War' er udkommet eksklusivt til PlayStation 4.
3'Celeste': En betagende verden af sindslidelser, venskaber og forræderi(© Matt Makes Games)'Celeste' er et platformsspil med en meget dyb historie.
Man indtager rollen som den kvindelige hovedperson, Madeleine, der skal bestige et bjerg.
Modsat de andre spil på listen, der har hundredvis af folk bag sig, er 'Celeste' udviklet af bare to personer.
Instruktør og designer Matt Thorson og udvikleren Noel Berry.
Til sammen har de skab denne spiloplevelse, der kan konkurrere med gigantiske spilproduktioner.
- Selve spiloplevelsen er baseret på, at man skal klare sig videre fra platform til platform - en helt klassisk dynamik i denne type spil.
Jeg vil ikke spoile alt for meget, men 'Celeste' udvikler sig til SÅ meget mere end “bare” et platformsspil, siger Magnus Groth-Andersen.
- 'Celeste' byder på store udfordringer og stiller store krav til spilleren.
Historien udfolder sig til en dybsindig historie, der på overraskende og elegant vis berør ret dybe menneskelige emner som sindslidelser, venskaber, forræderi og løgne.
'Celeste' er udkommet til PC (Steam), Nintendo Switch, PlayStation 4 og Xbox One.
4'Octopath Traveler': 'Ringenes Herre' møder 'Game of Thrones' i smukt samspil(© Square Enix)- 'Octopath Traveler' er ét stort nostalgi-trip!
Det er det man kalder et rollespil af den helt klassiske skuffe.
I spillet skal man opbygge et hold på otte individer, som man tager med rundt i en fantasy-verden, der er inspireret af 'Ringenes Herre'.
Man skal løse en række opgaver, finde skjulte skatte og sådan, forklarer Magnus Groth-Andersen.
Spillet udmærker sig på den visuelle stil.
Det er en kombination af “gammeldags” pixelgrafik og moderne 3D-dybde i billedet.
- Det skaber nogle gudesmukke oplevelser, som man gå på opdagelse i.
Historien er som taget ud af 'Game of Thrones'.
Den er fyldt med intriger, konflikter og opgør, som du skal løse.
Det var en helt uforglemmelig oplevelse for mig i 2018.
'Octopath Traveler' er udkommet til Nintendo Switch.
5'Ni no Kuni II': Det tætteste, du kommer på at være med i en tegnefilm(© Level-5)- Dette spil er et eksempel på en spilserie, der starter i det små, men så går efter guldet, lyder det begejstret fra Magnus Groth-Andersen.
Det første spil, 'Ni no Kuni', udkom i første omgang kun i Japan, men nu går opfølgeren sin sejrsgang i hele verden.
- Det er noget af det tætteste, man kan komme på en spilbar Hayao Miyazaki-film, som f.
eks.
'Det levende slot' eller 'Min nabo Totoro'.
Film, som har en helt særlig plads i hjertet hos dem, der sætter pris på japansk kultur og animationsfilm.
- 'Ni no Kuni II’ er et stort, episk rollespil, som leverer en spiloplevelse af skyhøj kvalitet.
Det skal helt sikkert med på listen, når man gør årets bedste spil op.
'Ni no Kuni II' er udkommet til PC og PlayStation 4.
6'Fallout 76': Spillet, hvor alt gik galt(© Bethesda)Selvom 2018 har været et forrygende år med masser af vellykkede udgivelser, så var der alligevel én titel, som ramte fuldstændig forbi skiven ifølge Magnus Groth-Andersen:- Alt gik galt med 'Fallout 76'.
Spillet viste sig at være fuldstændig ødelagt, da det udkom.
Ringe teknisk præstation, ringe billedehastighed på spillet over hele linjen.
Kort sagt så var spillet fyldt med fejl.
- Spilfans kan nogle gange godt tilgive de her fejl, hvis spillet rummer en god og velfortalt historie.
Men guess what?
Bethesda, som er udviklerne bag spillet, valgte at fjerne alle spændende karakterer fra spillet, så det eneste, der er tilbage, er fjender at skyde på.
Og andre online-spillere.
Og det er i en verden, som er kæmpe stor - så det er ret sjældent, at du støder på en karakter, du kan interagere med.
Resultatet er tomhed.
Overfladisk tomhed.
'Fallout 76' er udkommet til PC, PlayStation 4 og Xbox One.
FacebookTwitterKopier linkEmner:Xbox|Playstation|Computerspil|Forbrugerelektronik|Japan




https://www.dr.dk/nyheder/indland/kirsten-blev-flyttet-laengere-vaek-fra-familien-jeg-savner-de-bare-lige-kan-kigge

IndlandKirsten blev flyttet længere væk fra familien: ”Jeg savner, at de bare lige kan kigge ind”Mere end hundrede plejehjem er lukket siden 2010.
85-årige Kirsten Christensens plejehjem lukkede.
Nu bor hun 15 kilometer længere væk fra sin familie.
Af Casper Lykkegaard Pedersen27.
dec.
2018 kl.
17.
00Bemærk: artiklen er mere end 30 dage gammelLæs op85-årige Kirsten Christensen sidder i sin lænestol på sit nye værelse på plejehjemmet i Hals.
Hendes søn, Svend Christensen, er på besøg til eftermiddagskaffe.
- Inden jeg kom herover, var jeg lige ovre at se dit gamle plejehjem i Ulsted, siger han.
Kirsten kigger forundret på sin søn.
- Jamen, det her er da Ulsted, er det ikke?
Svend Christensen ryster på hovedet.
- Jamen, det er også al den flytten rundt.
Jeg bliver så forvirret, siger Kirsten Christensen.
Færre besøg på nyt plejehjemFor knap 2 måneder siden lukkede Ulstedparkens plejehjem.
Derfor er Kirsten Christensen blevet flyttet til et større plejehjem knap 15 kilometer væk.
- Det betyder jo, at hun får færre besøg.
Før boede vi lige ved siden af og kunne besøge hende hele tiden, siger Svend Christensen.
Hele familien Christensen bor i Ulsted, og derfor fik hun dagligt besøg af børn, børnebørn og oldebørn, da hun boede på Ulstedparkens plejehjem.
- Jeg savner, at de bare lige kan kigge ind både tidligt og sent.
Det er det, jeg savner mest, fortæller Kirsten Christensen.
Ulstedparkens plejehjem er bare et af 102 plejehjem, der er lukket siden 2010.
I Ulsted kæmpede byens borgere for at få lov at beholde plejehjemmet.
De har efterfølgende også forsøgt at starte et nyt friplejehjem i byen, fordi de mener, der går noget tabt for de små samfund, når man lukker institutioner.
For dyrt i driftAalborg Kommune lukkede plejehjemmet, fordi det var for kompliceret og dyrt at drive et lille plejehjem i Ulsted med plads til 12 beboere.
- Vi var udfordret med at rekruttere kompetent personale, og så var vi udfordret på økonomien.
Et lille plejehjem på 12 personer er urentabelt, fortæller formand for ældre- og handicapudvalget, Jørgen Hein.
Svend Christensen synes, at det er en urimelig tendens, at man lukker de små plejehjem.
- Det er deres generation, vi kan takke for det samfund, vi har i dag.
Så synes jeg ikke, at det er fair at behandle dem på den måde, siger Svend Christensen.
En god tidSelvom hukommelsen ikke er, hvad den har været, så husker Kirsten Christensen, at det var en god tid på det lille plejehem i Ulsted.
Derfor er hun ked af, at hun endte med at skulle flytte derfra.
- Det er lidt træls.
Hvis altså I ved, hvad træls betyder, siger Kirsten Christensen med sin nordjyske dialekt.
FacebookTwitterKopier linkEmner:Jørgen Hein (politiker)|Plejeboliger|Aalborg Kommune|Jylland|Lokalpolitik




https://www.dr.dk/nyheder/udland/haerchef-eu-borgere-kan-lappe-hullet-tysk-forsvar

UdlandHærchef: EU-borgere kan lappe hullet tysk forsvarTysklands militær er i en halvsløj forfatning efter flere års nedskæringer.
En tysk soldat viser sit gevær til medierne ved en presseevent i september.
Af Jakob Busk Olsen27.
dec.
2018 kl.
18.
00Bemærk: artiklen er mere end 30 dage gammelLæs opTysklands militær mangler så meget personale, at landets hærchef nu åbner for at ansætte personer fra andre EU-lande.
I et interview med mediegruppen Funke siger chefen for det tyske forsvar Bundeswehr, Eberhard Zorn, at det kan komme på tale at ansætte EU-borgerne i ekspertstillinger som for eksempel læger og it-specialister.
Tyskland afskaffede værnepligten for syv år siden, og landet har store problemer med at skaffe de ansatte, som skal opretholde det militære beredskab.
Forsvaret lider desuden under flere års nedskæringer, skriver BBC.
Hvis hærchefens forslag skal blive til virkelighed, kræver det en lovændring.
En lov fra 1956 foreskriver nemlig, at soldater i Tysklands militær skal være tyskere.
Merkel måtte skifte flyDet tyske forsvars halvsløje forfatning blev understreget i sidste måned, da kansler Angela Merkel blev tvunget til at flyve til G20-topmøde i Argentina i et rutefly.
Merkel var ellers på vej i et af militærets to langdistancefly, men det blev tvunget til at lande i Köln kort efter start på grund af en teknisk fejl.
I februar i år udgav det tyske parlament en rapport, som konkluderede, at landets mangel på militært beredskab var "dramatisk".
Rapporten nævnte blandt andet, at 21.
000 officersstillinger var ubesat, og at ingen af militærets ubåde eller store transportfly ved udgangen af 2017 var klar til at blive indsat på grund af reparationer.
FacebookTwitterKopier linkEmner:Angela Merkel (politiker)|Tyskland|EU|Militær|EU-forhold




https://www.dr.dk/nyheder/indland/video-unge-maend-bliver-kastet-op-i-luften-i-virtuel-fyrvaerkeriulykke

IndlandVIDEO: Unge mænd bliver kastet op i luften i virtuel fyrværkeriulykkeFyrværkeri skader 2-300 mennesker hvert nytår.
Det vil en ny kampagne forsøge at forhindre.
Af Emil Eller27.
dec.
2018 kl.
17.
34Bemærk: artiklen er mere end 30 dage gammelLæs opEn stor raket bliver sat ned i en champagneflaske.
Det er nytårsaften, der er fest og glade mennesker.
Raketten bliver tændt, men champagneflasken vælter, og raketten flyver direkte op mod dit ansigt - og eksploderer i hovedet på dig.
Det har de færreste heldigvis prøvet, men i en ny kampagne får unge mænd mulighed for at opleve at være det uheldige centrum for en fyrværkeriulykke.
Uden dog at miste øjne eller fingre.
Det er Sikkerhedsstyrelsen, der ved hjælp af virual reality, røg, lydeffekter, og en stor sele har lavet en oplevelse, der skal få unge mænd til at tænke sig om nytårsaften.
Du kan se hvordan i videoen øverst i artiklen.
Unge mænd kommer til skadeHvert år kommer mellem 200 og 300 mennesker til skade nytårsaften.
Størstedelen af dem er mænd mellem 15 og 35 år.
- De glemmer sikkerhedsbriller, de holder ikke nok afstand til fyrværkeriet og nogle er lidt for fascinerede af ulovligt fyrværkeri.
- Hvis vi skal ramme de unge mænd, skal vi lave en kampagne, der er på nogle medier, som unge bruger og i et sprog, som de unge mænd kan være med på, siger Mette Cramon, der er kommunikationschef i Sikkerhedsstyrelsen.
Patrick Giese Striegler fik lov at opleve en fyrværkeriulykke på egen hånd - dog uden mistede lemmer.
Kampagnen, der blandt andet kører på Facebook, har til formål at få de unge mænd til at passe bedre på med fyrværkeri.
Med sikkerhedsbriller, afstand til fyrværkeriet og lovligt fyrværkeri.
- 'Det føltes helt vildt'En af de unge mænd, der på egen krop fik mulighed for at prøve virtual reality-ulykken, er Patrick Giese Striegler, der til daglig læser på CBS.
- Det føltes helt vildt.
Det er rimelig skræmmende at tænke på, at det sker i virkeligheden til nytår over hele landet.
- Jeg er vokset op med, at man skal bruge sikkerhedsbriller og holde afstand, så for mig kommer det ikke til at ændre så meget.
Men jeg vil da fortælle andre, hvordan det har sat sig spor i mig at prøve det her, siger han.
Det er lovligt at affyre fyrværkeri fra i dag og til og med 1.
januar.
FacebookTwitterKopier linkEmner:Fyrværkeri|Sikkerhedsstyrelsen|Ulykker|Copenhagen Business School|Facebook




https://www.dr.dk/sporten/fodbold/kvindelandsholdet/sofie-junge-skifter-til-juventus

KvindelandsholdetSofie Junge skifter til JuventusMidtbanespilleren Sofie Junge Pedersen skifter fra svenske Vittsjö til italienske JuventusSofie Junge Pedersen skifter fra årskiftet til italienske Juventus.
Af Morten Mølby27.
dec.
2018 kl.
17.
01Bemærk: artiklen er mere end 30 dage gammelLæs opDet blev kun til knap seks måneder og 11 kampe i svenske Vittsjö for 26-årige Sofie Junge Pedersen.
I dag blev hun præsenteret som ny spiller hos de italienske mestre fra Juventus.
Kontrakten løber i et halvt år.
Læs også:Kvindelandsholdet må se VM fra sofaen: Nu skal EM-billetten bookesDen danske landsholdsspiller har 47 kampe i rødt og hvidt på CV’et.
Hun har udover svenske Vittsjø også spillet i spanske Levante, svenske FC Rosengård og Fortuna Hjørring i den danske liga.
Sofie Junge var for første gang nede at besøge klubben for en uge siden, og derfra var det ikke svært at tage beslutningen om at skifte til et mildere klima end det svenske.
- Juventus har et professionelt setup, som jeg bare skulle være en del af.
De er et tophold med otte italienske landsholdsspillere, så jeg er ikke i tvivl om, at det bliver et godt sted for mig at udvikle mig.
- Der er syv folk omkring holdet til hver træning, så jeg kunne hurtigt mærke, at det er et meget seriøst, siger Sofie Junge.
At kontrakten ikke løber længere end til sommer er ikke noget, som har spillet ind på Sofie Junges beslutning om at skifte.
- Det passer mig fint, at kontrakten kun er til sommer.
Så kan jeg se, hvad det hele er for noget, og hvis vi begge er interesserede, så kan kontrakten forlænges.
Men jeg vil også gerne lige se, hvordan jeg har det med landet og ligaen, så det glæder jeg mig helt vildt til.
Sofie Junge har første træning i Juventus den 2.
januar.
Hun var en del af det landshold, der i 2017 vandt EM-sølv i Holland.
FacebookTwitterKopier linkEmner:Juventus FC|Fodbold|Fortuna Hjørring|Holland




https://www.dr.dk/nyheder/indland/teenagere-indlagt-politiet-advarer-mod-ukendt-stof

IndlandTo teenagere indlagt: Politiet advarer mod ukendt stofTo drenge indlagt efter at have indtaget ukendt stof i Næstved27.
dec.
2018 kl.
17.
10 | opdateret 27.
dec.
2018 kl.
17.
11Bemærk: artiklen er mere end 30 dage gammelLæs opTo drenge på 16 og 17 år mistede tidligt torsdag morgen bevidstheden og blev indlagt efter at have indtaget ukendt stof i Næstved.
Det oplyser Sydsjællands og Lolland-Falsters Politi i en pressemeddelelse.
Drengene, der ikke umiddelbart kender hinanden, blev dårlige, efter at de havde drukket drinks på en beværtning i Grønnegade.
Den ene blev hentet af sine forældre, mens den anden blev fundet på gaden.
Uden for livsfareBegge drenge mistede bevidstheden og blev kørt til sygehuset i Slagelse.
De er torsdag eftermiddag uden for livsfare.
Lad være med at forlade dine drikkevarer og lad dem ikke bare stå på baren eller på et bord, hvor alle kan komme til dem.
Kim Kliver, politiinspektørPolitiet mener ikke, at de har indtaget stoffet frivilligt og advarer kraftigt mod de stoffer, der kan være i omløb i nattelivet.
- Vi ser på sagen med overordentlig stor alvor, udtaler politiinspektør Kim Kliver.
- Dels kan der være tale om, at ukendte gerningsmænd har puttet farlige stoffer i de to unges drinks, hvilket er helt uhørt, dels kan det jo bogstavelig talt være med livet som indsats, at man overhovedet indtager ukendte stoffer.
Tjekker overvågningskameraerHan understreger, at man skal være opmærksom på, hvad der sker omkring én i nattelivet.
- Lad være med at forlade dine drikkevarer og lad dem ikke bare stå på baren eller på et bord, hvor alle kan komme til dem, lyder opfordringen fra politiinspektøren.
- Og husk at være opmærksom på de kammerater og andre gæster, der er i byen, hvis der er nogen, der pludselig bliver rigtigt dårlige.
Politiet tjekker nu overvågningskameraer fra stedet og taler med medarbejdere, der har været på arbejde, for at finde ud af, hvad der er sket med de to drenge.
Men man vil også meget gerne høre fra folk, der har bemærket noget usædvanligt i Næstveds natteliv.
Det bliver også undersøgt, hvilke stoffer, der kan have gjort drengen syge, men der vil gå noget tid, inden man har resultatet af analyserne.
/ritzau/FacebookTwitterKopier linkEmner:Sydsjællands og Lolland-Falsters Politi|Næstved|Politi|Sjælland|Slagelse Sygehus




https://www.dr.dk/nyheder/udland/ville-draebe-og-skade-seks-personer-tiltalt-terror-i-sverige

Udland'Ville dræbe og skade' - seks personer tiltalt for terror i SverigeTerrortiltalte har indsamlet store mængder kemikalier og sendt penge til IS, siger politiet.
Den svenske hovedstad Stockholm blev udsat for et terrorangreb med en lastbil i april 2017.
Af Jakob Busk Olsen27.
dec.
2018 kl.
14.
53Bemærk: artiklen er mere end 30 dage gammelLæs opEt terrorangreb er blevet afværget i Sverige.
Sådan lyder beskeden i dag fra det svenske sikkerhedspoliti, Säpo, efter seks personer er blevet tiltalt for terror ved en domstol i Stockholm.
Tre af personerne bliver tiltalt for at forberede et terrorangreb ved blandt andet at have indsamlet store mængder kemikalier, der kunne bruges til at fremstille bomber.
Anklagemyndigheden skriver i en pressemeddelelse, at de tiltalte havde til hensigt at "dræbe og skade andre mennesker.
" Hvis angrebet var blevet gennemført, ville det "alvorligt have skadet Sverige," hedder det videre.
De tre personer er desuden sammen med tre andre tiltalt for at have indsamlet penge til terrorgruppen Islamisk Stats aktiviteter i udlandet.
Forbindelse til Stockholm-terroristDe seks personer kommer alle fra enten Usbekistan eller Kirgisistan.
Mindst en af de tiltalte har ifølge nyhedsbureauet TT forbindelse til usbekeren Rakhmat Akilov, der blev idømt livsvarigt fængsel for terrorangrebet i Stockholm i april 2017.
Akilov dræbte fem mennesker og kvæstede 14 andre alvorligt, da han kørte en lastbil ind i tilfældige fodgængere på Drottninggatan.
Fem af de seks tiltalte har været varetægtsfængslet i længere tid.
Tre af dem blev anholdt helt tilbage i april.
Samtlige de tiltale nægter sig skyldige i sagen, der vil blive behandlet ved retten i begyndelsen af 2019.
En forsvarer for en af de personer, som både er tiltalt for forberedelse til terror og terrorfinansiering, siger til SVT, at sagen udelukkende bygger på indicier.
Forsvareren siger, at de beslaglagte kemikalier kunne anvendes i byggebranchen.
Usædvanlig sagEksperter betegner sagen som som usædvanlig.
Siden 2005 har der været fire tilfælde, hvor personer er blevet sigtet for forberedelse til terror - og som regel drejer det sig om enkeltpersoner, påpeger terrorekspert Magnus Ranstorp.
- Det er meget usædvanligt, at der er så mange personer.
Det har vi faktisk aldrig set før, siger han til TT.
FacebookTwitterKopier linkEmner:Magnus Ranstorp (terrorforsker)|Terrorisme|Sverige|Kriminalitet|Islamisk Stat




https://www.dr.dk/nyheder/regionale/oestjylland/politiet-afviser-frit-lejde-til-skildpaddetyv-vi-har-ikke-lovet-nogen

ØstjyllandPolitiet afviser frit lejde til skildpaddetyv: 'Vi har ikke lovet nogen straffrihed'Randers Regnskov skrev, at der var frit lejde til at aflevere tre stjålne skildpadder, men sådan fungerer det ikke, når det er en politisag.
Hos Randers Regnskov glæder man sig over, at de tre skildpadder er blevet afleveret.
Af Kasper Heide Lund og Signe Haugaard Simonsen27.
dec.
2018 kl.
14.
57Bemærk: artiklen er mere end 30 dage gammelLæs opI Randers Regnskov betegner de det som et sandt julemirakel, da tre meget sjældne burmesiske stjerneskildpadder onsdag aften vendte hjem.
En god samaritaner i form af tømrermester Jack Lund fandt dyrene og afleverede dem tilbage, efter de var blevet stjålet i starten af november kort før lukketid.
Læs også:Stjålne skildpadder vender tilbage til Randers Regnskov: 'Det er helt fantastisk'Hvem der præcis stod bag tyveriet, står endnu ikke klart, og da Randers Regnskov havde lovet, at skildpadderne kunne afleveres tilbage anonymt under frit lejde, så skulle man tro, at sagen nu var slut.
Men sådan ser de det dog langt fra hos Østjyllands Politi.
- Det er ganske glædeligt, at skildpadderne er kommet tilbage, men der er stadig sket et strafbart forhold.
Det er politiet som efterforsker strafbare forhold, og det gør vi også i denne sag, siger Martin Løye, politiinspektør for borger- og forebyggelsescentret.
- Vi har ikke været ude og love det i denne sammenhæng.
Vi har en efterforskning i en straffesag, og den fortsætter vi, for vi har ikke været ude og give nogen garantier i forhold til straffrihed eller frit lejde.
Måtte læse med i pressenPolitiet har efterforsket sagen, siden de tre sjældne skildpadder blev stjålet for snart to måneder siden.
Derfor var politiinspektøren også noget forbavset over, at han måtte læse om hjemkomsten i medierne.
Læs også:Har du set tre sjældne skildpadder?
Tyve har stjålet fra Randers Regnskov midt i åbningstiden- Vi har undret os over, at vi har hørt det gennem pressen.
Vi ville gerne have været inddraget på et tidligere tidspunkt, så vi har deltaget mere aktivt i processen.
- Vi indhenter nu de nye oplysninger, der er kommet frem i sagen, og så fortsætter vi vores efterforskning for at få stillet en gerningsmand til ansvar, siger Martin Løye.
For at undgå at de tre skildpadder skulle friste svage sjæle nok en gang, så er de nu ”gemt” væk bag panserglas i Randers Regnskov.
FacebookTwitterKopier linkEmner:Randers Regnskov|Politi|Kriminalitet|Østjyllands Politi|Jylland




https://www.dr.dk/nyheder/penge/36-aarige-caspar-olesen-gaar-mod-stroemmen-og-satser-paa-efterloen

Penge36-årige Caspar Olesen går mod strømmen og satser på efterlønDet afskrækker ham ikke, at kun hver tolvte af de yngre kolleger gør som ham.
Caspar Olesen og Zaid Hussain står for sikkerheden på byggepladsen.
Men hvordan sikrer de sig selv bedst økonomisk, hvis de må forlade arbejdsmarkedet før tid pga nedslidning?
Af Jesper Knudsen27.
dec.
2018 kl.
14.
37Bemærk: artiklen er mere end 30 dage gammelLæs opCaspar Olesen lægger græsmåtter ud sammen med makkeren Zaid Hussain for at markere adgangsvejene på en byggeplads i Køge.
I dag er opgaven at sørge for, at sikkerheden er i orden, når maskinerne skal rundt.
Den 36-årige 3F'er arbejder som pladsmand i byggebranchen, hvor risikoen for nedslidning er stor.
- Jeg bliver maks i det her fag, til jeg er 55.
Så skal jeg ud og finde noget skånejob.
Vicevært eller et eller andet, hvor man kan gå og tage det mere roligt, siger han.
Hans bekymring er klar:- Når jeg ikke kan mere, står der en ny på arbejdsmarkedet og sparker mig væk.
Det er især de mange tunge løft, der slider, når alderen begynder at trykke.
Derfor vil Caspar Olesen gerne forlade arbejdsmarkedet lidt før sin egen officielle pensionsalder, som ligger 35 år ude i fremtiden.
Han er 71 år gammel, når han går på pension i 2053.
- Bygge og anlæg, det kan man jo ikke, når man er 71.
Selv om du gerne vil, så vil din krop ikke, siger han.
Plan B mod nedslidning: Betaler til efterlønDerfor har han da også sin egen plan B – og den hedder efterløn.
Med en efterlønsopsparring vil han kunne trække sig tilbage fra arbejdsmarkedet tre år før – nemlig som 68-årig.
Så modsat de fleste andre yngre 3F'ere indbetaler han de ca.
500 kroner om måneden til efterlønsordningen.
- Hvis jeg ikke indbetalte til efterløn, så ved jeg slet ikke, hvordan jeg skulle få lov til at nyde min folkepension.
Det er jo at få lov til at nyde livet lidt i stedet for, at det bare er arbejde det hele.
For lige pludselig er man død, siger han.
Caspar Olesen tilhører - som efterlønsindbetaler - en uddøende race i sin aldersgruppe.
Det er kun hver tolvte i alderen 30-39 år af medlemmerne i 3Fs a-kasse, der vælger at betale til efterlønsordningen.
Til sammenligning var det hver anden for bare seks år siden.
Læs også:For unge danskere virker pensionsalderen meget langt væk3F: Efterlønnen er ”talt ned”Det kan faktisk stadig være en god idé for mange at vælge efterlønnen til – hvis man spørger Eva Obdrup, forretningsfører i 3Fs a-kasse:- En stor del af vores medlemmer - nemlig omkring 20 procent - er faktisk ikke på arbejdsmarkedet, når de bliver 60.
De er enten blevet syge, uarbejdsdygtige eller er døde, siger hun.
Derfor har mange brug for en adgangsbillet til at kunne trække sig før tid, hvis de rammes af nedslidning.
Og her er efterlønsordningen ifølge Eva Obdrup stadig en god mulighed.
- Som ordningen ser ud nu, kan den stadig noget for udvalgte medlemsgrupper, siger hun.
Efterlønnen er blevet ændret mange gange siden sin start i 1978.
Indtil 1998 var det muligt at være på efterløn i syv år.
Senest er efterlønsperioden sat ned til tre år i 2011.
Samtidig er efterlønsalderen løbende blevet hævet.
Hvad er efterløn?
Efterløn er en ordning, der giver mulighed for at trække sig tilbage fra arbejdsmarkedet tre år før folkepensionsalderen.
En af begrundelserne for efterlønnen, da den blev indført i 1978, var hensynet til personer, som er nedslidte af fysisk eller psykisk krævende arbejde.
For at være med skal du være medlem af en a-kasse.
Du skal betale efterlønsbidrag i 30 år og senest have startet betalingerne på din 30 års fødselsdag.
Efterlønsbidraget er i dag 508 kr om måneden.
Når du går på efterløn, får udbetalt 223.
596 kroner før skat om året i tre år.
Dog modregnes anden pension, du har opsparet.
Og har du sparet meget op, kan din efterløn ende i 0.
De første efterlønnere var 60 år gamle.
Når Caspar Olesen engang går på efterløn, er han 68.
Og endelig er der indført regler om modregning, som betyder, at andre pensionsopsparinger trækkes fra den efterløn, der kan udbetales.
Efterlønnen er - udhulinger til trods - fortsat en opsparing, der gør det muligt at trække sig tilbage tre år før pensionsalderen.
Og de penge, der spares op, er aldrig tabte.
- Man kan jo til enhver tid melde sig ud af ordningen.
Og de indbetalinger, man har foretaget i løbet af årene, dem vil man få indbetalt på sin pensionsopsparing, siger Eva Obdrup.
Og så følger der stadig en seniorjobgaranti med efterlønsordningen, som kan være god at have, hvis man løber ind i beskæftigelsesproblemer i den sidste del af arbejdslivet- Hvis man virkelig kommer ud i ledighed, så ligger der også en mulighed for at få et seniorjob.
Det gør, at man er sikret et job de sidste fem år af ens arbejdsliv, inden man når efterlønsalderen, forklarer Eva Obdrup.
Du har som indbetaler til efterlønsordningen ret til et såkaldt seniorjob.
Hvad er et seniorjob?
Du har som indbetaler til efterlønsordningen ret til et såkaldt seniorjob.
Et seniorjob er et job på overenstkomstmæssige løn- og arbejdsvilkår, som din kommune har pligt til at skaffe dig.
Du har ikke krav på at blive ansat inden for et bestemt område.
Du kan tidligst få et seniorjob fem år før din efterlønsalder.
Det er et krav, at du er ledig, og at din dagpengeperiode er udløbet.
Politikernes ansvarIfølge Caspar Olesen hænger de unges flugt fra ordningen sammen den dårlige omtale, den ofte får.
- Politikerne har truet med at fjerne den, det har fået folk til at tro, de mister deres penge.
At staten går ind og tager dem, så de er væk.
Jeg tror, det er der, skoen trykker, siger han.
Ja, og så trykker skoen et sted mere - ifølge Caspar Olesen – hos de unge selv.
- For mange tænker, 500 kroner, så har jeg lige til en bytur i stedet for efterløn.
I sidste ende vil de fortryde, at de har været på den bytur i stedet for at spare op, slutter han.
FacebookTwitterKopier linkEmner:3F|Efterløn|Arbejdsmarked|A-kasser|Køge




https://www.dr.dk/nyheder/udland/noma-sygdom-tuberkulose-og-boern-med-traumer-her-er-aarets-glemte-kriser

UdlandNoma-sygdom, tuberkulose og børn med traumer: Her er årets glemte kriserNaturkatastrofer rammer lettere skærmen, end børn med traumer fra krig og flugt, mener Læger uden Grænser.
20-årige Bilya har sygdommen noma, der spiser væv og knogler.
Af Kevin Ahrens27.
dec.
2018 kl.
16.
00Bemærk: artiklen er mere end 30 dage gammelLæs opJordskælv, tsunamier, krig og terror.
Der har været masser af katastrofer og konflikter at putte på forsiden for medierne i 2018.
Så sent som i lørdags gik vulkanen Anak Krakatoa Indonesien i udbrud, hvilket udløste en tsunami, der har dræbt flere end 430 personer.
Læs også:Indonesiske myndigheder advarer: Hold jer fra kystenEn katastrofe, der fik masser af omtale i medierne.
Og det er der flere grunde til, fortæller Rasmus Baastrup, der er kommunikationsdirektør hos Læger Uden Grænser.
- Naturkatastrofer som jordskælv, oversvømmelser og tsunamier får altid mere opmærksomhed i medierne, fordi det næsten altid er breaking news.
De sker akut og er lette at forstå.
Der er ikke en politisk dagsorden bag, og ofrene er nærmest per definition uskyldige.
Der er dog også masser af kriser rundt omkring i verden, der ikke får ligeså meget opmærksomhed i medierne.
Derfor har Læger Uden Grænser de seneste år lavet en liste over årets glemte kriser - fem meget forskellige kriser.
- Vi har valgt dem, som vores læger, sygeplejersker, jordemødre og psykologer bruger enormt meget tid på ude i virkeligheden, men som ikke får samme opmærksomhed af medier – eller i Læger Uden Grænsers kommunikationsafdeling, siger Rasmus Baastrup.
Herunder kan du se Læger Uden Grænsers liste over årets glemte kriser.
Hundredtusindvis på flugt i det sydlige EtiopienFlygtningelejren Somare på grænsen til Kenya.
(Arkiv) Omkring 900.
000 mennesker har været på flugt fra deres hjem som følge af voldelige konflikter i den sydlige del af Etiopien.
De mange mennesker er ofte samlet på meget lidt plads, hvilket giver grobund for smitsomme sygdomme som diarré og luftvejsinfektioner.
Læs også:Etiopien vil klinke skårene med arvefjendeMødredødelighed i Sierra LeoneHer ses patienter vente på at få tid på at få tid på hospitalet Connaught i Freetown i Sierra Leone den 12.
december.
Alt for mange steder i verden er det fortsat langtfra sikkert for en kvinde at være gravid.
Men ét land skiller sig dog ud.
Det vestafrikanske land Sierra Leone.
Det nedbrudte sundhedssystem i landet har katastrofale følger for gravide kvinder, der ofte ikke har adgang til kvalificeret lægehjælp under graviditet og fødsel.
Tuberkulose hærger i Østeuropa og CentralasienEn læge fra Læger Uden Grænser undersøger en ung kvinde i Mumbai i Indien, der har en alvorlig grad af tuberkulose.
Tuberkulose er den infektionssygdom, der slår flest mennesker ihjel på verdensplan: 1,6 millioner mennesker om året.
I Østeuropa og Centralasien er der store problemer med multiresistent tuberkulose, der gør behandlingen langt mere vanskelig for de 250.
000 mennesker, der hvert år smittes i området.
- Jeg er helt sikker på, at man kunne gøre meget mere mod tuberkulose, der kan kureres.
Hvis sygdommen for eksempel fik lige så meget opmærksomhed som ebola, siger Rasmus Baastrup.
Børn med psykiske traumer lider i stilhedKvinder med børn i armene ved en klinik i byen Libore i Niger.
(Arkiv) Flere steder i verden lever børn med psykiske traumer som følge af de konflikter, der hærger deres hjem.
Det gælder for eksempel i Diffa i Niger, hvor 250.
000 mennesker er flygtet fra vold og konflikt.
Mange af dem er børn.
De lever nu videre med følgerne af de traumatiserende oplevelser, som krigen og flugten har ført med sig.
- Børn, der vokset op i kriseområder, har store mentale udfordringer som ptsd.
Det kan sende et land ind i en ond spiral.
Børnesoldater har ikke andet sprog end volden at ty til.
Derfor kan det være svært for et land at komme videre, fortæller Rasmus Baastrup.
Noma – sygdommen, der spiser dit ansigt8-årige Umar og 15-årige Adamu er ramt af sygdommen noma, som de er blevet opereret for.
40.
000 børn bliver på verdensplan ramt af den farlige og invaliderende sygdom noma.
Sygdommen består af en bakterie, der spiser væv og knogler i ansigtet og efterlader ofrene med åbne sår i ansigtet.
Den manglende viden om noma og ringe adgang til lægehjælp betyder, at unødvendigt mange patienter dør, selvom sygdommen er enkel at helbrede.
FacebookTwitterKopier linkEmner:Læger Uden Grænser|Noma|Sygdomme og lidelser|Sundhed og velvære|Etiopien




https://www.dr.dk/nyheder/udland/8-aarig-migrant-doede-i-amerikansk-varetaegt-vores-system-er-blevet-presset-til

Udland8-årig migrant døde i amerikansk varetægt: "Vores system er blevet presset til bristepunktet"Over 2.
000 migranter ankommer dagligt ved USA's grænser.
Augusto Mendoza og hans søn er blandt de hundreder af asylansøgere fra Mellemamerika, der er blevet løsladt i den amerikanske by El Paso i de senere dage.
Af Sean Coogan27.
dec.
2018 kl.
14.
40Bemærk: artiklen er mere end 30 dage gammelLæs opI mere end 10 år var der ikke et eneste migrantbarn, som døde i de amerikanske grænsemyndigheders varetægt.
Nu er det sket to gange på mindre end en måned.
Først døde en 7-årig pige i starten af december, og juleaften mistede en 8-årig dreng fra Guatamala livet i de amerikanske myndigheders varetægt i New Mexico.
Læs også:Endnu et migrantbarn dør i USA's varetægtI løbet af de seks dage, der gik fra, at drengen blev pågrebet sammen med sin far, til drengen åndede ud på et amerikansk hospital, blev den 8-årige flyttet rundt mellem mindst fire overfyldte faciliteter, skriver New York Times.
Det store pres på landets sydlige grænse fik i går USA's minister for indenlandsk sikkerhed, Kirstjen Nielsen, til at advare om, at myndighederne har svært ved at håndtere krisen efter en "dramatiske stigning" i antallet af migranter.
- Vores system er blevet presset til bristepunktet af dem, der søger åbne grænser, lød det i går i en skriftlig udtalelse fra Kirstjen Nielsen, der nu personligt vil inspicere forholdene for migrantbørn ved den amerikanske grænse.
I øjeblikket ankommer 2.
100 migranter på daglig basis ved USA's sydvestlige grænse.
Migranter bliver sat af ved busstationMinisteren lovede i går, at hun vil styrke de medicinske screeninger af børn, der ankommer til grænsen.
Det sker blandt andet ved at hente medicinsk personale ind fra kystvagten, oplyste hun.
I samme omgang langede hun ud efter menneskesmuglere og børnenes forældre, som "sætter disse mindreårige i fare ved at påbegynde den farlige og hårde rejse nordpå".
Ifølge Nielsen har de amerikanske myndigheder de seneste to måneder pågrebet knap 140.
000 migranter ved USA's sydvestlige grænse, hvilket er en stigning på 86 procent i forhold til samme periode sidste år.
Migranter fra Centralamerika står i kø for at komme ombord på en bus, efter de er blevet sat af i El Paso.
Det store pres - og myndighedernes problemer med at håndtere det - ses især i El Paso i delstaten Texas.
Læs også:USA ændrer praksis efter migrantbørns dødIfølge flere amerikanske medier har de amerikanske grænsemyndigheder henover julen sat hundredvis af migranter fra Centralamerika af i en park i den amerikanske grænseby El Paso.
Ifølge det lokale medie El Paso Times forventede de lokale myndigheder alene i går at løslade 500 migranter i byen.
Her forsøger lokale velgørende organisationer at finde hysly til migranterne, mens nogle forsøger at rejse til familiemedlemmer i andre dele af USA.
Migranterne, som løslades, skal senere vende tilbage for at få behandlet deres sag ved en særlig immigrationsdomstol, der er under stort pres i øjeblikket, skriver det amerikanske public service medie NPR.
Diskussionen fortsætter i WashingtonIndvandring var et af de helt store temaer for særligt præsident Trump og hans republikanske parti ved novembers midtvejsvalg i USA.
I disse dage er store dele af den offentlige sektor i USA lukket ned som følge af politisk uenighed om netop indvandring.
Og sådan vil det fortsætte, indtil Demokraterne er villige til at gå med til en finanslovsaftale, der finansierer en grænsemur mellem USA og Mexico, lyder meldingen fra præsident Trump.
Demokraternes talsmand i Repræsentanternes Hus, Nancy Pelosi, kaldte i går de to dødsfald for "samvittighedsløse" og vil have hændelserne undersøgt af den amerikanske kongres.
Den amerikanske præsident har indført en nultolerance-politik over for illegale migranter, som betyder, at alle, der ulovligt krydser grænsen til USA, bliver fængslet og retsforfulgt.
Børn arresteres ikke, men bliver i stedet anbragt i særlige centre.
De mange tilstrømmende familier og uledsagede børn har dog i den senere tid gjort det svært for de amerikanske grænsemyndigheder at følge med.
I sidste måned blev over 25.
000 familier tilbageholdt, hvilket er rekordmange, skriver New York Times.
Tidligere på måneden konkluderede retsmedicinere, at den 7-årige pige døde af et hjertetilfælde som følge af alvorlig dehydrering og chok.
Hvad der var skyld i det seneste dødsfald, er endnu ikke fastlagt.
FacebookTwitterKopier linkEmner:Donald Trump (politiker)|Nancy Pelosi (politiker)|USA|Flygtninge og asylansøgere|New York Times




https://www.dr.dk/nyheder/regionale/trekanten/nicolai-har-sat-45000-sten-i-vejlensisk-ikonbyggeri-jeg-kommer-aldrig

TrekantområdetNicolai har sat 45.
000 sten i vejlensisk ikonbyggeri: Jeg kommer aldrig til at lave noget lignendeOlafur Eliassons "Fjordenhus" har rundet 170.
000 besøgende kort før årets udgang.
Nicolai Matzen foran Fjordenhus, som han selv vurderer at have sat 45.
000 sten i.
Fjordenhus er tegnet af Olafur Eliasson til Kirk Kapital.
1 / 2Nicolai Matzen foran Fjordenhus, som han selv vurderer at have sat 45.
000 sten i.
1 / 2Fjordenhus er tegnet af Olafur Eliasson til Kirk Kapital.
2 / 2Af Jesper Bak og Rasmus Dyrberg Hansen27.
dec.
2018 kl.
13.
58Bemærk: artiklen er mere end 30 dage gammelLæs opMere end 170.
000 mennesker har nu været forbi for at besøge bygningen Fjordenhus, som blev indviet i sommer.
Det iøjnefaldende byggeri i bunden af Vejle Fjord er skabt af kunstneren Olufur Eliasson, og håndværkerne brugte tre år på at opføre det.
Det er Kirk Kapital, der står bag byggeriet, og firmaet indtager selv de øverste etager i bygningen.
Den store interesse for byggeriet glæder Nicolai Matzen.
Han er murer og deltog under hele den tre-årige byggeperiode.
- Jeg har altid godt kunnet lide det utraditionelle, og jeg er da lidt stolt af, at jeg har været med til at bygge noget så stort og specielt, siger han.
Læs også:Spektakulært byggeri omringet af vand: Olafur Eliassons Fjordenhus indvies i dagDer er brugt 856.
000 mursten på opførelsen af Fjordenhus, og Nicolai Matzen vurderer selv, at han nok har sat cirka 45.
000 af dem, så han har bestemt sat sit aftryk på bygningen.
Men aftrykket var dikteret af, om kunstneren bag, Olafur Eliasson, mente, at det var en god idé.
- Olafur Eliasson holdt et større foredrag om, hvordan han godt kunne tænke sig det, og så var han der nok hver 14.
dag.
Han blandede sig en del.
Der var nogle gange, hvor han sagde, at det slet ikke var det, han havde forestillet sig, og det kunne vi godt pille ned og starte forfra med, selv om vi måske synes, det var blevet pænt, siger Nicolai Matzen.
16.
000 mursten belagt med platinDer er benyttet 12 forskellige slags mursten, og blandt andet var 16.
000 af dem belagt med platin, så det har været et arbejde ud over det sædvanlige for murerne.
Da bygningen har sine karakteristiske runde mure, var det umuligt at mure efter en snor, som man ellers ofte benytter sig af.
I stedet blev der målt efter laserstråler, der kunne følge murens hældning.
- Jeg tror aldrig, jeg kommer til at lave noget så specielt igen, men jeg vil gerne.
Folk roser det til skyerne, og man bliver da stolt, når folk roser det, man har lavet, siger Nicolai Matzen.
Bygningen åbnede for offentligheden den 9.
juni, og det er siden blevet så populært, at VejleMuseerne tilbyder guidede ture i Fjordenhus, som også omfatter en tur forbi husets første sal, hvor der normalt ikke er offentlig adgang.
I august var det allerede gået op for folkene bag Fjordenhus, at bygningen var blevet en turistattraktion.
- Der går ikke en dag, hvor der ikke er næsten 1.
000 mennesker forbi.
Det er meget overvældende, sagde Morten Teilmann-Jørgensen, der har stået for åbningen af Fjordenhus, dengang.
Læs også:70.
000 har besøgt Olafur Eliassons FjordenhusFacebookTwitterKopier linkEmner:Olafur Eliasson (billedkunstner)|Vejle|VejleMuseerne|Kirk Kapital




https://www.dr.dk/nyheder/indland/bandelederen-shuaib-khan-vil-klage-til-strasbourg-over-udvisning

BandekonfliktSe temaIndlandBandelederen Shuaib Khan vil klage til Strasbourg over udvisningStor politisk opmærksomhed om udvisningen af den formodede leder af Loyal To Familia.
32-årige Shuaib Khan blev af Højesteret i november udvist af Danmark og idømt ubetinget fængsel i tre måneder for trusler mod en betjent.
27.
dec.
2018 kl.
13.
37 | opdateret 27.
dec.
2018 kl.
14.
54Bemærk: artiklen er mere end 30 dage gammelLæs opLederen af banden Loyal To Familia vil forsøge at få sin udvisning ophævet af Menneskerettighedsdomstolen i Strasbourg, oplyser hans forsvarer.
- Det gør han også af hensyn til andre, der kan komme i samme situation, siger advokat Michael Juul Eriksen.
Hans klient, den 32-årige pakistanske statsborger Shuaib Khan, blev af Højesteret i november udvist af Danmark og idømt ubetinget fængsel i tre måneder for trusler mod en betjent.
Det gør han også af hensyn til andre, der kan komme i samme situation.
Advokat Michael Juul Eriksen.
Dermed besluttede landets øverste retsinstans at følge kravet fra anklagemyndigheden, som ellers tidligere var blevet afvist af såvel byret som landsret.
Indrejseforbuddet gælder i seks år.
Stor politisk bevågenhedSagen adskiller sig fra mange andre sager ved at have fået meget stor politisk opmærksomhed.
Det usædvanlige er, at en udlænding, der er født og opvokset i Danmark, er blevet udvist i en sag om ganske få måneders fængsel, understreger advokaten.
Det er dog langt fra alle klager, som domstolen i Strasbourg vælger at behandle.
Hovedparten afvises på forhånd.
Imidlertid siger Michael Juul Eriksen, at han tror, at chancen for at smutte gennem nåleøjet er stor, fordi domstolen i Strasbourg ikke tidligere har udtalt sig om tilsvarende situationer.
Påstanden er, at udvisning er en krænkelse af Shuaib Khans ret til et privatliv, som er garanteret i konventionens artikel otte.
13 dommeFra 2003 til 2017 har Shuaib Khan fået 13 domme, hvoraf de fleste drejer sig om personfarlig kriminalitet.
Seks dommere i Højesteret stemte for udvisning, mens en enkelt var imod.
Sidstnævnte skrev, at noget af Khans tidligere kriminalitet er modbydelig - men:- Dette ændrer imidlertid ikke ved, at tiltaltes senest begåede kriminalitet er af en mindre grov karakter og alene har medført en kortere frihedsstraf.
Episoden fandt sted, da betjente ville visitere bandefolk på Nørrebro i København.
"Husk hans ansigt", skal Khan have sagt til sine bekendte, inden han i en truende stemmeføring henvendte sig direkte til betjenten:- Det kan godt være, at du kan huske vores ansigter, men vi kan også huske dig.
Pas på din ryg.
Hvis Menneskerettighedsdomstolen beslutter at tage fat på sagen, kan der gå flere år, før afgørelsen falder.
/ritzau/FacebookTwitterKopier linkEmner:Michael Juul Eriksen (advokat)|Kriminalitet|Strasbourg|Den Europæiske Menneskerettighedsdomstol|Højesteret




https://www.dr.dk/nyheder/penge/status-paa-julemaaneden-danskerne-har-koebt-30-milliarder-kroner

PengeStatus på julemåneden: Danskerne har købt for 30 milliarder kronerDanskerne har brugt færre penge i år, men forbruget på nettet er igen steget.
(Arkiv) Danskerne har i gennemsnit købt for 1,264 milliarder kroner om dagen.
 Af Christina Nordvang Jensen27.
dec.
2018 kl.
12.
43Bemærk: artiklen er mere end 30 dage gammelLæs opDer har været travlt i både supermarkeder, på nettet og i de store magasiner i julemåneden.
I løbet af december har danskerne handlet med deres dankort for 30 milliarder kroner.
I år var julens største handelsdag den 21.
december med et forbrug på 1,865 milliarder kroner.
Det oplyser Nets.
- Igen i år har danskerne flittigt haft dankortet fremme op til jul, og der blev på en gennemsnitlig december dag lagt varer i julekurven for 1,264 milliarder kroner.
Det er 22 procent mere end på en gennemsnitlig handelsdag resten af året, siger Søren Winge, der er pressechef hos Nets, i en meddelelse.
Beløbet er dog mindre end sidste år, hvor der blev købt for 1,375 milliarder kroner i gennemsnit om dagen.
En forklaring kan være, at julehandlen begynder allerede i november, vurderer Bo Dalsgaard, der er chefkonsulent hos Dansk Erhverv.
- Julegaveperioden er ikke længere bare december måned.
Der er for eksempel 'black friday' i november, så brugerne er lidt tidligere ude og købe gaver, siger han.
Flere gaver købes på nettetMen selvom det samlede forbrug er faldet i forhold til sidste år, er nethandlen steget.
Stadig flere danskere foretrækker at bestille deres gaver foran computeren derhjemme, og det har mundet ud i en vækst i nethandlen på 18 procent i forhold til sidste år, oplyser Nets.
Hos Dansk Erhverv regner man med, at der er købt julegaver for 3,8 milliarder kroner over nettet i år, oplyser Bo Dalsgaard fra Dansk Erhverv.
- Flere danskere vælger de fysiske butikker fra, når der skal købes julegaver.
Læs også:Black Friday-salg endte som laveste i flere år: Konceptet er udvandetBytter for en halv milliardMen ud af de mange gaver, der er blevet købt, ryger flere retur.
Ifølge Dansk Erhverv forventes det, at der vil blive byttet gaver for 500 millioner kroner, hvilket svarer til omkring fire procent af julegaverne.
- Nu er det store byttedag.
Det kommer i høj grad til at ske i dag og i de kommende dage, så der bliver travlt ude i butikkerne, siger chefkonsulent Bo Dalsgaard og fortsætter:- Vi forventer, at der bliver byttet en masse gaver, men også at der bliver lagt noget ekstra i kurven, fordi udsalget er begyndt.
Så forhåbentligt bliver der skabt noget omsætning.
Hvis du har planer om at begive dig ud og bytte gaver, er der en række ting, du skal være opmærksom på.
Nedenfor kan du få et overblik.
Få styr på byttereglerne•Du skal undersøge, hvor din gave er købt, for det betyder noget for dine rettigheder.
•Hvis den er købt i en fysisk butik, er der ikke en lovsikret bytteret.
Der må man se på, hvad man har fået af vide, da gaven blev købt.
Det står oftest på bon eller byttemærke, om der er bytteret eller returret indtil en given dato.
Ved bytteret har man ikke krav på at få pengene tilbage.
Det har man ved returret - man skal bare have bonen med.
•Hvis din gave er købt på nettet, har man 14 dages fortrydelsesret.
Men de 14 dage begynder, fra varen er leveret, så du skal være opmærksom på, hvornår din gave er købt.
Der er dog mange netbutikker, der giver en forlænget returret omkring julemåneden, så man kan bytte gaven alligevel.
•Kilde: Dansk ErhvervFacebookTwitterKopier linkEmner:Dansk Erhverv|Jul|Nets|Detailhandel|Økonomi




https://www.dr.dk/nyheder/viden/teknologi/indviklet-problem-videnskaben-kan-hjaelpe-dig-med-drilske-lyskaeder

TeknologiIndviklet problem: Videnskaben kan hjælpe dig med drilske lyskæderDet kommer altid bag på dig, når du åbner kassen med lyskæder.
Et stort rod.
Men der er en videnskabelig forklaring på, hvorfor det sker, og på hvordan du skal pakke den sammen.
Lyskæder nydelige at se på i vintermørket, men nedpakningen kan være frustrerende og fyldt med knuder og snoninger for julelysentusiaster.
Af Christoffer Heide27.
dec.
2018 kl.
12.
36 | opdateret 28.
dec.
2018 kl.
09.
02Bemærk: artiklen er mere end 30 dage gammelLæs opJuletræet står klar og venter på julelysene.
Men der er et problem.
Fuldstændig indviklet i sig selv ligger lyskæden der, og du ved, at de næste mange minutter skal du lirke ledningen fra hinanden.
Og det er ikke bare dig, der er uheldig år efter år, når kassen med julelysene bliver hentet ned fra loftet og kassen åbenbarer et roderi af filtrede ledninger.
Læs også:Juleentusiast har 25.
000 julelys i havenSelv for Vagn Lundsgaard Hansen, der er professor emeritus ved Institut for Matematik og Computer Science ved DTU, er det en årlig kamp med de indviklede julelys, selvom han ved, hvorfor det sker.
Forskning i lyskædernes indviklede verdenEn lyskæde, der vikler sig ind i sig selv, kan virke som et ligegyldigt problem.
Men det har ikke stoppet videnskaben i at finde svar på, hvorfor det sker.
Og i en større kontekst handler det for eksempel om, hvordan knuder indenfor DNA hænger sammen.
Allerede i 1700-tallet formulerede matematikeren Leonhard Euler et knudeproblem i en sammenhæng hvor han også spekulerede over et andet.
Det bestod i at finde ud af om man kunne gå en tur i byen og kun krydse Königsbergs syv broer én gang.
Det beviste Euler, at man ikke kunne, og svarede derved på en problemstilling, der også dannede skole for forståelsen af knuder.
Fysikerne Dorian Raymer og Douglas Smith fra Californiens Universitet testede på et tidspunkt, hvordan lyskæder viklede sig sammen i en kasse alt afhængigt af længde, rotationer og gentagelser.
De fandt frem til, at jo længere en lyskæde des flere snoninger.
Derudover fandt de frem til, at tykkelsen af kæden er afgørende.
En tykkere kæde vil have mindre tilbøjelighed til at vikle sig sammen.
Forskning i knuder hænger også sammen med moderne videnskab indenfor DNA-forskning.
På Berkely Universitet lavede Christopher Daily-Diamond et snørrebåndsstudie, der skulle gøre forskerne klogere på DNA og andre mikrostrukturer, der er underlagt dynamiske kræfter.
- Jeg ligger jo selv der på gulvet og hiver i enderne for at filtre det fra hinanden.
Det er utroligt, at man ikke bliver klogere, siger Vagn Lundsgaard Hansen.
Dovne ledninger er skyld i problemetSvaret bag de uendelige snoninger ligger gemt i fysikkens love.
For det er ikke så sært, at ledninger kommer til at filtre sig ind i hinanden.
- Egentlig så vil en ledning ingenting.
Den vil helst bare være stille uden af bruge energi.
Men ligeså snart man åbner pakken med lyskæden første gang og tager den ud, så går det galt.
- Man tilfører energi, når du vender og drejer på ledningerne.
Pludselig er der uorden og ledningen vil forsøge at vende snoningerne tilbage til udgangspunktet.
Men når du rigtig vikler din kæde rundt om træet, så kommer der så mange snoninger, at det går på kryds og tværs, siger Vagn Lundsgaard Hansen.
Læs også:Pris for 180.
000 pærer: 12 kroner i timenDermed ender du i et sandt knudeproblem, når du igen skal tvinge lyskæden ned i kassen, der pludselig virker alt for lille til at rumme lyskæden.
- Derfor vil kæden vikle sig både den ene og den anden vej.
Det vil sige, at du faktisk skal gennemgå præcis de samme bevægelser i den omvendte rækkefølge for at få lyskæden til at ligge ligeså fint som da du åbnede kassen første gang, siger Vagn Lundsgaard Hansen.
Det gælder for alle ledninger - også dine høretelefonerProblemet med ledninger er, at de modsat en snor er mere stive, og modsat ståltråd ikke er helt så stift.
Det handler om hvor bøjelig tråden er.
- Hvis jeg lavede en snoning med ståltråd, så kunne jeg gemme den væk et år, og forvente, at det ville være snoet på samme måde.
Det kan jeg også nogenlunde med et stykke snor.
Men ledninger er lige præcis en mellemting, der vil forsøge at vikle sig tilbage til start, siger Vagn Lundsgaard Hansen.
Ledninger bruger vi i mange dele af vores teknologiske hverdag.
Derfor er de filtrede ledninger ikke kun noget, du oplever i juletiden.
- Ifølge fysikkens love, så sker der en energiladning, når bevæger på tingene, og den skal udløses.
En ledning, der vikler sig sammen, er et godt eksempel på det.
- Det er også derfor, at dine høretelefoner i lommen kan være forviklede på trods af, at du gjorde dig umage med at lægge dem forsigtigt sammen, siger Vagn Lundsgaard Hansen.
Fikser kæden og undgå tidsspildeSelvfølgelig skal denne artikel afsluttes med et godt råd til, hvordan du så pakker dine lyskæder sammen efter juledagene.
For hvordan lykkes man med den perfekte nedpakning af julelyskæden, så man slipper for roderiet næste år?
- Du skal ganske simpelt finde noget, der kan holde kæden fast.
Den skal ikke have lov til at sno sig tilbage til udgangspunktet, for det kan alligevel ikke lade sig gøre i en papkasse på loftet, siger Vagn Lundsgaard Hansen.
Læs også:Dagens sang: Nu tændes 1000 julelys | DRTVDet gode råd er at binde, klistre eller på anden måde fastholde lyskæden i den form, du ønsker.
Men det kræver også, at du er opmærksom ved næste års juletræspyntning.
- I det øjeblik du løsner kæden, så udløses energien jo.
Der skal man lige være sikker på, at den ikke snor sig sammen igen, siger Vagn Lundsgaard Hansen.
Skulle du ende med en indviklet ledning, er der kun en ting at stille op.
- Den nemmeste måde at vikle en kæde ud igen er simpelthen af finde en af enderne og begynde der.
Det kræver tålmodighed, men det er vejen frem, siger Vagn Lundsgaard Hansen.
FacebookTwitterKopier linkEmner:Videnskab|Jul|Danmarks Tekniske Universitet|Forbrugerelektronik




https://www.dr.dk/nyheder/udland/nyt-vaern-mod-turisme-italiensk-kraever-5-euro-besoege-centrum

UdlandNyt værn mod turisme: Italiensk by kræver 5 euro for at besøge centrumPolignano a Mare forsøger at kontrollere antallet af turister.
Polignano a Mare ligger ved Adriaterhavet Af Camilla Markvardsen27.
dec.
2018 kl.
12.
06Bemærk: artiklen er mere end 30 dage gammelLæs opI den syditalienske by Polignano a Mare har myndighederne taget et udskældt middel i brug for at kontrollere strømmen af turister.
For at besøge det brostensbelagte historiske centrum af den lille kystby, der knejser højt over klipperne ved Adriaterhavet, skal man i byporten betale 5 euro frem til 6.
januar.
Derefter kan man svinge sig igennem de roterende arme på billetautomaterne og besøge Polignano a Mare, der gennem hele julemåneden og frem til den 6.
januar er oplyst af tusinder af lys.
- Naturligvis kan beboere komme og gå som de vil og behøver ikke at købe billetten, siger borgmesteren, Domenico Vitto, til avisen The Telegraph.
Læs også:Firenze vil straffe turister: Dansker risikerer bøde på 10.
000 euro for at tisseBilletten er "en sikkerhedsforanstaltning"Med i købet får turisterne ikke kun adgang til byen, men også mulighed for at få gratis popcorn, candy floss og drikkevarer, når de først er kommet ind.
Myndighederne i Polignano a Mare ønsker, at turiststrømmen bliver spredt jævnt ud over hele året og siger, at adgangsgebyret er en sikkerhedsforanstaltning.
- Hvis der ankommer 50.
000 turister på en weekend, er det mig, der har ansvaret for sikkerheden, siger borgmester Domenico Vitto til det italienske medie La Gazzetta del Mezzogiorno.
.
Læs også:Island er overrendt af turister: Nu skal adgangen til dele af vulkanøen begrænsesVenedigs tælleautomater fjernet i protestI foråret vakte det fuore, da turistmagneten Venedig forsøgte at gøre noget lignende - nemlig at adskille lokale fra turister ved indgangen - for at kontrollere masseturismen.
Dette blev imidlertid mødt af så store protester, at lokale aktivister fjernede tælleautomaterne, skrev The Independent.
- Vi har ret til en fri by med fri adgang, sagde aktivist Marco Baravalle fra Venedig.
Kravet om betaling ved indgangen til Polignano a Mare bliver også mødt af modstand.
- At gøre byen til en slags showbiz, som om det var en forlystelsespark, er ikke nogen god idé.
Byen bør være en del af hele verdens kulturarv, lyder det i en meddelelse fra en lokal handelsorganisation, Confesercenti Terra di Bari.
Læs også:Nu bliver det forbudt for private at udleje lejligheder i Palma de MallorcaDen italienske kulturarvgruppe FAI overvejer at bringe sagen for retten, og den kunstneriske direktør for en lokal musikfestival, Cesare Veronico, siger, at man "ikke kan begrænse adgangen til et offentligt sted, som alle burde få lov til at se.
"Byer vil lægge dæmper på turisterDet er netop konflikten om adgangen til det fælles gode, der kører i sådan et tilfælde, siger turismeforsker Jens Friis Jensen fra Roskilde Universitet.
- Men omvendt skal byerne overleve, og hvis de føler, at de er ved at gå til grunde i strømmen af turister, skal de regulere det.
Og det eksperimenterer man med mange steder i øjeblikket, siger han.
Læs også:Turist-træthed i København: Brokvartererne skal afløse Nyhavn og Den Lille HavfrueNogle byer rundt om i verden er simpelthen holdt op med at markedsføre sig selv, mens andre sætter vejbomme op eller gør transportmulighederne hen til byerne besværlige.
- Vi er kommet i en situation, hvor man mange steder har nået et punkt - både i forhold til lokalbefolkningen, miljøet og naturarven - hvor man ikke vil have så mange turister ind, siger turismeforsker Jens Friis Jensen.
Europa er den verdensdel, der modtager allerflest turister.
671 millioner internationale besøgende ankom til de europæiske lande i 2017.
Det er en stigning på 8 procent i forhold til 2016.
Og antallet af turister bliver ved med at vokse.
I de ni første måneder af 2018 er det steget med knap 6 procent i forhold til 2017.
Det viser tal fra FN's turismeorganisation, UNWTO.
FacebookTwitterKopier linkEmner:Turisme|Venedig|Italien|Rejse- og turistbranchen|Forenede Nationer




https://www.dr.dk/nyheder/politik/regeringens-nye-loft-vil-hoejst-forsinke-familiesammenfoeringer-i-fire-maaneder

PolitikRegeringens nye loft vil højst forsinke familiesammenføringer i fire månederSocialdemokratiet kalder loft for 'varm luft i ringbind'.
Det muliges kunst, siger DF.
Det loft over familiesammenføringer, som regeringen har aftalt med DF, møder kritik fra Socialdemokratiet, der ser det som "varm luft i ringbind".
Af Nicolas S.
Nielsen27.
dec.
2018 kl.
12.
01Bemærk: artiklen er mere end 30 dage gammelLæs opDet er ikke en stopknap, men en pauseknap, som regeringen planlægger at give til udlændinge- og integratonsminister Inger Støjberg (V), når et lovforslag om et loft over familiesammenføringer i det nye år ventes at blive vedtaget.
For nok har regeringen sammen med Dansk Folkeparti aftalt at indføre en tysk-inspireret model, der giver Støjberg mulighed for at sætte en øvre grænse for, hvor mange familiesammenføringer der kan finde sted.
Men grænsen vil kun udskyde en familiesammenføring i tre til fire måneder, fremgår det af regeringens eget lovforslag, der er sendt til Folketinget og i offentlig høring.
Grænsen på fire måneder skyldes risikoen for at tabe en sag ved Den Europæiske Menneskerettighedsdomstol.
Eller som regeringens egne jurister formulerer det i lovforslagets bemærkninger: Så vurderes de ikke "at kunne begrunde en længere udskydelse af en ret til familiesammenføring til en flygtning end op til 3-4 måneder.
"Jo mere vi får skrabet ned i det - de rent faktisk har aftalt - jo mere er det varm luft i ringbind.
Mattias Tesfaye, udlændingeordfører, Socialdemokratiet.
Risiko for nederlag ved menneskerettighedsdomstolenLoftet, der er en del af regeringens og Dansk Folkepartis såkaldte udlændingepolitiske paradigmeskifte, skal give regeringen mulighed for at trykke på pauseknappen, hvis antallet af ansøgninger om familiesammenføringer løber løbsk.
Selv det at udskyde retten til familiesammenføring vurderer regeringsjuristerne kan udgøre en risiko.
"Der (er, red) en vis mindre risiko for, at Den Europæiske Menneskerettighedsdomstol i forbindelse med prøvelse af en konkret sag vil kunne nå frem til, at det ikke efter Den Europæiske Menneskerettighedskonventions artikel 8 er muligt generelt at udskyde en anerkendt ret til familiesammenføring til en flygtning," lyder vurderingen.
Læs også:Støjberg nedskyder DF-krav om loft over familiesammenføring: 'Det er fup'Socialdemokratiet: Varm luft i ringbindI Socialdemokratiet er der ikke megen glæde over aftalen, siger udlændingeordfører Mattias Tesfaye, der kritiserer regeringen for at have oversolgt sin aftale.
- Det lyder lidt som en tynd kop te.
Vi havde fået indtrykket af, at et loft rent faktisk er et loft.
Nu viser det sig, at det er et fuploft, siger han.
Tesfaye har i det hele taget svært ved at få øje på det udlændingepolitiske paradigmeskifte, som regeringen og Dansk Folkeparti har stillet vælgerne i udsigt.
- Nej.
Jeg ved godt, at både regeringen og DF har forsøgt at sælge deres aftale som, at nu sker der virkelig noget nyt.
Men jo mere vi får skrabet ned i det, de rent faktisk har aftalt, jo mere er det varm luft i ringbind.
DF's varme ønske på finanslovenLoftet har været et ønske fra Dansk Folkeparti i godt et år.
I oktober viste et lækket regeringspapir, som DR Nyheder var kommet i besiddelse af, at regeringen havde en model med ind til forhandlingsbordet.
Modellen - som er lig den, der nu er vedtaget - rykker dog ikke umiddelbart ved antallet af familiesammenføringer.
Det fik udlændingeminister Inger Støjberg til at kalde loftet for et fuploft.
Da forhandlingerne senere rykkede til i Finansministeriet, meldte finansminister Kristian Jensen (V) sig aligevel klar til at indføre modellen, som nu er endt som et lovforslag i Folketinget.
Loftet skal gælde for alle typer af flygtninge.
Modellen inkluderer derfor også - og modsat i Tyskland - konventionsflygtninge.
Det er personer, der er flygtet til Danmark, fordi vedkommende er personligt forfulgt i hjemlandet.
Det muliges kunstI Dansk Folkeparti betegner udlændingeordfører Martin Henriksen de fire måneders udskydelse som "det muliges kunst"- Det er juristernes vurdering af, hvad man kan indenfor de internationale konventioner.
Så har vi har forsøgt at presse det så meget som muligt.
Er der tale om en sejr, som I er tilfredse med?
- Det giver simpelthen ingen mening at se isoleret på loftet.
Hvis der kommer en stor tilstrømning til Danmark, vil vi kunne afvise asylansøgere på grænsen.
Det er ret effektivt, for så kan de slet ikke søge asyl i Danmark.
- Samtidig vil man kunne aktivere et loft.
Ser man det i sammenhæng med de andre ting, der er vedtaget, så vil vi være bedre rustet til at beskytte Danmark, hvis der skulle komme en ny stor tilstrømning, siger han.
FacebookTwitterKopier linkEmner:Den Europæiske Menneskerettighedsdomstol|Inger Støjberg (politiker)|Kristian Jensen (politiker)|Befolkning|Tyskland




https://www.dr.dk/nyheder/regionale/sjaelland/viceborgmester-haaber-havterner-og-klyder-laegger-vanvidsprojekt-paa

Udrejsecenter på LindholmSe temaSjællandViceborgmester håber, at havterner og klyder lægger "vanvidsprojekt" på Lindholm i skuffenTo fuglearter og et europæisk fredet naturområde kan forsinke eller bremse udrejsecenter på Lindholm.
Fuglearterne klyden og havternen yngler på Lindholm Af Per Gade Gyldenkærne og Julie Würtz27.
dec.
2018 kl.
12.
55Bemærk: artiklen er mere end 30 dage gammelLæs opHavternen og klyden kan blive endnu et benspænd for planerne om et udrejsecenter på øen Lindholm i Stege Bugt.
Det er biolog i Dansk ornitologisk Forening, DOF, Knud Flensted, der nu advarer mod konsekvenserne for de havterner og klyder, der yngler på øen, hvis der kommer for meget aktivitet.
Den udmelding skaber nyt håb i Vordingborg, hvor borgmester Mikael Smed (S) håber, at man vil tage hensyn til Lindholms naturområde, hvis øen skal bruges på en anden måde.
Natura 2000Natura 2000 er et fælleseuropæisk projekt, der drejer sig om at beskytte naturområder.
I Danmark er der udpeget 252 Natura 2000-områder, som er udpeget for at beskytte en række truede, sårbare eller karakteristiske dyr, fugle, planter og naturtyper.
Områderne dækker 8,3 procent af det danske landareal og 17,7 procent af det danske hav.
Kilde: Miljøstyrelsen- Jeg håber, at man vil respektere de Natura 2000-værdier, vi har.
Specifikt de to fuglearter.
Med det in mente håber jeg, at man tænker sig grundigt om og tænker på det miljø og den natur, der er omkring øen.
Vi har jo hele tiden vidst, at det er et Natura 2000-område, og det vil medføre nogle komplikationer at skulle ændre anvendelse, siger han.
Mikael Smed understreger, at det her er endnu et eksempel på, at regeringen ikke har undersøgt tingene ordentligt til bunds, før den er kommet med modellen for et nyt udrejsecenter.
- Vi arbejder fortsat på at finde alle de ting frem, der viser, at det her er ikke et godt valg.
Vi har også arbejdet med selve naturen og Natura 2000.
Det vil vi selvfølgelig bringe endnu mere i spil i den kommende tid, siger han.
Læs også:Møde om Lindholm: Vordingborgs borgmester vil trænge ind bag Inger Støjbergs panserVordingborgs tidligere borgmester og nuværende viceborgmester Michael Seiding Larsen (V) hilser ligeledes de nye oplysninger velkomne.
- Som kommune er vi nødt til at forfølge det her håb, og vi opgiver ikke kampen.
Vi synes stadig, at det er en dårlig løsning at lave et udrejsecenter lige midt i vores kommune.
Det er klart, at vi er nødt til at tro på, at det enten kan forsinke eller helt lægge det her såkaldte vanvidsprojekt i skuffen, siger han.
Bestanden vil blive påvirketBiolog Knud Flensted kalder udsigten til mere færdsel på Lindholm for katastrofal.
- Sker det, må fuglene flytte andre steder hen.
Sådan nogle steder er der ikke rigtig mange af, så resultatet vil blive en tilbagegang for både klyden og havternerne, siger han.
Ifølge Knud Flensted bør man slet ikke færdes på øen i yngletiden, som er fra 1.
april til 31.
juli, medmindre man holder sig tæt ved de eksisterende bygninger.
- Lindholm er et af de rigtigt fine fuglesteder i Danmark.
Det er et Natura 2000-område, og den anvendelse, der tidligere har været på øen, har givet fine forhold for fuglene, for de personer, der har arbejdet der, har for det meste gået indenfor, og der har været lukket for færdsel for almindelige mennesker.
Det er noget, de her fuglearter godt kan lide, da de yngler på jorden, hvor de har fred og ro i yngletiden, siger Knud Flensted.
DR Nyheder har forsøgt at få en kommentar fra integrationsminister Inger Støjberg.
- Men på grund af juleferie, kan ministeriet desværre først vende tilbage med et svar i sagen på den anden side af nytår, lyder beskeden.
FacebookTwitterKopier linkEmner:Inger Støjberg (politiker)|Michael Seiding Larsen (politiker)|Socialdemokraterne|Fugle|Vordingborg




https://www.dr.dk/nyheder/regionale/oestjylland/kasper-fik-hjernerystelse-og-savnede-roed-traad-i-behandling-nyt

ØstjyllandKasper fik hjernerystelse og savnede rød tråd i behandling: Nyt center skal samle viden og rådgivningCenter for hjernerystelser får 8,5 millioner kroner til at sikre samlet viden og hjælp.
Af Kristian Pedersen og Greta Geir Nielsen27.
dec.
2018 kl.
12.
00Bemærk: artiklen er mere end 30 dage gammelLæs opHvert år bliver op mod 25.
000 danskere ramt af en hjernerystelse, og 10-15 procent af dem må igennem et langvarigt forløb med hovedpine, svimmelhed, balanceforstyrrelser og træthed.
Nu skal et nyt nationalt center for hjernerystelser sikre bedre viden og rådgivning for de mange, som behandler folk med hjernerystelser.
Det glæder Kasper Skotte Krogh fra Aarhus, der to gange har haft hjernerystelse og følt sig kastet rundt i sundhedssystemet.
Hvad er en hjernerystelse?
En hjernerystelse opstår ved, at hovedet bliver udsat for et slag, ryk eller anden acceleration, der efterfølgende resulterer i mikrostrukturelle skader, metabolisk uligevægt og inflammation i hjernen.
En hjernerystelse kan derfor opstå, uden at der nødvendigvis har været direkte kontakt med en genstand.
Kilde: Hjernerystelsesforeningen- Jeg var i al mulig forskellig behandling.
Det virkede som om, at der ikke var nogen rød tråd, siger han.
Kasper Skotte Krogh var i gang med at sætte rene tallerkener på plads.
Da han rejste sig op, slog han hovedet op i en åben skabslåge.
Den første halve time mærkede han ikke noget, men så ramte en svimmelhed, og han følte sig diffus.
Hjernerystelsen betød blandt andet, at han var sygemeldt et halvt år fra sin uddannelse.
Det har været frustrerende, at alle de her behandlere har været uenige om, hvad der var det rigtige at gøre.
Kasper Skotte Krogh, patientHan har ligesom mange andre været igennem et hav af behandlere.
Fra egen læge til afvisning på hovedpineklinikken.
Hos neurolog, til scanninger, hos kiropraktor, forskellige typer massage, meditation og mere eller mindre effektiv medicin.
Han savner en samlet plan og glæder sig derfor over etableringen af det nye center.
- Det har været frustrerende, at alle de her behandlere har været uenige om, hvad der var det rigtige at gøre.
Jeg kunne godt have ønsket mig et sted, hvor de delte erfaringer og var bedre gearet til at give den rette behandling, siger Kasper.
Nyt center skal ensrette behandlingKasper Skotte Krogh har i halvandet år døjet med efterveerne af sin hjernerystelse, hvor lægerne ikke var enige om behandlingen.
Og det er netop, hvad det nye center for hjernerystelser skal sikre, ved at give læger og sagsbehandlere adgang til den nyeste viden på området, forklarer formanden for Hjernerystelsesforeningen, Ronni Bødker.
- Det er en gave til de ramte, som forhåbentlig kan hjælpe kommuner og sundhedsvæsen til en større forståelse for, hvad hjernerystelse er, og hvilke problemer, det kan medføre, siger han.
Læs også:Hjernerystelser og hovedskader giver større risiko for selvmordForsker kalder hjernerystelser 'underbelyst'Jørgen Feldbæk Nielsen er professor i klinisk neurorehabilitering på Hammel Neurocenter, hvor han forsker i hjernerystelser.
Han oplever, at behandlere i sundhedsvæsenet ikke altid kender den seneste viden og forskning.
- Langt hen ad vejen er hjernerystelser et kæmpe problem og lidt underbelyst, så det er en god idé at samle rådgivning og viden i et center for både patienter og fagpersoner, mener han.
Det nye center er tilknyttet Center for Hjerneskade ved Københavns Universitet og har fået 8,5 millioner fra SATS-puljen over de næste fire år.
I Aarhus kan Kasper Skotte Krogh ikke alene glæde sig over det nye center.
Efter sin sygemelding fra studiet afleverede han lige før jul sin afsluttende opgave som multimediedesigner.
FacebookTwitterKopier linkEmner:Sygdomme og lidelser|Københavns Universitet|Aarhus|Sundhed og velvære|Center for Hjerneskade




https://www.dr.dk/nyheder/regionale/midtvest/kaempe-ornitologisk-sensation-vestlig-middelhavsstenpikker-2000-kilometer

Midt- og VestjyllandKæmpe ornitologisk sensation: Vestlig Middelhavsstenpikker 2000 kilometer på afvejeEn Vestlig Middelhavsstenpikker blev onsdag formiddag spottet ved Hjarbæk Fjord.
En Vestlig Middelhavsstenpikker er set i Hjarbæk Fjord ved Limfjorden.
Den skulle have været til Afrika og er derfor cirka 2000 kilometer på afveje.
Af Mona Aaberg27.
dec.
2018 kl.
11.
11Bemærk: artiklen er mere end 30 dage gammelLæs opI halvanden time var amatørfotograf Pia Odgaard tæt på én af de helt sjældne gæster i Danmark, da hun fulgte i hælene på en fugl ved navn Vestlig Middelhavsstenpikker ved Hjarbæk Fjord nord for Viborg.
- Det var et fuldstændig tilfældigt held.
Jeg kom gående, da den lettede ved siden af mig.
Hvis den ikke havde gjort det, havde jeg sikkert ikke lagt mærke til den, fortæller Pia Odgaard.
Det er en stor sensation.
Det er måske første gang nogensinde, den er set i Skandinavien om vinteren.
Rolf Christensen, ornitolog ved Grenen FuglestationI øjeblikket var hun dog ikke klar over, at det var en ornitologisk sensation, hun havde i kameraets søger.
- Jeg havde en mistanke om, at den ikke skulle være her på den her årstid.
Men jeg var ikke sikker på, om det var en almindelig art eller én af de mere specielle, fortæller Pia Odgaard.
Den lille fugl, hun havde held med at tage et billede af, er 14-15 centimenter, og den er i dén grad på afveje.
Den skulle nemlig have tilbragt julen under varme himmelstrøg syd for Sahara.
I stedet er den altså endt ved havnen i Virksund i Hjarbæk Fjord cirka 2000 kilometer i den gale retning.
- Det er en stor sensation.
Det er måske første gang nogensinde, den er set i Skandinavien om vinteren, fortæller ornitolog ved Grenen Fuglestation, Rolf Christensen.
- Vi ved ikke, hvorfor den er blevet fejlorienteret.
Men det er det, der gør, at vi nogle gange ser sjældne fugle i Danmark.
Overlever næppe vinterenDet er blot femte gang, en Vestlig Middelhavsstenpikker er set i Danmark, og det er aldrig sket så sent på året.
Selv om vi har milde vintertemperaturer lige nu, overlever fuglen næppe.
- Den overlever ikke, hvis vinteren sætter ind, så inden vinteren slutter, får den et problem, vurderer Rolf Christensen.
Han forklarer, at når de sjældne fugle bliver spottet i Danmark, skyldes det som oftest, at de har fejlorienteret sig, og chancen er minimal for, at den sætter kursen sydpå igen.
- Hvis den nogensinde kommer på rette kurs, kan den måske overleve.
Men mit bedste bud er, at den flyver videre mod nordvest, siger han.
Lokker fugleinteresserede til fra nær og fjernDen sjældne fugl har da også fået mange til at starte bilen og køre til havnen i Virksund, hvor fuglen holder til.
En af dem, er Jan Lindgård Rasmussen fra Store Fuglede på Sjælland.
Via Dansk Ornitologisk Forening hørte han om den sjældne fugl, og tidligt torsdag morgen kørte han afsted – betalte broafgiften over Storebælt – og satte kursen mod det midtjyske.
En tur på tre timer hver vej.
- Det giver et sus at se den.
Og det er jo både lidt irriterende, at man ikke kan lade være med at køre så langt, men også lidt egoistisk at tage en formiddag for mig selv, siger Jan Lindgård Rasmussen.
Han er en af de aktive fuglespottere.
Cirka 10 gange om året kører han ud for at se på sjældne fugle - og også gerne langt.
- Jeg har været heldig at se den, og det er en dejlig følelse, fortæller fugleentusiasten, som har fået gode billede med hjem på kameraet.
Pia Odgaard regner også med at skulle forbi fjorden igen.
Dog ikke for at se fuglen.
- Jeg skal ned og kigge.
Mest for at se, hvor mange ornitologer der er der, siger hun.
FacebookTwitterKopier linkEmner:Fugle|Hjarbæk|Sjælland|Jylland|Dansk Ornitologisk Forening




https://www.dr.dk/sporten/oevrig/powerchair-hockey-og-judo-er-blandt-de-nominerede-til-parasportspris

Øvrig sportPowerchair hockey og judo er blandt de nominerede til parasportsprisDe tre nominerede til Kulturministerens Parasportspris er fundet her før prisen skal uddeles til Sport 2018.
Connie Hansen og Mansoor Siddiqi har netop modtaget Kulturministerens Parasportspris ved DRs Sport 2017 i Boxen i Herning, lørdag d.
6.
januar 2018.
Af Frederik Palle27.
dec.
2018 kl.
10.
38Bemærk: artiklen er mere end 30 dage gammelLæs opMed nytåret foran os betyder det også, at det snart er tid til at uddele priserne til de folk i sportens verden, der har gjort noget unikt for Danmark i 2018.
En af de priser er Kulturministerens Parasportspris.
Torsdag har Kulturminister Mette Bock indstillet de tre nominerede til prisen.
Læs også:Kærlighed og knas med knæet: 2019 kan blive Wozniackis sidste sæson- I Danmark er der mennesker og organisationer, som hver dag knokler for at skabe de bedst mulige rammer for dansk handicapidræt.
Det er et arbejde, som jeg har den dybeste respekt for, siger Mette Bock i en pressemeddelelse.
- De nominerede til Kulturministens Parasportspris har alle på hver deres måde skabt flotte resultater, enten i form af personlige resultater eller ved at skabe succeshistorier for dansk handicapidræt.
De fortjener alle sammen en kæmpe hyldest, forklarer hun.
Læs også:Julebold og nytårshop: Din tv-guide til årets sidste sportsdageNår man ser på listen over de nominerede, så må man også sige, at man kommer vidt omkring, da det omhandler verdens bedste i powerchair hockey, sporten judo samt en kommune.
De tre nominerede:Anders Berenth – Powerchair Hockey-spiller(indstillet af Handicapidrættens Videnscenter) Anders er indstillet, da han i det forgangne år blevet kåret til verdens bedste Powerchair Hockey-spiller (hockey i elektrisk kørestol).
Som playmaker for det danske landshold var Anders stærkt medvirkende til, at Danmark opnåede en VM-sølvmedalje i Powerchair Hockey.
Anders har været engageret i sporten i over 20 år og har ikke kun imponeret med sine evner som atlet.
Han har ved siden af sin aktive atletkarriere også ageret træner i klubben ’Orient Red Bulls’, fordi han har ønsket at give så meget som muligt tilbage til den sport, som har givet ham så meget.
Judo Danmark og Mathias Krabholm (indstillet af Danske Handicaporganisationer v.
Dansk Blindesamfund) Judo Danmark og Mathias Krabholm har samarbejdet om at fremme blinde og svagtseendes adgang til at dyrke idræt.
Dette er en særlig flot indsats, da det er veldokumenteret, at blinde og stærkt svagtseende har lavere aktivitetsniveau end resten af befolkningen.
Mathias Krabholm har markeret sig ved at oprette et judohold på Amager, hvor træningen er tilpasset blinde og svagtseende, og hvor holdet mødes på den nærliggende metrostation før træning.
På den måde har han formået at imødekomme de udfordringer, som deltagerne kan have med at komme fra A til B i forbindelse med dyrkning af idræt.
Vejle Kommune (indstillet af både Team Danmark og DIF) Vejle Kommune har gjort en særlig indsats for at sætte fokus på parasport og har som erklæret mål at blive Danmarks hovedstad for parasport.
Kommunen har udvist stor vilje for at sætte handling bag sin store målsætning og har i 2018 søgt om at være værtsby for hele fire store internationale turneringer - EM i parabordtennis, EM i kørestolsrugby, Blue Hors Dressurstævne og EM i goalball.
Vejle har dog allerede markeret sig ved blandt andet at afholde VM i parabordtennis i 2016.
Den årlige idrætsfestival for psykisk sårbare ’Idrætsfestival for Sindet’ afholdes desuden årligt på Vejle Idrætshøjskole.
Vinderne bliver fundet til Sport 2018, der bliver afholdt den 5.
januar i Boxen i Herning.
Du kan se programmet på DR1.
FacebookTwitterKopier link




https://www.dr.dk/nyheder/udland/australien-oplever-ekstrem-hedeboelge-49-grader-i-skyggen

UdlandAustralien oplever ekstrem hedebølge: 49 grader i skyggenForhøjede ozonniveauer og alvorlig brandrisiko i flere australske stater.
I Adelaide, South Australias hovedstad, forventes 38 grader i morgen, Af Andreas Lindqvist27.
dec.
2018 kl.
10.
43Bemærk: artiklen er mere end 30 dage gammelLæs opMange herhjemme ville sandsynligvis ønske, at de var et sted med en lidt mere gunstig temperatur.
Og i Australien skal der nok være dem, der gerne ville bytte et par dage.
Her oplever man lige nu en hedebølge, som tangerer rekorden.
Således blev der i dag varslet temperaturer op til 49 grader i dele af den største delstat Western Australia.
Det er kun to grader under den højeste temperatur, som nogensinde er målt i landet - en rekord som har stået siden 1960.
Læs også:Her er naturbrande hverdag: Satellitter, afbrænding og 20.
000 frivillige er i spilDen ekstreme varme strækker sig fra Western Australia, over staterne Southern Australia, Victoria, New South Wales og dele af det centrale Queensland.
I de sydlige stater ligger temperaturen omkring 10-14 grader over normalen, lyder det fra landets meteorologiske institut, ifølge The Guardian.
Brandfare og ozonforureningDe høje temperaturer, som skyldes et omfattende højtryk, har medført advarsler om alvorlig brandrisiko i flere stater.
I Sydney, hvor temperaturen ligger omkring de 30 grader, har sundhedsmyndighederne udsendt advarsel om forhøjede ozonniveauer, som følger med varmen.
Ozonen kan være særlig alvorlig for astmatikere.
Ifølge australske meteorologer er der endnu ingen ende i sigte på hedebølgen.
I hvert fald indtil søndag kan næsten halvdelen af landet forvente temperaturer over 40 grader i skyggen.
CNN skriver, at januar sædvanligvis er den varmeste måned i Australien.
At temperaturerne allerede er så høje, får mange til at frygte, hvad der kan være på vej i det nye år.
FacebookTwitterKopier linkEmner:Australien|Vejret|CNN|The Guardian|Brande




https://www.dr.dk/nyheder/penge/unge-med-risiko-nedslidning-flygter-fra-efterloennen

PengeUnge med risiko for nedslidning flygter fra efterlønnenSelv om de er nogle af de mest udsatte for nedslidning, fravælger unge lavtlønnede alligevel efterlønnen i stor stil.
Unge 3F'ere flygter fra efterlønsordningen.
Idag indbetaler kun hver tolvte 30-39-årig til efterløn.
Af Søren Nielsen og Jesper Knudsen27.
dec.
2018 kl.
12.
00Bemærk: artiklen er mere end 30 dage gammelLæs opAndelen af unge kokke, tjenere og slagteriarbejdere, der betaler til efterlønsordningen, er i frit fald.
Kun hver tolvte medlem af fagforbundet 3F's a-kasse i alderen 30-39 år betaler i dag til ordningen.
Til sammenligning betalte hver anden til ordningen tilbage i 2011.
Det fremgår af nye tal fra a-kassen, som omfatter ansatte i bl.
a.
industri, byggeri og hotel- og restaurationsbranchen.
I 2011 indbetalte 26.
000 til efterløn.
Det tal er nu nede på 3450 her i 2018.
Læs også:Pensionsselskab: Efterløn er stadig en god investering for de fleste.
Det er især tjenere, kokke og rengøringsfolk på hoteller og restaurationer, der dropper efterlønnen.
Men også ansatte i industrien som fabriks- og slagteriarbejdere forlader efterlønnen.
Hvad er efterløn?
Efterløn er en ordning, der giver mulighed for at stoppe på arbejdsmarkedet tre år før folkepensionsalderen.
For at komme med i ordningen skal du være medlem af en a-kasse.
Du skal betale efterlønsbidrag i 30 år.
Efterlønsbidraget er i dag 508 kr.
om måneden.
Når du går på efterløn tre år før din folkepensionsalder, får du udbetalt 223.
596 kroner før skat om året indtil folkepensionen.
Dog modregnes anden pension, du har opsparet, i den efterløn du får udbetalt.
Og har du sparet meget op, kan din efterløn ende i 0.
En af begrundelserne for efterlønnen, da den blev indført i 1978, var hensynet til personer, som er nedslidte af fysisk eller psykisk krævende arbejde.
Usikkerhed presser ordningDet dramatiske fald i de unges interesse for at gå på efterløn hænger sammen med, at det kan være svært at se, hvad man som ung egentlig får ud af ordningen, mener Eva Opdrup, forretningsfører i 3F's a-kasse.
- Når man står som ung ude på byggepladsen og skal kigge frem, til man er 70 eller 72, så er det et rigtigt svært valg, siger hun.
Og valget er ikke blevet lettere af de løbende forringelser, politikerne har udsat efterlønnen for gennem årene, mener hun.
- De ændringer, der er sket med ordningen, har gjort, at rigtig mange er blevet usikre på, om det reelt er et alternativ.
Og så kan det være, man ikke får sig meldt ind i ordningen, siger Eva Opdrup.
Efterlønsordningen er ellers ifølge Eva Obdrup stadig en god mulighed.
- Som ordningen ser ud nu, kan den stadig noget for udvalgte medlemsgrupper, siger hun.
Læs også:36-årige Caspar Olesen går mod strømmen og satser på efterlønSiden efterlønnen blev introduceret i 1978, er den blevet forringet flere gange.
I 1998 blev efterlønsperioden skåret ned fra syv til fem år.
I 2011 blev der igen skåret denne gang til tre år.
Samtidig er efterlønsalderen blevet hævet fra oprindeligt 60 år til 65 år for dem, der går på efterløn i 2030.
Sidst og ikke mindst er der indført modregningsregler, som betyder, at anden opsparet pension modregnes i det beløb, man kan få udbetalt i efterløn.
De unge 3F'eres flugt fra efterlønnen bekymrer Eva Opdrup, fordi de tilhører nogen af de mest nedslidte grupper på arbejdsmarkedet.
- En stor del af vores medlemmer - omkring 20 procent - er faktisk ikke på arbejdsmarkedet, når de bliver 60.
De er enten blevet syge eller uarbejdsdygtige eller er døde faktisk, påpeger hun.
Bundrekord: Samlet fald i efterlønsbetalereDet er ikke kun de unge 3F'ere, der forlader ordningen.
Det gør alle aldersgrupper.
Samlet set har der aldrig været tilmeldt færre 3F'ere til efterlønsordningen, end tilfældet er i dag.
Kun 49.
130 mænd og kvinder betaler lige nu til ordningen.
Til sammenligning var der i 2011 næsten tre gange så mange, der betalte nemlig 145.
812.
Især forlod mange ordningen i 2012, da politikerne åbnede op for skattefri udbetaling af de indbetalte og forrentede bidrag til efterlønnen.
Dengang fik udsigten til et skattefrit engangsbeløb en halv million til at melde sig ud af ordningen.
Antallet er efterlønsindbetalere i alle fagforbund faldt ved den lejlighed fra 1,1 mio til 550.
000.
Senest har det i første halvår af 2018 igen været muligt at hæve den indbetalte efterløn skattefrit.
Der foreligger endnu ingen samlede tal for, hvor mange der har forladt ordningen i den forbindelse.
Tidslinje efterløn•1978: Efterlønnen indføres.
Forventningen er, at 27.
000 personer vil gå på efterløn de følgende tre år.
•1995: 115.
000 har valgt at gå på efterløn.
•1998: Daværende statsminister Poul Nyrup Rasmussen lover ifm.
valgkampen at bevare efterlønnen og udsteder lige frem en efterlønsgaranti.
•Få måneder senere ændres efterlønnen, bl.
a.
nedsættes varigheden fra de daværende syv år til fem år.
Der indføres også modregning, hvis man har andre pensionsordninger.
•2000: Godt 1,5 mio.
danskere betaler til efterlønsordningen.
•2006: Efterlønsalderen hæves fra 60 til 62 år•2011: Godt 1 mio.
danskere betaler til efterløn.
•Der indgås en aftale mellem VK regeringen, Dansk Folkeparti og de Radikale, som betyder, at efterlønnens varighed nu nedsættes fra fem til tre år.
Samtidig strammes modregningsreglerne yderligere.
•2012: Regeringen åbner for, at efterlønnen kan udbetales skattefrit.
500.
000 danskere benytter sig af muligheden og forlader efterlønsordningen.
•2017: Antallet af danskere, der betaler til efterløn, er faldet til 430.
000•2018: Første halvår af 2018: Regeringen åbner igen for, at efterlønnen kan udbetales skattefrit.
FacebookTwitterKopier linkEmner:Efterløn|Poul Nyrup Rasmussen (politiker)|3F|A-kasser|Dansk Folkeparti




https://www.dr.dk/nyheder/udland/putin-gav-affyringsordren-rusland-tester-svaevende-hypersonisk-atommissil

UdlandPutin gav affyringsordren: Rusland tester 'svævende' hypersonisk atommissilNyt strategisk våben  kan ikke modgås af eksisterende teknologi, oplyser Rusland.
Videoen, som er omdelt af det russiske forsvarsministerium, viser affyringen af missilet fra Dombarovskiy-missilbasen i de sydlige Uralbjerge.
Ifølge Rusland ramte det sit mål på Kamchatka-halvøen 6.
000 kilometer væk.
Af Andreas Lindqvist27.
dec.
2018 kl.
10.
23Bemærk: artiklen er mere end 30 dage gammelLæs opIfølge Rusland gennemførte landet i går en vellykket prøveaffyring af en hidtil uset våbentype.
Den russiske præsident, Vladimir Putin, siger, at den kan sende en atomladning mod fjenden med 20 gange lydens hastighed.
Hvis det er rigtigt, er der tale om hypersonisk hastighed, som er hastigheder over mach 5 - mere end 6.
000 kilometer i timen.
Det var præsidenten selv, som gav affyringsordren til Avangard, som Rusland kalder våbensystemet.
Det affyres med et traditionelt ballistisk missil, der frigiver det over atmosfæren, hvorefter det svæver mod sit mål med høj hastighed.
Ifølge landets forsvarsministerium ramte våbenprototypen i gårsdagens test sit mål 6.
000 kilometer væk.
Affyringen var en "vidunderlig og perfekt nytårsgave til landet", sagde Putin efterfølgende.
Han varslede allerede i marts, at det nye våben var klar.
Dengang blev der fremvist en animationsvideo, som skulle illustrere hvor manøvredygtigt det strategiske atomvåben er.
USA's missilforsvar bekymrerEndnu er der ingen uafhængig bekræftelse af prøveaffyringen af våbnet, som ifølge Rusland bliver leveret til russisk militær i 2019.
Holder det stik, bliver det verdens første hær, som råder over hypersoniske atomvåben.
Ifølge Washington Post er Rusland dog ikke alene om bestræbelserne på at udvikle hypersoniske missiler.
Også USA har flere forsøg i gang, men er ifølge avisen "bagefter potentielle modstandere".
Ifølge Rusland er det dog først og fremmest det amerikanske missilforsvar, som har ledt til, at landet har udviklet våbnet.
Det er rettet mod ballistiske missiler, som ikke afviger fra deres bane, når de først er affyret.
Selv om der langt fra er forsvarssystemer nok på plads til at nedskyde hele Ruslands arsenal af langtrækkende atommissiler, har udviklingen gjort Rusland nervøs for, at dets eksisterende afskrækkelsesmidler mister deres effekt.
- Det er en betydningsfuld hændelse i de væbnede styrkers liv og måske i landets.
Rusland har nu en ny slags strategisk våben, sagde præsident Vladimir Putin til regeringsmedlemmer under et tv-transmitteret møde i går.
- Avangard er usårlig over for nedskydningsforsøg fra nogen eksisterende eller fremtidige missilforsvars hos en potentiel modstander, sagde han.
Eksperter tvivlerIfølge teknologihjemmesiden Gizmodo tvivler nogle eksperter på, at Rusland har det rette kulfibermateriale til rådighed til at sikre, at våbnet kan overleve mødet med atmosfæren, når det svæver ned fra rummet med høj fart.
I oktober afviste en talsmand fra det amerikanske militær da også, at man troede på, at Rusland havde sådan et våben.
- Naturligvis holder vi nøje øje med russiske forsøg på at udvikle højteknologiske våben.
Indtil videre anser vi det dog mere som storladne påstande om succes end egentlige beviser, sagde talsmand for Pentagon Eric Pahon til CNBC.
Læs også:Ruslandsekspert: Putin fremstår bekymret over Trumps uforudsigelighedI marts sagde præsident Putin til gengæld, at Avangard er belagt med et nyt kompositmateriale, som kan holde til temperaturer på 2.
000 grader.
I en blog skriver våbeneksperten Michael Kofman fra tænketanken CNA Corporation, som finansieres af den amerikanske flåde, at selv om påstande og billedmateriale intet beviser, skal Ruslands anstrengelser for at udvikle højteknologiske våben tages alvorligt.
- Dette er ikke bluff-forsøg.
Spørgsmålet er ikke så meget, om de kan få det til at virke, som hvor mange har de råd til, skriver han.
Atomtraktater med udløbsdatoDen nye russiske våbentest kommer samtidig med, at USA og Rusland skændes om den såkaldte INF-traktat fra 1987, som USA truer med at trække sig ud af.
Den er en af kun to traktater, som regulerer atommagternes arsenal af kernevåben og var med til at afslutte den kolde krig.
USA mener, at Rusland har krænket traktaten ved at udvikle kort- og mellemdistance atommissiler, som traktaten forbyder - missiler med en rækkevidde på mellem 500 kilometer og 5.
500 kilometer.
Derfor vil landet trække sig ud af INF inden for 60 dage "med mindre Rusland begynder at leve fuldt og helt op til aftalen igen", meddelte USA's udenrigsminister Mike Pompeo i begyndelsen af december.
Den anden atomtraktat, der er indgået mellem USA og Rusland, hedder New START og regulerer, hvor mange atomsprænghoveder hvert land må råde over.
Aftalen udløber i 2021, med mindre den fornys.
FacebookTwitterKopier linkEmner:Mike Pompeo (politiker)|Militærudstyr|Rusland|USA|Washington Post




https://www.dr.dk/nyheder/indland/saadan-undgaar-du-nytaarsaften-gaar-op-i-roeg-og-flammer

IndlandSådan undgår du, at nytårsaften går op i røg og flammerDer er 14 gange så mange meldinger om brand i nytårsdøgnet som på et gennemsnitsdøgn.
Brandvæsnet har meget travlt nytårsaften.
Her ses de slukke en brand i Nyhavn kort efter midnat tilbage i 2014.
Af Kevin Ahrens27.
dec.
2018 kl.
10.
02Bemærk: artiklen er mere end 30 dage gammelLæs opNytårsaften er ikke helt nytårsaften, hvis ikke den indebærer lidt ild og røg.
Desværre er det ikke kun røg fra cigaren og flammen, der tænder raketten, som er blevet en del af nytårsaften.
Brandvæsenet har nemlig travlt med at rykke ud til større og mindre brande.
Brandbilerne rykker ud til 14 gange så mange meldinger om brand i nytårsdøgnet som på et gennemsnitsdøgn, skriver Beredskabsstyrelsen i en pressemeddelelse.
Derfor har styrelsen udarbejdet en guide til, hvordan du slipper for at få besøg af en brandbil nytårsaften.
- De har rigeligt at se til, så hvis du får ryddet op omkring din bolig samt carport og lignende inden nytårsaften, kan du minimere risikoen for, at brandvæsenet skal besøge dig, siger forebyggelsesekspert i Beredskabsstyrelsen, Mads Dalgaard.
Brandvæsenet rykkede i gennemsnit ud til små 300 meldinger om brand i bygninger og containere i løbet af nytårsdøgnet i perioden fra 2013 til 2017.
På et gennemsnitsdøgn resten af året rykker landets brandvæsener ud til omkring 20 meldinger om brand.
Nytårsdøgnet er defineret som tidsrummet fra klokken 12 den 31.
december til klokken 12 den 1.
januar.
De fem fyrværkeriråd•Brug altid beskyttelsesbriller•Brug kun lovligt fyrværkeri•Hold aldrig tændt fyrværkeri i hånden•Hold sikkerhedsafstanden og læn dig ikke ind over fyrværkeriet•Gå aldrig tilbage til en fuser•Kilde: SikkerhedsstyrelsenFacebookTwitterKopier linkEmner:Beredskabsstyrelsen|Redningsvirksomhed|Fyrværkeri|Sikkerhedsstyrelsen|Youtube




https://www.dr.dk/nyheder/regionale/sjaelland/jacob-blev-sendt-paa-weekend-fra-psykiatrisygehus-og-begik-selvmord

SjællandJacob blev sendt på weekend fra psykiatrisygehus og begik selvmord: Søster mener ikke, der blev lyttet til familiens advarslerTo ud af tre pårørende til psykisk syge føler ikke, at sundhedspersonalet lytter til dem, viser undersøgelse.
© (c) privatfotoAf Trine Warrer Juul og Julie Würtz27.
dec.
2018 kl.
09.
30Læs opI et rækkehus i Skælskør sidder Josefine Berens og hendes mor og drikker te.
På reolen ved siden af dem står et tændt stearinlys og et portrætfoto af deres bror og søn, Jacob.
Det er syv måneder siden, de mistede ham, men gråden ligger stadig lige under overfladen.
Jacob Berens blev indlagt på Psykiatrisygehuset i Slagelse den 15.
maj efter et selvmordsforsøg.
Jacob har, siden han gik i syvende klasse, haft et hashmisbrug, men han har også fået diagnosen paranoid-skizofren.
Han var indlagt i ni dage, men hans søster Josefine Berens syntes ikke, han fik det mærkbart bedre.
- Han var stadig meget psykotisk, indelukket og paranoid, og han havde stadig hallucinationer, mens han var deroppe, siger hun.
Jacobs søster, Josefine Berens, mener ikke, der blev lyttet til familiens advarsler, når de sagde til behandlere, at Jacob ikke var klar til udskrivelse.
Jacob var ikke tvangsindlagt, og han havde ikke lyst til at være på afdelingen.
Han mente, han fik det dårligere af det.
Derfor fik han også flere gange orlov, hvor han kan kunne komme ud i nogle timer sammen med sin mor.
Men det gik ikke særligt godt, når han forlod afdelingen, fortæller hans storesøster Josefine Berens.
- Han kunne ikke håndtere at være ude.
Han blev psykotisk og aggressiv, og to-tre gange bad han om at komme tilbage til afdelingen før tid.
Når Jacob Berens kom tilbage til afdelingen efter orlov, var der ingen dialog mellem personalet og de pårørende.
- De henvendte sig ikke til os, når vi kom tilbage med Jacob.
Vi skulle ringe til dem efterfølgende, hvis vi ville fortælle, hvordan det var gået.
Det virkede ikke til at interessere dem, siger Josefine Berens.
Ville udskrive Jacob efter ni dage - trods bekymringDen 24.
maj ringede Jacob Berens hjem og fortalte, at han ville blive udskrevet dagen efter.
Hans søster var rystet, for dagen før havde Jacob haft orlov i fem timer, og det gik meget dårligt.
Derfor henvendte hun sig til afdelingen og fortalte, at Jacob ikke engang kunne klare fem timer hjemme dagen før.
Uddrag fra Jacobs journal:Den 24.
maj 2018:Det har været besluttet, at pt.
skulle udskrives i dag, da pt.
er i bedring og har været på orlov.
Afdelingen er efterfølgende blevet kontaktet af pårørende, som fortsat mener, at pt.
er psykotisk og er forpint.
Der er uoverensstemmelser ift.
pts tilstand både fra plejepersonale og fra pårørende, hvorfor udskrivelse dags dato seponeres.
Pt.
er meget opsat på at blive udskrevet i dag.
- Jeg sagde, jeg var dybt bekymret over, at de ville udskrive ham, når han stadig var så psykotisk, siger Josefine Berens.
Af Jacobs journal fremgår det, at der samme dag har været konference på afdelingen, hvor der "ytres bekymring for den snarlige udskrivelse, da patienten endnu ikke fremtræder apsykotisk.
" Samme dag bliver der også lavet en selvmordsrisiko-vurdering, fremgår det af journalen.
Her står, at de pårørende ikke har givet udtryk for bekymring for, at patienten er selvmordstruet.
Men familien har aldrig fået spørgsmålet.
- De har slet ikke spurgt os om det, siger Josefine.
Efter Josefine Berens' henvendelse til afdelingen besluttede man at sende Jacob hjem på orlov i weekenden i stedet for at udskrive ham.
Han tager sin knallert og kører, og en time efter bliver han fundet og har begået selvmord.
Josefine Berens, søster til JacobDet gik bedre end forventet.
Jacob besøgte hele familien og insisterede på, at familien skulle samles og spise sammen.
Men søndag blev han vred på sin mor.
- Jacob lavede en scene over noget, der måske ikke var noget.
Han kørte væk på sin knallert, og en time senere blev han fundet og havde begået selvmord.
Josefine Berens mener ikke, familien er blevet inddraget og lyttet til i den tid, Jacob har været indlagt på psykiatrisygehuset i Slagelse.
Den oplevelse har mange pårørende til psykisk syge ifølge en undersøgelse, som foreningen Bedre Psykiatri har lavet i år.
- Mere end to tredjedele af de 1.
000 pårørende, vi har spurgt, svarede, at de ikke blev lyttet til, siger formand for Bedre Psykiatri, Knud Aarup.
Bedre Psykiatri: Jacobs sag er ikke eneståendeHan mener desuden, at det er meget alvorligt, hvis det af en journal fremgår, at de pårørende er blevet spurgt, om de mener patienten er selvmordstruet, hvis familien faktisk ikke er blevet spurgt.
- Jeg vil ikke sige noget om den konkrete sag, men der er så meget i sagen, der ligner alle mulige andre sager, desværre, siger Knud Aarup.
Vicedirektør i psykiatrien i Region Sjælland, Søren Bredkjær, beklager, hvis der har været en kommunikationsbrist, hvor personalet mener at have haft en samtale, som de pårørende ikke mener, har fundet sted.
- Det burde ikke kunne ske, men det oplever vi desværre nogen gange, siger han.
Psykiatrien i Region Sjælland holder mindre kurser for personalet om inddragelse af pårørende, ligesom man også har et brugerpanel af pårørende og brugere af psykiatrien.
- Jeg ved, at afdelingen gør meget for at udvikle og styrke samarbejdet med pårørende, men de erkender også, at det på nogen punkter kan gøres bedre, siger Søren Bredkjær.
Hjemme i rækkehuset i Skælskør pryder et billede af Jacob reolen.
Josefine Berens og hendes mor var efter Jacobs selvmord til samtale med afdelingsledelsen.
Her udtrykte de mundtligt deres utilfredshed med forløbet, og de blev lovet et svar fra afdelingen på, hvordan man ville bruge erfaringerne fra Jacobs tilfælde til at forbedre indsatsen fremadrettet.
- Vi skulle have haft et svar i uge 34, men vi har ikke hørt noget.
Hverken fra afdelingen eller fra de her personer, siger Josefine Berens.
Har du brug for hjælp?
Hvis du er i krise eller har tanker om selvmord, så sig det til nogen.
Det hjælper at få sat ord på de svære tanker og følelser, du har, og du kan gøre det anonymt.
Du kan kontakte Livsliniens telefonrådgivning på 70 201 201 alle dage fra klokken 11-04, ligesom du har mulighed for at chatte med Livslinjen.
Her er en liste over steder, hvor du kan få hjælp.
Ifølge vicedirektør i psykiatrien, Søren Bredkjær, har man ikke lovet familien en opfølgning.
- Men afdelingsledelsen har sagt til mig, at de meget gerne vil tale med de pårørende ved en ny samtale, siger han.
I rækkehuset i Skælskør skulle de i år holde den første jul uden Jacob.
Familien har valgt at fortælle deres historie, i håb om at andre kan undgå at havne i samme situation som dem.
De har ikke klaget skriftligt over forløbet på Psykiatrisygehuset i Slagelse.
- Vi er stadig i stor krise, og vi har ikke haft overskud til det, siger Josefine Berens.
FacebookTwitterKopier linkEmner:Psykiske lidelser|Bedre Psykiatri|Hospitaler|Region Sjælland|Slagelse




https://www.dr.dk/sporten/tennis/kaerlighed-og-knas-med-knaeet-2019-kan-blive-wozniackis-sidste-saeson

TennisKærlighed og knas med knæet: 2019 kan blive Wozniackis sidste sæsonDen danske tennisstjerne skal følge op på et flot 2018, og hun kommer med en ny spillestil næste år, vurderer ekspert.
Caroline Wozniacki med sin forlovede David Lee.
En stor støtte i hendes karriere.
Af Morten Top27.
dec.
2018 kl.
09.
00Bemærk: artiklen er mere end 30 dage gammelLæs opCaroline Wozniacki er en af Danmarks største sportsstjerner.
Det kan alle blive enige om.
På den internationale scene er hun måske endda, Danmarks største sportsnavn.
Derfor er der også store forventninger til tennisstjernen forud for 2019, der bliver hendes 15.
sæson som professionel.
På de 15 år har danskeren vundet hele 30 WTA-titler, og i 2018 lykkedes det endelige for Wozniacki at sejre i en grandslam-turnering, da hun vandt Australian Open.
Den bedrift kommer til at danne ramme for det nye år, vurderer Eurosports tennisekspert Michael Mortensen, der tidligere har været Wozniackis træner.
Læs også:VIDEO Caroline Wozniacki har haft sit bedste tennis-år i 2018- Caroline kommer til at fokusere på de helt store turneringer i 2019.
Hun vil ikke vælge nogle små turneringer bare for at vinde.
Der bliver fokus på grandslams og turneringer med mange point at hente, siger Michael Mortensen.
- Det betyder ikke noget for hende at vinde en mindre kategori på WTA-touren.
Hun har vundet de titler, hun skal, og har ikke noget at bevise.
Motivationen for hende er at vinde en grandslam-turnering mere.
Knas med knæetDet forgangne tennisår var dog ikke lutter lagkage for Caroline Wozniacki.
Fynboen med de polske rødder stod frem og fortalte, at hun i længere tid har været plaget af gigt lige under det ene knæ.
Det har givet hende problemer fysisk, men med årene har hun lært at leve med smerten.
Læs også:Caroline Wozniacki har fået leddegigtGigtlidelsen kommer dog til at have stor betydning for den danske stjerne, vurderer Michael Mortensen.
Både hvad angår mængden af turneringer, hun deltager i, samt den spillestil hun lægger for dagen.
- Hun kommer ikke til at spille så mange turneringer som tidligere, og vi kommer også til at se en Caroline, der måske er lidt mere udspekuleret i sit spil og ikke involverer sig i ekstremt lange slagudvekslinger.
Hun bliver noget mere offensiv og netsøgende i sit spil, siger Michael Mortensen.
Læs også:Gigtforeningen: Et aktivt liv og medicin kan holde Wozniacki på toppen- Hun har de seneste år haft fokus på transformationen fra baglinje til net.
Hun kommer mere frem og arbejder længere inde i banen.
Vi kommer til at se endnu mere af det fra Caroline i 2019.
Det er hun nødt til for at undgå de voldsomt lange kampe, hun har haft tilbøjelighed til at rode sig ud i.
Lee hvad der skulle tilDe seneste år er det ikke kun far Piotr Wozniacki, der som træner har fulgt Caroline Wozniacki til turneringer rundt i verden.
Wozniacki har forlovet sig med amerikaneren David Lee, der har en fortid som professionel i verdens bedste basketliga, NBA.
Læs også:VIDEO Ny kæreste og venneture har hjulpet Wozniacki på banenForholdet til Lee og sparringen med en mand, der kender til livet og udfordringerne som professionel atlet, er blevet en hjørnesten i Wozniackis liv.
Hans støtte, gode råd og hengivenhed kan blive guld værd for Wozniacki, vurderer Michael Mortensen.
Caroline Wozniacki og David Lee blev forlovet i 2017.
Her ses de med Australien Open-trofæet.
- Han er der for hende i døgnets 24 timer.
Når man elsker hinanden så meget, så er man bare til stede.
Den tryghed i dagligdagen gør Caroline mere afslappet.
Hun glæder sig også til det, der er uden for banen, og den harmoni i hendes liv giver hende balance både fysisk og mentalt, siger Michael Mortensen.
Et karrierestop i horisontenForventningerne til Caroline Wozniacki er store i 2019.
Både hendes egne og omgivelsernes.
Det er helt naturligt efter den sæson, hun spillede i 2018.
Michael Mortensen mener, at det har været hendes bedste år nogensinde.
- Det har været den største sæson i hendes karriere.
Hun vandt sin første grandslam, og det var en befrielse for hende, at forløsningen kom.
Al kritikken af hende, om at hun aldrig ville komme til at vinde en grandslam, er manet i jorden nu.
I helhed var 2018 hendes bedste sæson i karrieren nogensinde, og hun afsluttede også på fornem vis med slutspil i Singapore.
Hun skal være meget stolt af den sæson.
Læs også:30.
trofæ i karrieren: Wozniacki vinder stor turnering i KinaMen selvom Caroline Wozniacki stadig kun er 28 år trods halvandet årti på WTA-touren, så tyder meget på, at karrieren efterhånden synger på sidste vers.
Det bliver afgørende for hende, hvordan problemerne med gigten udvikler sig, og Michael Mortensen udelukker ikke, at 2019 kan blive den sidste sæson i Caroline Wozniackis karriere.
- Det kunne godt blive Carolines sidste sæson.
Hun tager én sæson ad gangen og lytter til sin krop.
Hun er en ung, begavet og driftig kvinde, som også har meget at byde på udenfor banen.
Der venter hende en spændende karriere, når hun lægger ketsjeren på hylden.
Men hun elsker stadig tennis, træningen og hele miljøet.
- Det er altafgørende, hvordan kroppen har det.
Hvis hun har det godt fysisk efter 2019-sæsonen, så kunne jeg godt forestille mig, at hun måske tager en sæson til.
Men der er ingen tvivl om, at hendes karriere lakker mod enden, siger Michael Mortensen.
Læs også:Årets Sportsnavn bliver enten Wozniacki, Harder eller ValgrenCaroline Wozniacki er blandt tre nominerede til titlen som Årets Sportsnavn, der uddeles af Danmarks Idrætsforeningen og Jyllands-Posten ved DR’s store show, Sport 2018, i starten af januar.
Hun betragtes af mange som favorit til at vinde.
Den hyldest og ære kan hun passende tage med sig til Melbourne, når hun 14.
januar skal forsvare sin titel i Australien Open.
Årets første grandslam.
FacebookTwitterKopier linkEmner:Caroline Wozniacki (tennisspiller)|Piotr Wozniacki (tennistræner)|Tennis|Australian Open|Australien




https://www.dr.dk/nyheder/vejret/overskyet-torsdag-med-stedvis-opklaring

VejretOverskyet torsdag med stedvis opklaringMildt decembervejr til hele landet, men kun solkig til de særligt udvalgte.
Nær Vejle fik 2.
juledag en smuk begyndelse, inden skyerne tog over.
I dag bliver det omvendt: Overskyet først på dagen og senere stedvis opklaring.
Af Louise Gade Sig27.
dec.
2018 kl.
09.
19Bemærk: artiklen er mere end 30 dage gammelLæs opTorsdagen begynder som en stor del af decemberdagene denne måned er begyndt: Overskyet med dis eller lokal tåge og lidt regn eller finregn hist og her.
Særligt i den nordøstlige del af landet kan formiddagen være lidt fugtig.
Men alt godt kommer som bekendt til den, der venter, og derfor kan lige netop den landsdel også se frem til en opklaring i løbet af eftermiddagen.
Prognoserne viser en opklaring fra nord i løbet af eftermiddagen.
Det giver i første omgang solskin til dele af Jylland og senere stedvis opklaring til sjællænderne.
Få solskinstimerGenerelt har det skortet på solskinstimer denne december.
Foreløbig har vi fået 24 solskinstimer, og det normale er 43.
I går var solen fremme en enkelt time.
Termometeret vil placere sig et sted mellem seks og ni grader i dag, og vinden vil være jævn til frisk fra vestlige retninger.
En klar tørvejrsnatVi lægger 3.
juledag i seng til en nat med klart vejr og tørvejr.
Lige med undtagelse af Bornholm, der bliver puttet under en dyne af skyer og byger.
Temperaturerne vil lægge sig et sted mellem tre og syv grader, og vinden vil være let til frisk - fortsat fra vestlige retninger.
FacebookTwitterKopier link




https://www.dr.dk/nyheder/indland/faerre-juleindbrud-fynboer-ostjyder-og-nordsjaellaendere-er-hardest-ramt

IndlandFærre juleindbrud: Fynboer, østjyder og nordsjællændere er hårdest ramt Rigspolitiet fortæller om 744 anmeldte indbrud i juledagene, men tallet kan stadigvæk stige.
Antallet af indbrud er denne jul faldet i forhold til samme periode sidste år.
(Arkivfoto) 27.
dec.
2018 kl.
10.
12 | opdateret 27.
dec.
2018 kl.
16.
53Bemærk: artiklen er mere end 30 dage gammelLæs opAntallet af indbrud i juledagene er her til formiddag nået op på 744,Det viser en statistik som Rigspolitiet har offentliggjort.
Juleindbrud* Fyn: 112* Nordsjælland: 101* Østjylland: 103* Sydøstjylland: 83* Nordjylland: 49* København: 42* Syd- og Sønderjylland: 62* Københavns Vestegn: 56* Sydsjælland: 45* Midt- og Vestsjælland: 61* Midt- og Vestjylland: 30* Bornholm: 0.
Kilde: RigspolitietOpgørelsen handler om anmeldelser til politiet - altså når folk er kommet hjem og opdager, at der har været fremmede inde i deres bolig.
Anmeldelserne drejer sig om indbrud i villaer, lejligheder og landejendomme.
Juledagene tæller fra 20.
december til og med 27.
december om morgenen.
Det viser sig, at plageånderne ikke har spredt sig ligeligt over landet.
De tre politikredse, som dækker Fyn, Østjylland og Nordsjælland, er hårdest ramt.
Her er der torsdag blevet registreret henholdsvis 112, 103 og 101 indbrud hen over juledagene.
Indbrudstyve fra ØsteuropaPå Fyn oplevede politiet en stigning i anmeldelserne midt i november, forklarer vicepolitiinspektør Jesper Weimar Petersen.
- Vi vurderede, at vi var ramt af omrejsende kriminelle grupperinger af indbrudstyve fra Østeuropa, derfor var indsatsen rettet mod at prøve at dæmme op for det, siger Jesper Weimar Petersen.
Men trods indsatsen er kendsgerningen, at politikredsen ligger på den kedeligste plads i forhold til indbrud i julen.
- Vi skal ligesom hvert år evaluere vores indsats.
Den har været målrettet, men har vi målrettet den nok i forhold til den situation, vi står i, siger vicepolitiinspektøren.
Stor indsats i NordjylllandI Nordjylland har politiet modtaget 49 anmeldelser.
Tallene overrasker ikke vicepolitiinspektør Niels Kronborg.
Han hæfter sig ved, at politiet har været offensive og gjort en indsats for at nedbringe antallet.
Nordjyllands Politi har lavet ransagninger, efterforsket og i den forbindelse varetægtsfængslet flere personer.
- Vi har kørt en ret stor indsats op til jul i miljøet omkring dem, der laver indbrud.
Der sidder nogle varetægtsfængslet nu, og de laver jo ikke indbrud, siger Niels Kronborg.
På Bornholm er der ikke anmeldt nogen indbrud, mens der i København, som er landets største politikreds målt på indbyggertal, er anmeldt 42.
Det kan ende med, at færre danskere i 2018 vil opleve at komme hjem til en slem overraskelse, end tilfældet var sidste år.
I 2017 fik Rigspolitiet 815 anmeldelser.
Der kan i løbet af torsdagen stadigvæk komme anmeldelser i takt med, at folk kommer hjem.
Statistikken over anmeldte indbrud har været faldende de senere år, hvor man i 2014 registrerede 1249 indbrud i juledagene.
Det er siden faldet med omkring 40 procent.
/ritzau/FacebookTwitterKopier linkEmner:Tyverier|Politi|Rigspolitiet|Jylland|Fyn




https://www.dr.dk/nyheder/penge/it-selskabet-kmd-solgt-til-japansk-teknologikoncern

PengeIt-selskabet KMD solgt til japansk teknologikoncernKapitalfonden Advent International og Sampension har solgt it-selskabet KMD for otte milliarder kroner.
KMD skal fremover være et datterselskab i den japanske teknologikoncern NEC.
(Arkivfoto) Signe Mai Vilsbøll27.
dec.
2018 kl.
09.
04 | opdateret 27.
dec.
2018 kl.
14.
29Bemærk: artiklen er mere end 30 dage gammelLæs opDanmarks største it-leverandør til det offentlige, KMD, skifter hænder.
Den japanske teknologikoncern NEC har købt KMD af kapitalfonden Advent International og den danske pensionskoncern Sampension, der har ejet selskabet siden 2012.
Det oplyser KDM i en pressemeddelelse.
Administrerende direktør i KMD, Eva Berneke, kalder salget for et historisk øjeblik.
- At blive en del af NEC vil give KMD en ny og meget solid platform for den fortsatte strategiske udvikling af forretningen (.
.
.
) Vi ser frem til at arbejde sammen om at nå nye fælles mål og gøre vores produkter endnu bedre til fordel for vores kunder.
NEC betaler omkring otte milliarder for KMD, der vil indgå som et selvstændigt datterselskab i NEC-koncernen, når købet er gennemført.
Styrkeposition som udviklerDen japanske koncern tæller i forvejen et stort antal virksomheder, som blandt andet udvikler software til gavn for biometrik, kunstig intelligens og IT-sikkerhed.
Og det er KMD's styrkeposition som udvikler af software til kunder på det offentlige marked, der har vakt interesse hos japanerne, forklarer administrerende direktør i NEC, Takashi Niino:- Danmark betragtes som en europæisk rollemodel, når det handler om at forbedre offentlige services og opnå effektiviseringer gennem digitalisering (.
.
.
) Vi ser et stærkt potentiale i at udbrede KMD’s platforme og erfaringer fra Skandinavien til resten af Europa og også globalt.
Ifølge Eva Berneke er tanken desuden, at det danske datterselskab skal kunne trække på japanernes viden om biometrik og kunstig intelligens.
- NEC udvikler banebrydende teknologier, og virksomheden har en verdensomspændende organisation med betydelige kompetencer og muligheder, udtaler topchefen.
På trods af salget fortsætter hun, ligesom den øvrige ledelse, i KMD.
Det skriver erhvervsavisen Børsen.
Det gamle KommunedataKMD, der siden marts 2014 har haft Eva Berneke som topchef for selskabets omkring 3.
000 ansatte, var frem til december 2008 ejet af de 98 kommuner.
Dengang var KMD kommunernes it-selskab.
Privatiseringen bankede så på, og KMD blev solgt af Kommunernes Landsforeningen til den svenske kapitalfond EQT og pensionskassen ATP for to milliarder kroner, hvorefter det i december 2012 blev solgt videre til den amerikanske kapitalfond Advent og pensionskassen Sampension.
Siden 2012 har KMD ifølge Berlingske investeret 1,7 milliarder kroner på opkøb.
Koncernen omsætter årligt for mere end fem milliarder kroner og har over 1500 kunder.
Fejlbehæftede leverancerKMDs største kundegruppe er fortsat de 98 kommuner og fem regioner.
Herhjemme har KMD dog af flere omgange ligget i åben konflikt med offentlige myndigheder, som har købt fejlbehæftede og forsinkede it-løsninger af koncernen.
KMD var blandt andet med til at udvikle det omstridte EFI-system, som har givet Skat store problemer med inddrivelse af gæld, og selskabet har efterfølgende også ligget i slagsmål med kommunernes it-fællesskab, Kombit, fordi KMD ikke kunne levere kommunernes afgørende støttesystemer til tiden.
Det endte med et forlig, hvor KMD betalte 100 millioner kroner til kommunerne.
FacebookTwitterKopier linkEmner:ATP|Eva Berneke (erhvervsleder)|KMD|Erhverv|IT-branchen




https://www.dr.dk/nyheder/politik/socialdemokratiet-vil-have-zoner-med-fyrvaerkeriforbud

PolitikSocialdemokratiet vil have zoner med fyrværkeriforbudDet skal være lettere for kommuner at etablere zoner med forbud mod fyrværkeri, foreslår partiet.
Retsordfører Trine Bramsen (S) mener det skal være lettere for kommuner at lave zoner med affyringsforbud.
(Arkivfoto) 27.
dec.
2018 kl.
09.
28Bemærk: artiklen er mere end 30 dage gammelLæs opSocialdemokratiet vil stramme reglerne for brug af nytårsfyrværkeri.
Partiet mener blandt andet, at det skal være lettere for kommunerne at lave zoner, hvor der ikke må fyres raketter af.
- Vi har set, at der er steder i landet, hvor nogle stimler sammen og har en fest ud af at skyde raketter af mod for eksempel et rådhus eller andre bygninger og smadre vinduer.
- Vi vil gøre det lettere for kommuner at lave zoner med affyringsforbud, siger retsordfører Trine Bramsen (S).
Hun forestiller sig, at kommunerne kan håndhæve sådanne zoner eksempelvis ved at hyre private vagter eller lade Hjemmeværnet stå for overvågningen.
Vi vil gøre det lettere for kommuner at lave zoner med affyringsforbud.
Retsordfører Trine Bramsen (S).
- Der er mange måder at håndhæve det på.
Men det er ikke der, diskussionen bør starte.
Den bør tage udgangspunkt i, at der er op mod 300 personer, som kommer til skade ved det, der skulle være en festlig aften, siger Trine Bramsen.
Farligste raketter skal fjernesUd over zoner med forbud mod fyrværkeri vil Socialdemokratiet også have fjernet de farligste raketter fra markedet.
- I Norge har man reduceret antallet af skader markant over de seneste år, hvor man har lavet restriktioner for raketter med pind på.
- Når erfaringerne er så entydigt gode, så synes jeg, at man skal skele til dem, siger Trine Bramsen.
Raketter med pind kan være lumske, fordi de typisk står i en flaske, der kan vælte ved affyringen.
Som et tredje og sidste pind i forslaget vil Socialdemokraterne have afsat flere ressourcer til at kontrollere ulovligt importeret fyrværkeri.
Sidste nytårsaften kom 254 personer ifølge Ulykkes Analyse Gruppen til skade ved brug af nytårsfyrværkeri.
I 2014 trådte skærpede regler i kraft omkring salg og brug af fyrværkeri.
Reglerne betyder, at man nu kun kan købe fyrværkeri i perioden fra 15.
til 31.
december.
Krudtet må kun affyres i perioden fra 27.
december til og med 1.
januar.
/ritzau/FacebookTwitterKopier linkEmner:Socialdemokraterne|Trine Bramsen (politiker)|Fyrværkeri|Hjemmeværnet (Danmark)|Norge




https://www.dr.dk/sporten/fodbold/italien/racisme-i-italiensk-topkamp-ville-have-kampen-stoppet-paa-grund-af-abelyde

ItalienRacisme i italiensk topkamp: Ville have kampen stoppet på grund af abelydeEn Napoli-spiller blev udsat for racisme i opgør mod Inter, og holdet forsøgte at få stoppet kampen tre gange.
Napolis Kalidou Koulibaly blev udsat for racistiske tilråb i topkampen mod Inter.
27.
dec.
2018 kl.
09.
01Bemærk: artiklen er mere end 30 dage gammelLæs opPå en sen scoring af Lautaro Martinez vandt Inter onsdagens topkamp mod Napoli i Serie A, men det er noget ganske andet, som har stjålet overskrifterne efter kampen.
Ifølge Napoli-lejren blev klubbens senegalesiske forsvarsspiller Kalidou Koulibaly udsat for racistiske tilråb gennem hele kampen, indtil han fik rødt kort ti minutter før tid.
En gruppe Inter-fans skulle angiveligt have råbt abelyde efter Koulibaly.
Læs også:Zanka nettede i Solskjærs hjemmebanedebut- Vi bad tre gange om, at kampen blev suspenderet, siger Napoli-træner Carlo Ancelotti ifølge AFP.
Tre gange gjorde stadionspeakeren det også klart, at den slags tilråb ikke var tilladt, men ifølge Ancelotti stoppede det aldrig.
- Spilleren var irritabel, han var ikke i en god tilstand.
Normalt er han en rolig og meget professionel spiller, men der var de her tilråb gennem hele kampen, forklarer træneren.
Læs også:Solskjær får træner-debut på Old Trafford: Følelserne skal holdes i skak- Det lyder som en undskyldning, men spilleren var ophidset og irritabel.
Det er ikke godt, hverken for os eller for italiensk fodbold.
Trods vreden på Napoli-bænken over tilråbene blev kampen spillet til ende, da dommeren ikke stoppede kampen.
Men i en lignende situation er det ikke sikkert, at kampen varer i 90 minutter, siger Ancelotti.
Læs også:Kvindelandsholdet må se VM fra sofaen: Nu skal EM-billetten bookes- Løsningen findes.
Man skal stoppe kampen.
Man skal bare vide efter hvor mange advarsler (via stadionspeakeren, red.
).
Og hvis vi ikke ved det, så kan vi være nødt til selv at stoppe med at spille næste gang, lyder det fra Napoli-træneren.
Koulibaly undskyldte efterfølgende på Twitter for sit røde kort, men han slog samtidig fast, at han var stolt af sin hudfarve.
/ritzau/FacebookTwitterKopier link




https://www.dr.dk/nyheder/politik/ny-udfordring-regeringens-lindholm-projekt-truede-fuglearter-bor-paa-oeen

Udrejsecenter på LindholmSe temaPolitikNy udfordring for regeringens Lindholm-projekt: To truede fuglearter bor på øenDe to fuglearter kan spænde ben for regeringens planer for Lindholm.
En havterne fodrer sin unge.
Fuglen er en af to arter, der på Lindholm yngler i et beskyttet område.
27.
dec.
2018 kl.
09.
04Bemærk: artiklen er mere end 30 dage gammelLæs opHvis og når kriminelle, udviste asylansøgere i 2021 rykker ind på øen Lindholm i Stege Bugt for at bo på et nyt udrejsecenter, bliver de ikke de eneste beboere på den syv hektar store ø.
Allerede i dag lever en række dyrearter på øen - herunder to truede dyrearter.
Havternen og klyden har ifølge en redegørelse fra Miljø- og Fødevareministeriet så gode forhold på Lindholm, at de nævnes i udpegningsgrundlaget for fredningen af dele af Lindholm som Natura-2000-område.
Det skriver Berlingske.
Avisen har talt med Knud Flensted, der er biolog ved Dansk Ornitologisk Forening.
Han ser med alvor på de kommende beboeres indvirkning på fuglenes mulighed for at yngle.
- Hvis udrejsecentret havde karakter af et fængsel med en gård, hvor fangerne kun lige netop kunne gå ud, havde det nok ikke udgjort et problem for fuglene, men bliver det sådan, at man kan færdes frit på hele øen, vil det være meget alvorligt, siger han til Berlingske.
Må ikke forstyrres i yngletidenLindholm er som Natura-2000-område underlagt EU's naturbeskyttelsesdirektiver.
Ifølge Knud Flensted bør de kommende beboere på øen ikke forstyrre fuglene i yngletiden, som løber mellem 1.
april og 31.
juli, medmindre de opholder sig i umiddelbar nærhed af de eksisternede bygninger.
Ifølge Miljøstyrelsen er havternens danske ynglelokaliteter truede af menneskelig forstyrrelse, oplyser styrelsen på sin hjemmeside.
Ellen Margrethe Basse er professor i miljøret ved Aarhus Universitet.
Hun fremhæver over for Berlingske, at en eventuel konsekvensvurdering skal undersøge, hvorvidt nybyggeri på øen vil have indflydelse på fuglenes vilkår.
- Hvis det er tilfældet, kan man som udgangspunkt ikke begynde at placere noget der, siger hun til Berlingske.
Hun tager dog et forbehold:- Så kan der være væsentlige samfundsmæssige interesserer, som tilsidesætter det.
Men det mener jeg ikke er gældende, når det handler om at placere disse mennesker på Lindholm.
Efter planen skal Lindholm stå klar til at huse mellem 100 og 125 beboere i 2021.
Regningen for det nye udrejsecenter lyder på 759 millioner kroner over de næste fire år.
Læs også:S vil ikke stemme for finansieringen af udrejsecenter på Lindholm/DR Nyheder/FacebookTwitterKopier linkEmner:Miljø- og Fødevareministeriet|Berlingske Media|Fugle|Stege|Ellen Margrethe Basse (professor)




https://www.dr.dk/musik/vi-har-splittet-nummeret-ad-her-er-hemmeligheden-bag-aarets-stoerste-hit






https://www.dr.dk/sporten/fodbold/england/maalfarlige-eriksen-tangerer-rekorder-med-moelby-og-coutinho

EnglandMålfarlige Eriksen tangerer rekorder med Mølby og CoutinhoJan Mølby og Philippe Coutinho må ifølge Politiken nu dele rekorder med Christian Eriksen.
Christian Eriksen har været farlig på det seneste, og har nu tangeret rekorden som den mest scorende danskeren i Premier League.
27.
dec.
2018 kl.
07.
22Bemærk: artiklen er mere end 30 dage gammelLæs opChristian Eriksen rykkede onsdag et nøk op på to rekordlister med sin 1-0-scoring mod Bournemouth i Premier League og deler dem med henholdsvis Jan Mølby og Philippe Coutinho, der begge satte dem i Liverpool.
Læs også:Zanka nettede i Solskjærs hjemmebanedebutIfølge Politiken har Christian Eriksen nu scoret 44 mål i 188 kampe i den bedste engelske fodboldrække - og det er lige så mange dansker-scoringer, som Jan Mølby præsterede i 219 ligakampe for Liverpool.
Den anden tangerede rekord er ifølge Politiken en rekord for flest mål scoret fra en position uden for straffesparksfeltet i Premier League.
Læs også:Eriksen banker julefreden hjem for flyvende TottenhamDet havde Christian Eriksen inden det afrettede skud til 1-0 mod Bournemouth gjort 17 gange før, og med nu i alt 18 langskudsmål er han oppe på siden af brasilianeren Philippe Coutinho, der for et år siden skiftede fra Liverpool til FC Barcelona.
/ritzau/FacebookTwitterKopier link




https://www.dr.dk/nyheder/regionale/oestjylland/stjaalne-skildpadder-vender-tilbage-til-randers-regnskov-det-er-helt

ØstjyllandStjålne skildpadder vender tilbage til Randers Regnskov: 'Det er helt fantastisk'Tre sjældne skildpadder blev stjålet i åbningstiden i november.
Nu er de tilbage - bag panserglas.
Af Sean Coogan, Signe Haugaard Simonsen og Robin Seierby (Video)27.
dec.
2018 kl.
08.
52Bemærk: artiklen er mere end 30 dage gammelLæs opKlokken 22 i aftes skete der noget, man i Randers Regnskov betegner som et sandt julemirakel.
Tre ekstremt sjældne skildpadder er nemlig vendt hjem, efter de sidste måned blev stjålet fra Randers Regnskov kort før lukketid.
Læs også:Har du set tre sjældne skildpadder?
Tyve har stjålet fra Randers Regnskov midt i åbningstidenTyveriet fik stor mediebevågenhed, og Randers Regnskov modtog efterfølgende tip fra flere hundrede mennesker.
I aftes blev skildpadderne så returneret til den tropiske zoologiske have.
- Det er helt fantastisk, og vi har nærmest ikke fået armene ned endnu, fortæller dyrepasser Kristian Sørensen.
- Vi havde et eller andet sted forventet, at vi aldrig skulle se skildpadderne igen.
Tømrermester genkendte skildpadderDe tre skildpadder blev stjålet 4.
november, da deres anlæg blev brudt op kort før lukketid.
Her lykkes det tyvene af stjæle tre af de otte skildpadder.
Der er tale om burmesiske stjerneskildpadder, som er ekstremt sjældne og har været tæt på at blive udryddet i naturen.
Det giver dyrene en stor værdi på det sorte marked.
- Det er nogle ret sjældne dyr.
Men det er ikke nogle, du kan afsætte alle steder, fortæller Kristian Sørensen.
Stjerneskildpadderne har et karakteristisk mønster på skjoldene.
Det gjorde, at tømrermester Jack Lund ikke var i tvivl, da han så dem under et besøg hos en kunde tidligere på måneden.
- De er næsten ikke til ikke at genkende, siger tømmermesteren, der straks spurgte kunden om skildpadderne.
- Det viser sig, at kunden godt vidste, hvad det er for nogle skildpadder, men han var havnet i den situation, at han var blevet babysitter for dem og ikke vidste, hvordan han skulle aflevere dem tilbage uden selv at ende i fedtefadet, siger han.
Kommet bag panserglasTirsdag aften kontaktede Jack Lund Randers Regnskov og sendte efterfølgende et billede af skildpadderne.
Hos folkene i Randers Regnskov kunne man straks se, at der var tale om den rigtige art, men billedet var for utydeligt til at være helt sikker på, at det var de efterlyste skildpadder, fortæller Kristian Sørensen.
- Vi turde ikke rigtig tro på det, før vi så, at det var de rigtige, siger dyrepasseren.
Da de i aftes fik afleveret skildpadderne fra Jack Lund, var der dog ingen tvivl, fortæller dyrepasseren.
Skildpadderne er i dag igen at se i Randers Regnskov - nu bag panserglas, oplyser Randers Regnskov.
FacebookTwitterKopier linkEmner:Randers Regnskov|Dyreparker|Skove|Kriminalitet|Tyverier




https://www.dr.dk/nyheder/indland/hundrede-lokale-plejehjem-er-lukket-vi-har-protesteret-det-vi-kunne

IndlandHundrede lokale plejehjem er lukket: Vi har protesteret det, vi kunneÆldre er bekymret for ikke at se venner og familie, når de skal flytte væk for at komme på plejehjem.
Landsbyen Ulsted nær Aalborg er et af det steder, som har mistet sit lokale plejehjem.
 DR Nyheder)Af Kåre Kildall Rysgaard27.
dec.
2018 kl.
07.
21Bemærk: artiklen er mere end 30 dage gammelLæs op78-årige Ejner Tang Jørgensen bor med sin bror i Ulsted i Nordjylland, som er én af de mange byer, hvor plejehjemmet er lukket.
I alt er 102 kommunale plejehjem og -boliger nedlagt fra 2010 til efteråret 2017, viser en særopgørelse fra Danmarks Statistik for DR.
For den tidligere landmand Ejner Tang Jørgensen betyder det, at han skal flytte mere end ti kilometer væk, hvis han skal på plejehjem.
Læs også:Private plejehjem slår dørene op: Ældre ønsker ikke one size fits all plejehjemHan er bekymret for, at afstanden vil betyde, at han bliver mere isoleret i forhold til venner.
- Hvis familie og venner skal på besøg, bliver afstanden for stor.
Hvis folk skal ud at køre, bliver det nemt til ingenting, mener Ejner Tang Jørgensen, som sammen med andre borgere har protesterer ”alt det vi kunne” mod lukningen, men:- Kommunen ønsker hele tiden at spare penge, siger han.
Flest plejehjem forsvinder fra landetDe fleste ældre vil bo nær vennerneÆldresagen ærgrer sig over centraliseringen, hvor mange små plejehjem og beskyttede boliger lukker.
- Langt de fleste ældre ønsker at blive i nærmiljøet og er kede af udviklingen.
Det vægter højest at bo tæt på venner, bekendte og det lokalområde, som de måske har boet i hele livet, siger Nina Bruun, konsulent i Ældresagen.
Hun fortæller, at det er vigtigere at blive i nærområdet for mange ældre end, at plejehjemmet er nyt, stort og flot.
De store plejehjem har også den ulempe, at de lettere føles som en institution i stedet for et hjem.
Omvendt er fordelen, at de nye bygninger er bedre indrettet, så de ældre lettere kan komme rundt uden for eksempel besværlige trapper.
Værelserne står tomme efter de sidste beboere flyttede fra plejehjemmet i Ulsted.
Små plejehjem er for dyre i driftÆldrerådmand i Aalborg Kommune understreger, at kommunen ikke har planer om at lukke mange plejehjem på landet lige som i Ulsted, hvor de sidste beboere skal flytte omkring nytår.
Men med kun 12 beboere på Plejecenter Ulstedparken kunne det ikke svare sig at holde liv i plejehjemmet.
- Plejehjemmet var for lille og urentabelt, og vi havde svært ved at få personalet derud, siger ældrerådmand Jørgen Hein (R).
Om ti år vil der være omkring 4.
500 flere ældre over 80 år i Aalborg Kommune, viser en prognose fra Danmarks Statistik.
Det giver ifølge rådmanden et stort pres på ældreplejen, og derfor er kommunen nødt til at gå efter plejehjem, der rummer 50-75 beboere, mener rådmanden.
Med den størrelse er det lettere at ansætte det rigtige personale, ledelse og styre driften.
- Vi er nødt til at tænke på økonomien, siger Jørgen Hein (R).
FacebookTwitterKopier linkEmner:Jørgen Hein (politiker)|Radikale Venstre|Plejeboliger|Aalborg Kommune|Jylland




https://www.dr.dk/nyheder/penge/kobenhavns-lufthavn-runder-30-millioner-rejsende-pa-et-ar

PengeKøbenhavns Lufthavn runder 30 millioner rejsende på et årPassager nummer 30 millioner vil i dag rejse via Københavns Lufthavn.
Det er ikke set før.
Siden Københavns Lufthavn blev etableret i 1925, har flere end 800 millioner passagerer rejst via lufthavnen.
(Arkivfoto) 27.
dec.
2018 kl.
06.
19Bemærk: artiklen er mere end 30 dage gammelLæs opI dag vil passager nummer 30 millioner rejse gennem Københavns Lufthavn, der dermed når en milepæl.
Da Københavns Lufthavn så dagens lys i 1925 som et træhus og en græsplæne, var der 2100 passagerer det første år.
Siden har antallet af flyrejser generelt været stigende.
Det fortæller Peter Krogsgaard, der er kommerciel direktør i Københavns Lufthavn.
- Det er en udvikling, der er signifikant siden lufthavnens begyndelse.
Fra at være noget lidt elitært, de rige gjorde, er det i dag noget, vi gør ret ofte.
Enten på ferie eller forretning.
Det er blevet allemandseje at flyve, siger han.
Det er blevet allemandseje at flyve.
Peter Krogsgaard, kommerciel direktør i Københavns LufthavnÅr uden fremgangDer har dog været enkelte bump på vejen og år uden fremgang.
Det gælder blandt andet under Anden Verdenskrig, oliekrisen i 70'erne, et par kriseår i 80'erne samt tiden efter terrorangrebet 11.
september 2001 og den globale finanskrise i 2008-2009.
De seneste år er diskussionen om flyrejsers belastning på klimaet ved flere lejligheder blusset op, men indtil videre har Københavns Lufthavn ikke mærket det på antallet af rejsende.
- Vi har endnu ikke set en påvirkning, men jeg oplever, at der er en helt anden bevågenhed på, hvordan flyvninger påvirker vores planet.
Det ser vi en stor dialog omkring.
- Der er også fra flyselskabernes fokus på nye og mere moderne fly, der reducerer C02-udledningen, siger Peter Krogsgaard.
Vil runde 40 millioner rejsende om åretI lufthavnens 93-årige historie har der samlet set været 800 millioner rejsende i lufthavnen.
Københavns Lufthavn har en målsætning om at runde 40 millioner rejsende om året, men der er ikke sat en tidsramme for, hvornår det ventes at blive nået.
Københavns Lufthavn er den største af sin slags i Norden foran Gardermoen i Oslo og Arlanda i Stockholm.
Længere nede af listen finder man Billund Lufthavn og Aalborg Lufthavn.
De to lufthavne har i årets første 11 måneder haft henholdsvis 3,3 millioner passager og 1,5 millioner passagerer.
/ritzau/FacebookTwitterKopier linkEmner:Københavns Lufthavne|Lufthavne|Oslo|Stockholm|Peter Krogsgaard (erhvervsleder)




https://www.dr.dk/nyheder/udland/jeg-gjorde-det-amerikaner-krydser-antarktis-som-den-forste-uden-hjaelp

Udland'Jeg gjorde det': Amerikaner krydser Antarktis som den første uden hjælpDet er første gang, at et menneske har krydset Antarktis uden at få nye forsyninger.
Turen over Antarktis uden hjælp er af flere blevet kaldt umulig, men i går gennemførte Colin O'Brady turen efter 54 dage til fods.
(Arkivfoto) 27.
dec.
2018 kl.
06.
28Bemærk: artiklen er mere end 30 dage gammelLæs opAmerikaneren Colin O'Brady blev i går det første menneske, der har krydset Antarktis uden hjælpemidler.
Det skriver nyhedsbureauet AP.
Rejsen over det enorme kontinent tog 54 dage og blev inden start kaldt umulig.
Undervejs har O'Brady ikke modtaget ekstra forsyninger eller støtte fra andre.
- Jeg gjorde det!
, udbrød en grædende rekordindehaver, da han ringede til sin familie efter at have afsluttet den 1500 kilometer lange tur.
Selv om der er op til flere, der har krydset kontinentet før, så er der ingen, der har foretaget rejsen uden at bruge for eksempel sejl til at skabe fremdrift eller modtage hjælp og forsyninger udefra.
80.
000 har fulgt rejsenUndervejs har den 33-årige amerikaner dokumenteret sin rejse på sociale medier, hvor han har opnået stor popularitet.
Således har flere end 80.
000 fulgt ham på turen.
I et opslag på Instagram onsdag skrev O'Brady, at de sidste 129 kilometer blev gennemført på bare ét døgn.
- Mens de sidste 32 timer var nogle af de mest udfordrende i mit liv, så var de helt ærligt også nogle af de bedste øjeblikke, jeg nogensinde har oplevet, skrev han yderligere.
Mens de sidste 32 timer var nogle af de mest udfordrende i mit liv, så var de helt ærligt også nogle af de bedste øjeblikke, jeg nogensinde har oplevet.
Colin O'BradyTuren på tværs af kontinentet, der har noget af verdens mest udfordrende natur, kan dog også være livsfarlig, hvis man forsøger sig uden assistance.
I 2016 døde den britiske eventyrer Henry Worsley i sit forsøg, da han kollapsede af udmattelse kort før målstregen.
Startede rejsen 3.
novemberUden at modtage nye forsyninger undervejs var O'Brady nødt til at slæbe på 170 kilos forsyninger og udstyr igennem det kuperede, isdækkede terræn, hvor temperaturerne ofte ligger langt under frysepunktet.
- Det er frustrerende for at sige det mildt, har han skrevet i et tidligere opslag.
Amerikaneren startede sin rejse på tværs af kontinentet 3.
november.
Han har tidligere besteget nogle af de højeste bjerge i verden, herunder verdens højeste bjerg, Mount Everest.
- Jeg har flere gange overvejet at stoppe.
Pakke mit telt sammen og give op.
Men så har jeg husket på den støtte, jeg har modtaget.
Og så trak jeg vejret dybt og fortsatte et skridt ad gangen, lyder det i et andet opslag på Instagram.
/ritzau/FacebookTwitterKopier linkEmner:Antarktis|Instagram|Vejret|Mount Everest|Storbritannien




https://www.dr.dk/nyheder/udland/japan-henretter-drabsmaend-ved-haengning

UdlandJapan henretter to drabsmænd ved hængning Mændene på henholdsvis 60 og 67 år er i dag blevet henrettet for dobbeltdrab begået i 1988.
Japans justitsminister, Takashi Yamashita, fortalte i dag om henrettelserne af to mænd, der i slutningen af 1980'erne begik dobbeltdrab.
27.
dec.
2018 kl.
07.
14Bemærk: artiklen er mere end 30 dage gammelLæs opJapan har i dag henrettet to drabsdømte personer ved hængning.
Hidtil i år har Japan dermed henrettet 15 personer.
Det tangerer det hidtil højeste på et år i den tid, der er ført statistik over henrettelser.
På ordre fra justitsminister Takashi Yamashita blev to mænd på henholdsvis 60 og 67 år torsdag morgen lokal tid ført til en galge i et fængsel i Osaka.
De blev i 1988 dømt for at have dræbt direktøren samt en ansat i et investeringsfirma.
Efter at have stjålet 100 millioner yen (5,9 millioner kroner, red.
) begravede de ligene i beton i et bjergområde.
- Det var en særdeles grusom forbrydelse, som rystede samfundet, siger justitsminister Takashi Yamashita på et pressemøde.
Over 100 indsatte på dødsgangeMinisteren, der har en fortid som anklager, oplyser, at han beordrede de to mænd henrettet efter omhyggelige overvejelser.
Japan er blandt de få industrialiserede lande, som fortsat anvender dødsstraf.
Over 100 indsatte sidder på dødsgange i landets fængsler.
Trods international kritik fra blandt andre rettighedsgrupper er der i befolkningen opbakning til dødsstraf.
Det har flere meningsmålinger vist.
Japan begyndte i 1998 at orientere offentligheden om henrettelser.
I 2008 blev der sat rekord med 15 henrettelser.
Torsdagens henrettelser er de første siden juli, da de resterende seks medlemmer af dommedagssekten Aum Shinrikyo blev hængt.
I alt er 13 personer fra gruppen henrettet for at stå bag et angreb med nervegas i Tokyos undergrundssystem i 1995.
/ritzau/AFPFacebookTwitterKopier linkEmner:Japan|Kriminalitet|Mord|Osaka|Tokyo




https://www.dr.dk/nyheder/kultur/gasolin-medlem-efter-kim-larsens-doed-det-slog-benene-vaek-under-mig

Kim Larsen er dødSe temaKulturGasolin-medlem efter Kim Larsens død: Det slog benene væk under migFranz Beckerlee er en af de få, der har været helt tæt på Kim Larsen.
Han ærgrer sig over, at de to ikke fik talt sammen inden Kim Larsens død.
© (c) Ritzau ScanpixAf Malene Koops Grønborg27.
dec.
2018 kl.
07.
00Læs opDet er ikke mange mennesker, der kan prale af at have været helt tæt med et af Danmarks allerstørste musikikoner, nemlig Kim Larsen.
Men tidligere Gasolin-medlem, Franz Beckerlee, er et af dem.
Læs også:Gasolin-medlem efter Kim Larsens død: Jeg håber, vi mødes hinsidesOg selvom han, da Kim Larsen døde, ikke havde talt med den folkekære sanger i omkring tre årtier, så har Kim Larsen betydet utroligt meget for ham.
- Det slog benene væk under mig, da jeg fik det at vide.
Jeg var taget til Paris, havde lejet et atelier og malede på livet løs, og pludselig, så kom den besked, fortæller Franz Beckerlee i DRs show 'Året, der gik'.
- Jeg vadede rundt i Paris i to dage og håbede på, at trafikstøjen kunne overdøve alle mine tanker.
Men det kunne den ikke.
Det var en ordentlig én at komme igennem, siger han.
Se klippet fra programmet 'Året, der gik', hvor Kim Larsen hyldes her:Forskellige musiske baggrundeFranz Beckerlee, der i dag er 76 år, kendte Kim Larsen i sine unge dage, da de to begge var en del af rockgruppen Gasolin.
De ni år, bandet eksisterede, var langt fra nogle rolige år, og det var især mellem Franz Beckerlee og Kim Larsen, det kunne slå gnister.
Vi spurgte jo, hvordan det gik med Kim, men så fik vi en sludder for en sladder.
Franz BeckerleeDe to kom fra helt forskellige musikalske baggrunde, og derfor var de langtfra enige om alting.
- Vi var meget forskellige i opfattelsen af musikken.
Og det er ikke så underligt.
Jeg kom fra en baggrund med moderne jazzmusik, og Kim kom med højskolesangbogen under armen, fortæller Franz Beckerlee.
Franz Beckerlee, da han gæstede 'Året, der gik'.
(© dr)- Det må jo give nogle slag, hvad det så også gjorde, men resultatet lever jo stadigvæk - uanset hvad, vi synes om det, siger han.
Han ville ønske, at de to havde talt sammen igen, inden Kim Larsens død.
Men det kom som et chok, at Kim Larsen pludselig ikke var mere, siger han.
- Hans talsmand vidste jo godt, hvor galt, det var fat, men det måtte han ikke sige til nogen.
Vi spurgte jo, hvordan det gik med Kim, men så fik vi en sludder for en sladder.
Så da det lige pludselig skete, var det en kæmpe overraskelse, siger han.
Gasolin ses her i 1976.
Gruppen eksisterede fra 1969-1978.
Fra venstre er det Søren Berlev, Kim Larsen, Franz Beckerlee og Willi Jønsson.
 Ritzau Scanpix)Han svarede kun på brevSå uden han vidste af det, var det pludselig for sent for Franz Beckerlee at tage kontakt til sin gamle ven.
Noget, han gerne ville, selvom de stort set ikke havde talt sammen i 30 år.
Nu, hvor vi ikke havde et fælles projekt, så kunne vi måske mere mødes på midten.
Det var lidt sværere dengang.
Franz Beckerlee- Det var ikke fordi, vi var uvenner eller noget.
Men Kim, han levede i 1950'erne.
Han hadede computere og mobiltelefoner, så man kunne ikke ringe til ham, og man kunne ikke sms'e eller maile, siger han.
- Men man kunne skrive et brev, og så svarede han på brev.
Det var rent 1950'er.
Men hvis jeg skulle have en dialog i gang, så skulle jeg skrive et brev på 11 sider eller sådan noget, og det orkede jeg nok ikke lige, lyder det fra Franz Beckerlee.
Men hvis de to havde mødtes igen, ville det have været på et helt andet grundlag end i Gasolin-tiden, siger han.
- Så kunne vi ligesom have snakket om, hvordan det var gået sidenhen med det ene og det andet og nu, hvor vi ikke havde et fælles projekt, så kunne vi måske mere mødes på midten.
Det var lidt sværere dengang.
Gasolin mødtes igen for en kort bemærkning til premieren på dokumentarfilmen om bandet i Imperial i København i 2006.
Fra venstre Wili Jønsson, Kim Larsen, Franz Beckerlee og Søren Berlev.
 Ritzau Scanpix)For overvældende for Kim LarsenDer gik seks dage, før Franz Beckerlee vendte hjem fra sin tur til Frankrig og så, hvordan Danmark og danskerne reagerede på Kim Larsens død.
- Jeg synes blandt andet, det var helt fantastisk og utroligt flot med den spontane reaktion fra folk, der pludselig etablerede det der kæmpe optog for ham, siger han.
- Alle dem, der fik stukket en mikrofon op i hovedet, de kunne jo fortælle, hvilket forhold, de havde til Kim, og hvad, hans musik havde betydet for dem.
Det, synes jeg, var rigtig flotLæs også:Se det rørende øjeblik: Fyldt koncerthus synger sammen med The Minds of 99Og selvom det er utopisk at forestille sig, at Kim Larsen selv kunne have oplevet det, så tror Franz Beckerlee dog ikke, Kim Larsen ville have syntes om det.
- Det ville være for overvældende for ham.
Sådan noget var ikke rigtigt ham.
Se hele programmet 'Året, der gik' på DR TV her.
Gasolin i gruppens storhedstid i 1970'erne.
Fra venstre Kim Larsen, Søren Berlev (siddende), Franz Beckerlee og Willi Jønsson.
 Ritzau Scanpix)FacebookTwitterKopier linkEmner:Gasolin|Kim Larsen (musiker)|Pop og rock|Frankrig|Franz Beckerlee (musiker)




https://www.dr.dk/nyheder/udland/indonesien-dirigerer-alle-fly-uden-om-vulkan-i-udbrud

UdlandIndonesien dirigerer alle fly uden om vulkan i udbrudAskeskyer fra vulkanen Anak Krakatau, der er i udbrud, betyder, at al lufttrafik i området bliver omdirigeret.
En askesky har rejst sig fra vulkanen Krakatau, der gik i udbrud kort før jul.
(Arkivfoto) )27.
dec.
2018 kl.
06.
02Bemærk: artiklen er mere end 30 dage gammelLæs opIndonesiske myndigheder har i dag dirigeret alle flyvninger uden om vulkanen Anak Krakatau.
Det skyldes, at vulkanen er i udbrud og har sendt askeskyer adskillige hundrede meter op i luften.
Det skriver nyhedsbureauet Reuters.
- Alle fly er blevet omdirigeret på grund af vulkansk aske fra Krakatau, lyder det i en melding fra de indonesiske luftfartsmyndigheder.
For få dage siden udløste vulkansk aktivitet nær vulkanen Anak Krakatau en tsunami, der har kostet flere end 400 mennesker livet på naboøerne Java og Sumatra.
Myndighederne har i dag hævet alarmberedskabet omkring vulkanøen til det næsthøjeste niveau.
Samtidig er der afspærret et område i en radius af fem kilometer fra vulkanen.
Den indonesiske regering har opfordret folk i området til at holde mindst én kilometers afstand fra kysten på grund af faren for nye tsunamier.
Det skriver nyhedsbureauet AP.
/ritzau/FacebookTwitterKopier linkEmner:Indonesien|Vulkanudbrud|Flytrafik




https://www.dr.dk/nyheder/penge/pensionsselskab-efterloen-er-stadig-en-god-investering-mange

PengePensionsselskab: Efterløn er stadig en god investering for mangeStik mod sit omdømme om at være på vej i graven, kan efterløn fortsat være en rigtig god opsparing.
Hvad er den bedste opsparing, hvis du får brug for at trække dig tidligt tilbage fra arbejdsmarkedet?
Ifølge en ny analyse fra PFA er efterløn stadig et godt valg for mange lavtlønnede.
Af Jesper Knudsen27.
dec.
2018 kl.
06.
16 | opdateret 27.
dec.
2018 kl.
09.
59Bemærk: artiklen er mere end 30 dage gammelLæs opI årtier har skiftende regeringer forsøgt at lægge efterlønnen i graven.
Og gentagne gange er den blevet forringet for at få danskerne til at forlade ordningen.
Men for mange lønmodtagere kan efterløn stadig være det bedste opsparingsvalg til alderdommen, lyder det nu fra pensionsselskabet PFA.
Forbrugerøkonom Carsten Holdum har i en ny analyse sammenlignet efterlønsordningen med andre pensionsopsparinger.
Og hans konklusion er klar.
- For halvdelen af den danske befolkning ligner det stadig en attraktiv ordning, siger han.
Det er især de lavest lønnede danskere - som kun har en lille pensionsopsparing ved siden af efterlønnen - der står til at tjene på at være med.
- Har du ingen pensionsopsparing, er det entydigt en god idé at betale til efterløn, fastslår Carsten Holdum.
For dem, der har en indkomst på 300.
000 kroner og derunder, vil indbetaling til efterløn i de lovkrævede 30 år give, hvad der svarer til et årlige afkast på 3,8%.
Efter omkostninger, skat og inflation.
Hvilket er markant bedre end de 2,6%, du ifølge PFA kan forvente af en opsparing hos et pensionsselskab.
- 3,8% er meget højt, lyder vurderingen fra PFAs økonom.
Samtidig er indbetaling til efterlønnen ifølge Carsten Holdum mindre risikabel end andre pensionsordninger.
- Ved en pensionsopsparing, hvor du selv sparer dine penge op, tager du jo en risiko ude på markedet.
Aktiekurserne kan gå op og ned.
Der kan komme en uventet finanskrise.
Når du er inde i efterlønsordningen, så har du et tilsagn om en ydelse fra staten, siger han.
Læs også:Unge med risiko for nedslidning flygter fra efterlønnen135.
000 kroner bliver til 270.
000I analysen fra PFA er der bl.
a.
regnet på en 35-årig lønmodtager med en årlig indkomst på 300.
000 kroner, som betaler til efterlønsordningen indtil sin 65-års fødselsdag.
508 kroner om måneden i 30 år.
Med det lovbestemte skattefradrag på ca.
25% svarer de 508 kroner til en samlet indbetaling på 135.
000 kroner over 30 år.
For de penge får lønmodtageren ca.
270.
000 kroner retur – fordelt med 90.
000 om året over tre år, når han går på efterløn.
Svarende til en årlig forrentning på 3,8%.
Det er ca.
en tredjedel af alle danskere i aldereren 30-64 år, der i dag tjener under 300.
000 kroner om året.
Husk anden pension modregnesOm efterløn er en god idé for andre med større indtægter, afhænger af din løn og den dermed forventede pensionsopsparing.
For opsparet pension skal nemlig modregnes i det beløb, der udbetales i efterløn.
Og jo større pension, du har, jo mindre får du ud af de 508 kroner, du indbetaler til efterlønnen.
- Stadig ved 400.
000 kroner må man sige, at efterlønnen - når man knastørt bare ser på tallene - er et bedre tilbud end at spare op på egen hånd, siger Carsten Holdum.
Ved en årsindtægt på 400.
000 kroner er forrentningen af efterlønnen ifølge analysen faldet til 2,7%.
Dog stadig et mulehår bedre end de 2,6%.
Seks ud af ti danskere i alderen 30-64 år tjener idag under 400.
000 kroner om året.
Efterløn kan ikke svare sig hvis du betaler topskatHvad er efterlønEfterløn er en ordning, der giver mulighed for at stoppe på arbejdsmarkedet tre år før folkepensionsalderen.
For at komme med i ordningen skal du være medlem af en a-kasse.
Du skal betale efterlønsbidrag i 30 år.
Efterlønsbidraget er i dag 508 kr.
om måneden.
Når du går på efterløn tre år før din folkepensionsalder, får du udbetalt 223.
596 kroner før skat om året indtil folkepensionen.
Dog modregnes anden pension, du har opsparet, i den efterløn du får udbetalt.
Og har du sparet meget op, kan din efterløn ende i 0.
En af begrundelserne for efterlønnen, da den blev indført i 1978, var hensynet til personer, som er nedslidte af fysisk eller psykisk krævende arbejde.
Hvis du tjener 500.
000 kroner eller mere, tilhører du den femtedel af danskerne mellem 30-64 år, der betaler topskat.
Og så kan efterløn ifølge analysen ikke længere betale sig.
- Dette skyldes, at med høj løn og en almindelig pensionsordning, så bliver pensionsdepotet stort og giver modregning i efterlønnen med 4%.
Dermed bliver efterlønsydelsen så lille, at afkastet i efterlønsordningen bliver lavere, end det som man kan forvente ved at investere selv via frie midler eller i en pensionsopsparing, forklarer Carsten Holdum og konkluderer:- Efterlønsordningen kan fortsat betale sig for flertallet af befolkningen.
Blot skal man sikre sig, at ens løn ikke stiger til topskat.
Svært at regne den udHan erkender, at det kan være svært som ung og regne ud, om det så senere i livet viser sig at være en god idé at have indbetalt til efterløn.
- Det handler om, hvor meget pension man sparer op gennem hele sit liv.
Det kan være svært at vurdere som 30-årig om ens løn er lav og også vil være det resten af mit liv.
Bordet fanger, hvis ens karriere pludselig går godt og pensionsopsparingen vokser.
Så er man fanget mellem et stort pensionsdepot og efterlønnen, forklarer han.
Sådan har PFA regnet•Pensionsordning på 15%•Løn og efterløn følger inflation, men stiger ikke•Forventet afkast på pension er 2,6% efter skat/omkostninger.
FacebookTwitterKopier linkEmner:Carsten Holdum (erhvervsleder)|Efterløn|Pensionsselskaber|PFA Pension|Økonomi




https://www.dr.dk/nyheder/penge/efter-tung-periode-wall-street-har-bedste-dag-i-ni-ar

PengeEfter tung periode: Wall Street har bedste dag i ni årDe store amerikanske aktieindeks steg fem-seks procent onsdag.
Det er den bedste dag siden marts 2009.
Det amerikanske aktiemarked havde i går den bedste dag i ni år(Arkivfoto) 27.
dec.
2018 kl.
00.
00Bemærk: artiklen er mere end 30 dage gammelLæs opEfter fire tunge dage med store kursfald havde det amerikanske aktiemarked onsdag den bedste dag i ni år.
Det brede S&P 500-indeks og Dow Jones-indekset steg med omkring fem procent, mens Nasdaq, der blandt andet indeholder techgiganter som Google og Facebook, steg næsten seks procent.
En bedre dag på børsen er ikke set siden 2009.
Investorerne har den seneste periode været nervøse for udsigten til en økonomisk opbremsning.
De fandt onsdag en smule ro i, at det amerikanske julesalg var bedre end ventet.
Bedste salg i seks årSalget op til jul steg ifølge Mastercard med 5,1 procent sammenlignet med sidste år til 850 milliarder dollar.
Det var det bedste salg i seks år.
Læs også:Wall Street bløder: Værste juleaftensdag nogensindeDen markante stigning i onsdagens marked skal ifølge iagttagere dog især ses i lyset af en tung periode for aktiekurserne.
- Det kommer på bagkant af et oversolgt marked, og det var tilsyneladende passende med et comeback, siger markedsstrateg Matt Miskin fra John Hancock Investments til AFP.
Andre påpeger, at markedet blev drevet op af en smule mere sikkerhed for, at USA's præsident, Donald Trump, ikke er på vej til at udskifte chefen for landets centralbank.
Præsidenten har flere gang luftet sin utilfredshed med Jerome Powell, der har været chef for banken siden februar.
Rystelser i markedetTrump har været sur over, at centralbanken har hævet renten adskillige gange.
Så sent som mandag blev uenigheden udtrykt på præsidentens Twitter-konto.
Det gav rystelser i markedet, der frygtede, at Det Hvide Hus ville blande sig i beslutningerne hos den ellers politisk uafhængige centralbank.
En økonomisk rådgiver i Det Hvide Hus udtalte onsdag til Wall Street Journal, at Jerome Powell ikke er i risikozonen for at blive fyret.
Trods onsdagens markante stigning ser december ud til at blive den værste julemåned for aktiekurserne siden 1931, hvor USA's økonomi var i en alvorlig krise.
/ritzau/AFPFacebookTwitterKopier linkEmner:Donald Trump (politiker)|Økonomi|USA|Wall Street Journal|Samfundsøkonomi




https://www.dr.dk/nyheder/viden/klima/klimaguide-i-10-trin-katastrofen-kom-kun-taettere-paa-i-2018

Klimatopmødet COP24Se temaKlimaKlimaguide i 10 trin: Katastrofen kom kun tættere på i 2018  Har du svært ved at hitte ud af, hvordan det faktisk går med klimaet?
DR Viden leverer en hjælpende hånd til forståelsen af klimaudfordringerne lige nu.
Af Dan Grønbech, Søren Bjørn Hansen og Lærke Kromann (grafik)27.
dec.
2018 kl.
07.
01Bemærk: artiklen er mere end 30 dage gammelLæs opDer dukker konstant nye klimahistorier op i medierne.
Isen smelter, vandstanden stiger, og dyrene dør.
Men det kan være enormt svært at få overblik over, hvad de vigtigste historier er, hvad de største problemer er, og hvordan Jordens tilstand egentlig er.
Derfor har vi sammensat denne guide til tingenes tilstand lige nu.
Her får du et kort resumé af de største klimahistorier fra de seneste måneder.
Og vi starter med atmosfæren.
1Mængden af CO2 i atmosfæren slår alle rekorderI slutningen af november meddelte FN's vejrforskningsenhed World Meterological Organisation, at der er alt for meget CO2 i atmosfæren.
I deres årlige Greenhouse Gas Bulletin fortalte de, at gennemsnitsindholdet af drivhusgassen CO2 i atmosfæren med udgangen af 2017 nåede et nyt rekordniveau på 405,5 dele CO2 per million - hvilket i forskningssammenhæng kaldes parts per million (ppm).
I 2016 var CO2-indholdet i atmosfæren 403,3 ppm, mens det var 400,1 ppm i 2015.
Så det stiger altså støt.
Hvorfor skal jeg vide det?
Sidste gang, der var en tilsvarende andel CO2 i atmosfæren, var for 3-5 millioner år siden.
Dengang var der 2-3 grader varmere globalt set, og vandstanden var mellem 10 og 20 meter højere end i dag.
2Udledningen af CO2 stiger i 2018 - for andet år i trækKlimaforskerne er enige om, at verdenssamfundet bliver nødt til at reducere sin udledning af drivhusgasser voldsomt, hvis vi skal nå at bremse klimaforandringerne.
Og det gik egentlig ok fra 2013 til 2016.
CO2-udledningen steg faktisk ikke i tre år - på trods af økonomisk vækst.
Men sidste år gik det galt.
I 2017 steg udledningen med op til to procent.
I 2018 ender vi på en stigning på omkring 2,7 procent.
Hvorfor skal jeg vide det?
Den seneste rapport fra FN's klimapanel, IPCC, fastslog, at de globale CO2-udledninger skal være halveret i 2030, hvis der stadig skal være en rimelig chance for at bremse opvarmningen til 1,5 grader.
Læs også:FN-panel: Global opvarmning kan begrænses til 1,5 graderDet indebærer, at udledningerne fra nu burde reduceres med fem procent eller mere hvert år.
Og det er vi altså ikke i nærheden af.
Faktisk går det den modsatte vej.
3Landbrug udrydder verdens skoveVerdens skove er under ekstremt pres.
Det anslås, at et areal på størrelse med Italien forsvinder hvert år.
I alt er kun 15 procent af verdens skove intakte.
Ny forskning viser, at industrielt landbrug står bag, at omkring 50.
000 kvadratkilometer skov forsvinder hvert år - hvilket er 7.
000 kvadratkilometer mere end hele Danmarks areal.
Skovene fældes og brændes af for at gøre plads til kvægdrift og til enorme plantager, der producerer fx soja og oliepalme.
Og dermed vokser skovene ikke frem igen.
Verdens største regnskov, Amazonas, forsvinder lige nu hurtigere end de seneste ti år, og landets nye præsident har svoret, at fredningen af skoven skal fjernes.
Hvorfor skal jeg vide det?
Afskovningen er et globalt problem, fordi skovene opsuger meget CO2.
Når træerne forsvinder, mister vi en stor CO2-fælde.
Læs også:Naturbevarelse sker på papiret: Der er kun styr på 20 procent af beskyttede områderSærligt når regnskov brændes af, er det et problem.
Her er biodiversiteten størst, og samtidig vokser meget regnskov på tørvejord, så ufatteligt store mængder CO2 udledes under brandene.
4Afstand mellem klimamål og indsats vokserDet går alt for langsomt med at omstille verden til en grønnere fremtid, og afstanden mellem vores klimamål og indsatsen vokser.
Sådan lyder konklusionen i en ny rapport fra FN's miljøprogram UNEP, der kom i slutningen af november.
Klimaambitionerne skal mere end tredobles, hvis vi skal nå vores mål.
Der skal altså radikale ændringer til.
Læs også:FN-rapport: Vi gør alt for lidt for at redde klimaetRapporten viser også, at der er brug for tre til fem gange højere reduktioner i udledningen af drivhusgasser end det, som verdens lande har lagt op til at gøre med Parisaftalen.
Hvorfor skal jeg vide det?
Hvis ikke vi øger reduktionerne drastisk, ender vi med temperaturstigninger på 3 eller 4 grader.
Og det ville, som UNEP DTU Partnerships direktør John Christensen siger det, være "skrækkeligt".
5Polerne smelter hurtigere end antagetEn af de alvorligste konsekvenser af de stigende globale temperaturer er, at isen på polerne smelter.
Og temperaturen i Arktis stiger generelt mere end gennemsnitstemperaturen på resten af kloden.
Forskningen viser i stigende grad, at det går hurtigere og hurtigere: Ismasserne er i ubalance.
I sommer kom en rapport fra blandt andet DTU og Nansen Centeret i Bergen, der viste, at afsmeltningen på Antarktis er tredoblet på fem år.
Læs også:Grønland smelter: Sneen er sort som kulIsen forsvinder også fra Sydpolen i hidtil usete mængder.
Sidste år smeltede 219 milliarder tons is fra Antarktis, og afsmeltningen acccelerer stadig.
I det østlige Antarktis kommer der mere is til, men den vestlige del mister 159 milliarder ton is om året.
Kigger man nordpå, ser det endnu værre ud.
Spritny forskning publiceret i Nature viser, at Grønlands indlandsis smelter drastisk.
Afsmeltningen de seneste årtier er uhørt voldsom - og følger ikke temperaturstigningerne lineært.
Den kan altså accelerere voldsomt.
Og tidligere i december kunne den verdenskendte klimaforsker, Jason Box, berette om ny forskning, der viser, at Grønlands indlandsis er dødsdømt, uanset hvad vi gør.
Hvorfor skal jeg vide det?
Den mest åbenlyse konsekvens af at indlandsisen i Arktis og Antarktis smelter er, at vandstanden kommer til at stige.
Læs også:Ekspert: Her er de tre største konsekvenser ved at indlandsisen smelterLige nu stiger vandet med 4,8 millimeter om året, men ved temperaturerstigninger på bare to grader Celsius anslås det, at vandstanden er steget mellem en halv og en hel meter i år 2100.
Den nyeste forskning tyder dog på, at afsmeltningen er værre, end vi troede.
Læs også:Ny rapport: Arktis smelter langt hurtigere end ventetSamtidigt kan de enorme mængder ferksvand have katastrofale konsekvenser for både havmiljøet og i teorien bremse Golfstrømmen - med kulde i Europa til følge.
6Havene dør, og det er vores skyldOverfiskeri, klimaforandringer og et stort udslip af affald og affaldsstoffer er blandt de pinsler, som verdenshavene udsættes for i disse år.
Verdenshavene fylder cirka 70 procent af vores planet, men kun 13 procent af dem er stadig uberørt af mennesker.
Det viste en analyse i sommeren 2018, som er foretaget af University of Queensland sammen med The Wildlife Conservation Society, og publiceret i Current Biology.
Du skal ifølge det her studie til polerne eller langt ud i Stillehavet for at opdrive et uberørt stykke hav.
En af de måder, hvor vi tydeligst roder med verdenshavene og havmiljøet, er med vores platikforbrug.
For eksempel fandt forskere i 2018 plastik i over 14 procent af alle de havfugle-reder, de kiggede i, og engangsplastik blev blandt andet af den grund gjort forbudt af EU.
Læs også:GUIDE Sådan bruger du mindre plastik i din hverdagDerudover er 2018 også året, hvor det forskere regnede sig frem til, at indlandsisen smelter, og at vi sandsynligvis ikke kan gøre noget ved det.
Det er også dårlige nyheder for verdenshavene, som vi tidligere har skrevet om.
Sidst - men absolut også værst - bliver havene stadigt surere for hver dag, der går, i takt med, at udledningen af CO2 til atmosfæren ikke falder.
Ifølge IPCC har verdenshavene opsuget cirka 30 procent af den CO2, vi mennesker har udledt mellem år 1750 og år 2010, og det har altså sænket PH-værdien i havene, hvilket for alvor har konsekvenser.
Hvorfor skal jeg vide det?
Fordi det ikke kun er fisk og andet havliv som eksempelvis koralrev, der bliver hårdt ramt, hvis havene går i stykker.
Alt liv - også det på landjorden - er afhængigt af verdenshavene.
FN vurderer, "at over tre milliarders menneskers levebrød er afhængigt af biodiversiteten i hav- og kystområder".
7Stigende temperaturer giver flere skovbrandeBåde USA, Australien, Skotland, Grækenland og Sverige var i 2018 ramt af ødelæggende skovbrande, der også kostede menneskeliv.
Læs også:Over 600 personer er nu savnet i californiske skovbrandeAntallet af naturbrande i eksempelvis USA har været stigende over de sidste årtier, konkluderer amerikanske forskere.
Hvorfor skal jeg vide det?
Herhjemme vurderede videnskabsfolk også, at tendensen med skovbrande vil stige i takt med temperaturerne.
I sommer sagde professor i Skov, natur og biomasse ved Københavns Universitet, Claus Felby til DR Viden:- Det, der sker lige nu, er ekstreme hændelser, der er på vej til at blive mere almindelige på grund af klimaforandringer og fortsatte:- Så fremover skal vi være parate til at bekæmpe skovbrande som i Sverige.
8Klimaforandringer sender millioner på flugtFremtidens klima kommer til at give ekstremt vejr flere steder i verden, og ekstremt vejr sender folk på flugt.
Langvarig tørke, stormfloder og andre voldsomme vejrfænomener vil ramme os.
I foråret satte Verdensbanken tal på.
De vurderer, at op imod 143 millioner mennesker kan blive sendt på flugt alene i de mest sårbare dele af verden: Afrika syd for Sahara, Sydasien og Latinamerika.
Men det er ikke kun et problem, der i fremtiden venter på os.
Allerede nu ser man fordrevne i milliontal.
Det schweizisk-baserede Internationale Overvågningscenter for Fordrevne Mennesker (IDMC) udsendte i år en rapport, der anslår, at 18 millioner mennesker allerede i 2017 blev drevet på flugt af ekstremt vejrHvorfor skal jeg vide det?
Fordi meget peger på, at klimaforandringerne ikke kun er et problem for klimaflygtningene selv.
Hvis et trecifret milliontal af mennesker begiver sig ud på en flugt fra klimaforandringerne, er der en velbegrundet risiko for, at Danmark og Europa kommer til at skulle håndtere en flygtningeudfordring, der langt overstiger den, vi har set de foregående år i forbindelse med krigen i Syrien.
Det vurderede lektor i International fred og sikkerhed ved Forsvarsakademiet, Peter Viggo Jakobsen, i en udgave af P1 redder verden.
9Dyr og insekter forsvinder i hobetalVores spredning og adfærd har store konsekvenser for dyrelivet - både direkte og indirekte.
En stigende landbrugsproduktion ødelægger dyrenes levesteder, mens stigende temperaturer presser alt fra jungler til koralrev.
Forskerne taler faktisk om en ny masseuddøen.
Et katastrofalt tab af liv og biodiversitet, som tidligere har været forårsaget af meteornedslag og vulkanudbrud, men som denne gang skyldes en enkelt art: Mennesker.
I år anslog undersøgelser, at vi mennesker har udryddet 83 procent af alle pattedyr - og over 60 procent af alle dyr siden 1970.
En del af de arter, der uddør, er pattedyr.
Det vil tage evolutionen fem til syv millioner år at genskabe den mangfoldighed i pattedyrarter, der var, inden det moderne menneske kom til verden.
De stigende temperaturer er samtidigt dårligt nyt for nogle af de dyr, vi normalt opfatter som særdeles hårdføre - nemlig insekterne.
Forskere opdagede tidligere i år, at mængden af insekter i Puerto Ricos regnskov er op til 60 gange mindre i dag end i 1976.
Det samme gælder de dyr, der lever af insekterne.
Hvorfor skal jeg vide det?
Dyrene er en del af det globale økosystem.
Lige nu er økosystemet under pres fra flere kanter, men de såkaldte fødenet fungerer stadig (dyr spiser planter og hinanden på skift osv).
Men i takt med levesteder og fødekæder bliver gennemhullede, risikerer vi, at økosystemerne kollapser.
Og det kender vi ikke de fulde konsekvenser af.
Forskerne er dog enige om, at vi mennesker ikke kan leve uden dyrene.
10Domino-effekten kan få det hele til at ramleI sommer kom der en meget ildevarslende rapport med det budskab, at hvis ikke udledningerne begrænses hurtigt, kan klimaet løbe løbsk.
For når vi først når to grader, er der risiko for, at vi har startet en række dominoeffekter, som vi ikke kan standse.
De kan tværtimod være med til at accelerere klimaforandringerne.
Læs også:Boblende gas, sort jord og varmt vand: Her er tre af klimaets dominoeffekterDer er tale om de såkaldte feedbackeffekter.
Eller tilbagekoblingsmekanismer, som de hedder med et endnu mere fornemt ord.
Et klassisk eksempel på sådan en feedback-mekanisme er, når isen i Arktis smelter.
Det sænker den såkaldte albedo-værdi.
Mørke klipper og vand opsuger mere varme, fordi de reflekterer mindre sollys end is.
En ond cirkel er startet.
Lige nu er en lang række af disse domino-effekter allerede i gang.
Og de kan resultere i, at Jorden bliver overophedet.
Hvorfor skal jeg vide det?
Domino-effekterne kan blive katastrofale.
For de kan få klimaforandringerne til at accelerere og måske komme helt ud af kontrol.
Og så hjælper vores indsats måske slet ikke.
Derfor forsøger forskerne at få verdenssamfundet til at reagere nu - og gerne så hurtigt som muligt.
For kan vi reducere udledningerne nu, er der måske en chance for at stoppe nogle af domino-effekterne.
FacebookTwitterKopier linkEmner:Videnskab|Miljø og natur|Antarktis|Grønland|Vejret




