https://www.dr.dk/nyheder/politik/justitsministeren-vil-have-flere-forbud-mod-folk-domt-borneovergreb

PolitikJustitsministeren vil have flere forbud mod folk dømt for børneovergrebPersoner dømt for overgreb mod børn skal have forbud mod at få besøg af børn.
- Vi skylder børnene at tage alle midler i brug for at forhindre fremtidige ofre for skrækkelige overgreb, lyder det fra justitsminister Søren Pape Poulsen (K) (arkivfoto) 11.
dec.
2018 kl.
23.
51Bemærk: artiklen er mere end 30 dage gammelLæs opJustitsminister Søren Pape Poulsen (K) vil stramme tilgangen til personer, der er dømt for at begå overgreb mod børn.
Han foreslår blandt andet, at folk der er dømt i sådanne sager, fremover skal have forbud mod at få besøg af børn og mod at tage kontakt til børn.
Det skriver Justitsministeriet i en pressemeddelelse.
Ministeren vil gøre forbuddet tidsubegrænset, og myndighederne skal øge deres tilsyn for at forhindre, at nye overgreb finder sted, fremgår det.
- Vi skylder børnene at tage alle midler i brug for at forhindre fremtidige ofre for skrækkelige overgreb.
Derfor styrker jeg nu indsatsen mod pædofilidømte markant, siger ministeren i pressemeddelelsen.
- Vi ændrer blandt andet betingelserne, så flere pædofile kan gives forbud mod at tage kontakt til børn, ligesom vi sikrer, at politiet fremover skal foretage uanmeldte tilsyn hos tidligere dømte pædofile med forbud, siger han.
Pape fremlægger syv initiativer, der leder til en hårdere kurs mod personer, som er dømt for overgreb mod børn.
/ritzau/FacebookTwitterKopier linkEmner:Det Konservative Folkeparti|Søren Pape Poulsen (politiker)|Pædofili|Justitsministeriet




https://www.dr.dk/nyheder/udland/politiet-holdt-allerede-oeje-med-mistaenkt-bag-julemarked-skyderi

Skyderi i StrasbourgSe temaUdlandPolitiet holdt allerede øje med mistænkt bag julemarked-skyderiMistænkt for skyderi i Strasbourg stod på særlig antiterrorliste.
Både politiet og soldater bevogter gaderne i byen, mens jagten på gerningsmanden pågår.
Af Maja Lærke Maach11.
dec.
2018 kl.
23.
19 | opdateret 12.
dec.
2018 kl.
14.
46Bemærk: artiklen er mere end 30 dage gammelLæs opDen mand, som politiet fortsat jagter som gerningsmanden bag aftenens skyderi nær et julemarked i den franske by Strasbourg, var i forvejen kendt af politiet.
Han stod angiveligt på en særlig antiterrorliste med personer, der kan udgøre en mulig sikkerhedsrisiko, oplyser det lokale politi i en udtalelse ifølge Reuters.
Politiet var hurtigt ude efter skyderiet og meddele, at man havde identificeret gerningsmanden, og at politifolk havde været i en skudveksling med ham her til aften.
Han nåede at skyde flere personer, hvoraf tre personer, ifølge indenrigsminister Christophe Castaner, er døde.
Læs også:Skud ved julemarked: Politiet lægger jernring om parlament og centrum af StrasbourgManden formodes at være den eneste mistænkte til skyderiet, som politiet efterforsker som et muligt terrorangreb.
Mindst 26.
000 personer står på listen over personer, der kan være en trussel mod Frankrig, hvoraf omkring 10.
000 af dem menes at være blevet radikaliseret i moskéer, over internettet eller i udlandet, skriver Reuters.
Listen, som det franske indenrigsministerium står for, spænder vidt.
Nogle står på listen, fordi de for eksempel er blevet meldt for ikke at ville give hånd til kvinder, mens andre er mistænkt for at være tilhængere af terrorgruppen Islamisk Stat.
Sagen kort•Politiet betragter skyderiet som et muligt terrorangreb.
•Ifølge den franske indenrigsminister er tre personer døde, mens flere andre personer er såret i skyderiet, hvoraf nogle af dem er i kritisk tilstand.
•Politiet formoder, at der er én gerningmand på flugt, som man allerede kender identiteten på.
•Der er endnu ingen oplysninger om motivet bag angrebet.
•- Der lød skud, og folk løb i alle retninger.
Det varede i cirka ti minutter, fortæller en butiksansat til den franske tv-station BFM TV ifølge Ritzau.
•Byen er inde i en af årets travleste tidspunkter på grund af julen.
Og i denne uge er der både EU-parlamentarikere i byen til møder i parlamentsbygningen, og tusindvis af turister er strømmet til for at besøge byens berømte julemarked.
•I forvejen er der en høj sikkerhed ved julemarkedet, der er spærret af for køretøjer, og folk får tjekket deres tasker, inden de går ind til boderne.
Tilføjelse 12/12 14.
46: Efter artiklens udgivelse er dødstallet blevet justeret ned.
Ifølge den franske statsanklager blev to dræbt.
Endnu en person er efterfølgende erklæret hjernedød.
12 blev såret i angrebet.
Seks af dem er i kritisk tilstand.
FacebookTwitterKopier linkEmner:Islamisk Stat|Kriminalitet|Terrorisme|Frankrig|Strasbourg




https://www.dr.dk/nyheder/politik/huawei-efter-frygt-spionage-danske-politikere-kan-stole-paa-os

HuaweiSe temaPolitikHuawei efter frygt for spionage: Danske politikere kan stole på osKinesisk telegigant fastslår, at den ikke udgør en risiko for Danmark.
Ordførere er ikke overbeviste.
Kinesiske Huawei har skrevet et brev til medlemmer af Folketinget, hvor firmaet siger, at det ikke udgør en sikkerhedsrisiko.
Af Sean Coogan11.
dec.
2018 kl.
23.
33Bemærk: artiklen er mere end 30 dage gammelLæs op- I kan stole på Huawei.
Sådan indledes et brev til det danske Forsvarsudvalg, der er underskrevet af Jason Lan Yang, CEO for Huawei Danmark.
Brevet er offentliggjort på Folketingets hjemmeside.
Den kinesiske it-gigant er kommet i søgelyset, efter flere vestlige lande har afbrudt samarbejdet med det kinesiske selskab af frygt for blandt andet spionage.
Ud over at sælge mobiltelefoner herhjemme har Huawei indgået aftaler med TDC i milliardklassen som leverandør af blandt andet 4G-telenettet og tester i øjeblikket 5G-netværk herhjemme.
Vi skal lytte til vores allierede og deres bekymringer, for det, der har været fremme på det seneste, er temmeligt bekymrendeNaser Khader (K)Huawei følger alle gældende love og regler i de lande, hvor de opererer, lyder det blandt andet i brevet.
I brevet til Forsvarsudvalget skriver Huawei, at der ikke er grund til at frygte samarbejde med det kinesiske selskab.
Brevet overbeviser dog ikke Naser Khader (K), formand for Forsvarsudvalget.
- Jeg er meget skeptisk og er faktisk også bekymret for, at det er dem, der kan gå hen og stå for vores infrastruktur, siger formanden.
Han sammenligner området med energiforsyning og siger, at man ikke bør gøre sig afhængig af ikke-demokratiske stater.
- Vi skal lytte til vores allierede og deres bekymringer, for det, der har været fremme på det seneste, er temmeligt bekymrende, siger Naser Khader, der ønsker en fortrolig orientering fra regeringen.
Alle, der kender lidt til Kina, ved, at der ikke findes uafhængige kinesiske selskaberLisbeth Bech Poulsen (SF)SF: Giver ikke fem flade ørerBrevet beroliger heller ikke Lisbeth Bech Poulsen, SF's it- og erhvervsordfører.
- Det fastslår, at de overholder alle love og regler og ikke sender informationer tilbage til den kinesiske stat.
Men det giver jeg ikke fem flade ører for, siger hun.
- Alle, der kender lidt til Kina, ved, at der ikke findes uafhængige kinesiske selskaber, lyder det fra ordføreren.
- Derfor skal vi ikke have dem inde i vores kritiske infrastruktur, hvor det kun bliver endnu vigtigere i fremtiden, når 5G-netværket kommer til at styre alt fra vores vandforsyning, sundhedsvæsnet og måske på sigt selvkørende biler.
Der skal vi ikke have fremmede magter indblandet, siger hun.
Læs også:Eksperter: Livsfarligt at lægge 5G-netværk i hænderne på de forkerteHun peger på, at en række andre vestlige lande har lagt Huawei på is, og at den britiske efterretningstjeneste i sidste uge udtrykte skepsis omkring at sætte sin lid til kinesiske selskaber.
I et skriftligt svar sendt til DR Nyheder fra Huaweis danske afdeling afviser virksomhedens direktør i Danmark, Jason Lan Yang, at firmaet skulle udgøre en sikkerhedsrisiko, og at techfirmaet desuden er 'til rådighed for en dialog med enhver myndighed eller politiker, der har behov for det'.
- Huawei har aldrig brugt vores udstyr til at erhverve nogen former for nationale data, forretningshemmeligheder eller brugernes private informationer.
Vi vil aldrig støtte eller tolerere sådanne aktiviteter, og vi vil aldrig engagere os i sådanne aktiviteter på andres anmodning, udtaler direktøren i det skriftlige svar.
Fremtidens 5G-netværk kan få betydning for en lang række områder.
Efterretningslov skaber frygtFlere eksperter peger på en lov fra sidste år som årsag til frygten for kinesiske leverandører af kritisk infrastruktur som vores telenetværk.
Den nye kinesiske efterretningslov betyder nemlig, at kinesiske selskaber kan tvinges til at spionere eller udlevere data fra lande, hvor de opererer, advarer eksperter.
Deres advarsler går særligt på fremtidens 5G-netværk.
Det kommer nemlig til klart at overgå betydningen af vores nuværende 3G og 4G-netværk, lyder det.
- Jeg tror, at dette kommer til at være det mest kritiske stykke infrastruktur, som noget land bygger, lød vurderingen fra Fergus Hanson, chef i tænketanken International Cyber Policy Centre, over for DR Nyheder i fredags.
FacebookTwitterKopier linkEmner:Huawei|Naser Khader (politiker)|Socialistisk Folkeparti|Kina|Erhverv




https://www.dr.dk/nyheder/indland/danske-parlamentarikere-fanget-i-strasbourg-en-chokerende-oplevelse

Skyderi i StrasbourgSe temaIndlandDanske parlamentarikere fanget i Strasbourg: En chokerende oplevelseEuropa-Parlamentet i Strasbourg er lukket efter skyderi ved julemarked.
Vi prøver at holde humøret højt og joker lidt med, om vi skal sove her i nat, og om der er øl og vin nok, siger Margrethe Auken (SF), der befinder sig i EU-parlamentet i den franske by.
Af Magnus Dam Nielsen11.
dec.
2018 kl.
23.
25Bemærk: artiklen er mere end 30 dage gammelLæs opFlere danske parlamentarikere sad stadig og arbejdede i Europa-Parlamentet, da en skudepisode ved et julemarked i Strasbourg fandt sted her til aften.
- Jeg sad i gruppemøde med mine gruppefæller, og så fik vi at vide, at der var et skyderi i centrum af Strasbourg, og at flere var dræbt og såret.
Så det var en chokerende oplevelse, fortæller Jeppe Kofod, der er socialdemokratisk medlem af Europa-Parlamentet.
Folk i byen har fået besked på at holde sig indendøre og væk fra gaderne i centrum.
Det samme har politikerne i parlamentet fået besked på, og derfor sidder de nu spærret inde i EU-bygningen.
Læs også:TIP OS Er du nær skyderi ved julemarked i Strasbourg?
- Parlamentsbygningen er lukket ned, så man hverken kan komme ind eller ud af bygningen.
Så alle os, der er i bygningen, vi er her stadig, indtil der er erklæret, at det er sikkert at tage ud til hoteller, og hvor man nu bor, fortæller Jeppe Kofod til DR Nyheder.
Det samme gælder parlamentariker Margrete Auken, der repræsenterer SF i Europa-Parlamentet.
Efter et langt møde havde hun glædet sig til at holde fri, men sådan skulle det ikke blive.
- Da vi var færdige, skulle vi af sted og have en dejlig middag, men så opdager vi, at parlamentet er fuldstændig lukket, og vi ikke kan komme ud, fortæller hun.
Man vil gerne vide, om man har fået fat i alle, og om de er ok.
Nogle var jo taget hjemad, og det er selvfølgelig dem, man tænker på.
Så det er en ret uhyggelig situationJeppe Kofod, EU-parlamentarikerTjekker op på hinandenMagrethe Auken oplever, at folk er meget optaget af at få ringet til de nærmeste for at høre, om de er okay.
Men samtidig forsøger de også at få det bedste ud af situationen.
- Vi prøver at holde humøret højt og joker lidt med, om vi skal sove her i nat, og om der er øl og vin nok, griner hun.
Jens Rohde repræsenterer Radikale i parlamentet og sidder også fast.
På sin Twitter-profil skriver han, at han står i en meget alvorlig situation i Strasbourg.
- Flere såret og i hvert fald én-tre meldes dræbt.
Der behandles på livet løs.
Mange ambulancer.
Men alle danskere har indtil videre meddelt på en "sikkerhedstråd", at de er ok.
Slå koldt vand i blodet hjemme, skriver han ifølge Ritzau.
Læs også:Skud ved julemarked: Politiet lægger jernring om parlament og centrum af StrasbourgOgså Jeppe Kofoed er meget berørt af situationen og fortæller, at folk er gode til at hjælpe og støtte hinanden.
- Der er en meget trykket stemning, og folk spørger jo meget til hinanden.
Man vil gerne vide, om man har fået fat i alle, og om de er ok.
Nogle var jo taget hjemad, og det er selvfølgelig dem, man tænker på.
Så det er en ret uhyggelig situation.
FacebookTwitterKopier linkEmner:Europa-Parlamentet|Jens Rohde (politiker)|Margrete Auken (politiker)|Strasbourg|EU-forhold




https://www.dr.dk/nyheder/indland/russiske-propagandister-spreder-falske-nyheder-paa-sociale-medier

IndlandRussiske propagandister spreder falske nyheder på sociale medierCyber-propaganda er ifølge FE en af største trusler mod Danmarks sikkerhed.
Af Benjamin Schildknecht Kodboel og Maria Louise Hansen (illustrationer)11.
dec.
2018 kl.
21.
00Bemærk: artiklen er mere end 30 dage gammelLæs opDe sociale medier invaderes af løgne, propaganda og falske nyheder.
Forsvarets Efterretningstjeneste vurderede forleden, at russiske cyberangreb udgør en stigende trussel mod Danmark, og at det kommende folketingsvalg vil kunne blive ramt af sådanne.
Russiske såkaldte internet-trolde havde Ifølge et anklageskrift, også en finger med i spillet under den amerikanske valgkamp i 2016, hvor propagandaorganisation "Internet Reseach Agency" havde til opgave at få Donald Trump valgt som USA’s næste præsident.
Men hvordan spredes falske nyheder på sociale medier, og hvordan kan vi stoppe det?
Få svaret i videoen.
FacebookTwitterKopier linkEmner:Donald Trump (politiker)|Rusland|Forsvarets Efterretningstjeneste|Kriminalitet|USA




https://www.dr.dk/nyheder/udland/trump-i-mundhuggeri-med-demokrater-om-graensemur-jeg-lukker-statsapparatet-ned

UdlandTrump i mundhuggeri med demokrater om grænsemur - 'Jeg lukker statsapparatet ned' Der blev ført finanslovsforhandlinger for åbent tæppe i Washington i dag.
Af Jakob Busk Olsen11.
dec.
2018 kl.
22.
28Bemærk: artiklen er mere end 30 dage gammelLæs opDonald Trumps ambition om at bygge en mur på grænsen til Mexico stjal igen billedet i Washington i dag.
Den amerikanske præsident havde inviteret ledelsen for oppositionen til finanslovsforhandlinger, men et indledende pressemøde kørte hurtigt af sporet.
Demokraterne Nancy Pelosi og Chuck Schumer, der leder partiets grupper i henholdsvis Repræsentanternes Hus og Senatet, argumenterede for, at man kunne nå at få finansloven gennem begge kongressens kamre inden 21.
december - og dermed undgå, at statsapparatet må lukke ned.
Hertil svarede Trump, at det kun kunne lade sig gøre, hvis han får penge til at bygge sin grænsemur.
Og så begyndte skænderiet.
Ansporet af Chuck Schumer sagde præsidenten, at han vil være stolt af at lukke statsapparatet ned, hvis det betyder bedre grænsekontrol.
Se skænderiet i videoen over artiklen.
FacebookTwitterKopier linkEmner:Donald Trump (politiker)|Nancy Pelosi (politiker)|USA|Repræsentanternes Hus|Økonomisk politik




https://www.dr.dk/sporten/fodbold/championsleague/seks-danske-champions-league-spillere-overlever-gruppespillet

Champions LeagueSeks danske champions league-spillere overlever gruppespilletEriksen og Tottenham klarede sig med nød og næppe videre fra champions league-gruppespillet.
Dermed er seks af danskerne klar til playoff-kampene.
Christian Eriksen spillede hele kampen for Tottenham.
Action Images via Reuters/Paul Childs Af Niels Anton Heilskov11.
dec.
2018 kl.
22.
22 | opdateret 12.
dec.
2018 kl.
15.
02Bemærk: artiklen er mere end 30 dage gammelLæs opDen sidste runde i gruppespillet af Champions League gik i gang tirsdag aften, og efter Tottenhams uafgjorte resultat på udebane i Barcelona står det fast, at Christian Eriksen ligesom fem andre danskere, er klar til ottendedelsfinalerne.
Læs også:GRAFIK Få overblikket over danskerne i Champions LeagueDanskerne går både videre som gruppevinder og via andenpladser i deres grupper.
Daniel Wass, der spiller i Valencia røg dog ud efter en tredjeplads.
Du kan få overblikket herunder.
1Eriksen ryger videre efter gyser i BarcelonaChristian Eriksen har scoret to mål i årets Champions League.
Action Images via Reuters/Paul Childs Den eneste danske deltager, der før den sidste gruppekamp kunne være nervøs for sin videre deltagelse i den prestigefyldte turnering var Christian Eriksen, hvis Tottenham hold var på en svær opgave på udebane mod FC Barcelona.
Læs også:UEFA vil bruge VAR til Champions League og EMTottenham havde før den sidste gruppespilskamp lige så mange point som Inter Milan, der mødte PSV.
Begge hold spillede dog uafgjort med 1-1, og så røg Eriksen og holdkammeraterne videre på reglen om indbyrdes opgør.
Det skete på trods af, at de havde været bagud indtil det 85.
minut.
Christian Eriksen spillede samtlige minutter for Tottenham.
2Dortmund dominerer gruppenDortmund's Portugisiske forsvarsspiller Raphael Guerreiro scorede begge mål i Dortmunds sejr over Monaco (Photo by Valery HACHE / AFP) Selvom hverken Jacob Bruun Larsen eller Thomas Delaney var med i Dortmund truppen kan de to alligevel glæde sig til at have været med til at vinde deres gruppe foran Atletico Madrid, som ender på andenpladsen.
Læs også:Delaney på tavlen i Dortmunds derbysejrDortmund slog nemlig Monaco på to scoringer af Raphael Guerreiro.
Samtidig kunne Atletico Madrid ikke score mod belgiske Club Brugge, der fik et uafgjort 0-0 resultat mod spanierne.
Allerede før sidste gruppekamp var Ruhr-klubben med de danske landsholdsspillere sikker på avancement.
3Rød-hvid Ajax-trio er sikkert videreLasse Schöne og holdkammeraterne har allerede kunne fejre deres avancement fra gruppen før sidste kamp.
REUTERS/Costas Baltas Et andet hold med flittig dansk deltagelse på banen, der er sikre på at skulle spille play off-kampe er Ajax, der indtager en anden plads i gruppe E med to point op til Bayern München.
Læs også:Schöne, Dolberg og Ajax deler med Bayern i underholdende remisAjax-holdet råder både over Rasmus Nissen, Kasper Dolberg og Lasse Schöne, og de danske kræfter kan være med til at spille en sensationel gruppesejr-hjem i den sidste kamp, hvor de møder netop Bayern München.
FacebookTwitterKopier linkEmner:Daniel Wass (fodboldspiller)|Jacob Bruun Larsen (fodboldspiller)|Tottenham Hotspur FC|Spanien|Fodbold




https://www.dr.dk/nyheder/udland/dansker-i-strasbourg-naer-skyderi-tjeneren-har-trukket-gardinerne-og-laast-doeren

Skyderi i StrasbourgSe temaUdlandDansker i Strasbourg nær skyderi: Tjeneren har trukket gardinerne for og låst dørenGerningsmand bag skyderi er på fri fod, og folk bliver bedt om at blive indendøre.
Af Maja Lærke Maach11.
dec.
2018 kl.
22.
47 | opdateret 12.
dec.
2018 kl.
14.
47Bemærk: artiklen er mere end 30 dage gammelLæs opDanske Mette Bentow er ikke langt fra det sted, hvor en person her til aften har skudt mod et julemarked i centrum af den franske by Strasbourg.
Mindst tre personer blev dræbt og flere andre er såret af skudene - heraf nogle af dem alvorligt, oplyser de franske myndigheder.
Mette Bentow sidder fast på en restaurant sammen en række EU-parlamentarikere, og forsamlingen har fået besked på ikke at forlade stedet og være stille.
Det skyldes, at gerningsmanden ifølge politiet fortsat er på fri fod.
- Jeg havde lige været ovre på julemarkedet, og vi havde netop fået serveret den første ret på restauranten, da parlamentarikernes telefoner begynder at bimle og bamle med beskeder om, at der har været skyderiet.
- Tjeneren kommer kort efter ind og trækker gardinet for, slukker lyset og låser hoveddøren.
Det er heldigvis en ret stor dør, fortæller Mette Bentow til DR Nyheder.
Oplevede terror i KøbenhavnMette Bentow kalder situationen for 'helt absurd'.
Det skyldes, at hun var rejst til byen for at tale i EU-parlamentet om antisemitisme og terrorangrebet i København i 2015.
Det var Mette Bentow og familien, som holdt datterens bat mitzvah i Københavns synagoge, da terroristen Omar el-Hussein skød ude foran.
Læs også:TIP OS Er du nær skyderi ved julemarked i Strasbourg?
- Jeg sidder sammen med folk, der tager det helt roligt, og det prøver jeg også at gøre.
Jeg ved nok først i morgen, hvordan jeg har det.
Men det er ikke samme situation, som sidste gang (terrorangrebet i København, red.
).
Jeg bruger det, som krisepsykologerne har lært mig og prøver at fokusere på noget andet, siger Mette Bentow.
- Vi venter på, at vi kan få lov til at forlade stedet.
Hvis gerningsmanden ikke bliver fundet inden for kort tid, bliver det svært at komme ud af byen.
Folk sidder og ringer til familie og venner, og jeg har gjort det samme og talt med mine børn.
På restauranten opfører tjenerne sig professionelt og bliver ved med at servere for gæsterne for at opretholde en så normal stemning som muligt, fortæller hun.
Tilføjelse 12/12 14.
47: Efter artiklens udgivelse er dødstallet blevet justeret ned.
Ifølge den franske statsanklager blev to dræbt.
Endnu en person er efterfølgende erklæret hjernedød.
12 blev såret i angrebet.
Seks af dem er i kritisk tilstand.
Sagen kort•Politiet efterforsker skyderiet som et muligt terrorangreb.
•Ifølge den franske indenrigsminister er mindst tre personer døde, mens flere andre er såret, hvoraf nogle af dem er i kritisk tilstand.
Der er ikke kommet nogle endelige tabstal endnu.
•Politiet formoder, at der er én gerningmand på flugt, som man allerede kender identiteten på.
•Der er endnu ingen oplysninger om motivet bag angrebet.
•- Der lød skud, og folk løb i alle retninger.
Det varede i cirka ti minutter, fortæller en butiksansat til den franske tv-station BFM TV ifølge Ritzau.
•Byen er inde i en af årets travleste tidspunkter på grund af julen.
Og i denne uge er der både EU-parlamentarikere i byen til møder i parlamentsbygningen, og tusindvis af turister er strømmet til for at besøge byens berømte julemarked.
•I forvejen er der en høj sikkerhed ved julemarkedet, der er spærret af for køretøjer, og folk får tjekket deres tasker, inden de går ind til boderne.
REUTERS/Vincent Kessler  (Photo by Patrick HERTZOG / AFP)  REUTERS/Vincent Kessler  Det var på denne plads, Place Kléber, at skyderiet skete.
(arkivfoto)  (ARKIV)(FILES) In this file photograph taken on December 3, 2017, pedestrians gather at the Christmas market at The Place Kleber Square in Strasbourg.
- One person has been killed and six people injured in a shooting near a Christmas market in the eastern French city of Strasbourg on December 11, 2018, police said, adding that the suspect was on the run.
(Photo by PATRICK HERTZOG / AFP) 1 / 5REUTERS/Vincent Kessler 1 / 5(Photo by Patrick HERTZOG / AFP) 2 / 5REUTERS/Vincent Kessler 3 / 5Det var på denne plads, Place Kléber, at skyderiet skete.
(arkivfoto) 4 / 5(ARKIV)(FILES) In this file photograph taken on December 3, 2017, pedestrians gather at the Christmas market at The Place Kleber Square in Strasbourg.
- One person has been killed and six people injured in a shooting near a Christmas market in the eastern French city of Strasbourg on December 11, 2018, police said, adding that the suspect was on the run.
(Photo by PATRICK HERTZOG / AFP) 5 / 5FacebookTwitterKopier linkEmner:Omar Abdel Hamid El-Hussein (terrorist)|København|Kriminalitet|EU|Europa-Parlamentet




https://www.dr.dk/nyheder/penge/banker-faar-paabud-risikable-boliglaan-i-aarhus-og-koebenhavn

PengeBanker får påbud for risikable boliglån i Aarhus og København13 ud af 15 undersøgte pengeinstitutter skal skrue ned for risikoappetitten.
I oktober sidste år blev der indført nye låneregler, der lægger begrænsninger for, hvor mange der kan få flekslån og afdragsfrie lån i København og Aarhus.
Reglerne er indført for at skabe ro på boligmarkedet.
Af Oliver Batchelor11.
dec.
2018 kl.
22.
04Bemærk: artiklen er mere end 30 dage gammelLæs opEn række banker og sparekasser har været for langsomme til at sikre, at de overholder de skærpede regler om boligudlån i vækstområderne i København og omegn samt Aarhus.
En undersøgelse af 15 mindre og mellemstore pengeinstitutter, som Finanstilsynet har gennemført, viser, at flere af dem i strid med reglerne har bevilget risikable lån til økonomisk sårbare kunder.
- Institutterne er kommet for sent i gang eller har ikke sikret sig, at de kunder, de låner penge ud til, er robuste nok.
Kunderne skal enten have en formue, så de kan modstå stød til økonomien, eller vælge en sikker finansiering og have høj jobsikkerhed, siger vicedirektør Kristian Vie Madsen.
Påbud og påtaler til 13 bankerPåbud:Middelfart SparekasseRingkjøbing LandbobankJutlander BankDjurslands BankSparekassen KronjyllandSkjern BankSparekassen ThySparekassen VendsysselVestjysk BankSparekassen Sjælland-FynPåtale:Lån & Spar BankArbejdernes LandsbankSpar Nord BankKilde: FinanstilsynetI over halvdelen af de undersøgte banker og sparekasser har kunderne en gennemsnitlig gældsfaktor over fire - det højst tilladte ved boliglån i vækstområderne.
Det betyder, at pengeinstitutterne har set igennem fingre med, at husstandens samlede lån i udgangspunktet ikke må være højere end fire gange dens samlede årsindkomst.
Læs også:Banker blæser på kreditvurdering i kamp om andelsboligkunders gunst- Hvis man har for høj gæld i forhold til sin indkomst og har variabelt forrentede lån, så kan en rentestigning komme til at betyde, at man må gå fra hus og hjem.
Man kan også havne i en situation, hvor man hverken har råd til at sælge eller blive boende, siger Kristian Vie Madsen.
10 påbud og tre påtaler til bankerFlere af bankerne og sparekasserne har vist sig at have mange kunder med høj gældsfaktor, som ikke vil kunne klare et boligprisfald på 10 procent eller mere, viser undersøgelsen.
Over halvdelen af pengeinstitutterne har desuden bevilget mere end 15 procent af udlånet i vækstområder til kunder med negativ formue, hvilket vil sige, at de har mere gæld end boligen er værd.
Nogle af bankerne og sparekasserne har også øget deres udlån i vækstområderne væsentligt, selvom de ligger uden for institutternes lokalområde.
Forholdene har ført til 10 påbud og tre påtaler for ikke at leve op til bekendtgørelsen om god skik for boligkredit og for ikke at følge vejledningen om forsigtighed ved belåning af boliger i vækstområder.
- I forskelligt omfang har der været problemer i 13 ud af 15 undersøgte banker og sparekasser.
Derfor påbyder vi dem nu at leve op til reglerne.
Hvis ikke de gør det, så kan det ende med en politianmeldelse, siger Kristian Vie Madsen.
Danske Bank kom for sent i gangOgså blandt de store banker er den gal.
Finanstilsynet har lavet en tilsvarende undersøgelse med fokus på Danske Bank, Jyske Bank, Sydbank, Nykredit Bank, Nordea og Handelsbanken.
- Her var det det samme billede, at der også var mangler.
De har ikke fået implementeret reglerne på en måde, så de også blev fulgt i praksis.
Man har forsøgt, men er ikke kommet i mål, siger Kristian Vie Madsen.
Blandt de seks store banker skilte Danske Bank sig negativt ud ved, at fire ude af 10 bevillinger fra undersøgelsesperioden ikke levede op til vejledningen om lån i vækstområder.
- Som man kan læse ud af redegørelserne, så var der en forskel på bankerne.
Og her lå Danske Bank højest, siger Kristian Vie Madsen.
Det førte til en påtale fra Finanstilsynet til Danmarks største bank for at have været for lang tid om at stramme op på långivningen, selvom banken allerede havde iværksat tiltag for at rette op.
FacebookTwitterKopier linkEmner:Pengeinstitutter|Danske Bank|Finanstilsynet|København|Økonomi




https://www.dr.dk/nyheder/vejret/vintervejr-kommer-snigende

VejretVintervejr kommer snigendeFrem mod weekenden bygger vejret op til sneboldskamp i weekenden.
Thorup Strand med en lavtstående sol, der skinner ind under skydækket.
Af Nina Bendixen11.
dec.
2018 kl.
20.
16Bemærk: artiklen er mere end 30 dage gammelLæs opDet bliver gradvist koldere for hver dag vi nærmer os weekenden, og det betyder, at de byger eller den nedbør der måtte være, kan falde som sne.
Men vi skal først have en kold og grå tørvejrsdag at "varme" op på.
Onsdag bliver nemlig primært dækket af skyer med enkelte solkig.
Skyerne på Bornholm holder dog ikke helt tæt, og der vil falde byger mest i form af regn, men måske også som slud.
Polarluft på vejVinden begynder at dreje i et nordøstligt hjørne, og det hiver kold polarluft ned over de relativt lune danske farvande.
Når kold luft møder varmt havvand, så kan snebyger skabes, og de første dage vil det især være østvendte kyster, der får lidt juledrys.
SnevejrsprognoseSom det ser ud nu, vil bygerne torsdag primært ramme Bornholm, Sydhavsøerne, Sydfyn og Syd- og Sønderjylland.
Fredag og lørdag fortæller prognosen, at især Østjylland og dele af Østsjælland står for tur.
Og Søndag kommer en front ind over landet fra vest, og hvis temperaturen holder sig lav, kan det blive til udbredt sne til store dele af landet.
Prognoser ændrer sig, og hvor præcis nedbøren falder er ikke til at sige, men vejret har alle ingredienserne til et godt snevejr.
Læs også:DMI: Vinteren starter mildt men bliver koldere end normaltFacebookTwitterKopier linkEmner:Vejret|Bornholm|Jylland|Fyn|Sjælland




https://www.dr.dk/nyheder/udland/skudepisode-ved-julemarked-i-strasbourg

Skyderi i StrasbourgSe temaUdlandSkudepisode ved julemarked i StrasbourgMindst to dræbte og flere sårede.
Stor politiaktion i den franske by Strasbourg .
Politi afspærrer dele af det centrale Strasbourg i det nordøstlige Frankrig her til aften.
Af Thomas Prakash11.
dec.
2018 kl.
20.
48 | opdateret 11.
dec.
2018 kl.
22.
25Bemærk: artiklen er mere end 30 dage gammelLæs opFransk politi er i højeste alarmberedskab i den franske by Strasbourg efter et skyderi tæt på et julemarked.
Indbyggerne skal holde sig indendøre og væk fra gaderne i centrum.
Indenrigsministeren, Christophe Castaner, oplyser på et pressemøde, at der er mindst to dræbte og otte sårede.
Flere er i kritisk tilstand.
Politiet siger, at de eftersøger én gerningsmand, som har skudt to forskellige steder i centrum af Strasbourg, først på selve julemarkedet og derpå lidt længere væk.
Tip osBefinder du dig i Strasbourg og ved du noget, er du velkommen til at kontakte os på tpra@dr.
dk.
Politiet mener, der kun er én gerningsmand, som stadig er på flugt.
Ifølge politiet kender de identiteten på gerningsmanden, da han tidligere er kendt af politiet.
Den mistænkte er tidligere blevet udpeget som en sikkerhedsrisiko, oplyser lokale myndigheder.
Lokalt politi, soldater samt specialstyrker deltager i politiaktionen.
Den franske anklagemyndighed efterforsker sagen som et muligt terrorangreb.
Episoden er sket tæt på det centrale torv, Place Kleber.
Byens julemarked er ikonisk, da det omfatter det meste af den centrale by.
Sikkerheden har været skærpet ved årets julemarked, der er afspærret for køretøjer.
Macron er orienteretFransk politi har afspærret området.
Den franske indenrigsminister siger, at der er tale om en "alvorlig sikkerhedssituation", og opfordrer folk til at blive indendøre, skriver nyhedsbureauet AP.
Udenrigsministeriets Borgerservice opfordrer danskere i Strasbourg til at tage sig i agt:- Undgå den centrale del af byen og hold dig inden døre, lyder advarslen, og man opfordrer samtidigt til at følge de franske myndigheders twitter-konto.
Et vidne fortæller til det franske medie BFMTV, at skyderierne begyndte kl.
20.
15, julemarkedet er lukket, restauranter og barer i området har lukket jerngitterne ned og bliver indenfor med kunderne.
- Der var skud og folk, der løb over det hele.
Det varede omkring 10 minutter, siger butiksejeren.
Den franske præsident Emmanuel Macron oplyser, at han holdes orienteret om situationen og vil sende sin indenrigsminister til Strasbourg.
Den danske europaparlamentariker Jeppe Kofod skriver, at Europa-Parlamentets bygning i byen er lukket ned på grund af skudepisoden.
Jens Rohde fra Europa-Parlamentet skriver også på Twitter, at han står i en "meget alvorlig situation".
- Der behandles her på livet løs.
Mange ambulancer, skriver han.
Han oplyser, at alle danske parlamentarikere har meldt sig okay på en intern sikkerhedstråd.
FacebookTwitterKopier linkEmner:Emmanuel Macron (politiker)|Europa-Parlamentet|Jens Rohde (politiker)|Strasbourg|Kriminalitet




https://www.dr.dk/sporten/haandbold/em-kvinder/trods-toerre-taesk-vil-haandboldkvinderne-kaempe-en-femteplads

EM KvinderTrods tørre tæsk vil håndboldkvinderne kæmpe for en femtepladsDe danske håndboldkvinder er allerede før sidste kamp ved EM uden mulighed for at få medaljer, men de har stadig meget at spille for.
Af Niels Anton Heilskov11.
dec.
2018 kl.
20.
43 | opdateret 12.
dec.
2018 kl.
11.
04Bemærk: artiklen er mere end 30 dage gammelLæs opMed tre lussinger i streg og en negativ målscorer på 22 mål i de seneste tre kampe har det danske kvindelandshold i håndbold mistet den sidste mulighed for at kunne kæmpe med om medaljerne ved EM i håndbold.
Dermed kunne man forestille sig, at den sidste kamp i turneringen mod Montenegro udelukkende kunne bruges til at tanke selvtillid, men det er ikke helt tilfældet.
Spillerne på det danske landshold er nemlig klar til at kæmpe for den bedst mulige placering.
Læs også:Stine Jørgensen tilbage i EM-truppen før Frankrig-kampMed en sejr over Montenegro får Danmark chancen for at tage femtepladsen ved EM, mens et nederlag kan sende danskerne ned på en skuffende tolvteplads.
Derfor er spillerne også indstillet på at kæmpe hårdt for et succesfuldt resultat.
- Det er altafgørende.
Lige nu føles det som liv og død.
Det vil betyde alt at kunne tage en sejr i morgen, forklarer Kathrine Heindahl.
Læs også:Ekspert: Tre grunde til at Danmark kan overraske mod de franske verdensmestreOg den indstilling deles naturligvis også af sportschefen i håndboldforbundet, Morten Henriksen.
- Det er jo fantastisk, at vi stadig spiller med om at kunne blive alt mellem fem og tolv, og der jo himmelvid forskel, siger han.
Læs også:Danmark er videre ved EM efter sikker sejr over PolenSelvom der er meget at spille for, bliver det dog svært mod montenegrinerne, som danskerne har stor respekt for.
- De er stærke og utroligt godt.
De har gode bagspillere, fløje og for den sags skyld også keepere, så det bliver en stor opgave, fastslår Fie Woller.
FacebookTwitterKopier linkEmner:Fie Woller (håndboldspiller)|Kathrine Heindahl (håndboldspiller)|Håndbold|Montenegro




https://www.dr.dk/nyheder/udland/tip-os-er-du-naer-skyderi-ved-julemarked-i-strasbourg

Skyderi i StrasbourgSe temaUdlandTIP OS Er du nær skyderi ved julemarked i Strasbourg?
Der har været skyderi midt i den franske by Strasbourg.
Ved du noget?
Politiet har afspærret flere gader og beder folk om at blive indendøre.
Af Maja Lærke Maach11.
dec.
2018 kl.
21.
09Bemærk: artiklen er mere end 30 dage gammelLæs opDer har her til aften været et skyderi i den franske by Strasbourg.
Skyderiet foregik på den centrale Place Kléber, hvor byens julemarked finder sted.
Læs også:Skudepisode ved julemarked i StrasbourgBefinder du dig i Strasbourg og kan fortælle DR Nyheder om situationen i byen?
Skriv til DR Nyheder på 1212@dr.
dk.
FacebookTwitterKopier linkEmner:Strasbourg|Frankrig|Kriminalitet




https://www.dr.dk/nyheder/udland/skud-ved-julemarked-politiet-laegger-jernring-om-parlament-og-centrum-af-strasbourg

Skyderi i StrasbourgSe temaUdlandSkud ved julemarked: Politiet lægger jernring om parlament og centrum af StrasbourgFolk bliver bedt om at blive indendøre efter skyderi ved et julemarked.
Af Maja Lærke Maach11.
dec.
2018 kl.
22.
03 | opdateret 12.
dec.
2018 kl.
14.
48Bemærk: artiklen er mere end 30 dage gammelLæs opEt skyderi ved et julemarked i den franske by Strasbourg har fået politiet til at lægge en jernring om byens centrum og indhylle gader og centrale pladser i blå blink, mens bevæbnede soldater og politifolk bevogter gaderne.
Mindst fire personer er meldt dræbt og mindst otte er såret, oplyser myndighederne.
- Hele centrum er i ’lockdown’.
Folk bliver bedt om at blive indendøre og blive på restauranterne og være stille, fortæller den franske tv-station France 24's korrespondent i byen, Cathrine Bennett til tv-kanalen.
- Det er et af årets travleste tidspunkter.
Byen er kendt som' julens hovedstad' med en festlig stemning, og folk kommer for at købe gaver.
Byen er i dag pakket med mennesker og flere end normalt, for ikke bare kommer der turister fra hele verden, der er også plenarmøder i Europa-Parlamentet i denne uge.
Det er derfor endnu sværere for politiet at sikre byen, når der er dobbelt så travlt, siger Cathrine Bennett.
Hun fortæller desuden, at der allerede var flere sikkerhedsforanstaltninger, som folk skulle igennem, inden de gik ind på selve julemarkedet, men at en mistænkt alligevel må være sluppet gennem sikkerhedstjekket.
Læs også:TIP OS Er du nær skyderi ved julemarked i Strasbourg?
Dansk parlamentariker: Jeg er bangeOgså EU-parlamentet i byen bliver lige nu bevogtet af politiet, og de ansatte eller parlamentarikere, som måtte befinde sig i bygningen, har fået at vide, de skal blive, hvor de er, fortæller korrespondenten endvidere.
Den danske EU-parlamentariker Christel Schaldemose (S) befinder sig i sin lejlighed i centrum af byen og fortæller til DR Nyheder, at skyderiet har gjort hende utryg.
Hun bor tæt på, hvor skyderiet fandt sted, men hverken så eller hørte det ske.
- Jeg har fået besked fra parlamentet om at blive indendøre.
Det er ordre fra politiet.
- Da jeg hørte om skyderiet, blev jeg instinktivt bange, selvom jeg ikke kan se eller høre noget, og jeg sidder her i min lejlighed.
Men det er fordi, jeg ikke ved, hvad det kan udvikle sig til, siger hun til DR Nyheder.
Tilføjelse 12/12 14.
48: Efter artiklens udgivelse er dødstallet blevet justeret ned.
Ifølge den franske statsanklager blev to dræbt.
Endnu en person er efterfølgende erklæret hjernedød.
12 blev såret i angrebet.
Seks af dem er i kritisk tilstand.
Skyderiet fandt sted ved en af byens centrale pladser.
FacebookTwitterKopier linkEmner:Christel Schaldemose (politiker)|Europa-Parlamentet|Politi|EU-forhold|Frankrig




https://www.dr.dk/nyheder/indland/dansk-salmonellaudbrud-vokser-til-33-personer

IndlandDansk salmonellaudbrud vokser til 33 personerStatens Serum Institut forsøger at få et overblik over udbruddet og leder fortsat efter smittekilden.
Statens Serum Institut vil melde det ud, så snart man er nærmere en forklaring på salmonellaudbruddet.
(Arkivfoto).
11.
dec.
2018 kl.
19.
36Bemærk: artiklen er mere end 30 dage gammelLæs opEt større udbrud af salmonella hærger i Danmark, og antallet af smittede er tirsdag oppe på 33 personer.
5.
december kunne Statens Serum Institut bekræfte, at mindst 28 børn og voksne fra hele landet havde været syge.
Det tal stiger nu, og det kan sagtens fortsætte, oplyser epidemiolog på Statens Serum Institut Luise Müller.
Man er overbevist om, at smittekilden er svinekød.
Det er dog nødvendigt at komme endnu nærmere et svar.
Derfor er Statens Serum Institut ved at foretage en undersøgelse for at få et overblik over udbruddet.
Drik rigeligt med væskeSalmonellaudbruddet er i dansk sammenhæng stort.
Luise Müller har tidligere fortalt til Ritzau, at antallet af syge normalt er under ti personer ved et udbrud.
Symptomer på en salmonellainfektion er blandt andet diarré, opkast og generel utilpashed.
Luise Müller forklarer, at kroppen normalt selv klarer sygdommen.
Man skal bare huske at indtage rigeligt med væske, så man ikke dehydrerer.
Salmonellainfektionen kan opstå, hvis kødet ikke bliver stegt ordentligt, eller hvis saft fra svinekødet kommer i kontakt med andre fødevarer, som ikke varmebehandles under tilberedningen i køkkenet.
/ritzau/FacebookTwitterKopier linkEmner:Statens Serum Institut|Fødevarer|Sygdomme og lidelser




https://www.dr.dk/nyheder/regionale/nordjylland/slut-med-nattoej-dagen-lang-sygehus-giver-patienternes-garderobe-en

NordjyllandSlut med nattøj dagen lang: Sygehus giver patienternes garderobe en makeoverDer kommer form og farver på tøjet for patienter på Aalborg Universitetshospital.
Anette Larsen er blandt de patienter, der allerede nu har fået mulighed for at prøve det nye patienttøj.
Af Klaus Videbæk og Trine Dam11.
dec.
2018 kl.
19.
33 | opdateret 12.
dec.
2018 kl.
06.
50Bemærk: artiklen er mere end 30 dage gammelLæs opEn kedelig hvid dragt uden pasform eller hensyn til, om du er mand eller kvinde.
Sådan vil de fleste kende det patienttøj, man får stukket i armene, når man bliver indlagt på sygehuset.
Men på Aalborg Universitetshospital går man nu en anden vej.
Her vil man fremover give patientgarderoben både farve, facon og flipper og sørge for, at der er tøj til både dag og nat.
Det nye tøj skal give patienterne en bedre oplevelse af at være indlagt og endda motivere dem til at komme ud af sengen hurtigere, fortæller projektsygeplejerske Anita Tracey, der selv tidligere har forsket i, hvad tøjet betyder, når du er indlagt og modtager behandling.
- Patienttøjet i dag er designet til sengeleje.
Der er ikke nogen gener ved det, men det tilskynder ikke patienter til at være oppegående.
Patienterne føler sig som patienter, og de føler, at de har nattøj på hele tiden, siger hun.
Det nye patienttøj vil bestå af blå bukser og en blå skjorte i både mørke og lyse nuancer, afhængigt af om du skal bruge det om dagen eller om natten.
Farveskiftet markerer forskellen på dagtøj og nattøj på det nye tøjdesign.
Derudover kommer der også, som noget en helt nyt, en særlig patient-bh.
Føler ikke man ser syg udDet nuværende patienttøj har stort set ikke ændret sig i løbet af de seneste 35 år, og derfor giver det god mening at kigge på tøjdesignet med friske øjne, mener Anita Tracey.
Allerede nu er det blevet testet på en kræftafdeling, og her tog patienterne godt imod det nye udvalg, siger hun:- De skulle lige vænne sig til, at det var nyt tøj, men de synes faktisk, de så bedre ud med det.
De føler ikke, de ser så syge ud.
Læs også:Efter slem influenzasæson: Hospital har stadig brandvagter på gangeneAfhængigt af hvilken behandling man får, kan patienterne også vælge at beholde deres eget tøj på, men der skal være et alternativ til de patienter, der har behov for det.
Det kan for eksempel være, hvis man har sår, der væsker.
Med det nye patienttøj kommer der også særlige bh'er.
Når patienterne kan lide det tøj, de får stillet til rådighed, er der også mulighed for, at de generelt får det bedre, påpeger Anita Tracey.
- Det har betydning for patienternes velvære, og når man føler sig bedre tilpas, så kommer man sig hurtigere, siger hun.
Det nye patienttøj skal efter planen tages i brug af patienterne på det nye storsygehus i Aalborg, der ventes at stå færdigt i 2020.
FacebookTwitterKopier linkEmner:Patienter|Tøj|Aalborg Universitetshospital|Hospitaler|Aalborg




https://www.dr.dk/nyheder/udland/jury-vil-sende-doedsbillist-fra-charlottesville-419-aar-i-faengsel

UdlandJury vil sende dødsbillist fra Charlottesville 419 år i fængselNynazist, der kørte ind i folkemængde, har udsigt til et liv bag tremmer.
(Arkiv)James Alex Fields Jr.
, fotograferet ved den højrenationalistiske demonstration 'Unite the Right', før han blev anholdt for at køre ind i en moddemonstration i byen Charlottesville.
(Foto: Stringer .
© Scanpix)Af Thomas Prakash11.
dec.
2018 kl.
19.
06Bemærk: artiklen er mere end 30 dage gammelLæs opEn 32-årig kvinde omkom, da en mand i august 2017 med vilje kørte en bil ind i en gruppe af demonstranter i byen Charlottesville i delstaten Virginia.
Nu har manden bag rattet, den 21-årige nynazist James A.
Fields Jr.
, udsigt til sin mulige straf.
Juryen anbefaler, at han skal bag tremmer for livstid - plus 419 år, skriver The Washington Post.
Juryen kendte i fredags Fields skyldig i en langrække anklager, der udover drab også omfatter overlagt overfald og flugt fra en dødelig trafikulykke.
Læs også:Tre er døde i Charlottesville efter racesammenstødFields har i retten ikke benægtet at han kørte sin bil, en sølvgrå Dodge Challenger, ind i en gruppe moddemonstranter ved det højrenationalistiske optog i byen.
Hans forsvarere har dog hævdet, at han gjorde det, fordi han frygtede for sin egen sikkerhed.
Et argument, som juryen afviste.
Over 30 personer blev skadet ved påkørslen - flere alvorligt.
(arkiv) Drabsmandens ødelagte bil umiddelbart efter anholdelsen.
Kan ikke skærpe straffenNu er det op til dommeren om, han vil følge juryens indstilling.
Dommer Richard E.
Moore vil afsige sin dom 29.
marts.
Han kan lempe straffen, men ikke skærpe den.
Den dræbte kvinde var den 32-årige Heather Heyer, der arbejdede på et advokatfirma.
Hendes drabsmand, James A.
Fields Jr.
, var blot 20 år på gerningstidspunktet, og havde velkendte nazistiske synspunkter.
Han deltog ifølge New York Times i optoget sammen med den højrenationalistiske gruppe Vanguard America.
Sagen vakte stor opmærksomhed, da det var kulminationen på en lang række sammenstød, der udsprang af protester fra højrefløjen mod at flere statuer af sydstatsgeneraler i flere byer blev fjernet af hensyn til ofrene for slavetiden.
Umiddelbart efter sammenstødene i Charlottesville blev præsident Donald Trump kritiseret for ikke at tage skarpt nok afstand fra drabet.
Trump sagde, at han fordømte racisme, og at der blev begået "fejl på begge sider".
FacebookTwitterKopier linkEmner:Donald Trump (politiker)|USA|Mord|Dodge|New York Times




https://www.dr.dk/nyheder/udland/masseskyderi-i-brasiliansk-katedral-fem-doede

UdlandMasseskyderi i brasiliansk katedral - fem dødeEn bevæbnet mand begyndte at skyde midt under en messe, inden han begik selvmord.
Af Jakob Busk Olsen11.
dec.
2018 kl.
18.
59Bemærk: artiklen er mere end 30 dage gammelLæs opMidt under middagsmessen i en katolsk katedral i den brasilianske by Campinas begyndte en bevæbnet mand i dag at skyde på kirkegængerne.
Fire personer blev dræbt, mens fire er alvorligt såret.
Øjenvidner fortæller ifølge nyhedsbureauet Reuters, at manden skød vilkårligt efter personerne i Catedral Metropolitana med to pistoler, inden han begik selvmord ved alteret.
Campinas ligger omkring 100 kilometer nord for millionbyen Sao Paulo i den sydlige del af Brasilien.
Flest mord i verdenMotivet bag masseskyderiet er endnu uklart, ligesom gerningsmandens navn ikke er blevet offentliggjort.
Brasilien er det land i verden, hvor der bliver begået flest mord om året - 64.
000 sidste år.
Men masseskyderier mod for eksempel skoler og kirker, som man kender dem fra USA, er relativt sjældne i Brasilien.
Masseskyderiet fandt sted i Campinas' katedral, hvis fulde navn er Catedral Metropolitana Nossa Senhora da Conceição (arkivfoto).
FacebookTwitterKopier link




https://www.dr.dk/musik/kender-du-ik-johnson-her-er-den-bawlende-rapper-i-dag

Den nye stil - historien om dansk hiphopSe temaMusikKender du ik' Johnson?
Her er den bawlende rapper i dag I 00'erne var Johnson en af dansk hiphops helt store stjerner, og i dag spiller musikken stadig en stor rolle i hans liv.
00'erne var årtiet, hvor dansk rap for alvor slog igennem og blev mainstream.
Her blev Johnson et af dansk raps helt store navne.
Af Linnea Kirstina Edström11.
dec.
2018 kl.
19.
30Bemærk: artiklen er mere end 30 dage gammelLæs opHar du nogensinde gjort en entré på klubben, haltende på dit højre ben?
Så er der gode chancer for, at du er blevet inspireret af rapperen Johnson, den jyske bawler, som dominerede de danske hitlister i 00'erne.
Med sin westcoast-inspirerede rap og fængende formuleringer blev Johnson én af de første rappere i Danmark, som fik ægte stjernestatus.
Men hvordan nåede Johnson hele vejen til toppen?
Og hvad laver han egentlig i dag?
Lyt til Johnsons nummer 'Kig forbi' herunder, mens du læser videre:Johnson - Kig forbiRapperen fra 8210For Marc Johnson startede det hele i den lokale ungdomsklub i Åbyhøj vest for Aarhus, hvor han begyndte at lave amerikansk rap på dansk under navnet Niggeren I Slæden.
Det skete i selskab med Liam og Osama, bedre kendt som L.
O.
C.
og USO, og sammen gik de under navnet BA.
N.
G.
E.
R.
S.
Senere gik han solo med sit eget navn, Johnson, og tog hele turen fra aarhusiansk undergrundsrapper til etableret kunstner, der hittede med landsdækkende ørehængere som 'Kig forbi', 'Det passer' og 'Nasty'.
Det førte til en succesfuld karriere med fuld tryk på, som du kan høre om i fjerde sæson af P3-podcasten 'Den nye stil', som kortlægger dansk hiphops historie.
Sammen med L.
O.
C.
og USO startede Johnson med at rappe i den lokale ungdsomsklub i Åbyhøj vest for Århus.
Hiphoppen som faderskikkelseMed sin karakteristiske stemmeføring, ubesværede flow og flabede tekster skabte Johnson sig en hæsblæsende karriere med fest, alkohol og succes.
Men udover den vilde livsstil tilbød hiphoppen også Johnson en identitet.
Særligt var det en faderskikkelse, han søgte i musikken.
Som syvårig mistede han sin ghanesiske far, som var ombord på et Maersk-skib, der blev bombet ved Golfkysten i optakten til Golfkrigen.
Musik har altid været min erstatning for min far.
Jeg har aldrig kunnet spejle mig i nogle danskere.
Johnson i P3-podcasten 'Den nye stil'- Musik har altid været min erstatning for min far.
Jeg har aldrig kunnet spejle mig i nogle danskere.
Jeg er halv afrikaner og halvt dansk.
Men jeg har aldrig følt mig dansk, for når jeg kigger mig i spejlet, så ligner jeg ikke nogen af mine bedste venner.
Det har været svært.
Så dér, hvor jeg kunne føle noget sammenhold, som var større end det, der var omkring mig, det var i hiphop, fortæller Johnson i podcasten 'Den nye stil'.
Johnson fandt desuden en ro, da han efter sit andet album 'Alt mit shit' rejste til den amerikanske by, Atlanta.
Den nye stil liveOnsdag den 26.
december inviterer P3 til en aften i Store Vega i København, der hylder dansk raps historie.
Med udgangspunkt i podcasten 'Den nye stil – historien om dansk rap' vil vært Pelle Peter Jensen præsentere en tidslomme af live rap-musik med flere af de danske artister og grave de bedste anekdoter frem fra en tid, hvor dansk rap spirede for første gang.
Indtil videre er MC Einar, Humleridderne​​​​​​, Østkyst Hustlers, Karen Mukupa, DJ Tue Track​​​​​​​, DJ Static​​​​​​​, Dj Phase 5 bekræftet som optrædende.
Du kan købe billetter her.
Egentlig var formålet med rejsen at lave musik, men byen kom til at få en særlig betydning for ham, da han følte sig beslægtet med byens kultur og mennesker.
I dag kan han finde rundt i byens gader uden GPS, og for Johnson føles byen som et andet hjem, som han besøger to-fire gange om året.
Mens han var i Atlanta første gang, tog Johnson også kontakt til sin fars bror, som familien mistede kontakten til efter farens død.
Du kan ikke vælge din mor og far, og du kan ikke vælge, hvor du er født, men du kan fandeme godt vælge, hvor du tager hen.
Marc Johnson i P3-podcasten 'Den nye stil'For Johnson var det vildt at møde et menneske, han kunne spejle sig selv i fysisk.
De ligner nemlig begge faren meget.
- Du kan ikke vælge din mor og far, og du kan ikke vælge, hvor du er født, men du kan fandeme godt vælge, hvor du tager hen.
Og jeg har fundet et sted, hvor jeg føler, jeg er hjemme, og hvor stjernerne åbenbart har kastet min familie ind i bogen nu, fortæller Johnson i P3-podcasten 'Den nye stil'.
Læs også:Det blev kaldt useriøst larm: Nu bliver dansk hiphop hyldet ved stor koncertMusikken spiller stadig en rolleI dag beskæftiger Johnson sig stadig med musik.
Men i stedet for selv at være frontmand på scenen, har han nu i dag en mere tilbagetrukket rolle.
Han skriver stadig musik, og sammen med sin producer har han et lydstudie og et managementfirma, hvor han arbejder med unge musikere.
Lyt til nummeret 'Det passer' herunder:Johnson - Det passer- Det handler mest om at give tilbage.
Jeg ville hjælpe unge mennesker, som har en drøm.
Unge er letpåvirkelige og kan hurtigt komme til at hænge ud med nogle forkerte typer.
Og så er det bedre at de kan hænge ud med mig, så der ikke er nogen, der tager røven på dem, fortæller Johnson til dr.
dk.
Helt færdig med at optræde er han dog tilsyneladende ikke.
Til næste år er det 20 år siden, at gruppen B.
A.
N.
G.
E.
R.
S begyndte at rappe i ungdomsklubben i Åbyhøj, og i den anledning kommer Johnson muligvis til at 'kigge forbi' på flere spillesteder.
- Til næste år har vi 20 års jubilæum, L.
O.
C.
og USO og jeg, fra dengang vi begyndte at lave musik sammen.
Så der planlægger USO og jeg at tage ud og spille for at fejre, at vi har så meget materiale.
FacebookTwitterKopier linkEmner:Liam O'Connor (musiker)|Pop og rock|Aarhus|A.
P.
Møller-Mærsk|USA




https://www.dr.dk/sporten/haandbold/kvindeligaen/aarhus-united-spillerne-kaemper-oekonomisk-truet-klub-paa-og-uden

KvindeligaenAarhus United-spillerne kæmper for økonomisk truet klub på og uden for banenAarhus United-spillerne er klar til også at kæmpe uden for stregerne i jagten på at skabe en solid økonomi i håndboldklubben.
Aarhus United har kun eksisteret i halvandet år.
Alligevel kæmper de med i den bedste halvdel af kvindeligaen.
 Af Niels Anton Heilskov11.
dec.
2018 kl.
18.
47Bemærk: artiklen er mere end 30 dage gammelLæs opTirsdag røg håndboldkvinderne fra Aarhus United på Dansk Håndbold Forbunds sorte liste over klubber, der ikke lever op til de økonomiske krav, som forbundet stiller til klubben.
Det betyder, at klubben ikke må skrive kontrakter med nye spiller eller forlænge kontrakter.
Men selvom klubben, der på nuværende tidspunkt ligger nummer seks i den bedste danske række, er i problemer, forklarer holdets anfører, at spillerflokken stadig er positive overfor projektet.
Læs også:Økonomisk trængte Aarhus United ryger på DHF's sorte listeFor at sikre sig, at deres klub hurtigt kan komme væk fra den skæmmende liste igen, er spillerne da også klar til at trække i arbejdstøjet udenfor banen for at redde klubben.
Læs også:Odense Håndbold vinder for 11.
gang i streg-Vi spillere har meldt os på banen for at høre, hvordan vi kan gøre noget og være med til at finde sponsorer, siger Aarhus Uniteds anfører, Emma Mogensen.
Eksempler på det arbejde har Emma Mogensen allerede gjort sig tanker om.
- Vi kan tage ud og besøge vores sponsorere og drikke en kop kaffe med dem eller give dem en julegave.
Så vi kan bidrage og vise os som andet end bare håndboldspillere, forklarer anføreren.
Uheldig situation skal føre til bæredygtighedLedelsen i Aarhus United har tidligere i dag givet udtryk for, at de har midler nok til at kunne slippe væk fra listen, men at de hellere vil ordne de økonomiske udfordringer på en mere holdbar måde i stedet for at lave lappeløsninger.
- Vi synes, at det er mere troværdigt at sige, hvordan det er.
Vi vil ikke gøre det halvvejs, siger næstformand i klubben, Jan Snogdal.
Læs også:Mestrene vinder sikkert uden skadet profilI spillertruppen er man ifølge Emma Mogensen glade for bestyrelsens beslutning om at være åbne.
- Det er en uheldig situation som spiller.
Vi vil jo bare gerne have, at der er styr på det, så vi kan fokusere på spillet inde på banen, men heldigvis har vi en bestyrelse, der har været meget åbne over for os, så vi tror på, at det nok skal lykkes.
Læs også:Aarhus United snupper overraskende pokalbronzeHun håber også på, at opmærksomheden kan føre til en mere bæredygtig økonomi.
-Vi håber på, at den her sorte liste kan blive et opråb til sponsorerne, så det her kan blive så godt og bæredygtigt et budget, som der er mulighed for, at det kan blive, siger Emma Mogensen.
FacebookTwitterKopier linkEmner:Aarhus United|Økonomi|Håndbold|Aarhus|Dansk Håndbold Forbund




https://www.dr.dk/sporten/oevrig/video-stine-loeber-335-kilometer-ad-gangen-ultraloeber-haedret-rekordaar

Øvrig sportVIDEO Stine løber 335 kilometer ad gangen: Ultraløber hædret for rekordårGrænserne i dansk ultraløb er blevet rykket tre gange på samme år af en 38-årig fitness-koordinator fra Aalborg, som løber til alt for at få trænet nok.
Af Niels Anton Heilskov11.
dec.
2018 kl.
18.
11Bemærk: artiklen er mere end 30 dage gammelLæs opNår man skal have succes i ultraløb, der varer mere end 24 timer, så gælder det om at træne en masse basiskilometer og presse træningspassene ind på alle de tidspunkter, hvor der kan være mulighed for det.
Læs også:Alle kan lave en Ironman: Et spørgsmål om vilje og tidDerfor er det måske heller ikke helt overraskende, at den tredobbelte danmarksrekordindehaver i ultraløb Stine Rex også kommer løbene til sin egen hyldest på det lokale rådhus.
- Jeg løber til alt.
Jeg løb her til i dag.
Jeg løber til frisør, på arbejde, ned og handler, og når jeg skal hente børnene.
Jeg prøver at integrere løb i min hverdag, for jeg har en familie, som betyder rigtigt meget for mig, og det skal ikke gå ud over dem, at mor hun er tosset, konstaterer Stine Rex.
Læs også:VIDEO Se madkassen der skal holde Leon løbende i 48 timerRex'rekordhattrickDen dedikation er noget af det, der har været med til at gøre løberen til en komet på de længste distance i løbesporten, hvor hun har hentet tre danmarksrekorder i år.
Rekord-hattricket blev markeret med blomster og tale fra Aalborgs borgmester.
Rex' rekorder335 kilometer på 48 timers løb ved Icarus Florida Ultrafest 2018 i USA.
Sølv til EM i 24 timers løb i Rumænien, hvor hun også slog Danmarks rekorden.
Danmarksrekord på 100-miles-distancen.
- Det var ikke meningen, at jeg ville sætte rekorder, men da jeg satte den første danmarksrekord, så ville jeg sætte en mere.
Og så var der lige pludselig mulighed for at lave en form for hattrick, så derfor gjorde jeg det.
Læs også:Dansk rekord: Løb 219 kilometer på et døgnOg selvom de mange rekorder kunne lyde som hyldest nok, så er hun trodsalt glad for at hendes præstationer bliver værdsat.
- Jeg synes, at det er mega fedt, og jeg er meget stolt.
Jeg var næsten ved at begynde at græde.
Mester i at glemme tid og stedUltraløb kræver enorm selvdisciplin og opofrelse, når atleterne kilometer efter kilometer skal ignorere smerte og søvnmangel i jagten på sportslig triumf.
Selvom det kan lyde som en pinsel, så ser Stine Rex det nærmere som noget eventyrligt.
- Det er lidt et eventyr for mig og min mand, når vi er rundt i verden.
Vi har været i Florida, Grækenland og Rumænien og så Mors.
Læs også:VIDEO Danske stafetkvinder misser finale men slår ny rekordUdover en smule eventyr har Stine Rex også en særlig evne til at slippe væk fra smerterne undervejs.
- Det er vanvittigt, jeg ved det godt.
Men når jeg først kommer i en rytme, så glemmer jeg tid og sted.
Og det er det, jeg er god til, og jeg synes, at det er fedt.
Læs også:VIDEO Ny dansk rekord: Anna Emilie Møller bliver nummer syv i EM-finalenDe tre uventede rekorder har givet Stine Rex blod på tanden, og hun har blandt andet vm i 24-timers-løb som et stort mål i den kommende sæson.
Derudover vil hun gerne prøve kræfter med verdensrekorden på 48-timers-løb.
- Rekorden 48 timer lyder på 401.
Og jeg siger ikke, at jeg kan, men det kunne være sjovt at se, om jeg ikke kan komme omkring der.
Det er jo bare en tur til grænsen.
FacebookTwitterKopier linkEmner:Ekstremsport|Aalborg|Florida|Grækenland|Rumænien




https://www.dr.dk/nyheder/regionale/trekanten/52-rembrandt-vaerker-har-samlet-stoev-paa-dansk-museum-nu-skal-de-frem-i

Trekantområdet52 Rembrandt-værker har samlet støv på dansk museum: Nu skal de frem i lysetVejle Kunstmuseum vil søge støtte til en udstilling med Rembrandt-raderinger, som samler støv på magasinet.
Til venstre er det raderingen 'Rottegiftsælgeren', som er en del af Vejle Kunstmuseums samling.
Til højre et af Rembrandts portrætter.
Fotos: VejleMuseerneAf Rasmus Dyrberg Hansen11.
dec.
2018 kl.
19.
00Bemærk: artiklen er mere end 30 dage gammelLæs opI 1899 åbnede Vejle Kunstmuseum, og i den forbindelse fik museet en gave af etatsråd Christian Eckhardt, der blandt andet bestod af 52 raderinger af Rembrandt.
Raderinger er en særlig form for tryk, der er lavet med en nål i en kobberplade, og nogle af Vejle Kunstmuseums raderinger er meget sjældne og værdifulde.
Alligevel har værkerne aldrig været udstillet sammen i en større Rembrandt-udstilling.
Nogle værker har været udstillet i enkelte udstillinger, men i langt de fleste af de 119 år, der er gået, siden museet modtog værkerne, har de været opmagasineret.
Det skal være slut nu.
RembrandtRembrandt Harmenszoon van Rijn, som kunstner bare kendt som Rembrandt, levede fra 1606 til 1669.
Blandt hans mest kendte malerier er ’Nattevagten’, der er udstillet på Rijksmuseum i Amsterdam.
Maleriet måler hele 363 x 437 centimeter.
I 2015 købte Rijksmuseum og Louvre i Paris i fællesskab to portrætmalerier kaldet 'Pendant portraits of Maerten Soolmans and Oopjen Coppit' på en auktion til en samlet pris på omkring 1,2 milliarder kroner.
Vejlemuseerne, som Vejle Kunstmuseum hører til under, drømmer nemlig om en permanent Rembrandt-udstilling.
- Vi synes, de skal præsenteres på den bedste måde.
Det er vores Mona Lisa, vores kunstskat, og noget der vil have international interesse.
Vi vil meget gerne udfolde en udstilling både med digitale muligheder og optimale betingelser for værkerne, siger Trine Grøne, der er inspektør på Vejle Kunstmuseum.
Skrøbelige sagerGrunden til, at værkerne sjældent har været udstillet og aldrig alle sammen samtidig, er, at det er en bekostelig affære, hvis man skal gøre betingelserne optimale.
Værkerne er nemlig mange hundrede år gamle og ganske skrøbelige.
I museets magasin er der de rigtige forhold, og derfor er det også tanken, at magasinet skal omdannes til permanent udstillingsrum, og det vil koste et sted mellem to og fire millioner kroner at gøre værkerne klar til offentligheden, vurderer Vejle Kunstmuseum.
I første omgang har museet søgt støtte ved kommunen til at få midlerne til at indhente eksperter og søge fondsmidler.
Til det arbejde har Vejle Kunstmuseum søgt 150.
000 kroner ved kultur- og idrætsudvalget i Vejle Kommune, og de penge blev bevilliget ved et møde i udvalget i dag.
Nogle værker er meget småTrine Grøne kan ikke sætte værdi på raderingerne i kroner og øre, men flere af dem er meget værdifulde, mens andre er mindre sjældne.
Som en del af ambitionerne med udstillingen er det, at en digital præsentation af værkerne skal tænkes ind.
Blandt andet fordi at nogle af raderingerne har en størrelse helt ned til syv gange fem centimeter, og derfor kan det være svært at få alle detaljerne med.
- Vi vil gerne give vores gæster en udfordring og en anderledes oplevelse.
Det er noget, der koster penge at indrette og udvikle, og vi får brug for fondsmidler, hvis det skal lade sig gøre.
Hvis vi kan gøre det for to-tre millioner, vil det være billigt, siger Trine Grøne.
- Vores drøm er, at vi kan gøre noget helt anderledes og spektakulært, siger Trine Grøne.
Besøgende kan allerede nu se Rembrandt-raderingerne på Vejle Kunstmuseum – det kræver bare, at man specifikt spørger om adgang til museets magasin.
FacebookTwitterKopier linkEmner:Museer|Vejle|Billedkunst|VejleMuseerne|Rembrandt (billedkunstner)




https://www.dr.dk/nyheder/kultur/film/hemmelig-streamingtjeneste-genopliver-kultdyrket-80er-film

BingeSe temaFilm og serierHemmelig streamingtjeneste genopliver kultdyrket 80'er-filmDRs serieekspert anbefaler karate-kitsch og trashet rumgys fra YouTube Premium.
Især til dig, der godt kan lide nostalgi.
YouTube vil lokke kunder i butikken med originalt indhold, der blandt andet trækker på ungdomsklassikeren fra 1984, 'Karate Kid' (billedet).
)Af Frederik Dirks Gottlieb11.
dec.
2018 kl.
17.
58Bemærk: artiklen er mere end 30 dage gammelLæs opYouTube er på mange måder moderen over alle streamingtjenester med mere videoindhold, end nogen nogensinde kan nå at se på et helt liv.
De seneste par år er YouTube selv begyndt at skrue deres tjeneste, Premium, mere og mere i retning af streaming-konkurrenter som f.
eks.
Netflix med egenproducerede serier kaldet YouTube Originals.
Dog har YouTube måttet erfare, at det er sværere at få folk til at se deres serier, end de måske havde regnet med, da markedet flyder over med kvalitetsserier.
Der florerer nemlig med rygter om, at YouTube vil gå væk fra den abonnements-model, de lancerede for blot otte måneder siden og i stedet begynde at lægge deres originale serier ud gratis.
En ting er dog sikkert: Vi kommer til at se mange flere serier fra YouTube i de kommende år.
Men hvad tilbyder de?
Mange ved slet ikke den eksisterer.
Derfor kigger jeg nærmere på to af deres Originals-serier.
'Origin' er ikke en udpræget kvalitetsserie, men det er ikke nødvendigvis en dårlig ting.
'Origin' vil underholde og forarge med ulækre body horror-sekvenser og bevidst overdramatiseret skuespil på grænsen til det komiske.
(© youtube)Steroidepumpet udgave af 'Lost'Hvis du ligesom mig er vokset op med småplatte, om end uhyre effektive, science fiction-film såsom 'Dead Space', 'Sphere' og 'Event Horizon', så vil Origin, som jeg har set de to første afsnit af, være lige noget for dig.
I 'Origin', som den garvede horror/sci-fi-instruktør Paul W.
S.
Anderson har instrueret de to første afsnit af, møder vi en række af personer, som alle vågner op i små sove-pods på et rumfartøj, som oprindeligt skulle have bragt dem til en fjern planet, hvor mennesker er ved at opbygge et nyt og mere avanceret samfund.
Men noget er gået galt og hvad værre er, så er der noget ikke-menneskeligt om bord på fartøjet.
Hvad er YouTube Premium?
Youtube Premium er en abonnementsservice til 119,- kr.
om måneden som inkluderer et reklamefrit YouTube med adgang til musiktjenesten YouTube Music og originale serier som f.
eks.
Origin og Cobra Kai.
'Origin' er ikke en udpræget kvalitetsserie i liga med de seriemesterværker, vi efterhånden er blevet vant til, men det er tydeligvis heller ikke motivationen bag.
Hvor genreserier som 'Game of Thrones' og 'Westworld' excellerer inden for skuespil og historiefortælling samt et tydeligt samfundskritisk lag, så vil 'Origin' udelukkende underholde og forarge med ulækre body horror-sekvenser og bevidst overdramatiseret skuespil på grænsen til det komiske.
Det er ikke nødvendigvis en dårlig ting, for med 'Origin' sigter YouTube Premium efter at skabe en vanedannende serieoplevelse fyldt til randen med makabre scener og et karikeret persongalleri.
På mange måder minder 'Origin' om steroidepumpet version af serieklassikeren 'Lost' og er bygget op på samme måde med gentagne flashbacks, som gør os klogere på figurerne - ud over et uopklaret mysterium.
'Cobra Kai' en direkte fortsættelse af en af alle tiders mest elskede 80’er-film, 'Karate Kid'.
Men hvor 'Karate Kid' en relativt selvhøjtidelig omgang, er 'Cobra Kai' en klokkeklar komedieserie.
(© youtube)Komisk nostalgitrip i 'Cobra Kai'Hvor 'Origin' kun indirekte transporterer seeren tilbage til 80’ernes og 90’ernes trashy sci-fi- og gyserfilmsstemning, så er 'Cobra Kai' en direkte fortsættelse af en af alle tiders mest elskede 80’er-film, 'Karate Kid'.
Her genforenes vi med Johnny, den unge mobber som Daniel-san besejrede i slutningen af 'Karate Kid'.
Efter mange års nedtur er han blevet gammel og bitter, ikke mindst fordi hans gamle nemesis Daniel er blevet byens mest succesfulde bilsælger med tv-reklamer og billboards over det hele.
Johnny formår dog at genopfinde sig selv og bliver 'sensei' (læremester, red.
) for en ung Daniel-san-lignende knægt, som ikke kan forsvare sig selv i skolen.
Det måske mest opsigtsvækkende ved 'Cobra Kai' er det tydelige metalag, som serieskaberne nøje har konstrueret for maksimal komisk effekt.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Hvor 'Cobra Kai' er en klokkeklar komedieserie, så var 'Karate Kid' en relativt selvhøjtidelig omgang, der først med tiden har fået en lidt komisk kultstatus.
Med 'Cobra Kai' kommunikerer man en forståelse for den originale film, samtidig med at man formår at skabe en både sjov og rørende fortælling, som ikke kræver forudgående kendskab til 'Karate Kid'.
Dog er det gentænkningen af, hvad der skete i den originale film, som løfter 'Cobra Kai' til et højere niveau.
Daniel-san, helten fra 'Karate Kid', bliver her stillet i et helt andet lys og serieskaberne har nøje vendt historien på hovedet.
Vi får blandt andet at vide, at det trane-spark som Daniel besejrede Johnny med, i virkeligheden var et ulovligt spark, og at Johnny kun var ude efter Daniel, fordi han lagde an på hans kæreste.
Det får os til at tvivle på alt, hvad vi troede på, da vi først så 'Karate Kid' – men på den gode måde og fyldt med sjove 80’er-referencer, Foreigner-musik og to veloplagte hovedroller i de aldrende og ellers komplet glemte Karate Kid-stjerner.
FacebookTwitterKopier linkEmner:Youtube|Kampsport|Netflix|Billboard




https://www.dr.dk/nyheder/viden/klima/2018-er-det-naestvarmeste-ar-i-arktis-nogensinde

Klima2018 er det næstvarmeste år i Arktis nogensindeKonsekvenserne af global opvarmning bliver ved med at hobe sig op, advarer ny amerikansk undersøgelse.
Arktis' hav var i 2018 dækket af den næstmindste mængde is nogensinde, viser et nyt amerikansk studie.
11.
dec.
2018 kl.
17.
37Bemærk: artiklen er mere end 30 dage gammelLæs opGlobal opvarmning er ved at varme Arktis op på rekordfart.
Og opvarmningen forårsager "store forandringer" af Jordens miljø.
Sådan lyder nogle af advarslerne i en amerikansk undersøgelse tirsdag.
- År 2018 var det næstvarmeste, der er målt i Arktis, siden man begyndte at måle i 1900, lyder det i studiet.
Det hidtil varmeste år var 2016.
Undersøgelsen konkluderer også, at 2018 var det år, hvor Det Arktiske Hav var dækket af den næstmindste mængde is.
I alt 81 forskere fra 12 forskellige lande står bag undersøgelsen.
Fortsat opvarmning medfører store miljøforandringerDen er udgivet af den forvaltning i USA, der studerer forholdene i havet og atmosfæren, og som hører under USA's handelsministerium.
- Resultaterne i undersøgelsen viser, at konsekvenserne af den konstante opvarmning i Arktis bliver ved med at hobe sig op.
- Fortsat opvarmning af atmosfæren i Arktis' atmosfære og hav medfører store forandringer i miljøet.
Både på måder, som vi havde forventet, og på måder, som vi ikke havde forventet, lyder det i undersøgelsen.
Her fremgår det også, at temperaturen i Arktis de seneste fem år "har overgået alle tidligere målinger siden 1900".
Mikroplast er også en stigende trussel i Arktis, advarer undersøgelsen:- En global undersøgelse af mikroplast i havene viste for nylig, at mængden af mikroplast i havet i Arktis er højere end i noget andet hav i verden.
/ritzau/AFPFacebookTwitterKopier linkEmner:Arktis|USA




https://www.dr.dk/nyheder/regionale/syd/vaskebjoernen-marcherer-over-graensen-slaeber-rabies-og-spoleorm-til-danmark

Syd- og SønderjyllandVaskebjørnen marcherer over grænsen: Slæber rabies og spoleorm til DanmarkDen voksende bestand af vaskebjørne i Tyskland presser dyrene nordpå.
En vaskebjørn er flere gange spottet i en have i Tønder, hvor den æder kattemad og nutellamadder, der er sat frem til havens pindsvin.
Af Louise Mandrup (interview)11.
dec.
2018 kl.
18.
00Bemærk: artiklen er mere end 30 dage gammelLæs opEn sen aften for et par uger siden luskede et firbenet pelset væsen sig ind i haven hos Holger Ringgaard.
- Jeg troede, det var en grævling.
Men da den et par timer senere kom tilbage, kunne jeg godt se, at det ikke var en grævling.
Den havde den her banditmaske og en stribet hale, siger han.
En vaskebjørn har løbende besøgt familien Ringaards have i Tønder, hvor den spiser den mad, der bliver lagt ud til pindsvinene.
VaskebjørneVaskebjørnen kommer oprindeligt fra Nord- og Mellemamerika.
I løbet af 1900-tallet blev der udsat nogle få vaskebjørne i Tyskland, som sammen med undslupne vaskebjørne fra pelsfarme har bredt sig til hele Tyskland, Holland, Belgien, Luxembourg, Nordfrankrig, det nordlige Schweiz, Østrig, Tjekkiet, Polen, Slovakiet og det vestlige Rusland.
Men den ubudne gæst hos familien Ringaard er formentlig ikke den sidste vaskebjørn, de kommer til at møde i Tønder.
Bestanden vokser nemlig i Nordtyskland, og derfor bevæger vaskebjørne sig i højere grad ind over grænsen til Danmark.
Æder beskyttede dyrearterOg selvom de ser søde ud, kan det blive et problem, fortæller funktionsleder i Miljøstyrelsen Jens Skovager Østergaard.
- Vaskebjørnen kan klatre i træer og komme steder, hvor vores hjemmehørende rovdyr ikke kan komme, så det kan gå ud over truede padder og fugles overlevelse, siger han.
Desuden bringer vaskebjørne sygdomme som rabies og spoleorm med sig, der kan ramme både dyr og mennesker.
Selvom vaskebjørne ser søde ud, er det et rovdyr, som både kan have rabies og spoleorm.
Da vaskebjørnene samtidig er invasive, er Danmarks Jægerforbund bekymret for, at de maskerede dyr skal brede sig i Sønderjylland og videre til resten af Danmark, fortæller Jens Venø Kjellerup, hovedbestyrelsesmedlem i jægerforbundet, Sydjylland.
- Det er en helt ny vildtart, som vi ikke kender meget til endnu.
I løbet af nogle dage besøger vi vores kollegaer i Tyskland og finder ud af, hvordan de holder dem nede.
Selvom danske jægere efterhånden har stor erfaring med at regulere mårhunde, kan de samme metoder ikke nødvendigvis bruges til vaskebjørne, siger Jens Venø Kjellerup.
- De har en helt anden adfærd end mårhunde og ræve, men det bliver nok noget med fælder.
Vil overvåge vaskebjørne ved grænsenMiljøstyrelsen har også sat initiativer i gang, der skal hjælpe med at holde vaskebjørnen syd for grænsen og få dem, der allerede er i landet, udryddet, fortæller Jens Skovager Østergaard.
- Der er ret vidde rammer for at skyde vaskebjørnene året rundt.
Og så er vi i gang med at få sat et system op, så vi kan overvåge dem ved grænsen.
I Tønder skal Holger Ringgaard fortsætte med at lægge foder i haven.
Sammen med vildtforvaltningen har han nemlig sat en klapfælde op, så vaskebjørnen kan fanges ind.
FacebookTwitterKopier linkEmner:Dyr|Danmarks Jægerforbund|Miljøstyrelsen|Tønder|Tyskland




https://www.dr.dk/nyheder/udland/canadier-anholdt-i-kina-foer-retsmoede-i-huawei-sag

HuaweiSe temaUdlandCanadier anholdt i Kina før retsmøde i Huawei-sagKina har truet med alvorlige konsekvenser, og måske er de allerede begyndt.
En kinesisk turist er mødt frem ved en domstol i Vancouver for at støtte Huawei-chefen Meng Wanzhou.
Af Jakob Busk Olsen11.
dec.
2018 kl.
17.
40 | opdateret 11.
dec.
2018 kl.
19.
46Bemærk: artiklen er mere end 30 dage gammelLæs opDen tidligere canadiske diplomat Michael Kovrig er blevet anholdt i Kina.
Det bekræfter Canadas minister for offentlig sikkerhed, Ralph Goodale, der udtrykker "stor bekymring" over situationen, skriver nyhedsbureauet Reuters.
Michael Kovrig har tidligere været ansat ved Canadas repræsentationer i Beijing og Hong Kong.
Han arbejder i dag som ekspert for organisationen International Crisis Group.
Nyheden om anholdelsen kom få timer før, at finansdirektøren for den kinesiske telegigant Huawei, Meng Wanzhou, endnu engang havde et vigtigt retsmøde ved en domstol i Vancouver i Canada.
Her skal hun for tredje dag i træk forsøge at overbevise en dommer om, at hun kan løslades mod kaution.
Meng Wanzhou blev anholdt i lufthavnen Vancouver 1.
december på begæring fra USA, hvor hun er mistænkt for at have været med til at bryde USA's sanktioner mod Iran.
Læs også:Huawei-chef vil løslades: Lover at blive i Canada med fodlænkeKina truerDet vides endnu ikke, om anholdelsen i Kina har noget med Huawei-chefen at gøre.
Men tidligere i dag sagde Kinas udenrigsministerium - uden at nævne Meng Wanzhou ved navn - at man aldrig vil se passivt til, hvis kineseres rettigheder bliver krænket, mens de opholder sig i udlandet.
Kina har truet med alvorlige konsekvenser, med mindre finansdirektøren, som er datter af Huaweis grundlægger, blev løsladt øjeblikkeligt.
Eksperter har forudset, at kineserne vil gøre gengæld - og noget tyder på, at de allerede er gået i gang.
Apple i problemerDen statskontrollerede kinesiske avis Global Times skriver ifølge BBC, at "Washingtons forsøg på at kvæle Huawei vil underminere sig selv," og "vil isolere USA fra fremtidens digitale økonomi.
"Særligt den sidste sætning vil være ubehagelig læsning for amerikanske teknologiselskaber - primært Apple - som får 20 procent af sine indtægter fra Kina, hvor selskabet samtidig har henlagt store dele af sin produktion.
Så sent som i går forbød en kinesisk domstol salget af ældre Iphone-modeller på det kinesiske marked i en patentsag.
Igen ved vi ikke, om forbuddet har noget med anholdelsen i Canada at gøre.
Men afgørelsen var overraskende, siger analytikere, der ikke kan lade være med at studse over timingen.
Trump: Stor nyhed på vejHele konflikten om Huawei bliver ikke mindre betændt af, at USA og Kina står midt i en handelskrig, hvor telegiganten og dens finanschef ikke kan undgå at blive en brik.
Derfor var det ret overraskende, at den amerikanske præsident Donald Trump i dag kunne meddele på Twitter, at forhandlinger mellem de to parter har været "meget produktive", og at "vigtige nyheder" var på vej.
Trump har ikke uddybet, hvad nyhederne handler om, men præsidentens rådgiver Kellyanne Conway har antydet, at Kina kan være på vej til at sænke tolden på importerede biler fra USA.
1.
december blev USA og Kina enige om ikke at forværre handelskrigen med nye toldstigninger i 90 dage for at give plads til forhandlinger.
FacebookTwitterKopier linkEmner:Donald Trump (politiker)|Huawei|Kina|USA|Udenrigspolitik




https://www.dr.dk/nyheder/udland/yemens-rebeller-og-regering-er-enige-om-udveksling-af-15000-fanger

UdlandYemens rebeller og regering er enige om udveksling af 15.
000 fangerEfter forhandlinger i Stockholm er krigens parter blevet enige om en aftale.
Yemens fredsforhandlere i Stockholm giver håndslag på aftalen .
Af Thomas Prakash11.
dec.
2018 kl.
17.
58Bemærk: artiklen er mere end 30 dage gammelLæs opInden 20.
januar næste år skal 15.
000 fanger fra begge sider af borgerkrigen i Yemen udveksles.
Det fortæller repræsentanter for de stridende parter i den blodige krig på et fælles pressemøde efter flere dages fredsforhandlinger på et slot uden for Stockholm.
Fangeudvekslingen skal overvåges af Det Internationale Røde Kors, lyder det fra forhandlerne fra henholdsvis den internationalt anerkendte regering under ledelse af præsident Rabbo Mansour Hadi og de Iran-støttede houthi-rebeller.
Læs også:Mindst 45.
000 er døde i krigen: Yemens fjender mødes til forhandlinger- Houthierne har afleveret en liste med 7.
487 fanger.
Vi har givet en liste med 8.
576 tilbageholdte, siger udsendt for regeringen Askar Zouail ifølge nyhedsbureauet AP.
Han tilføjer dog, at oprørene ifølge regeringens optælling siden krigens begyndelse for over tre år siden har taget et langt større antal til fange.
Ti dage til det praktiskeAbdul-Qader el-Murtaza fra oprørsstyrkernes delegation siger til gengæld, at regeringens fangeliste også indeholder fanger fra lande i den saudi arabisk-ledede koalition, eksempelvis fra Sudan og Det Forenenede Arabiske Emirater.
Parterne har nu fire uger til at gennemgå og eventuelt modstride fangelisterne og derefter har Internationalt Røde Kors ti dage til at forberede det praktiske ved udvekslingen.
Både Iran og Saudi -Arabien, der støtter hver sin side i krigen, har taget godt imod aftalen.
Krigen i Yemen•I over 3 et halvt år har der været krig i Yemen mellem houthi-oprørerne og den internationalt anerkendte regering, der er ledet af præsident Abdrabbuh Mansour Hadi.
•Houthi-oprørerne kontrollerer hovedstaden Sanaa og de folkerige provinser i den nordlige og vestlige del af landet.
•En koalition af arabiske lande gik i 2015 ind i krigen på regeringens side.
Koalitionen er ledet af Saudi-Arabien.
USA, Storbritannien og Frankrig støtter denne koalition, blandt andet med våben, logistik og rådgivning.
•Saudi-Arabien ser houthi-oprørerne som en trussel, fordi de er støttet af Iran.
Saudierne har gennemført massive bombekampagner og indført blokader, der har påvirket import af varer og nødhjælp.
Ofte er civile mål blevet ramt, hvad end det har været begravelser, bryllupper, hospitaler eller en busfuld skolebørn.
•Houthierne har sendt missiler ind over Saudi-Arabien.
Saudi-Arabien anklager Iran for at smugle våben til houthierne gennem havnebyen Hodeida langs Yemens vestkyst.
Det afviser Iran.
•Mindst 10.
000 menes at være dræbt i krigen, men tallet kan være langt højere, da ingen har det fulde overblik.
•FN betegner situationen i Yemen som den største humanitære katastrofe i verden netop nu.
FacebookTwitterKopier linkEmner:Saudi-Arabien|Yemen|Røde Kors|Krige og væbnede konflikter|Forenede Nationer




https://www.dr.dk/nyheder/indland/forsvaret-hjaelper-politiet-i-ar-gammel-drabssag

IndlandForsvaret hjælper politiet i to år gammel drabssagGerningsmanden bag drabet på 32-årige Louise Borglit er stadig ikke fundet.
32-årige Louise Borglit blev fundet dræbt i Elverparken i Herlev.
(Arkivfoto) 11.
dec.
2018 kl.
17.
14Bemærk: artiklen er mere end 30 dage gammelLæs opSelv om der er gået mere end to år, siden en gravid kvinde blev dræbt i en park i Herlev, har politiet ikke opgivet at finde frem til gerningsmanden.
I sidste uge gennemsøgte politiet med hunde Elverparken, hvor den 32-årige Louise Borglit i november 2016 blev dræbt med kniv.
Det gav ikke noget resultat, så i dag har Københavns Vestegns Politi fået assistance fra Forsvaret.
- De gennemsøger Elverparken med metaldetektorer.
Vores håb er at finde den kniv, der blev brugt ved drabet, siger politikommissær Ole Nielsen.
Tidligere i år nedsatte Københavns Vestegns Politi en gruppe af erfarne efterforskere fra andre politikredse til at se på sagen med friske øjne.
De gennemsøger Elverparken med metaldetektorer.
Vores håb er at finde den kniv, der blev brugt ved drabet.
Politikommissær Ole Nielsen.
Det er på baggrund af gruppens arbejde og øvrig tidligere efterforskning, at der nu sker fornyet søgning i området.
Specialtrænede soldater hjælperForsvaret stillede i dag med et såkaldt Advanced Search Team for at hjælpe politiet.
Det er specialtrænede soldater fra Ingeniørregimentet, der er udrustet til at planlægge og gennemføre eftersøgning af skjulte genstande i bygninger, fartøjer og terræn, oplyser Lars Skjoldan, der er presserådgiver i Forvarskommandoen.
Soldaterne kan bruges til at søge efter våben, sprængstoffer, penge, narkotika og andre genstande der er blevet skjult.
En vigtig evne er ifølge Lars Skjoldan, at de kan håndtere fundne genstande, så de kan anvendes som bevisbyrde.
Louise Borglit var gravid i syvende måned, da hun om aftenen 4.
november 2016 var ude at lufte sin søsters hund i Elverparken.
Den 32-årige kvinde blev stukket med kniv, og umiddelbart efter forbrydelsen skal et vidne have set en mand forlade parken.
Men denne mand er altså aldrig blevet pågrebet.
Det lykkedes ikke at gennemsøge hele Elverparken tirsdag, så arbejdet fortsætter onsdag, oplyser politikommissær Ole Nielsen.
/ritzau/FacebookTwitterKopier linkEmner:Københavns Vestegns Politi|Politi|Sjælland|Kriminalitet|Ingeniørregimentet




https://www.dr.dk/nyheder/indland/flere-forbrydelser-end-tidligere-bliver-opklaret

IndlandFlere forbrydelser end tidligere bliver opklaret Rigspolitichef Jens Henrik Højbjerg melder om "et meget tydeligt fald" i antallet af anmeldelser.
Mange politifolk er kommet tilbage fra grænserne og andre opgaver og har kastet sig over sagsbunkerne.
(Arkivfoto).
11.
dec.
2018 kl.
16.
25Bemærk: artiklen er mere end 30 dage gammelLæs opPolitiet er blevet bedre til at finde mistænkte gerningsmænd end tidligere, og samtidig falder antallet af anmeldelser, som borgerne kommer med.
Det viser nye tal fra Rigspolitiet.
Den ret markante udvikling kommer til udtryk blandt andet i det, der kaldes sigtelsesprocenten.
Den er "rigtig god", lyder det fra rigspolitichef Jens Henrik Højbjerg.
Tallet angiver antallet af rejste sigtelser i forhold til antallet af anmeldte forbrydelser.
I år er man kommet op på 42 procent.
Til sammenligning var den 35 i såvel 2016 som i 2017, oplyser rigspolitichefen.
- Der er tale om en positiv og glædelig udvikling, siger Jens Henrik Højbjerg.
På den ene side har politiet i år rejst flere sigtelser end i de foregående år.
Det vil sige, at man er i stand til at udpege konkrete personer, som mistænkes for at have begået tyverier, bedragerier og andre forhold.
Og på den anden side oplever borgerne tilsyneladende mindre kriminalitet end tidligere.
Politiet har arbejdet sig ned i sagsbunkerneHvis man ser på antallet af anmeldelser om overtrædelse af straffeloven, peger pilen nedad.
Faldet skønnes ved årets udgang at blive på cirka ti procent, hvis man sammenligner 2016 med i år.
I 2016 var tallet cirka 337.
000, og i 2017 blev der registreret omkring 330.
000.
I år frem til 11.
december er der blevet anmeldt 287.
000 overtrædelser, oplyser rigspolitichef Jens Henrik Højbjerg tirsdag.
- Der er tale om et meget tydeligt fald, bemærker han.
- Når vi har rejst så mange sigtelser, som vi har gjort indtil nu, tror jeg, at det er udtryk for, at politifolkene er kommet tilbage til politikredsene og har arbejdet sig ned i sagsbunkerne.
- Det har udmøntet sig i flere sigtelser og dermed en rigtig god sigtelsesprocent, som også hænger sammen med, at antallet af anmeldelser er faldende, siger Jens Henrik Højbjerg.
Når vi har rejst så mange sigtelser, som vi har gjort indtil nu, tror jeg, at det er udtryk for, at politifolkene er kommet tilbage til politikredsene og har arbejdet sig ned i sagsbunkerne.
Rigspolitichef Jens Henrik HøjbjergFlere betjente er blevet trukket tilbage fra bevogtning af grænserne og andre specielle opgaver til de kredse, hvor de er ansat.
En del af opgaven løses af Forsvaret og Hjemmeværnet, og samtidig er de kortuddannede politikadetter trådt i funktion.
Dermed er betjentene blevet frigjort til at tage sig af anmeldelserne.
Tirsdag ønsker rigspolitichefen ikke at gå ind i mere detaljeret gennemgang af udviklingen inden for forskellige sagskategorier.
Det må vente til senere, lyder det.
/ritzau/FacebookTwitterKopier linkEmner:Jens Henrik Højbjerg (politichef)|Politi|Rigspolitiet|Kriminalitet|Hjemmeværnet (Danmark)




https://www.dr.dk/nyheder/regionale/nordjylland/hvalentusiaster-aander-lettet-op-plastikposer-tog-ikke-livet-af-hvalen

NordjyllandHvalentusiaster ånder lettet op: Plastikposer tog ikke livet af hvalen i HobroEfter alt at dømme er sejhvalen i Hobro død af et hjertestop.
Hanhvalen undersøges grundigt og under stor bevågenhed på kajen i Hobro.
Af Klaus Videbæk og Michael Strandfelt11.
dec.
2018 kl.
16.
41Bemærk: artiklen er mere end 30 dage gammelLæs opLige siden daggry har en flok biologer og eksperter været på hårdt arbejde på kajen i Hobro, hvor den sejhval, der for nylig svømmede ind i fjorden, er blevet dissekeret.
Første del af dissekeringen fastslog, at der er tale om en han – og man er også tæt på at kunne klarlægge en dødsårsag.
På forhånd var man spændt på, om der lå plastikposer eller lignende i maven, men umiddelbart er maven tom, og man har i stedet opdaget en forsnævring på en pulsåre i hjertet.
Det kan tyde på, at dyret døde på grund af en medfødt hjertefejl.
Og det er en lettelse, siger konservator og hvalekspert fra Statens Naturhistoriske Museum, Abdi Hedayat, der her til morgen fandt hvalens mund prydet med gule og røde roser.
- Det tænker jeg ikke var en joke eller noget, der var lavet af ballademagere.
Det er lavet af folk, der har set den svømme rundt, og de kan nu få at vide, at hvalen (formodentligt) er død af en hjertefejl, og ikke fordi vi har påsejlet den eller fyldt den med poser.
Hvalekspert Abdi Hedayat ses her med han-hvalens penis under dissektionen af den døde sejhval på kajen i Hobro.
Øjne skal afsløre alderenNår man allerede nu er tæt på at kunne bestemme dødsårsagen, skyldes det, at man ved dissekeringen også har haft hjælp af en hjertekirurg fra Aarhus Universitet.
Da man ikke kender sejhvalens hjerte så godt som menneskehjertet, kan det på nuværende tidspunkt ikke helt afvises, at forsnævringen også findes på andre hvalhjerter, men andre fund på kadaveret tyder ligeledes på, at hjertet har haft svært ved at pumpe blod rundt i kroppen.
- Normalt er hvalkød fuldstændig mørkerødt, fordi det er fyldt med ilt.
Når hvalen holder vejret og dykker, skal de kunne lagre ilt i musklerne, forklarer Abdi Hedayat.
- Men kødet på den her lignede fuldstændig hvidt kalkunkød, siger han.
Udover hjerte og kød er biologerne også meget interesseret i øjnene, som kan være med til at afsløre hvalens alder, og ikke mindst maven, der kan vise, hvordan hvalens generelle sundhedstilstand har været.
Kan fortsat indeholde plastikBiologerne har indtil videre kun taget et smugkig i maven, der ikke viste tegn på plastik, men de kommende dage skal maven undersøges grundigere.
Her vil man blandt andet kunne se, om den indeholder menneskeskabt mikroplast.
Hvad angår skelettet, skal det nu renses i København, inden det måske på et tidspunkt kan vende tilbage til Hobro.
- Fra det ligger her, til at man kan udstille det og begynde at forske, er der nogle skridt endnu.
Den skal lige have noget ’konservatordrys’, siger Abdi Hedayat.
FacebookTwitterKopier linkEmner:Hobro|København|Dyr|Hjertekarsygdomme|Statens Naturhistoriske Museum




https://www.dr.dk/nyheder/regionale/syd/politimand-slaebt-50-meter-efter-bil-politiet-efterlyser-vidner-til-vanvittig

Syd- og SønderjyllandPolitimand slæbt 50 meter efter bil: Politiet efterlyser vidner til vanvittig biljagtEn 25-årig mand er fængslet for at have slæbt en betjent efter sin bil.
Det er denne Opel Corsa fra 2008 med registreringsnummer BB 87559, der indgik i en heftig biljagt igennem Aabenraa natten til søndag.
Af Louise Mandrup (interview)11.
dec.
2018 kl.
15.
32Bemærk: artiklen er mere end 30 dage gammelLæs opSyd- og Sønderjyllands Politi efterlyser nu vidner, der så den heftige biljagt, hvor en betjent blev slæbt op til 100 meter efter en bil igennem Aabenraa natten til søndag.
Hændelsen opstod, da en betjent forsøgte at række ind efter nøglen i bilen, da føreren af bilen ikke ville slukke motoren.
Biljagten natten til søndag gik igennem store dele af Aabenraas midtby - også ned igennem gågaden.
 Signe Heiredal © (c) DR)Biljagten natten til søndag gik igennem store dele af Aabenraas midtby - også ned igennem gågaden.
 Signe Heiredal © (c) DR)Efterfølgende gik en vild biljagt i gang, hvor en civil patruljebil satte efter en sort Opel Corsa fra 2008 med registreringsnummer BB 87559.
Biljagten varede fra klokken 01.
41 til 01.
50.
- Vi efterlyser vidner, for at vi kan få præciseret og få en objektiv beskrivelse af hændelsesforløbet.
Drønede igennem gågadenDen sorte Opel Corsa kørte med høj fart og blev efterfulgt af flere civile patruljevogne igennem en stor del af centrum – blandt andet ind igennem gågaden.
Det lykkedes en anden patruljevogn at få den sorte Opel klemt inde i en blindgyde, men føreren bakkede ind i politivognen, så den ikke kunne køre, hvorefter føreren igen stak af.
Senere fandt en tredje patrulje den sorte Opel Corsa, men der var føreren af bilen stukket af.
Søndag fandt politiet frem til gerningsmanden, der er en 25-årig serber, som blev anholdt.
Mandag blev han varetægtsfængslet i fire uger - sigtet for blandt andet at have bragt en betjents liv og helbred i fare.
Vidner kan kontakte Syd- og Sønderjyllands Politi på telefon 1-1-4.
Jens-Peter Rudbeck fortæller, at betjenten, der blev slæbt efter gerningmandens bil, efter omstændighederne har det godt, men er øm og forslået.
Læs også:Heftig biljagt i nat: Politimand slæbt 50 meter efter bilFacebookTwitterKopier linkEmner:Syd- og Sønderjyllands Politi|Opel|Politi|Kriminalitet|Jylland




https://www.dr.dk/nyheder/regionale/midtvest/tiaarigt-klavertalent-maa-fravaelge-venindetid-det-goer-ikke-saa-meget

Midt- og VestjyllandTiårigt klavertalent må fravælge venindetid: 'Det gør ikke så meget, når jeg har en stor passion'Ilinca Cutoi-Toft har spillet klaver i to år og netop vundet fornem pris.
Af Mette Skov Jensen og Maiken Friis Lange11.
dec.
2018 kl.
17.
00 | opdateret 12.
dec.
2018 kl.
08.
49Læs opPå Ilinca Cutoi-Tofts pigeværelse optager et stort flygel det meste af pladsen.
Hun er nemlig, hvad hendes musiklærer betegner som et naturtalent til at spille klaver.
Derfor fylder klaverspilleriet også det meste af tiårige Ilinca Cutoi-Tofts liv.
- Jeg spiller to til tre timer hver dag, men i weekenden bliver det til en del mere, siger Ilinca Cutoi-Toft.
Hun er netop hjemvendt fra Italien, hvor hun har vundet Neapolitan Masters Competition for hendes aldersgruppe.
Det var første gang, prisen blev uddelt.
- Dét, at hun er med i en international konkurrence og får 97 ud af 100 point, er jo en kæmpe bedrift, siger hendes musiklærer Elisabeth Colding Sivertsen.
Se og hør Ilinca Cutoi-Tofts optræden til Neapolitan Masters Competition i Italien i starten af december.
Selvom Ilinca Cutoi-Toft kun har spillet klaver i to år, så kan hendes mor og fars køb af et flygel vise sig at blive en god investering.
- Jeg drømmer om at blive en omrejsende koncertpianist, siger Ilinca Cutoi-Toft med sikkerhed i stemmen.
Derfor går hun også på en forskole til musikkonservatoriet i Aarhus, selvom hun bor i Holstebro.
- Det er en skole, der tager rigtig store talenter ind og giver dem endnu større udfordringer, end vi kan præsentere dem for her i Holstebro, siger Elisabeth Colding Sivertsen.
Hun kan nemt mærke, at Ilinca Cutoi-Toft har et særligt talent.
- Der gik ikke ret lang tid, før det var meget tydeligt, at Ilinca kan noget særligt ved et klaver.
Hun var bare lynhurtig ved tangenterne og arbejdede sig igennem det første hæfte på 0,5 i forhold til de andre elever.
Her spiller Ilinca Cutoi-Toft for Martin Lysholm Jepsen, der er kunstnerisk leder på eliteskolen Gradus i Aarhus.
Der er ikke tid til meget andet end klaver i Ilinca Cutoi-Tofts liv.
- Min rutine er, at jeg går i skole, kommer hjem og spiser, og så spiller jeg klaver.
Jeg ser ikke veninder så tit, men det gør ikke så meget, når jeg har en stor passion, siger hun.
Ifølge Elisabeth Colding Sivertsen kommer alt initiativ fra den unge pianist.
- Der er ingen, der pacer Ilinca, det kommer fuldstændig fra hende selv.
Det er meget enkelt for os, der er omkring hende, at mærke, at det styrer hun helt selv.
Men vi skal selvfølgelig passe på, at det ikke bliver for meget, siger hun.
Selvom det tiårige klavertalent udvikler sig hurtig, kan hun være musikskoleelev hos Elisabeth Colding Siversten et par år endnu.
Ilinca Cutoi-Toft har fået flyglet af sine forældre og det står på hendes værelse.
FacebookTwitterKopier linkEmner:Holstebro|Italien|Uddannelse|Aarhus




https://www.dr.dk/nyheder/indland/kommission-naar-muligvis-aldrig-til-bunds-skat-soeger-stort-set-ikke-i-sine

Afsløring af skatteskandaleSe temaIndlandKommission når muligvis aldrig til bunds: Skat søger stort set ikke i sine dokumenterNye oplysninger sår tvivl om undersøgelse af tyveri af 12,7 mia.
kroner.
Af Jesper Tynell P1 Orientering11.
dec.
2018 kl.
16.
06Bemærk: artiklen er mere end 30 dage gammelLæs opDer er risiko for, at relevante dokumenter aldrig bliver udleveret til Undersøgelseskommissionen om Skat.
Det fremgår af dokumenter og oplysninger, som P1 Orientering kan løfte sløret for i dag.
Undersøgelseskommissionen om Skat er blandt andet sat til at finde ud af, hvorfor myndighederne trods gentagne advarsler ikke satte en stopper for den uberettigede udbetaling af mindst 12,7 mia.
kroner i refusion af udbytteskat.
Medarbejdere i Skat kan derfor ende med uretmæssigt at få ansvar for skandalen, hvis ikke alt relevant materiale bliver lagt frem.
Det påpeger formanden for deres fagforening, som har fået forelagt radioprogrammets dokumentation.
- Hvis der ligger nogle underliggende dokumenter, der på nogen måde kan frikende nogen, og som ikke kommer frem, så er det jo en fatal brøler ikke at have haft alle relevante dokumenter fremme, siger Jørn Rise, formand for Dansk Told og Skatteforbund.
Kommission: Skat søger ikke i sine dokumenterUndersøgelseskommissionen om Skat skriver i et notat fra juni 2018, at Skattestyrelsen (Skat) slet ikke har søgt i sine dokumenter, når Skat har skulle finde dokumenter frem og udlevere dem til kommissionen.
Skat har derimod udelukkende søgt i overskrifterne på de overordnede sagsmapper, som Skats millioner af dokumenter ligger gemt i, fremgår det af notatet.
- Søgningerne er alene foretaget i sagernes metadata, herunder navnlig i titel og emneord, skriver Undersøgelseskommissionen om Skat.
Nede i sagsmapperne ligger der imidlertid millioner af dokumenter med masser af information.
Fx notater, mødereferater og e-mails, der sagtens kan handle om fx refusion af udbytteskat, uden at det nødvendigvis fremgår af sagsmappernes titel eller emneord.
Derfor kan Skats søgemetode forhindre kommissionen i at få alt relevant materiale udleveret, fremgår det af kommissionens notat.
- Der er således en risiko for, at der er relevante sager, som ikke fremkommer ved søgningerne, fordi søgeordene ikke er anvendt i titel eller emneord, skriver Undersøgelseskommissionen om Skat.
Skats første forklaring: Det kan ikke lade sig gøreEfterfølgende har Skat fastholdt denne søgepraksis.
Det oplyser Skat, da P1 Orientering skriver og spørger, hvorvidt Skat stadig ikke har søgt systematisk i sine dokumenter, for at finde relevante dokumenter frem til kommissionen.
I første omgang oplyser Skat, at det er fordi, det slet ikke kan lade sig gøre at søge på dokumentniveau:- Pga.
det store antal dokumenter, der befinder sig i Skats journalsystemer (Archive View og Workzone), kan der ikke foretages en fritekstsøgning, da søgningerne har vist at være meget fejlbehæftede.
Søgningerne foregår derfor i titel, emne- og sagsgruppefelterne, skriver Skat den 16.
november til P1 Orientering.
Selvom Skatteministeriets departement sagtens kan søge i sine dokumenter, har Skat fastholdt over for kommissionen, at det samme ikke kan lade sig gøre for Skats vedkommende.
Det fremgår af kommissionens notat, der gengiver de forklaringer, som Skat har givet kommissionen på to møder den 14.
og 18.
juni 2018.
Ifølge notatet, har kommissionen her fået at vide, at Skat i praksis ikke kan søge på dokumentniveau, fordi Skats journalsystemer indeholder sager vedrørende konkrete borgere og virksomheder og derfor omfatter mange flere sager end Skatteministeriets departements journalsystem.
- Det er ikke umiddelbart muligt at frasortere disse ved søgningerne.
Det vil derfor ikke være muligt for Skat at foretage søgninger på samme måde som Skatteministeriet (søgninger på dokumentniveau på baggrund af primære, sekundære og tertiære søgeord), skriver Undersøgelseskommissionen om Skat i notatet.
Også denne forklaring fastholder Skat i første omgang over for P1 Orientering og gentager, at det er forklaringen på, hvorfor Skat ikke har søgt i sine dokumenter, men alene i de overordnede sagsmappers titler m.
v.
- Udvælgelsen af relevante sager sker derfor på baggrund af en søgning i enten titel, emneord- eller sagsgruppefelterne, skriver Skat til P1 Orientering den 16.
november 2018.
IT-leverandør: Det kan godt lade sig gøreMen da P1 Orientering kontakter Skats IT-leverandører, KMD og DXC, og spørger, om det er rigtigt, at det for det første ikke kan lade sig gøre at søge i dokumenter og for det andet heller ikke kan lade sig gøre at frasortere konkrete afgørelsessager (driftsager), ændrer Skat forklaring.
- Det kan altså godt teknisk lade sig gøre at gennemføre fritekstsøgning, konkluderer Skat den 21.
november i et nyt svar til P1 Orientering.
Det sker dagen efter, KMD har skrevet til Skat, at firmaet har fået forelagt de to spørgsmål af DR, og har oplyst Skat om, at begge dele godt kan lade sig gøre.
- Som udgangspunkt kan man altså foretage søgninger som beskrevet i de to spørgsmål fra DR, konkluderer KMD den 20.
november over for Skat.
SE også:VIDEO Tibet-sagen forklaret: Kommissionens blinde øjeInden da har KMD fået tilsendt de fulde dokumenter med Skats hidtidige påstande over for undersøgelseskommissionen og over for DR.
KMD afslutter således sin henvendelse til Skat med at indskærpe, at Skat bør informere korrekt om mulighederne for at søge i sit journalsystem.
Det viser en e-mail fra KMDs kommunikationschef til Skat, som P1 Orientering har fået aktindsigt i.
- Jeg skal understrege, at KMD ikke har ambitioner om at blande sig i et presseforløb mellem Skat og DR – men at vi naturligvis gerne ser, at informationen om vores itløsning afspejler de korrekte tekniske forhold, skriver KMD’s kommunikationschef til Skat den 20.
november 2018.
Skats anden IT-leverandør, DXC, undrer sig ligeledes over Skats hidtidige påstande om, at Skat ikke kan søge i sine mange dokumenter, ”da søgningerne har vist at være meget fejlbehæftede.
”- Det synes, at netop ordet ’fejlbehæftet’ bruges som løftestang til at konkludere, at det ikke er muligt at foretage fritekstsøgning, skriver DXC til Skat den 16.
november 2018 og indkalder straks Skat til et møde om sagen.
Skats nye forklaring: Uoverskueligt at søge i dokumenterHerefter medgiver Skat over for P1 Orientering, at det godt kan ”lade sig gøre at gennemføre fritekstsøgning”.
Når Skat søger i sine over 200 millioner dokumenter, kommer der imidlertid alt for mange dokumenter frem, lyder forklaringen nu fra Skat.
- Når der sker fritekstsøgning medfører det et meget stort antal hits pr.
søgning, hvilket gør søgeresultaterne uoverskuelige, skriver Skat den 21.
november til P1 Orientering.
Mængden af fremfundet materiale bliver derimod mere overskuelig, når Skat kun søger i overskrifterne på de overordnede sagsmapper, som de mange dokumenter ligger gemt nede i.
- Erfaringen viser, at der opnås mere relevante søgninger ved at søge på anden vis, skriver Skat nu til P1 Orientering.
På møderne med kommissionen i juni, har Skat fortalt, at man om muligt vil supplere søgningerne med mere afgrænsede og målrettede søgninger i systemerne på baggrund af medarbejdernes konkrete viden og erfaringer.
Siden juni har Skat fx bedt udvalgte medarbejdere om selv at finde relevant materiale frem.
- Relevante medarbejdere bidrager med deres viden og med at levere relevant materiale fra det fagområde, som de er/har været beskæftiget med, skriver Skat således til P1 Orientering.
Men denne fremgangsmåde har stort set heller ikke fået Skat til at søge i sine dokumenter.
Det oplyser Skat - også efter Skat nu har medgivet, at det faktisk ”er muligt” at lave fritekstsøgninger.
- Der er foretaget meget afgrænsede søgninger på dokumentniveau, som er sendt til kommissionen, men langt de fleste sager er udsøgt ud fra sagens titel eller emne, skriver Skat til P1 Orientering den 20.
november 2018.
Søgemetode har begrænset værdiSøgning alene i sags-overskrifter kan som nævnt forhindre kommissionen i at få udleveret materiale, der ellers er relevant, hver gang ”søgeordene ikke er anvendt i titel eller emneord”, som undersøgelseskommissionen påpeger i sit notat.
Når ansatte i Skat fx løbende bliver bedt om at rydde op og slette materiale fra deres mailbokse og drev, vælger nogen af dem i stedet at gemme e-mails og dokumenter i store samlemapper i journalsystemet.
Altså uden at forsyne journal-mapperne med titler og emneord, der afspejler alt det, dokumenterne handler om, fortæller flere af Skat-medarbejdere til P1 Orientering.
Men selv de sagsmapper, der er underlagt retningslinjer for valg af titler og emneord, risikerer heller aldrig at blive fundet frem.
Ifølge kommissionens notat er det nemlig ”vurderingen, at disse [retningslinjer] næppe er blevet anvendt i videre omfang eller i øvrigt har været kendt af sagsbehandlerne”.
Og det gør blot søgemetoden endnu mindre egnet til at finde alt relevant materiale frem, fremgår det.
- SKAT er opmærksom på, at værdien af søgninger, der kun foretages i sagernes titel og emneord, begrænses af, at udformning af disse ikke er sket efter faste, ensartede retningslinjer, skriver Undersøgelseskommissionen om Skat i sit notat.
Ansattes forening: Læg alle relevante dokumenter fremSkat afleverede for en uge siden det sidste læs sagsmapper, som Undersøgelseskommissionen om Skat skal bruge til at finde ud af, hvorfor myndighederne i årevis sad interne advarsler overhørig og undlod at forhindre den uberettigede udbetaling af mindst 12,7 mia.
kroner i refusion af udbytteskat.
P1 Orientering har talt med flere medarbejdere i Skat, der således er nervøse for, at Skats søgemetoder på forhånd vil gøre det vanskeligt for kommissionen at placere et eventuelt ansvaret højere oppe i systemet.
De ansattes fagforbund har fået forelagt de nye oplysninger og dokumentationen i sagen og indskærper på den baggrund, at alle relevante dokumenter bliver hentet frem.
- Vi mener, at alt skal frem på bordet.
Det vil være i alles interesse, at man får afdækket den her sag.
Både for mine medlemmer, men altså også for den danske befolkning, siger forbundets formand, Jørn Rise.
Men hvad vil det betyde for jeres medlemmer, hvis Undersøgelseskommissionen om Skat ikke får alle relevante dokumenter fremlagt?
- Jamen, der er jo altid en fare for, at man så laver en undersøgelse, som enten kan tilbagevises eller også får en skæv indfaldsvinkel.
Så i sidste ende mener du, at jeres medlemmer uretmæssigt kan blive pålagt et ansvar, de ellers ikke ville være blevet, hvis alle relevante dokumenter var kommet frem?
- Ja, det kan der være en latent risiko for, siger Jørn Rise, formand for Dansk Told og Skatteforbund til P1 Orientering.
Undersøgelseskommissionen om Skat forventes at koste over 308 millioner kroner, inden den er færdig med sit arbejde.
Trods gentagne henvendelser har kommissionen ikke ønsket at besvare spørgsmål i sagen.
FacebookTwitterKopier linkEmner:Dansk Told & Skatteforbund|DR P1|Skatter og afgifter|IT-branchen|Jørn Rise Andersen (fagforeningsleder)




https://www.dr.dk/nyheder/viden/kroppen/retsmedicinsk-kunst-giver-de-doede-et-ansigt

KroppenRetsmedicinsk kunst giver de døde et ansigtHvert år samles fagpersoner i Texas for at lære at genskabe ansigter til hjælp i drabssager.
Retsmedicinsk kunst handler om at genskabe ansigter ud fra en persons kranie - ved hjælp af ler.
Af Pernille Frantz Søberg og Camilla Keller (foto)11.
dec.
2018 kl.
14.
58Bemærk: artiklen er mere end 30 dage gammelLæs opChicago, 2008.
Liget af en ung kvinde bliver fundet i en gyde.
Den døde krop ligger i en gammel kasse.
Da politiet får åbnet kassen, viser det sig at ansigtet er gået så meget i forrådnelse, at det er umuligt for politiet at fastslå identiteten på kvinden.
Derfor tilkalder de Karen T.
Taylor.
Hun er ekspert i det, der hedder forensic arts (retsmedicinsk kunst, red.
), som er kunsten at kunne genskabe hvordan en persons ansigt så ud, blot ved at kigge på kraniet.
- Det er umuligt at lave en drabsefterforskning, hvis du ikke kender offerets identitet.
Derfor er vores mål er at genskabe ansigter ud fra kranier, fortæller Karen T.
Taylor, da vi møder hende på det kursus, hun holder hver år i Texas, USA.
I over 25 år har Karen T.
Taylor arbejdet tæt sammen med amerikansk politi.
Hun har genskabt ansigterne på utallige ofre, der ellers var uidentificerbare.
Karen Taylor bruger kraniets knoglestruktur kombineret med sin viden om muskler, ansigtstræk og aldring til at skabe ansigterne.
Kvinden blev genkendtDet var netop det, hun gjorde i sagen fra Chicago.
Ud fra den unge kvindes kranie lykkedes det Karen T.
Taylor at genskabe kvindens ansigt.
Herefter offentliggjorde politiet et billede af rekonstruktionen af ansigtet i medierne.
Og så blev den unge kvinde genkendt og identificeret.
Med kvindens identitet på plads kunne politiet nu kortlægge de sidste timer af kvindens liv.
Og så gik der ikke langt tid, før de havde fundet gerningsmanden.
I videoen her fortæller Peter Geisling om sagen.
- For mig er det det, det hele handler om.
At hjælpe ofre.
Vi er deres sidste chance for at blive identificeret.
Så de kan genvinde deres identitet, få retfærdighed, blive genforenet med deres familier og blive ordentligt begravet, fortæller Karen Taylor.
Deltagere fra hele verdenPå kurset i Texas lærer hun sine teknikker videre til fagpersoner fra hele verden med vidt forskellige baggrunde.
Genskabelse af ansigter ud fra kranier bruges ikke kun i politiefterforskninger men også på museer og i medicinalbranchen.
Når man genskaber et ansigt, handler det i udgangspunktet om kraniet, men efterfølgende gælder det om, skridt for skridt, at genopbygge muskulatur og de forskellige elementer i ansigtet som næse, ører, læber og øjenbryn ved hjælp af ler.
Når man arbejder med at genskabe et ansigt, skal man først opbygge ansigtets muskulatur og struktur.
 Skulptørerne bruger ler til at forme både muskler med og senere ansigtstrækkene.
 Opgaven på kurset var at genskabe ansigtet på en konkret person.
Her er det en af deltagernes foreløbige arbejde.
 Her ses det færdige resultat hos deltager Jennifer Mann.
1 / 4Når man arbejder med at genskabe et ansigt, skal man først opbygge ansigtets muskulatur og struktur.
1 / 4Skulptørerne bruger ler til at forme både muskler med og senere ansigtstrækkene.
2 / 4Opgaven på kurset var at genskabe ansigtet på en konkret person.
Her er det en af deltagernes foreløbige arbejde.
3 / 4Her ses det færdige resultat hos deltager Jennifer Mann.
4 / 4Ligner vores kraniePå kurset skal deltagerne arbejde på at skabe et konkret ansigt fra et virkeligt offer, så de lærer de forskellige processer.
Til sidst ser de et billede af offeret, for at se hvor tæt de er på virkeligheden.
- Jeg havde ingen idé om, at vi i så høj grad ligner vores kranie.
Måden, vores ansigt ser ud på, afhænger fuldstændig af, hvordan vores kranie ser ud fortæller en af deltagerne, Jennifer Mann.
Jennifer Mann er skulptør, og er rejst fra Australien for at deltage i kurset.
Bag hende sidder Fernando Gajate.
Han er politibetjent og arbejder til dagligt i Florida.
Fernando Gajate er politibetjent og arbejder blandt andet med at identificere dødsofre.
- Det her er endnu en måde, vi kan hjælpe.
At hjælpe folk med at finde deres kære.
Det er derfor, jeg gør det, fortæller Gajata.
Forensic Arts er blot en ud af mange metoder, der findes i retsmedicin.
I Sundhedsmagasinet kan du se, hvordan danske retsmedicinere arbejder, når de skal løse Sundhedsmagasinets helt egen dødsmysterie.
Programmet kan ses her.
FacebookTwitterKopier linkEmner:Texas|Chicago|Politi|Kriminalitet|USA




https://www.dr.dk/nyheder/regionale/oestjylland/doedsensfarligt-stof-stjaalet-fra-laboratorium-det-kommer-til-koste

ØstjyllandDødsensfarligt stof stjålet fra laboratorium: 'Det kommer til at koste menneskeliv'46 pakker med stoffet Fentanyl, der er 100 gange stærkere end morfin, er stjålet fra Aarhus Universitets forskningslaboratorium.
Det var små flasker med etiketter som denne, der blev stjålet fra Aarhus Universitets laboratorium.
(© Østjyllands Politi)Af Emma Lichscheidt11.
dec.
2018 kl.
15.
03Bemærk: artiklen er mere end 30 dage gammelLæs op46 pakker med et livsfarligt morfinlignende stof er stjålet fra et forskningslaboratorium på Aarhus Universitet.
Stoffet hedder Fentanyl og er 100 gange kraftigere end almindeligt morfin og 50 gange kraftigere end heroin.
Derfor advarer både politi og sundhedsfolk på det kraftigste mod, at man tager det.
Tyveriet er sket i perioden mellem 3.
og 7.
december i et laboratorium på Institut for Klinisk Medicin, og tyvene er tilsyneladende gået målrettet efter stoffet, fortæller Lennart Glerup, der er vicepolitiinspektør ved Østjyllands Politi.
- Vi er selvfølgelig bekymrede for, at det kommer i de forkerte hænder, som ikke kender til stoffet, og så kan det være rigtig, rigtig farligt.
Der skal ikke meget til for at tage vejrtrækningen på enhver stofmisbrugerHenrik Rindom, psykiater og misbrugsekspertØstjyllands Politi er ikke stødt på stoffet herhjemme før, men frygter nu, at det kan blive solgt på gaden.
- Det er heldigvis ikke noget, vi er stødt på endnu.
Derfor kommer vi med denne her advarsel, for i de forkerte hænder kan det altså være rigtig farligt, siger Lennart Glerup.
Misbrugsekspert advarer på det kraftigsteHver pakke indeholder ti ampuller med Fentanyl, og det kan være særdeles farligt, hvis det ikke bliver brugt korrekt, da det kan lamme åndedrættet, fortæller psykiater og misbrugsekspert Henrik Rindom, som advarer på det kraftigste mod at tage det.
- Der skal ikke meget til for at tage vejrtrækningen på enhver stofmisbruger, siger han.
Fentanyl må kun sælges til hospitaler i sin rene form, og Henrik Rindom fortæller, at læger nogle gange bruger en kvart milliliter af stoffet til eksempelvis hjertepatienter, der ligger for døden og har mange smerter.
Men man skal være yderst varsom med stoffet.
Derfor er Henrik Rindom ikke i tvivl om konsekvenserne, hvis det ender på gaden.
- Det her kommer til at koste menneskeliv.
Det kommer simpelthen til at koste menneskeliv, siger han.
Stoffet har allerede kostet dødsfald rundt om i verden - blandt andet døde pop-ikonet Prince af en utilsigtet overdosis af Fentanyl.
Tidligere i år blev Fentanyl desuden brugt sammen med andre stoffer ved en henrettelse i USA.
Fentanyl-plastre har allerede kostet menneskelivDer er også lavet Fentanyl-plastre, som bruges til smertebehandling.
Plastrene har allerede fundet vej til stofmisbrugere, siger misbrugseksperten.
- Narkomanerne har fundet ud af, at de ved at ryge plasteret kan trække fentanylet ud af plastret.
Vi har allerede set fem-seks dødsfald, for de ved slet ikke, hvor farligt det er, siger han.
Politiet er i gang med at undersøge omstændighederne omkring tyveriet, men indtil videre er de på bar bund.
De beder derfor folk om at ringe med det samme, hvis de bliver tilbudt Fentanyl på gaden, eller hvis de får informationer om, hvor det stjålne stof befinder sig.
- Hvis man får det tilbudt eller kender til noget, vil vi meget gerne høre fra folk, så vi kan få det tilbage i de rette hænder, siger Lennart Glerup.
Har man oplysninger, kan man ringe til politiet på 114.
FacebookTwitterKopier linkEmner:Medicin|Aarhus Universitet|Østjyllands Politi|Afhængighedslidelser|Jylland




https://www.dr.dk/nyheder/politik/peberspray-bliver-lovligt-i-eget-hjem

PeberspraySe temaPolitikPeberspray bliver lovligt i eget hjemFra 1.
januar kan peberspray opbevares i eget hjem og anvendes om nødvendigt.
Peberspray har været muligt at købe lige syd for den dansk-tyske grænse, i byen Flensborg.
11.
dec.
2018 kl.
14.
56Bemærk: artiklen er mere end 30 dage gammelLæs opEt flertal i Folketinget med regeringen og Dansk Folkeparti har i dag vedtaget et lovforslag, der gør det lovligt for personer over 18 år at have peberspray i eget hjem.
Fra næste år bliver det derfor muligt for almindelige borgere over 18 år at opbevare peberspray i deres eget hjem.
Og om nødvendigt anvende sprayen til selvforsvar, for eksempel ved røverier.
Nogle har peget på, at lovliggørelsen af peberspray kan give kriminelle et ekstra våben.
Dansk Folkepartis retsordfører, Peter Kofod Poulsen, mener, at de kriminelle i forvejen har anskaffet sig de våben de skal bruge, herunder peberspray.
- Vi synes, det er en god måde at give lovlydige danskere en mulighed for at kunne forsvare sig selv i deres hjem.
- Samtidig med det skærper vi straffen for at bruge den (pebersprayen, red.
) uretmæssigt.
Så får man en strengere straf fremover, siger han.
Vi synes, det er en god måde at give lovlydige danskere en mulighed for at kunne forsvare sig selv i deres hjem.
Retsordfører Peter Kofod Poulsen (DF)Mange er bekymredeMange organisationer som Politiforbundet, Det Kriminalpræventive Råd og Dansk Erhverv har i høringssvar udtrykt bekymring for, hvordan brugen af peberspray vil komme til at virke i praksis.
Det Kriminalpræventive Råd har meddelt, at "der er gode grunde til at tro, at lovforslaget vil kunne eskalere vold".
Hos Offerrådgivningen, der rådgiver ofre, er landsformand Knut Arild Gulbrandsen bekymret for flere ting i lovforslaget.
Blandt andet om hvorvidt offeret, der anvender pebersprayen, efterfølgende kan blive dømt efter at have forsvaret sig.
- Hvis man har et indbrud, hvor det ikke er et røveri, så kan man rent juridisk blive dømt for at forsvare sig selv, hvis det ikke er nødvendigt i den situation.
- Og hvor meget tid har man til at reagere og tænke sig om i sådan en situation?
Rent juridisk giver det nogle problemer, siger han.
Peter Kofod Poulsen fra Dansk Folkeparti mener, at skepsissen er ubegrundet.
- Hvis man i dag bryder ind i private hjem, og folk gør modstand, så vil de bruge redskaber, der kan være langt farligere, siger han og nævner blandt andet køkkenknive og baseballbat.
- Så vi ser pebersprayen som en nedskalering, noget der kan være med til at gøre, at folk kommer derfra med liv og lemmer i behold, siger han.
/ritzau/FacebookTwitterKopier linkEmner:Peter Kofod Poulsen (politiker)|Dansk Folkeparti|Det Kriminalpræventive Råd|Kriminalitet|Retspolitik




https://www.dr.dk/nyheder/regionale/sjaelland/dannebrog-paa-halv-stang-over-hele-landet-falckredder

SjællandDannebrog på halv stang over hele landet for falckredderBeredskabsstyrelsen og Falckstationer over hele landet flager i dag på halv, efter en redder ved en skiltevogn blev dræbt på motorvejen.
Flaget er i dag på halv hos Hovedstadens Beredskab, ligesom det er over hele landet ved Falckstationer og hos Beredskabsstyrelsen, efter en 63-årig falckredders død i går.
Af Thor Bill, Louise Wimmer Elmhoff og Ann Smed Madsen11.
dec.
2018 kl.
15.
13Bemærk: artiklen er mere end 30 dage gammelLæs opEn 63-årig Falck-ansat mistede livet i går eftermiddag, da han blev ramt af en bil på Vestmotorvejen ved Korsør, hvor han stod ved en skiltevogn.
Det oplyser Sydsjællands og Lolland-Falsters Politi til DR Sjælland.
- Ulykken sker ved, at en varebil, som på nuværende tidspunkt af uforklarlige årsager, overser en skiltevogn, der holder stille i første vognbane for at lave udbedringer af små skader på vejen.
Varevognen kan ikke undgå at køre ind i bilen, og skiltevognen bliver skubbet op i manden, som går og udbedrer vejskaden foran sit køretøj, hvor han på tragisk vis afgår ved døden, lyder det fra politikommissær fra Sydsjællands og Lolland-Falsters Politi, Lars Denholt.
Den 19-årige bilist, der påkørte falckredderen, blev i går aftes udskrevet fra sygehuset med småknubs og er sigtet for uagtsomt manddrab.
Derudover afventer politiet resultater på blodprøver fra den 19-årige, så de kan be- eller afkræfte, hvorvidt den 19-årige har været påvirket af alkohol eller narkotika under ulykken.
Senere samme dag blev en anden skiltevogn ramt af en bilist på Køge Bugt Motorvejen ved Køge.
Skiltevognen var sat op i forbindelse med et andet færdselsuheld på motorvejen.
- Lige nu er vi inde i en uheldig periode, hvor vi har haft flere uheld med påkørsler af skiltevogne.
Det er desværre lige i øjeblikket lidt for tit, at vi oplever uheld, hvor skiltevogne bliver påkørt på motorvejen, lyder det fra Lars Denholt.
Sorg blandt reddereI redderbranchen er der i dag sorg efter ulykken i går.
- Vi er meget ramt og berørt af det.
Vi har mistet en god kollega, der har udført sit job, lyder det fra Falcks driftsdirektør, Gunnar Thykjær.
Medarbejderne ved Hovedstadens Beredskab fik i dag besked om, at der bliver flaget på halv stang efter en 63-årig Falckredder i går blev dræbt ved Korsør.
Uanset om redderne arbejder for Beredskabsstyrelsen, Falck eller SOS Dansk Autohjælp, så påvirker det en, når ulykken kommer så tæt på ens eget job, fortæller stationsleder ved SOS Dansk Autohjælp Vestsjælland, Anders Flink:- Vi vil jo alle sammen gerne hjem til vores familie igen, så det sætter da nogle tanker i gang om, hvorvidt det er nødvendigt at køre så uforsvarligt forbi et sted, hvor der bliver arbejdet inde ved siden.
Anders Flink mener, at der er blevet en generel tendens til, at bilister er uopmærksomme og kører alt for stærkt, når der er afspærringer forude.
Det bekymrer ham, og han er bange for, at det en dag er ham, der kommer til at opleve, at nogle kollegaer er blevet kørt ned.
- Det er meget voldsomt at tænke på, siger han.
Flag på halvEn lang række af landets beredskaber flager i dag på halv i respekt for den 63-årige falckredder.
Både hos Beredskabsstyrelsen, Falck og Hovedstadens Beredskab vejer Dannebrog på halv over stationsbygningerne.
Det berør alle, når én fra branchen mister livet, fortæller Tim Ole Simonsen, der er operationschef ved Hovedstadens Beredskab:- Vores daglige arbejde er risikofyldt.
Derfor ved vi godt, hvilke risici vi står overfor, og derfor berører det os dybt, når en, der beskæftiger sig med det samme, som vi gør, bliver ramt af så alvorlig en ulykke og omkommer ved det.
Stationsleder ved SOS Dansk Autohjælp Vestsjælland, Anders Flink, er bekymret over sikkerheden for ham selv og sine kollegaer i branchen.
Når sådanne ulykker sker, betyder det altså ikke noget, hvilket beredskab man kommer fra, forklarer han:- På den måde skelner vi ikke mellem, om vi er det ene eller det andet sted.
For os er det en kollega, som beskæftiger sig med et arbejde, der relaterer sig til vores, og vi sender selvfølgelig vores dybeste kondolencer til familien og til de berørte kollegaer i Falck.
Der er den seneste måned sket minimum fem påkørsler af skiltevogne på landsplan.
FacebookTwitterKopier linkEmner:Arbejdsmarked|Sydsjællands og Lolland-Falsters Politi|Sjælland|Beredskabsstyrelsen|Ulykker




https://www.dr.dk/nyheder/politik/lokke-vil-ikke-gribe-ind-over-topchefers-bonusordninger

PolitikLøkke vil ikke gribe ind over for topchefers bonusordningerStatsminister Lars Løkke Rasmussen deler ikke S-formand Mette Frederiksens bekymring for høje lønninger.
Topchefers bonusser var et af emnerne ved spørgetimen i Folketinget, men her vil statsminister Lars Løkke ikke gribe ind.
11.
dec.
2018 kl.
14.
38Bemærk: artiklen er mere end 30 dage gammelLæs opSelv om statsminister Lars Løkke Rasmussen (V) også nogle gange undrer sig over de store bonusser og lønninger, som danske topchefer får udbetalt, har han ingen planer om at gribe ind politisk.
Det siger han i et svar i spørgetimen i Folketinget, hvor S-formand, Mette Frederiksen, har bragt emnet op.
- Rigtig mange mennesker har det ligesom jeg: Kan det virkelig være rigtigt, at topchefer skal tjene så meget i bonus, når almindelige lønmodtagere skal arbejde i mange år for at opnå på det samme.
- Vi ønsker et loft over bonusser, siger Mette Frederiksen og efterlyser politiske initiativer, der kan skabe mere lighed i Danmark.
Løkke: Ikke den rette medicinStatsministeren mener dog ikke, at et loft over cheflønninger er den rette medicin.
- De danske virksomheder må have de samme redskaber som virksomheder i andre lande.
Hvis man mener, at der er noget galt med den økonomiske fordeling, så må man ændre på skatten, siger han.
Forslaget indgår i det udspil, som Mette Frederiksen og S for nylig har lanceret for at forhindre større ulighed.
Det vil imidlertid ikke gøre noget for uligheden, mener statsministeren.
/ritzau/FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Ansættelsesforhold




https://www.dr.dk/nyheder/politik/loekke-afviser-have-fyret-klimaraadets-formand-forstaar-ikke-hans-halve-martyrium

Datacentre i DanmarkSe temaPolitikLøkke afviser at have fyret Klimarådets formand: Forstår ikke hans 'halve martyrium' Det er ikke noget hokus pokus i, at han ikke bliver genvalgt, siger statsministeren.
Flere partier spurgte i dagens spørgetime ind til sagen om den tidligere formand for Klimarådet, som ikke blev genudpeget, da hans kontrakt udløb 1.
december.
(© (c) DR)Af Emil Søndergård Ingvorsen11.
dec.
2018 kl.
14.
53Bemærk: artiklen er mere end 30 dage gammelLæs opDer skal ikke være nogen tvivl om, at Klimarådet er 100 procent uafhængigt, og at den siddende regering ikke kan bestille opgaver hos rådet.
Det sagde statsminister Lars Løkke Rasmussen (V) i dagens spørgetime, hvor flere partiledere i oppositionen spurgte ind til, at den nu forhenværende formand Peter Birch Sørensen ikke blev genvalgt og derfor stoppede 1.
december.
Der var allerede kritiske røster i oppositionen, da regeringen i slutningen af november meldte ud, at Peter Birch Sørensen erstattes af Peter Møllgaard som formand for regeringens vagthund på klimaområdet.
En udmelding, der kom få dage, efter at Klimarådet kom med en kritisk rapport om regeringens klimaindsats.
Læs også:Minister efter beskyldning om politisk pres på klimaråd: Der skal være plads til diskussionerMan bliver udnævnt for en given periode, og når den periode er ovre, så bliver der taget stilling, om man skal fortsætte.
Det er der ikke noget hokus pokus i.
Lars Løkke RasmussenOg den tidligere formand satte ny næring til spekulationerne, da han i et interview i Politiken i sidste uge sagde, at han flere gange oplevede pres fra regeringen og energi-, forsynings- og klimaminister Lars Christian Lilleholt.
- Ministeren mente, at da vi var rådgiver for regeringen, skulle vi rådgive om de målsætninger, regeringen havde stillet op, og derfor var det ikke relevant at kritisere regeringen for ikke at leve op til 40 procent-målet.
Det havde vi en kontrovers om, sagde Peter Birch Sørensen om en diskussion efter udgivelsen af rådets første rapport.
Må tænde alle advarselslamperNetop dette citat læste Alternativets Uffe Elbæk op i spørgetimen, hvorefter han sagde:- Det må tænde alle mulige advarselslamper om, hvor uafhængigt Klimarådet egentlig er.
Statsministeren mente dog overhovedet ikke, at der burde være blevet en sag ud af, at Peter Birch Sørensen ikke blev genudpeget.
- Klimarådet er et uafhængigt råd.
Det er ikke et bestillingsråd.
Jeg kan ikke forstå, at den pågældende økonom forsøger at lave et halvt martyrium ud af, at han ikke er blevet genudpeget som formand, da hans ansættelse løb ud, sagde Løkke.
Også Socialdemokratiets formand, Mette Frederiksen, luftede sin bekymring.
- Der har været luftet overvejelser, om der er tale om en fyring fra regeringens side.
Det er ikke noget, der lyder godt i vores ører eller for folkestyret, sagde hun.
Lars Løkke Rasmusen affejede dog også den bekymring, og gjorde det helt klart, at der ikke var tale om en fyring af Peter Birch Sørensen.
Hans åremålskontrakt på fire år udløb nemlig, hvorefter regeringen besluttede at udpege en ny formand, fortalte Løkke.
- Man bliver udnævnt for en given periode, og når den periode er ovre, så bliver der taget stilling, om man skal fortsætte.
Det er der ikke noget hokus pokus i, og det ved fru Mette Frederiksen godt.
FacebookTwitterKopier linkEmner:Alternativet (parti)|Lars Christian Lilleholt (politiker)|Lars Løkke Rasmussen (politiker)|Socialdemokraterne|Miljøpolitik




https://www.dr.dk/nyheder/udland/merkel-afviser-ny-forhandling-af-skilsmisseaftale

BrexitSe temaUdlandMerkel afviser ny forhandling af skilsmisseaftalePremierminister Theresa May vandt tilsyneladende ingen indrømmelser hos Angela Merkel på møde i Berlin.
Angela Merkel siger, at udtrædelsesaftalen ikke bliver åbnet igen.
11.
dec.
2018 kl.
17.
25Bemærk: artiklen er mere end 30 dage gammelLæs opDet kan ikke komme på tale, at EU-landene igen skal forhandle om udtrædelsesaftalen med EU, lyder det fra den tyske forbundskansler, Angela Merkel.
Den britiske premierminister, Theresa May, var i dag i Berlin for at drøfte den yderst vanskelige situation, som hun står i, efter at det står klart, at hun ikke har det britiske parlaments opbakning til sin skilsmisseaftale med EU.
Merkel har i aften fortalt sine konservative partifæller, at hun på mødet med May forklarede, at hun ikke kan se for sig, at EU-landene igen skal forhandle om skilsmisseaftalen.
- Vi har sagt, at udtrædelsesaftalen ikke bliver åbnet igen, sagde forbundskansleren ifølge det tyske nyhedsbureau dpa.
Mange møder endnu25.
november godkendte stats- og regeringscheferne på et EU-topmøde den aftale, som briterne og EU efter halvandet års forhandlinger var nået frem til.
Det britiske parlament skulle have stemt om aftalen i aften.
Men i går besluttede premierministeren at udskyde den afstemning.
Det gjorde hun, da det stod klart, at hun ikke ville få det nødvendige antal stemmer.
May skal senere i dag mødes med kommissionsformand Jean-Claude Juncker og EU-præsident Donald Tusk i Bruxelles.
Hun skal også mødes med Østrigs kansler, Sebastian Kurz, og i morgen skal hun tale med Irlands premierminister, Leo Varadkar.
/ritzau/FacebookTwitterKopier linkEmner:Angela Merkel (politiker)|Donald Tusk (politiker)|EU|Storbritannien|EU-forhold




https://www.dr.dk/sporten/haandbold/em-kvinder/oekonomisk-traengte-aarhus-united-ryger-paa-dhfs-sorte-liste

EM KvinderØkonomisk trængte Aarhus United ryger på DHF's sorte listeHåndboldklubben Aarhus United fattes penge og må ikke skrive kontrakter.
Aarhus United truet på sin eksistens ARKIV.
11.
dec.
2018 kl.
14.
06 | opdateret 11.
dec.
2018 kl.
14.
26Bemærk: artiklen er mere end 30 dage gammelLæs opDer mangler penge i kassen hos håndboldkvinderne fra Aarhus United, og det har fået Dansk Håndbold Forbund (DHF) til at sætte klubben på den sorte liste.
Det betyder, at klubben ikke må skrive kontrakter med nye spillere eller forlænge eksisterende kontrakter.
Derfor er klubben på Facebook på knæ for investorer og sponsorer.
- Selv om et beløb på 600.
000 kroner ville være nok til at undgå den sorte liste, er der sat et mål på 1.
500.
000 kroner, da dette ville kunne afdække likviditeten for resten af sæsonen, skriver klubben blandt andet.
Læs også:Aarhus United snupper overraskende pokalbronzeHoldet har haft en god sæson og er aktuelt nummer seks i kvindernes håndboldliga med fin kurs mod slutspillet.
Spørgsmålet er dog, om der findes penge til at kunne spille sæson færdig.
- Vi har kæmpet og kæmper rigtig hårdt for Aarhus United, for byen, for talenterne, for pigerne og for at sikre det rigtige fremtidige grundlag for klubben.
- Vi har siden februar 2018 kraftigt anmodet om støtte fra sponsorer, erhvervsliv samt mulige investorer, skriver Aarhus United på Facebook.
- På investorsiden har vi fået enkelte tilsagn, og vi har også set tilgang på sponsorsiden, hvilket vi er rigtig taknemmelige for.
Men det er ikke nok til at skabe den fornødne kapital her og nu.
Foreløbig er klubben altså kommet på den sorte liste, så der er ingen mulighed for at forlænge kontrakter med spillere eller hente forstærkninger.
/ritzau/FacebookTwitterKopier linkEmner:Aarhus United|Dansk Håndbold Forbund|Håndbold|Aarhus|Økonomi




https://www.dr.dk/nyheder/kultur/boeger/michelle-obama-kommer-til-danmark

Michelle Obama i DanmarkSe temaBøgerMichelle Obama kommer til DanmarkDen tidligere præsidentfrue kommer til København næste forår i forbindelse med sin nye biografi.
Den tidligere førstedame Michelle Obama besøger København 9.
april.
(© Scanpix)Af Silas Bay Nielsen11.
dec.
2018 kl.
14.
39Bemærk: artiklen er mere end 30 dage gammelLæs opDanmark får fornemt besøg 9.
april.
Her vil den tidligere amerikanske præsidentfrue Michelle Obama besøge Royal Arena i København, som en del af sin turné i forbindelse med selvbiografien 'Becoming' ('Min historie' på dansk), der blev udgivet i november.
Indtil videre er København blandt seks europæiske byer, som Michelle Obama besøger under sin turné.
Det er den fynske festival Heartland og Live Nation, der står bag arrangementet.
For Heartland, der hver sommer holder festival ved Egeskov Slot, har det længe været et ønske at få Michelle Obama til Danmark.
- Michelle Obama har været på listen over drømmepersonligheder på Heartland, siden vi startede festivalen.
Vi er derfor taknemmelige over, at hun har valgt at gæste København, siger Ulrik Ørum-Petersen, direktør for Heartland, ifølge en pressemeddelelse.
En bestseller-biografiHeartland består både af såkaldte talks, hvor kendte stiller op til foredrag, men også musikkoncerter.
Men Heartland arrangerer også talks udenfor rammerne på Egeskov Slot, og her er Michelle Obama altså en af de første.
Bogen 'Min historie' fik allerede ved udgivelsen førstepladsen på New York Times' bestsellerliste.
Bogen er udgivet i 3,8 millioner eksemplarer alene i USA og Canada og oversat til 31 sprog – heriblandt dansk.
Læs også:Michelle Obamas selvbiografi sælger en million om ugenMichelle Obamas turné, 'Becoming: An Intimate Conversation with Michelle Obama', har allerede ført hende til flere amerikanske og europæiske byer og nu snart også København.
FacebookTwitterKopier linkEmner:København|Michelle Obama (advokat)|Egeskov Slot|Heartland Festival|Litteratur




https://www.dr.dk/nyheder/regionale/hovedstadsomraadet/fire-ud-af-ti-spaedboern-bliver-ikke-ammet-laenge-nok-det-er

KøbenhavnFire ud af ti spædbørn bliver ikke ammet længe nok: Det er ikke altid nemtDet skyldes ifølge en sundhedsfaglig, at der ikke er nok hjælp til familierne.
Helle Rosendahl med sin søn Christian på to måneder.
Af Mads Gluud og Nanna Mortensen11.
dec.
2018 kl.
14.
00 | opdateret 11.
dec.
2018 kl.
14.
44Bemærk: artiklen er mere end 30 dage gammelLæs opPå trods af Sundhedsstyrelsens anbefalinger om det modsatte bliver fire ud af ti spædbørn i Region Hovedstaden ikke fuldt ammet i deres første fire levemåneder.
Det viser en ny undersøgelse om børn og unges sundhed fra Statens Institut for Folkesundhed og Region Hovedstaden.
Den manglende amning skyldes blandt andet, at der ikke er nok hjælp til nybagte forældre, mener Dorte Fischer, sundhedsplejerske og næstformand for Fagligt Selskab for Sundhedsplejersker.
- Forældrene bliver sendt rigtig tidligt hjem.
Når man skal have en amning i gang, har man brug for fagligt input.
Der kan være mange tårer og smerter, og både mor og barn skal lære det, siger hun.
Læs også:Overblik: Sådan er tilbuddene til førstegangsfødende i din regionHjælp udefra var noget af det, der hjalp Helle Rosendahl i gang med at amme sine børn.
- Det, der knækkede koden, var en meget tålmodig sundhedsplejerske og noget hjælpsomt personale på Herlev Hospital, siger hun.
Nynne Ravn oplevede også problemer, da hun skulle amme sit første barn.
- Det var noget af et chok.
Jeg havde ikke i min vildeste fantasi forestillet mig, at jeg ikke skulle amme mit barn, siger hun.
Men med hjælp fra personale på hospitalet lykkedes det med familiens andet barn.
Der skal være mere tid med forældreneDorte Fischer mener, at det kan få flere til at amme, hvis forældrene får lov at blive længere på hospitalerne for at få hjælp og rådgivning.
- Der er behov for flere sundhedsplejersker og tidlige besøg, som kan støtte op om ammeetableringen.
Vi kan godt opleve, at hvis vi kommer for sent ud, så har nogle af mødrene allerede opgivet, siger hun.
Det er en god idé med mere vejledning, mener Helle Rosendahl.
- Det er ikke altid så nemt at amme, men det er ikke noget, vi taler særlig meget om.
Man glemmer måske, at ligesom med tango er der to om det, siger hun.
FacebookTwitterKopier linkEmner:Region Hovedstaden|Graviditet og fødsel|Hospitaler|Fagligt Selskab for Sundhedsplejersker|Frederikssund




https://www.dr.dk/nyheder/udland/deal-eller-no-deal-haardt-brexit-udloeser-graensekaos-og-mangel-paa-foedevarer

BrexitSe temaUdlandDeal eller no deal: Hårdt brexit udløser grænsekaos og mangel på fødevarerHvis Storbritannien forlader EU uden en aftale, kan det få stor betydning for briternes hverdag.
Et hårdt brexit kan både få betydning for briter i supermarkedet og lufthavnen.
Af Kevin Ahrens11.
dec.
2018 kl.
16.
08 | opdateret 16.
jan.
2019 kl.
13.
35Bemærk: artiklen er mere end 30 dage gammelLæs opDet er sjældent ligetil at blive skilt.
For hvem får hvad og hvornår?
Og det er bestemt heller ikke let at lave en skilsmisseaftale, når man ikke vil være en del af EU længere.
Det ved den britiske premierminister, Theresa May, det britiske parlament og den britiske befolkning nu alt om.
I går besluttede Theresa May at udskyde afstemningen i det britiske underhus om den skilsmisseaftale, hun har forhandlet på plads med EU.
Læs også:Theresa May udsætter afstemning om brexitOpbakningen til aftalen fra både dele af hendes eget konservative parti, dets allierede og oppositionen var simpelthen ikke tilstede.
Det presser Storbritannien på tid.
Efter aftalen skal briterne nemlig forlade EU 29.
marts næste år.
Nogle af de stærkeste EU-skeptikere og fortalere for brexit har udtalt, at det vil være bedre at forlade EU uden en aftale end med den, som May har forhandlet på plads.
Dermed vil Storbritannien igen høre under under Verdenshandelsorganisations (WTO) handelsregler i stedet for EU's.
Men hvad vil det egentlig betyde for briterne, hvis det ender med, at de siger farvel til EU uden at have en aftale klar – et såkaldt ”hårdt brexit”?
Her er nogle af områderne, hvor et hårdt brexit vil ramme briterne.
Kaos ved grænserFor det første: Intet er sikkert endnu, og Theresa May vil kæmpe for at få skilsmisseaftalen med EU vedtaget helt frem til sidste sekund.
Hvis det ikke lykkedes, vil man herefter forsøge at få forskellige delaftaler i hus.
Men hvis det ender med et hårdt brexit, vil det kort sagt få betydning for stort set alt i Storbritannien.
EU-lovgivning har nemlig sat sit præg på alt fra fødevarelovgivning til sundhed.
Det vil også betyde, at den overgangsperiode på to år, som Theresa May har aftalt med EU, falder til jorden.
Det betyder, at briterne kommer til at mærke konsekvenserne af udmeldelsen fra dag ét.
Et af de første steder, briterne kommer til at mærke brexit, er dog ved grænserne.
I dag kan Storbritannien importere og eksportere frit til EU, fordi de er en del af det indre marked.
Det betyder, at lastbiler med varer ikke skal kontrolleres ved grænseovergange.
Forskellige myndigheder er blevet advaret om, at et hårdt brexit i værste fald kan betyde begrænset adgang ved grænseovergange som for eksempel ved Dover, der forbinder Storbritannien og Frankrig med tog og færge.
Det kan betyde lange køer ved grænserne, hvilket skaber usikkerhed omkring, om man for eksempel kan få nok medicin ind i landet.
Derfor blev medicinalvirksomheder i august bedt om at hamstre medicin, så man har nok til seks uger.
Mangel på fødevarerBriterne kommer også til at mærke et hårdt brexit, når de skal købe ind.
Omkring 30 procent af den mad, briterne spiser, bliver importeret fra EU-lande – og meget af den er frisk.
De importerer som bekendt en hel del dansk bacon.
Hvis briterne ikke får lavet en skilsmisseaftale, risikerer forsyningskæden, der sikrer frisker råvarer på hylderne, at bryde sammen.
Det kan i sidste ende også føre til at priserne stiger.
EU vil heller ikke længere være sikre på, at fødevarer produceret i Storbritannien lever på EU-krav, så man vil også møde problemer, når de skal den anden vej over grænsen.
Sygesikrings- og kørekortBrexit vil også have betydning for forskellige kort i briternes pung.
De vil ikke længere kunne bruge det blå europæiske sygesikringskort, der giver gratis lægehjælp i EU.
Myndighederne har udstedt omkring 27 millioner blå sygesikringskort.
En manglende aftale vil også få konsekvenser for de omkring én million briter, der er bosat i EU-lande.
Et hårdt brexit vil også være et problem, hvis en britisk familie for eksempel skal leje bil og køre i et EU-land.
Deres kørekort vil nemlig ikke være gyldigt i resten af EU.
Dermed skal britiske statsborgere have et internationalt kørekort, som man kender det fra, når man skal køre i USA.
Ligesom man også skal have udvidet forsikring.
Lufthavn og rejserVed et hårdt brexit mister europæiske flyselskaber i princippet retten til at lande i Storbritannien og omvendt.
De britiske myndigheder har dog udtalt, at man har i sinde at give tilladelse til, at fly fra EU-lande kan lande i britiske lufthavne, og at man forventer, at EU vil give British Airways og andre britiske selskaber lov til at lande i EU-lande.
Der vil dog være risiko for, at fly skal blive på jorden.
Britiske statsborgere opfordres også til at få fornyet deres pas, fordi rejsende til EU-lande og lande i Schengen med pas, der er gyldige i færre end seks måneder, kan blive afvist.
Når britiske familier er ude at rejse og lige skal opdatere på Facebook eller se vejrudsigten på mobilen, så vil de heller ikke kunne bruge roaming gratis som i dag, hvor de fleste har samme vilkår som i hjemlandet.
Kilder: BBC, Evenings Standard, Time Magazine, The Guardian.
FacebookTwitterKopier linkEmner:EU|EU-forhold|Storbritannien|Theresa May (politiker)|Fødevarer




https://www.dr.dk/nyheder/penge/pengejaeger-opgiver-finde-resten-af-stein-baggers-svindelformue

PengePengejæger opgiver at finde resten af Stein Baggers svindelformueIT Factorys kreditorer ønsker ikke længere at finansiere efterforskning i USA.
Sagen om Stein Baggers svindel i IT Factory var en tilståelsessag, hvor han erkendte at have begået svindel for i alt 831 millioner kroner.
Han blev i 2009 idømt syv års ubetinget fængsel.
Af Oliver Batchelor11.
dec.
2018 kl.
12.
11Bemærk: artiklen er mere end 30 dage gammelLæs opEfter en otte måneder lang offensiv i USA for at få fat i de forsvundne 200 millioner kroner fra Stein Baggers svindel i IT Factory, opgiver kurator Boris Frederiksen nu jagten.
Det skriver Børsen på baggrund amerikanske retsdokumenter, som Boris Frederiksens amerikanske advokat Farrington Yates har sendt til en dommer i USA.
- Efter konsultation med IT Factorys kreditorer vil den udenlandske repræsentant (Kammeradvokaten, red.
) ikke efterforske potentielle krav eller mulige måder at tilvejebringe midler på i USA yderligere, skriver advokaten ifølge avisen.
DR Nyheder har taget kontakt til Boris Frederiksen, der er partner i Kammeradvokaten.
Han gør status over en 10 år lang efterforskning, hvor det er lykkedes at inddrive aktiver for op mod 400 millioner kroner til kreditorerne.
- Det er min opfattelse, at vi nu er ved vejs ende.
Som en læge ville have sagt det, så nytter det ikke at behandle yderligere på patienten.
Vi må konstatere, at de sidste 200 millioner kroner er forsvundet for evigt, siger han.
Danske Bank: Nytteløst at fortsætteMed en kvart milliard kroner i klemme er Danske Bank IT Factorys største kreditor.
Pressechef Kenni Leth bekræfter i et mailsvar, som DR Nyheder også har modtaget, at banken opgiver at se pengene igen.
- Det er korrekt, at det er blevet besluttet ikke at forfølge sagen yderligere i USA, da en sådan proces vil være forbundet med ekstra omkostninger, og da det er tvivlsomt, om en sådan indsats overhovedet vil medføre noget positivt nettoresultat til gavn for kreditorerne, skriver han.
Stein Bagger og hans svenske makker Mikael Ljungman blev i 2009 og 2010 idømt syv års fængsel hver for i forbindelse med svindel for 831 millioner i it-selskabet IT Factory, der gik konkurs i 2008.
Siden da har kurator Boris Frederiksen jagtet omkring 200 millioner kroner, som der aldrig blev redegjort for i forbindelse med efterforskningen af sagen.
- Vi har i en årrække set på, om nogle af de manglende penge var i behold, og om man kunne få nogle tiltag i gang for at få dem tilbage, siger advokaten.
Efterforskede svenske forbindelser i USAI marts rettede han kikkerten mod svenskerne Mikael Ljungman og hans tidligere chef i firmaet Media Power, Carl Freer.
Via datterselskabet Ecommerce fik Media Power overført over 50 millioner kroner af svindelpengene fra IT Factory.
Det førte til, at Boris Frederiksen via sin advokat i USA vidnestævnede Carl Freer og Mikael Ljungman med krav om, at de skulle fremlægge en række dokumenter i sagen.
Det lykkedes dog hverken at få Carl Freer og Mikael Ljungman til at afgive forklaring via retssystemet i USA.
Desuden er sagen gjort vanskeligere af, at en domstol i Singapore har afsagt konkursdekret over Carl Freer.
- Ljungman blev erklæret konkurs for nogle år siden.
Og i forhold til Carl Freer fik vi på et senere tidspunkt adgang til yderligere oplysninger.
Men med hans konkurs i Singapore ville det være perspektivløst at fortsætte i USA med en rimelig økonomisk ramme, siger Boris Frederiksen.
Fra vækstkomet til svindelfirmaStein Bagger og IT Factory blev kort ført afsløringen af svindlen i 2008 hyldet som Danmarks bedste vækstvirksomhed af revisionsfirmaet Ernst & Young.
Men bag kulisserne havde den daværende direktør i flere år svindlet gennem en såkaldt leasingkarrusel, som gik ud på at belåne forfalskede fakturaer, der skaffede kapital til virksomheden og fik den til at fremstå som legitim og succesfuld.
En del af fuppengene havnede dog ikke i it-virksomheden, men i stedet hos Stein Bagger og hans forretningspartner Mikael Ljungman.
Ved sagen i Retten i Lyngby havde anklageren krævet en historisk høj straf på mellem otte og 12 års fængsel for bedrageri til Stein Bagger.
På trods af, at der aldrig blev redegjort for de 200 millioner kroner, endte sagen med en mildere dom på syv års fængsel til Stein Bagger, der havde samarbejdet med myndighederne.
Som 47-årig blev han løsladt i 2014 efter fem år og tre måneder i fængsel.
Siden da har han holdt sig ude af offentlighedens søgelys.
Efter IT Factorys konkurs anmeldte i alt 101 kreditorer et samlet krav på knap 1,2 milliarder kroner mod it-virksomheden.
På listen var en lang række banker, leasingselskaber og internationale it-virksomheder.
FacebookTwitterKopier linkEmner:IT Factory|Stein Bagger (erhvervsleder)|USA|Økonomi|IT-branchen




https://www.dr.dk/nyheder/udland/brexit-striden-fortsaetter-dagen-derpaa-premierministeren-bliver-noedt-til-erkende

BrexitSe temaUdlandBrexit-striden fortsætter dagen derpå: 'Premierministeren bliver nødt til at erkende, at hendes aftale er død'Når tiden er inde, vil jeg fremsætte mistillidsvotum til Theresa May, siger den britiske oppositionsleder.
Oppositionsleder Jeremy Corbyn giver ikke meget for premierminister Mays rundtur i Europa.
Af Per Bang Thomsen11.
dec.
2018 kl.
17.
09Bemærk: artiklen er mere end 30 dage gammelLæs opDen nuværende brexit-aftale ”er død”, og derfor nytter det ikke noget, at den britiske premierminister, Theresa May, i disse timer rejser rundt i Europa for at få genoptaget forhandlingerne.
Det var meldingen fra Labour-formand Jeremy Corbyn, da han her til eftermiddag deltog i nøddebatten om den omstridte aftale i det britiske underhus.
Hvorfor skaber 'backstoppen' så meget splid?
Hvad går 'backstoppen' ud på?
’Backstoppen’ skal sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle blive enige om en frihandelsaftale.
Efter planen skal Storbritannien forlade EU den 29.
marts næste år.
Men i en periode frem til udgangen af 2020 vil Storbritannien blive ved med at følge alle EU's regler og være en del af EU's indre marked.
Tanken er, at EU og Storbritannien i tiden frem til udgangen af 2020 skal enes om en frihandelsaftale, som er så omfattende, at varer frit vil kunne bevæge sig mellem EU og Storbritannien uden behov for toldere som kontrollerer varer ved grænsen mellem Irland og Nordirland.
Men hvis det af en eller anden årsag ikke lykkes for EU og Storbritannien at lave sådan en frihandelsaftale, så er der behov for nogle regler for, hvad der så skal ske i stedet.
Det er de regler, som er beskrevet i den såkaldte 'backstop', der er en del af den skilsmisse-aftale, som EU og Storbritannien har indgået.
Men den aftale er kontroversiel.
For ifølge premierministerens egen juridiske rådgiver kan Storbritannien derved risikere at ende i en toldunion med EU på ubestemt tid.
Det vil betyde, at Storbritannien vil skulle følge EU's toldregler, og at Storbritannien derfor ikke vil kunne indgå selvstændige handelsaftaler med andre lande.
Og netop dét har skabt vrede blandt mange britiske parlamentarikere, der frygter, at Storbritannien aldrig for alvor kan komme til at forlade EU-samarbejdet.
- Regeringen fungerer ikke længere, og premierministeren bliver nødt til at erkende, at hendes aftale er død, sagde oppositionslederen og fortsatte:- Hendes kaotiske forhandlinger er endt i fiasko, og når hun ikke engang kan styre sit eget parti, så kan hun heller ikke forhandle på vegne af dette land.
Læs også:May er på charmetur for at genoptage brexit-forhandlingerVil fremsætte mistillidsvotumI går valgte premierministeren at udskyde den afstemning om skilsmisseaftalen, der skulle have fundet sted i dag i det britiske underhus.
Årsagen var den såkaldte ’backstop’, der skal sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle blive enige om en frihandelsaftale.
I det tilfælde skal Storbritannien også blive i en toldunion med EU.
Men mange britiske politikere frygter, at de derved aldrig kan forlade EU-samarbejdet, og derfor forsøger premierministeren med egne ord at ”at skaffe de forsikringer, som dette hus kræver for at få aftalen over stregen”.
Selvom Jeremy Corbyn med egne ord har mistet tilliden til den konservative regering, så ville han ikke sætte dato på, hvornår han i givet fald vil fremsætte et mistillidsvotum til regeringen.
- Vi bliver nødt til at gøre det rette på det rigtige tidspunkt for at kunne fremsætte et mistillidsvotum for at slippe af med denne regering, sagde han.
Spild af tid og pengeDen britiske premierminister besøgte tidligere på dagen den hollandske premierminister, Mark Rutte, og dernæst den tyske kansler, Angela Merkel.
Senere i dag skal hun mødes med både EU-præsident Donald Tusk og formanden for EU-kommissionen, Jean-Claude Juncker, i Bruxelles.
Men det giver Jeremy Corbyn ikke meget for.
- Vores premierminister driver om på kontinentet i et forsøg på få lidt anerkendelse.
Når hun altså kan komme ud af sin bil og høre dem, sagde han med henvisning til Theresa Mays besøg i Berlin tidligere på dagen.
Her kunne bildøren ikke åbne, og kansler Merkel måtte vente på sin britiske kollega, mens assistenter forsøgte at åbne døren.
- Det er både spild af tid og af offentlige kroner, sagde han.
FacebookTwitterKopier linkEmner:Angela Merkel (politiker)|Donald Tusk (politiker)|EU|Storbritannien|EU-forhold




https://www.dr.dk/nyheder/viden/klima/udskaeldte-saeler-er-ingen-trussel-fisk-i-oestersoeen

KlimaUdskældte sæler er ingen trussel for fisk i Østersøen Truslen kommer fra miljøforandringer, fiskeri og stigende havtemperaturer, siger forskere, der har regnet på fremtidige scenarier.
Mange sælmunde at mætte.
Bestanden af sæler er vokset fra få tusinde til op mod 50.
000.
Men alligevel fanger fiskeriet helt op mod ti gange så mange fisk, som sælerne.
Af Kim Rathcke Jensen11.
dec.
2018 kl.
12.
29Bemærk: artiklen er mere end 30 dage gammelLæs opDe får skyld for meget.
Men det er ikke de udskældte sæler, som truer bestanden af fisk i Østersøen.
- Det er klimaforandringer, mangel på føde og især fiskeri, som er de største trusler mod fiskene, siger professor Monika Winder fra Institutionen för ekologi, miljö och botanik på Stockholm Universitet.
Monika Winder har stået i spidsen for et forskerhold, der netop har udgivet en artikel i Journal of the Human Environment.
Forskerne har regnet på en række scenarier, der strækker sig frem til 2098.
De ville finde ud af, hvordan stigende temperaturer, føde og antallet af sæler ville påvirke nogle af de mest populære, kommercielle fisk.
Og her fandt de, at det ikke er sælerne, som er en trussel mod fiskene.
- For eksempel vil bestanden af torsk falde mere på grund af miljømæssige forandringer og fiskeri, end fordi de bliver spist af sæler, siger Monika Winder.
De højere temperaturer kan også give flere alger, som resulterer i dårligere føde for fiskene, som derfor bliver mindre og tyndere.
Går efter svage fiskMorten Tange Olsen, der er lektor på Statens Naturhistorisk Museum, er ikke overrasket.
For der findes også anden forskning, som peger i samme retning.
- Svenskernes konklusion er, at fiskeri og miljø har langt større påvirkning.
Det er godt at få bekræftet endnu engang, siger Morten Tange Olsen.
De svenske forskere kigger langt ud i fremtiden.
Derfor tager svenskerne også flere forbehold i deres forskning.
- Selvfølgelig skal man være varsom med forudsigelser og beregninger, der går så langt frem i tiden, siger Anders Galatius, der er seniorforsker på Institut for Bioscience på Aarhus Universitet.
Men selv hvis der var langt flere sultne sæler med glubende appetit, ville de alligevel kun spise brøkdele af det, som de industrielle fiskebåde haler ind.
Samtidig vil sælerne, siger Anders Galatius, fange svagere fisk end de store trawlere og fiskebåde.
- Så der er også mange snusfornuftige grunde til at antage, at sæler vil have en mindre påvirkning end fiskeri, siger Anders Galatius.
Men det er et kompliceret regnestykke, når man skal forudsige naturens gang så langt ud i fremtiden.
For eksempel bærer sælerne også på parasitter, der kan sprede sig til fisk, og det er vanskeligt at spå om deres virkning.
Svømmer fra Christiansø til EstlandEt andet forbehold er, at de svenske forskere kun har kigget på en del af Østersøen.
Og de har fokuseret på det åbne vand og ikke set på kystområderne.
Men forskningen kan alligevel overføres til danske forhold.
For eksempel fordi det er de samme sæler, der bevæger sig over enorme områder.
Morten Tange Olsen har været med til at sætte satellit-sendere på gråsæler ud for Christiansø, hvor dyrene er svømmet helt til Stockholm og til både Finland og Estland.
Forskerne har undersøgt den del af Østersøen, der er markeret med hvid.
- I forhold til torsk og de store kommercielle arter, så tager fiskeriet cirka ti gange så meget som sæler.
Men forholdet er et helt andet med geder og aborrer, der er lukrative i Sverige, hvor sælerne æder meget mere, siger Morten Tange Olsen.
Og de er gode til at omstille sig.
For eksempel spiser sælerne omkring Bornholm mange torsk, fortæller Morten Tange Olsen, men når det bliver sæson for hornfisk og sild, er det dem, som de går efter.
Den rigtige balanceDe senere år har fredning af sæler betydet, at bestanden er gået fra et par tusinde dyr til i dag, hvor der skønnes at være over 40.
000.
Derfor er de også blevet langt mere synlige og upopulære hos for eksempel fiskere, når de ødelægger net og spiser de fangede fisk.
For Morten Tange Olsen burde debatten ikke handle om, hvorvidt sælerne spiser kommercielle fisk eller ej.
Man bør have det historiske perspektiv med, mener Morten Tange Olsen.
- Der er flere sæler i dag end for eksempelvis ti år siden.
Men det er der ikke, hvis man kigger 100 år tilbage.
Så der burde være en debat, om man vil have et historisk eller forhistorisk niveau, eller om man helt skal finde en ny balance, siger Morten Tange Olsen.
FacebookTwitterKopier linkEmner:Videnskab|Fisk|Christiansø|Estland|Aarhus Universitet




https://www.dr.dk/nyheder/kultur/james-bonds-jakkesaet-og-beroemt-intergalaktisk-laenestol-stor-hollywood-auktion-er

KulturJames Bonds jakkesæt og berømt, intergalaktisk lænestol: Stor Hollywood-auktion er filmfans vådeste drømHvis finanserne er mere end almindeligt i orden, så byder stor Hollywood-auktion i denne uge på ekstravagant julegaveshopping til filmfans verden over.
(© Getty Images)Af Henriette Stisen11.
dec.
2018 kl.
12.
24Bemærk: artiklen er mere end 30 dage gammelLæs opHvis du ikke lige ved, hvad du skal stille op med de svimlende summer på din bankkonto, så har en stor auktion i Californien heldigvis masser af ideer til, hvad du kan bruge pengene på.
Auktionen, der afholdes af Profiles in History, indeholder nemlig tusindvis af rekvisitter, fotografier og udstyr fra nogle af Hollywoods største stjerner gennem tiden.
Drik martinier som en ægte BondDu kunne eksempelvis imponere dine nytårsgæster ved at troppe op i Sean Connerys klassiske grå James Bond-jakkesæt fra 'You Only Live Twice' (1971), mens du ryster en god vodka-martini i shakeren, der blev brugt i 007-filmen 'Spectre' (2015).
Det vil blot kræve mellem 100.
000 - 150.
000 dollars for jakkesættet og sølle 8.
000-12.
000 dollars for to martiniglas og en shaker.
En estimeret maxpris på 1.
062.
000 danske kroner.
Her ses den skotske skuespiller Sean Connery iført det omtalte jakkesæt på settet af "You Only Live Twice".
 Getty images)Spif boligindretningen opEller mangler din boligindretning lidt autoritær rumkvalitet, så er det muligt at købe kaptajnstolen fra den legendariske serie 'Star Trek'.
Der er tale om den bordeaux læderstol, som skuespiller Patrick Stewarts Captain Picard sidder i ombord på rumfartøjet USS Enterprise-E.
Du bliver dog muligvis nødt til at sælge alle dine øvrige møbler - og evt.
bolig - for at kunne lægge den estimerede maxpris på 787.
000 danske kroner.
(© Hollywood Auction 96)Bekæmp intergalaktiske rumvæsner - men uden lyssværdSkulle du selv gå med en drøm om at give rumvæsener i alle afskygninger tørt på, så er der også rig mulighed for at blive klædt ordentligt på til kamp.
Skuespiller Sigourney Weaver i rollen som Ripley iført sættet, der nu er til salg.
For 'bare' 3.
279.
831 danske kroner kan du iklæde dig skuespiller Sigourney Weavers tøj og håndvåben fra rumfilmen 'Aliens' (1986).
Indtil tidligere på dagen, var det også muligt at erhverve sig Luke Skywalkers lyssværd fra den første 'Star Wars'-film 'Episode IV: Stjernekrigen' (1977).
Rekvisitten er dog netop blevet fjernet fra auktionen igen, der er der opstået tvivl om lyssværdets autenticitet, skriver den britiske avis The Guardian.
Lyssværdet som skuespiller Mark Hamill svinger i den allerførste Star Wars-film, 'Episode IV - Stjernekrigen', er nu blevet trukket fra auktionen, da der er tvivl om, hvor vidt det er en kopi eller ej.
Du behøver dog ikke drage i intergalaktisk kamp helt uden 'Star Wars'- rekvisitter.
En Stormtrooper-hjelm med autografer fra skuespilholdet bag filmen 'Episode VII - The Force Awakens' (2015) er nemlig stadig på auktion og forventes en maxpris på 786.
755 danske kroner (120.
000 dollars).
Første omgang af online bud slutter tirsdag 11.
december kl 22:00 dansk tid, mens hele auktionen afrundes fredag 14.
december kl 20:00 dansk tid.
FacebookTwitterKopier linkEmner:Sean Connery (skuespiller)|Auktionshuse|Boligindretning|The Guardian|Californien




https://www.dr.dk/nyheder/politik/live-tv-statsministerens-spoergetime-0






https://www.dr.dk/nyheder/udland/den-draebte-khashoggi-og-faengslede-journalister-kaares-som-aarets-person

UdlandDen dræbte Khashoggi og fængslede journalister kåres som "årets person"Time Magazine kårer dræbte eller fængslede journalister som årets personDen dræbte journalist Jamal Khashoggi (tv) er blandt de journalister, som er kåret til årets person i 2018.
(arkivfoto) (Foto: Handout .
© Scanpix)Af Christine Hyldal11.
dec.
2018 kl.
14.
05Bemærk: artiklen er mere end 30 dage gammelLæs opAmerikanske Time Magazine kårer dræbte og fængslede journalister som årets person.
Den dræbte saudiske journalist Jamal Khashoggi er blandt dem, som magasinet kalder for "vogtere i krigen mod sandheden".
Time Magazine nævner også Wa Lone og Kyaw Soe Oo fra nyhedsbureauet Reuters.
De to har fået syv års fængsel for at rapportere om fordrivelsen af muslimske rohingyaer i Myanmar.
Også den filippinske journalist Maria Ressa, der sidder fængslet, er nævnt som eksempel på fængslede og truede journalister, og det samme er medarbejderne på avisen Capital Gazette i den amerikanske delstat Maryland.
Her blev fem dræbt, da en gerningsmand åbnede ild på redaktionen i juni.
I den motivering, som magasinet begrunder sit valg med, bliver journalisterne omtalt som "vogtere" i "krigen mod sandheden".
Time Magazine skriver videre:"De er repræsentanter for en større kamp som utallige andre rundt om i verden - den 10.
december er mindst 52 journalister blevet myrdet i 2018.
De risikerer at fortælle historien om vores tid.
"Forsvandt efter besøg i konsulatJamal Khashoggi blev myrdet, da han i starten af oktober trådte ind på det saudiske konsulat i Istanbul.
Saudi Arabien har siden bekræftet, at han blev dræbt på konsulatet.
Hvert år kårer tidsskriftet en person eller en gruppe, som har sat et markant præg - positivt eller negativt - på året, der er gået.
Sidste år tilfaldt æren ikke én person, men ”tavshedsbryderne” fra #Metoo-bevægelsen.
Siden 1927 har The Times kåret årets person.
Årets 10 finalister var:•USA’s præsident Donald Trump, som vandt titlen i 2016 - samme år, hvor han blev valgt til præsident.
•De ifølge Time Magazine mere end 2000 familier, som er blevet splittet ved den amerikanske grænse i et deres forsøg på at rejse ind i landet fra Latinamerika.
•Ruslands præsident Vladimir Putin•Robert Mueller, lederen af den såkaldte Rusland-undersøgelse.
Mueller undersøger en påstand om, at den russiske regering forsøgte at påvirke udfaldet af præsidentvalget i USA i 2016.
•Ryan Coogler, filminstruktør.
Han står bag filmen Black Panther, og på rollelisten var mange sorte skuespillere.
•Christine Blasey Ford, psykologiprofessor.
Hun var en af de tre kvinder, der offentligt anklagede Brett Kavanaugh, der tidligere på året var Donald Trumps bud på en ny højesteretdommer, for seksuelle overgreb.
Brett Kavanaugh er siden valgt til dommer i højesteret.
•Jamal Khashoggi, saudisk journalist.
Han var en fremtrædende kritiker af kongefamilien i Saudi Arabien, og boede af samme grund i USA.
Han blev sidst set på saudiske konsulat i Istanbul 2.
oktober, og Saudi Arabien har siden indrømmet, at han blev dræbt.
•”March for our Lives”-aktivisterne.
Efter at 17 mennesker blev dræbt i et skoleskyderi Florida i februar, har aktivisterne organiseret #NeverAgain-bevægelsen, fået nok af den vedvarende vold med våben og har skabt en bevægelse mod den amerikanske våbenlovgivning, som de mener er alt for liberal.
•Moon Jae-in, Sydkoreas præsident.
Under vinter OL i Pyeongchang i Sydkorea, mødtes han med søsteren til Nordkoreas præsident.
De mødtes direkte i tre historiske topmøder om fremtiden på den koreanske halvø.
•Meghan Markle.
Den tidligere Hollywood-skuespiller blev gift med den britiske prins Harry i maj.
FacebookTwitterKopier linkEmner:Jamal Khashoggi (journalist)|Moon Jae-in (politiker)|USA|Udenrigspolitik|Washington Post




https://www.dr.dk/sporten/fodbold/dbu-formand-gaar-paa-jagt-efter-en-plads-i-uefas-bestyrelse

FodboldDBU-formand går på jagt efter en plads i Uefa's bestyrelseJesper Møller stiller op til valget i Uefa Exco under Det Europæiske Fodboldforbund i februar.
DBU-formand Jesper Møller sigter efter en bestyrelsespost i UEFA.
11.
dec.
2018 kl.
11.
49 | opdateret 11.
dec.
2018 kl.
11.
51Bemærk: artiklen er mere end 30 dage gammelLæs opNår der 7.
februar næste år er valg til bestyrelsen i Det Europæiske Fodboldforbund - også kaldet Uefa Exco - stiller formanden for Dansk Boldspil-Union (DBU), Jesper Møller, op.
Det oplyser DBU i en pressemeddelelse.
Møller har valgt at blive kandidat til Uefas top efter opfordringer og opbakning fra flere sider, lyder det.
- Da jeg har fået en række opfordringer til at kandidere, ville det også have sendt et uheldigt signal til både Uefa og vore kolleger i udlandet, hvis vi ikke ville stille op, og dermed reelt sagt nej til at påtage os et medansvar for udviklingen af europæisk fodbold.
- Jeg forestiller mig, at det nok ville have svækket vores indflydelse og muligheder i en række sammenhænge de kommende år, siger Jesper Møller.
I perioden fra 2009 til 2017 var Danmark repræsenteret ved Allan Hansen i Uefa Exco.
- Vi så i Allan Hansens periode, at det var af stor betydning at være repræsenteret i Uefa Exco, idet vi utvivlsomt ikke havde fået tildelt EURO 2020 uden Allans store indsats i Uefa-regi, siger DBU-formanden.
Der er i dag 20 medlemmer af Uefa Exco, heraf er 7 medlemmer på valg.
Herudover skal der vælges ét kvindeligt medlem.
/ritzau/FacebookTwitterKopier linkEmner:DBU|UEFA|Fodbold|Jesper Møller (idrætsleder)




https://www.dr.dk/nyheder/politik/ekspert-om-stoejbergs-aflyste-forhandlinger-der-er-brug-mere-diplomati-ikke-mindre

PolitikEkspert om Støjbergs aflyste forhandlinger: Der er brug for mere diplomati – ikke mindreForhandlingerne om en udvisningsaftale er utroligt komplekse, vurderer ekspert.
Danmark har flere gange holdt møder med Iran i både Teheran og i København om afviste asylansøgere.
Der er brug for meget diplomati i en sådan sag, forklarer migrationsforsker.
Af Nicolas S.
Nielsen11.
dec.
2018 kl.
11.
02Bemærk: artiklen er mere end 30 dage gammelLæs opDanmarks forhandlinger med Iran om at tvangsudsende afviste asylansøgere mod deres vilje er komplekse og har lange udsigter.
Det vurderer Martin Lemberg-Pedersen, der er adjunkt ved Global Refugee Studies på Aalborg Universitet.
Han har forsket i migration og forklarer, at det ikke bare er ligetil at lave en aftale.
- Der er en grund til, at mange af de mennesker er flygtet ud af Iran til at starte med.
Det er jo grunde som, at de er forfulgte for at være kristne, den manglende forsamlingsfrihed, mangel på ytringsfrihed og kvinders rettigheder i Iran.
Forhandlingerne er igen kommet frem i dagens lys, efter det er kommet frem, at udlændinge- og integrationsminister Inger Støjberg (V) har fået aflyst en forhandling med det iranske præstestyre, fordi hun offentligt fremviste sin ipad, hvorpå der er en Muhammed-tegning.
Dermed er der i hvert fald ikke blevet kortere vej til en aftale.
En aftale som det vil kræve et stort diplomatisk arbejde at lande, vurderer Martin Lemberg-Pedersen.
Mange interesser i spilHan henviser til, at der lige nu ikke er nogle lande, der er lykkedes med projektet.
- Jeg kan ikke udtale mig konkret om Irans opfattelse og motivation, men jeg kan bare sige, at i forhold til alle de forskellige deportationsaftaler og mulige korridorer, som jeg kigger på, så er det utroligt komplekse forhandlinger.
- Der er mange embedsværk i spil.
Der er mange interesser på spil.
Derfor er det et svært mål, regeringen har sat sig for.
Der er helt givet, at man skal passe på fra dansk side med at ryste båden for meget.
Der er øget diplomati nok vejen frem for det modsatte, siger han.
Selv hvis det skulle lykkes at opnå en aftale med Iran, så vil det være problematisk, forklarer Martin Lemberg-Pedersen.
En del af de afviste asylansøgere er forfulgte, fordi de er eksempelvis kristne eller på grund af manglende forsamlingsfrihed, ytringsfrihed og manglende rettigheder til kvinder.
- Det er alle en række værdier, man vil se stort på ved at lave en sådan aftale, siger han.
Læs også:Støjberg afviser tegning-benspænd: Iran skal ikke bestemme hvad jeg har på min iPad260 frivilligt rejst hjemDanmark har en aftale med Iran om hjemsendelse af afviste asylansøgere, der ønsker at rejse frivilligt, ligesom der er mulighed for at få økonomisk støtte til at rejse hjem.
27 personer er indtil videre udrejst med en check i hånden, oplyser Udlændinge- og Integrationsministeriet.
Irans Ambassade i København har ikke ønsket at svare på, hvorfor mødet med Inger Støjberg blev aflyst, men i et skriftligt svar til DR Nyheder oplyser en rådgiver, at 260 afviste iranere i Danmark har fået udstedt hjemrejsepapirer, fordi de har ønsket at rejse frivilligt.
Men Iran modtager ikke egne statsborgere mod deres egen vilje, understreger ambassaden.
- Det er vigtigt at huske på i forbindelse med asylansøgeres tilbagevenden, at i overensstemmelse med internationale konventioner kan den iranske regering ikke tvinge asylansøgere til at vende hjem, skriver ambassaden til DR Nyheder.
Sidste år var mere end halvdelen af beboerne på Udrejsecenter Kærshovedgård afviste asylansøgere fra Iran.
FacebookTwitterKopier linkEmner:Inger Støjberg (politiker)|Iran|Venstre|Udlændinge- og Integrationsministeriet|Flygtninge og asylansøgere




https://www.dr.dk/nyheder/regionale/nordjylland/fyldt-paa-havnen-nu-spraettes-sejhvalen-op

NordjyllandFyldt på havnen: Nu sprættes sejhvalen op Her til formiddagen er dissekeringen af den døde sejhval begyndt, og biologerne har nu bestemt kønnet på hvalen.
Af Michael Strandfelt11.
dec.
2018 kl.
10.
56 | opdateret 11.
dec.
2018 kl.
13.
27Bemærk: artiklen er mere end 30 dage gammelLæs opDer er godt fyldt op på Hobro Havn tirsdag formiddag, hvor den sejhval, der i ti dage svømmede rundt i Hobros havnebassin, i dag skal dissekeres.
Og selvom det nærmest kommer til at minde om et show med masser af tilskuere, er det en detaljeret proces, forskerne er i gang med.
- Vi skræller alt af.
Vi starter med hud og spæk, som vi tager af og vejer.
Så kommer vi til muskler, som vi tager af og vejer, og så kommer vi til organerne, fortæller Morten Tange Olsen, der er hvalforsker på Statens Naturhistoriske Museum.
Disse dele er der stor interesse i at få fingre i for mange af landets forskere.
- Vi har fået en del forespørgsler.
Aarhus Universitet, Skejby Sygehus, Syddansk Universitet og Københavns Universitet har alle spurgt om at få lov til at analysere på dele af den her hval, siger han.
Dissekeringen har allerede vist, at hvalen var en han.
Stor oplevelseBesøget af sejhvalen er ikke en hverdagsbegivenhed i Danmark, og for Morten Tange Olsen er det da også en stor oplevelse at være med til at dissekere så stor en hval.
- Jeg har aldrig set en sejhval før, så det er en stor oplevelse.
Sidste gang sådan en hval strandede i Danmark var i 1980, så det var lidt før min tid, siger Morten Tange Olsen.
Hvalen er inden dissekeringen blevet målt til at være 7,7 meter lang.
Da en sejhval kan blive op til 17 meter, vurderes det, at der er tale om et ungt dyr.
Derfor ved man heller ikke, hvorfor den er død, men det er blandt andet det, man håber på at få klarhed over.
- Der kommer en dyrlæge, der skal undersøge, om der er virussygdomme.
Vi skal tjekke den i maven for at se, hvad den har spist eller ikke spist, siger Morten Tange, der dog ikke vil garantere, at de finder dødsårsagen.
- I sidste ende kan det godt være, at vi aldrig får at svar, eller at svaret er, at den bare er faret vild og så er havnet på for lavt vand, fortæller hvalforskeren.
Hvalen nåede at svømme rundt havnebassinet i Hobro i 10 dage, før den døde.
Foto: Magnus Munk Christiansen1 / 7Hvalen har ligget på havnen siden søndag, hvor det blev anslået, at omkring 1000 mennesker var forbi.
Foto: Magnus Munk Christiansen2 / 7Det er Statens Naturhistoriske Museum, der står for dissekeringen af hvalen.
Foto: Magnus Munk Christiansen3 / 7Hvalen er blevet målt til at være 7,7 meter langt.
Foto: Magnus Munk Christiansen4 / 7Konservator Abdi Hedayat i gang med at dissekere sejhvalen på havnen i Hobro tirsdag den 11.
december 2018.
.
5 / 7Sejhvalen skæres op.
6 / 7Konservator Abdi Hedayat fremviser et øje fra sejhvalen til børn der er mødt op i havnen i Hobro tirsdag den 11.
december 2018.
7 / 7FacebookTwitterKopier linkEmner:Københavns Universitet|Dyr|Hobro|Hobro Havn|Videregående uddannelser




https://www.dr.dk/nyheder/regionale/fyn/flere-bliver-erklaeret-ikke-parate-til-uddannelse-som-ryge-over-bord-uden-faa

FynFlere bliver erklæret ikke-parate til uddannelse: Som at ryge over bord uden at få en redningskrans40 procent af de ikke-uddannelsesparate unge oplever ikke nogen opfølgning.
18-årige Rasmus Beyer fra Svendborg blev erklæret ikke-uddannelsesparat i ottende klasse.
Af Tonni Schnoor og og Anna Hjortdal11.
dec.
2018 kl.
09.
34Bemærk: artiklen er mere end 30 dage gammelLæs opDu er ikke parat til at tage en ungdomsuddannelse.
Den besked får 8.
klasseselever over hele landet i disse dage og senest den 15.
januar.
Sidste år blev 32 procent af eleverne i ottende klasse erklæret ikke-uddannelsesparate.
Formålet med vurderingen af uddannelsesparathed er at støtte de ikke-parate elever til at blive klar til en ungdomsuddannelse senere i folkeskolen.
Men en undersøgelse fra Danmarks Evalueringsinstitut, EVA, der udkom i sommer, viser, at fire ud af ti ikke-parate elever oplever, at der ikke bliver fulgt op på uddannelsesparathedsvurderingen.
Uddannelsesparatheds-vurderingVurderingsprocessen indledes i 8.
klasse, hvor skolen skal vurdere elevens faglige, personlige og sociale forudsætninger for at påbegynde og gennemføre en ungdomsuddannelse.
Det er Ungdommens Uddannelsesvejledning, der på baggrund af skolens vurdering, beslutter, om en elev er uddannelsesparat eller ej.
Når en elev vurderes ikke-uddannelsesparat, skal der iværksættes en målrettet indsats, hvor elev, skole, forældre og UU i samarbejde arbejder hen imod, at eleven bliver uddannelsesparat i 9.
eller 10.
klasse.
40 procent af de ikke-parate unge oplever ikke nogen opfølgning på uddannelsesparathedsvurderingen.
En tredjedel af de ikke-parate unge oplever ikke uddannelsesparathedsvurderingen som en hjælp.
Kilde: Danmarks Evalueringsinstitut og UndervisningsministerietRasmus blev erklæret ikke-uddannelsesparatSådan var det også for nu 18-årige Rasmus Beyer fra Svendborg.
Han blev erklæret ikke-uddannelsesparat i 8.
klasse.
- Det er ikke nogen rar besked at få, at man ikke er parat til at komme videre i livet.
Det følte jeg heller ikke, at jeg var, så det var mere en bekræftelse af, at jeg ikke var klar.
Jeg vidste heller ikke, hvad det indebar, og det var heller ikke i mine tanker, siger Rasmus Beyer.
Men han oplevede ikke, at der skete noget efterfølgende.
- Det går bare sådan lidt hen.
Der var ikke rigtig noget støtte på den måde, fortæller han.
Og hvis der ikke sker nogen opfølgning, kan det virke demotiverende, stressende og som et stempel for det unge.
Man efterlader nogle unge meget alene med den her vurdering.
De oplever ikke nogen opfølgning, og så er det formålsløst og ubrugeligt set fra den unges perspektiv.
Anne Sophie MadsenDet forklarer chefkonsulent på Danmarks Evalueringsinstitut, EVA, Anne Sophie Madsen, som står bag spørgeskemaundersøgelsen, og som også har lavet kvalitative interviews med de unge.
- Man efterlader nogle unge meget alene med den her vurdering.
De oplever ikke nogen opfølgning, og så er det formålsløst og ubrugeligt set fra den unges perspektiv.
Det kan godt være, at der sker noget, men den unge kobler det ikke til den her uddannelsesparathedsvurdering, siger hun.
Et stigende fraværFor Rasmus Beyer var beskeden om, at han ikke var uddannelsesparat, med til at få hans fravær til at eskalere.
- Fra midt i ottende klasse blev det kun værre.
Det er ikke helt slemt på det tidspunkt endnu, men det bliver det, siger han.
Rasmus Beyer endte med ikke at være i skole i over et år.
Men i 10.
klasse gik han et år på Sydfyns Fri Fagskole, hvor han kom tilbage på sporet.
I dag går han i 2.
g på EUX Business på Svendborg Erhvervsskole og er færdig som student til sommer.
Det svarer til, at man ryger over bord på en båd.
Så bliver det konstateret, at der er en, der er røget over bord, men man kaster ikke redningsbæltet ud.
Rasmus BeyerSydfyns Fri Fagskole samler mange af de elever op, som bliver erklæret ikke-uddannelsesparate.
Blandt andet ved at præsentere dem for forskellige praktiske fag.
Forstander Henrik Karup oplever, at eleverne er usikre på deres eget værd og ikke ved, hvad de kan blive til.
- Det svarer til, at man ryger over bord på en båd.
Så bliver det konstateret, at der er en, der er røget over bord, men man kaster ikke redningsbæltet ud, siger han.
Rapporten sætter gang i initiativerRapporten fra EVA udkom i sommer.
Leder af Ungdommens Uddannelsesvejledning i Odense, Gitte Lillemose, ærgrer sig over, at så mange elever ikke oplever, at der sker en opfølgning på uddannelsesparathedsvurderingerne.
Hun siger, at rapporten fra UPV har givet anledning til at kigge procedurerne igennem.
- I vores område vil vi sætte stort fokus på, at eleverne for det første ved, om de er parate eller ikke er parate og for det andet sørger for, at dem, der ikke er parate, får en plan, så de sammen med deres forældre, lærere og vejledere kan se, hvordan de kan blive parate, siger hun.
På Christiansborg er rapporten også blevet bemærket af undervisningsminister Merete Riisager (LA), som efterfølgende har taget flere initiativer.
- Jeg tænkte, det er ikke godt nok.
For det er afsindigt vigtigt, at børn og unge, som er ved at være færdig med grundskolen, oplever at få noget ordentlig vejledning i - hvad nu?
Hvad er der at vælge imellem, og hvad er jeg god til, og hvor kunne det eventuelt passe hen?
Så det er simpelthen ikke godt nok, siger Merete Riisager.
Som en del af Erhvervsuddannelsesaftale 2018, som et bredt flertal i Folketinget netop har vedtaget, er det blandt andet besluttet at nedsætte et ekspertudvalg, som skal komme med vurderinger og anbefalinger til en ny model for uddannelsesparathedsvurderingen.
Læs også:Elever ved ikke, om de er klar til at tage en uddannelse eller ejFacebookTwitterKopier linkEmner:Liberal Alliance|Merete Riisager (politiker)|Uddannelse|Danmarks Evalueringsinstitut|Fyn




https://www.dr.dk/sporten/fodbold/fin-lodtraekning-de-danske-u21-herrer-til-em-kval

FodboldFin lodtrækning for de danske U21-herrer til EM-kvalDanmark undgik modstandere som Belgien og Holland, da der tirsdag blev trukket lod til EM-kvalifikationen i fodbold.
U21-landsholdets cheftræner, Niels Frederiksen, kan se frem til at iklæde sig favoritrollen i kvalifikationen til EM 2021.
(Arkivfoto) Kasper Heide Lund og /ritzau/11.
dec.
2018 kl.
10.
53 | opdateret 11.
dec.
2018 kl.
11.
41Bemærk: artiklen er mere end 30 dage gammelLæs opTirsdag formiddag blev der trukket lod til kvalifikationen til U21-EM i fodbold i 2021, og Danmark fik en ganske fornuftigt pulje.
De danske U21-herrer skal møde Rumænien, Ukraine, Finland, Nordirland og Malta, som alle landede i gruppe 8.
Danmark var seedet i øverste lag, så man var sikker på ikke at møde store nationer som Italien, Frankrig, England, Spanien og Tyskland.
Men i andet lag fandtes også store hold som Belgien, Holland, Polen og Sverige, men dem undgik U21-landstræner Niels Frederiksen og holdet.
- Det er en ganske fornuftigt lodtrækning.
Vi undgik dem fra andet lag, som vi gerne ville undgå, siger han til DR Sporten.
- Jeg har det sådan, at hvis vi vil gøre os forhåbninger om at kunne klare os til en slutrunde, så skal vi kunne klare os mod de hold, der ligger i lag tre, fire, fem og seks ( i kvalifikationen, red).
Udover at U21-holdet slipper for flere større fodboldnationer, så skal de heller ikke ud på lange, opslidende rejser.
- Geografisk er det også ganske fornuftigt.
Vi slipper for at skulle til lande som Kasakhstan, Aserbajdsjan og Armenien, der er svære at komme til, siger Niels Frederiksen.
Danmark er allerede kvalificeret til EM-slutrunden i Italien og San Marino til sommer efter at have vundet sin kvalifikationsgruppe.
EM-slutrunden i 2021 vil blive spillet i Ungarn og Slovenien.
FacebookTwitterKopier linkEmner:Holland|Italien|Nordirland|Fodbold|Armenien




https://www.dr.dk/nyheder/udland/mexicos-praesident-offentligt-ansatte-maa-ikke-tjene-mere-end-mig

UdlandMexicos præsident: Offentligt ansatte må ikke tjene mere end migEfter at have reduceret sin præsidentløn med 60 procent, er det nu de offentligt ansattes tur.
Mexico's nye præsident Andres Manuel Lopez Obrador har frivilligt sat sin egen løn ned fra 87.
000 til 35.
000 kroner om måneden.
Af Stine Delfs11.
dec.
2018 kl.
10.
30Bemærk: artiklen er mere end 30 dage gammelLæs op- Der kan ikke være en rig regering med en fattig befolkning.
Sådan lyder Mexicos nye præsident Andres Manuel Lopez Obradors mantra.
Han har kun haft magten i landet i en uge, men allerede nu prøver han at gennemtrumfe et af sine største valgløfter.
Første skridt var at reducere sin egen præsidentløn fra over 87.
000 kroner om måneden til knap 35.
000 kroner om måneden.
Næste skridt er, at ingen andre offentligt ansatte må tjene mere end præsidenten, rapporterer Associated Press.
Formålet er at løfte hele befolkningen og skabe balance i samfundet ved at sætte de rigestes indkomst ned, så man kan sætte de fattigstes indkomst op.
Uretfærdige, overdrevene og skyhøje lønningerDe mest velbetalte offentligt ansatte arbejder i retsvæsenet, og herfra møder præsidenten nu modstand, da flere dommere demonstrerede mod tiltaget i Mexico City i går.
Den nye lov om reduceret løn til offentligt ansatte skal godkendes af dommerne i Højesteret, men er altså blevet afvist i første omgang.
Lopez Obrador mener, at de højeste lønninger i retsvæsenet er stødende.
- De (dommerne, red.
) bestemmer selv, at de vil blive ved med at modtage en overdrevet skyhøj løn op til 190.
500 kroner om måneden - dem, som skal bibringe retfærdighed, siger præsidenten.
- Det hænger ikke sammen med den forandring, der er brug for, og som folket kræver - eller med retfærdighed, sagde han til en pressekonference i fredags ifølge Associated Press.
Ét af præsidentens andre mål er, at der skal være fuldstændig gennemsigtighed med offentligt ansattes lønninger, så alle borgere kan se, hvad deres skattepenge går til.
Det forventes derfor, at mange af de mest velbetalte offentligt ansatte vil skifte til den private sektor.
Den mexicanske regering skal offentliggøre landets budgetplan for 2019 senest den 15.
december.
Præsidenten mener ikke, at dommerne får deres vilje, da det er den lovgivende magt, der får det sidste ord.
Det er nemlig dem, der skal godkende det årlige budget.
Andre boller på suppenDen nyvalgte præsident lovede inden valget et opgør med korruption og den politiske elite.
Samtidig med at han har reduceret præsidentlønnen med 60 procent, har han nægtet at flytte ind i det majestætiske præsidentpalads, og i stedet har han åbnet det som et kulturcenter for offentligheden.
Han insisterer på at køre rundt i sin gamle Volkswagen Jetta og på at rejse med almindelige rutefly.
Derfor solgte han præsidentflyet tidligere på måneden sammen med 60 andre fly og 70 helikoptere.
- Vi sælger alle fly og helikoptere, som de korrupte politikere har brugt, sagde Andrés Manuel López Obrador om beslutningen.
FacebookTwitterKopier linkEmner:Andrés Manuel López Obrador (politiker)|Mexico|Højesteret|Volkswagen|Ansættelsesforhold




https://www.dr.dk/nyheder/penge/journalistisk-hovedperson-i-udbyttesamarbejde-efterforskes-af-tysk-politi

Afsløring af skatteskandaleSe temaPengeJournalistisk hovedperson i udbyttesamarbejde efterforskes af tysk politiTysk chefredaktør mistænkes for at sprede forretningshemmeligheder i dækning af udbytteskandaleChefredaktør på Correctiv Oliver Schröm har i over fire år arbejdet på Cum-Ex-files, som blev offentliggjort i oktober i år.
Af Mathias Sommer11.
dec.
2018 kl.
11.
00Bemærk: artiklen er mere end 30 dage gammelLæs opEn af journalisterne bag den store afsløring af svindel med udbytteskat i en række europæiske lande efterforskes af tysk politi.
Det fremgår af en pressemeddelelse fra den tyske researchorganisation Correctiv, som har stået for at koordinere samarbejdet bag #Cum-Ex-Files.
Her kunne 19 medier i 12 lande den 18.
oktober fortælle, at spekulanter, banker og advokater i en årrække har spekuleret mod europæiske statskassers tilbagebetaling af udbytteskat.
Fra Danmark har DR og Politiken deltaget i samarbejdet, som i detaljer har beskrevet, hvordan spekulation med udbytteskat har kostet de europæiske skatteydere mindst 410 milliarder kroner.
Det er chefredaktøren fra Correctiv, Oliver Schröm, som ifølge pressemeddelelsen nu efterforskes af statsanklageren i Hamborg for at offentliggøre forretningshemmeligheder.
- Denne efterforskning af vores chefredaktør er et angreb på pressefriheden, siger David Schraven, direktør for Correctiv.
- Med vores rapporter viste vi skatteyderne, at de er blevet berøvet, og nu bliver vi retsforfulgt for det.
Dette er absurd, lyder det fra Schraven i pressemeddelelsen.
Opfordring fra SchweizOliver Schröm har tidligere i en video om tilblivelsen af Cum-Ex-samarbejdet fortalt, at han ikke tør rejse ind i Schweiz, hvor han angiveligt er mistænkt for industrispionage.
Og ifølge pressemeddelelsen fra Correctiv er det netop på opfordring fra Schweiz, at tysk politi nu har påbegyndt en efterforskning af Oliver Schröm.
#CumExFilesDR og Politiken har sammen med 17 andre europæiske medier afsløret formodet bedrageri og spekulation med udbytteskat på tværs af hele Europa.
Journalister fra 12 lande har arbejdet sammen om projekt #CumExFiles i mere end et år koordineret af den uafhængige tyske researchorganisation Correctiv.
Historien breakede den 18.
oktober sidste år.
Læs mere om projektet her: The CumEx-Files.
Se den danske dokumentar Mændene der plyndrede Europa på DR TV.
Se videoexplainer om skattesvindlen "Sådan plyndrede mændene Europa"Schröm har siden 2014 undersøgt de kontroversielle Cum-Ex-handler, som menes at have kostet Tyskland 53,7 milliarder kroner.
I dén forbindelse modtog Schröm et omfattende læk fra den schweiziske bank Sarasin, som spiller en central rolle datalækket, der har dannet grundlag for Cum-Ex-samarbejdet.
Selv om Bank Sarasin er blevet dømt til at tilbagebetale et stort millionbeløb for spekulation med udbytteskat, har banken politianmeldt Oliver Schröm for at sprede forretningshemmeligheder, og to tidligere ansatte i banken er blevet arresteret.
Ifølge pressemeddelelsen fra Correctiv anmodede myndighederne i Schweiz tidligere i år den offentlige anklager i Hamborg om at overtage efterforskningen.
Op til tre års fængselDømmes Oliver Schröm for brud på tysk 'Lov mod urimelig konkurrence' kan har risikere en bøde eller op til tre års fængsel.
- Forsøget på at mule en journalist og hele det journalistiske indhold er misbrug af strafferet.
Det er forfærdeligt, at tyske myndigheder har ladet dem blive manipuleret af disse lovovertrædere, står der i et åbent brev, som Correctiv i dag har offentliggjort.
Medlem af Europaparlamentet Jeppe Kofod (S) er overrasket over den tyske politiefterforskning:- Dem, der bringer den slags oplysninger frem, skal ikke straffes, de skal belønnes, siger Kofod, der har stået i spidsen for to udvalg, som har undersøgt skattesvindel.
- Afsløringerne i udbyttesagen var et alvorligt wakeup-call til samfundet, oplysningerne har kæmpestor samfundsmæssig betydning.
Bagmændenes metoder kom frem i lyset, og myndighedernes svigt blev udstillet.
Det er hævet over tvivl, at det har stor offentlig interesse, siger Jeppe Kofod.
FacebookTwitterKopier linkEmner:Jeppe Kofod (politiker)|Socialdemokraterne|Europa-Parlamentet|Schweiz|Skatter og afgifter




https://www.dr.dk/nyheder/regionale/oestjylland/genoplives-eller-ej-du-faar-stoerre-indflydelse-paa-din-doed-efter

ØstjyllandGenoplives eller ej?
Du får større indflydelse på din død efter nytårDet nye behandlingstestamente er juridisk bindende og afløser det nuværende livstestamente, som kun er vejledende.
Annie og Henrik Wiehe er gift, men har forskelligt syn på, hvad deres behandlingstestamente skal give de pårørende lov til.
(© dr)Af Gitte Hansen, Emma Lichscheidt og Sarah Friis Elkjær11.
dec.
2018 kl.
08.
50Bemærk: artiklen er mere end 30 dage gammelLæs opFra nytår får du større medbestemmelse over din egen død.
Livsforlængende behandling skal nemlig kunne stoppes eller slet ikke sættes i gang, hvis du ønsker detFra 1.
januar 2019 får du derfor mulighed for at lave et såkaldt behandlingstestamente, der er juridisk bindende, hvis du ikke selv er i stand til at bestemme.
Det afløser det nuværende livstestamente, der kun er vejledende for sundhedspersonale og pårørende.
76-årige Henrik Wiehe fra Hinnerup har besluttet sig for, at han vil oprette et behandlingstestamente.
Han mener, at det er helt i orden, at testamentet er bindende.
- Jeg synes ikke, at det er andres opgave at sige, at du kan genoplives, så du kan sidde to år på plejecentret og være en grøntsag.
Det er mig selv, der skal bestemme det, hvis jeg kan bestemme det, siger han.
Hans kone Annie Wiehe ser anderledes på behandlingstestamentet.
Hun ønsker, at de pårørende kan bestemme over hendes sidste tid, hvilket skal stå meget tydeligt i det nye behandlingstestamente for at gælde.
- Når beslutningen skal tages, ved jeg ikke, hvordan de reagerer, så jeg vil have, at det skal være deres beslutning.
Det er ikke mig, der kommer til at føle noget som helst, men det gør de, og det bliver deres fortsatte liv, som jeg måske får indflydelse på, siger hun.
Her fortæller ægteparret Annie og Henrik Wiehe om deres overvejelser:Handler om personlige valgSundhedsminister Ellen Trane Nørby (V) siger om behandlingstestamentet, at det handler om valg, som kan være meget forskellige fra person til person:- Der er ingen tvivl om, at for mange syge og ældre fylder ønsket om at dø med værdighed og ret til at bestemme selv.
Det betyder rigtig, rigtig meget, at vi også i den sidste tid får lov til at træffe nogle valg på egne vegne i forhold til at sige ordentligt farvel til livet, siger hun.
Behandlingstestamentet tæller, hvis lægen vurderer, at døden er nært forestående, hvis du bliver så svært invalideret, at du ikke kan klare dig selv hverken fysisk eller mentalt, eller hvis du kommer i en tilstand, der giver meget alvorlige og stærke smerter.
Bange for at blive genoplivetÆldresagen hilser behandlingstestamentet velkomment, da det styrker folks mulighed for at bestemme over sin egen død, selvom de måtte være i en situation, hvor de ikke kan udtrykke sig.
Men det kræver omhyggelig vejledning, siger seniorkonsulent i Ældresagen Tina Høgh Borgen.
- Vejledningen er vigtig, fordi det er nogle store, etiske spørgsmål, som du tager stilling til, når du udfylder dit behandlingstestamenter, og det skal ske på et oplyst grundlag.
Vi mener i Ældresagen, at det skal være muligt at få vejledning hos sundhedsprofessionelle, forklarer hun.
Tina Høgh Borgen tror, at behandlingstestamentet vil blive brugt.
- Vi får en del medlemshenvendelser i Ældresagen om, at man er bange for at blive genoplivet mod sin vilje også i situationer, hvor man ikke er i stand til at udøve sin egen selvbestemmelsesret, hvis man har en demenssygdom eller andet.
Vi tror derfor på, at der er en stor interesse for det, siger hun.
Sygehus-chef: God idé med behandlingstestamenteProgramchef på Aarhus Universitetshospital Lisbeth Kallestrup arbejder med patientønsker, og hun synes overordnet, at behandlingstestamenter er en god ide.
Hun fortæller, at der har været situationer, hvor hospitalet har manglet det.
- Vi har haft patienter, som tidligere har fortalt, at de aldrig vil ende som en grøntsag, men som ender i en situation, hvor deres liv vil være meget lidelsesfuldt.
Der har vi ikke mulighed for at lade være med at behandle.
Nu kan de sige, at i sådan en situation ønsker de, at behandlingen skal ophøre, forklarer hun.
Hun er dog bekymret for, om der kan være problemer med at fortolke patienternes ønsker.
- Vejledningen er ikke tydelig i sin praktiske anvendelse, så patienter og pårørende meget let kan forstå rettighederne.
'Lidelsesfuldt' er for eksempel ikke defineret, og der er ikke nogle eksempler på, hvad det vil sige, siger Lisbeth Kallestrup.
Det åbner for, at vejledningen kan blive fortolket meget forskelligt fra hospital til hospital og mellem de pårørende.
- Vi oplever også, at pårørende ikke er enige om, hvad der er bedst.
Der skal vi agere på, hvad patienten gerne vil.
Jo mere tydeligt, jo mere kan vi hjælpe.
Derfor efterspørger vi, at der kommer konkrete handlingsorienterende elementer i den endelige vejledningJuridisk bindendeBehandlingstestamentet træder i kraft 1.
januar.
Det kan oprettes via sundhed.
dk, og det bliver lettere for læger at få adgang til oplysningerne.
Indtil i dag er der oprettet knap 130.
000 livstestamenter.
Behandlingstestamentet er juridisk bindende, og der vil blive udsendt en pjece om, hvad man kan med testamentet.
FacebookTwitterKopier linkEmner:Ældre Sagen|Hospitaler|Aarhus Universitetshospital|Ellen Trane Nørby (politiker)|Hinnerup




https://www.dr.dk/nyheder/udland/demonstranter-efter-macrons-tale-vi-vil-se-beviser

Demonstrationer i FrankrigSe temaUdlandDemonstranter efter Macrons tale: Vi vil se beviserPræsidenten forsøgte at imødekomme demonstranter i tv-tale, men han mødes af skepsis.
Af Christine Hyldal og Video: Sophie Brochdorff Himmelstrup11.
dec.
2018 kl.
09.
47Bemærk: artiklen er mere end 30 dage gammelLæs op- Han har lyttet til vores protester, men han har ikke svaret fyldestgørende.
Han har kun koncentreret sig om emner, som han selv finder vigtigt.
Sådan lyder reaktionen fra Hafid Baba-Aissa, som DR Nyheder mødte på en bar i Paris i aftes efter præsident Macrons tv-tale.
For efter fire ugers voldsomme demonstrationer satte præsidenten sig i går til rette foran et kamera og talte direkte til franskmændene.
13 minutters tale er ikke meget i forhold til det antal dage, vi har demonstreretMilliau, demonstrantHan lovede, at planlagte skattelettelser vil blive iværksat hurtigt, ligesom en skat, der rammer pensionister med lav indkomst, vil blive fjernet næste år.
En tidligere annonceret stigning i mindstelønnet svarende til 100 euro om måneden (cirka 750 kroner) vil også komme til at gælde fra januar.
13 minutters tale er ikke megetNetop præsidentens melding om mindstelønnen formilder en af demonstranterne fra ”De Gule Veste”, som nyhedsbureauet AP talte med:- Jeg lyttede nøje til, hvad præsidenten sagde.
Vi har jo ventet på ham i lang tid, så 13 minutters tale er ikke meget i forhold til det antal dage, vi har demonstreret, siger Milliau, som ikke nævner sit efternavn.
- Men der var nogle beroligende elementer.
Han tog et første stort skridt.
Han har mange flere at tage.
Forøgelsen af mindstelønnen er en god ting, og 100 euro er meget godt.
For pensionister er det et skridt fremad, siger han.
I tv-talen kritiserede Macron også den "uacceptable vold", men siger samtidig, at vreden i landet er "dyb og berettiget".
Læs også:BILLEDER Fra amour til amok - gadekampe og ildspåsættelser i ParisTo andre demonstranter fra ”De Gule Veste”, Dominique og Michele, fortæller AP, at de bruger timer på at demonstrere i en rundkørsel i byen Magencel tæt på grænsen til Schweiz.
For selv om Macron vil tage øjeblikkelige skridt til at ændre skatteregler og andet, der rammer arbejderklassen på pengepungen, mener Dominique, at problemet er præsidenten selv.
- Han har mistet al troværdighed, og folk stoler ikke på ham, siger han.
- Han bør gå af.
Michele er ikke imponeret og vil se beviser, før hun tror på præsidentens ord.
I fire uger har Frankrig været præget af voksende demonstrationer, som protestbevægelsen "De Gule Veste" står bag.
Voldelige demonstrationerI begyndelsen var det en planlagt afgift på brændstof, som fik franskmændene på gaden.
Men siden har protesten udviklet sig til at gælde en lang række økonomiske problemer for især lavtlønnede i Frankrig.
I de seneste weekender har demonstrationerne udviklet sig voldeligt.
I løbet af dagen i går holdt Macron krisemøde med sine ministre og med repræsentanter for flere af landets største fagforeninger efter en weekend, hvor over 2.
000 demonstranter blev anholdt, heraf flere end tusinde i Paris.
FacebookTwitterKopier linkEmner:Emmanuel Macron (politiker)|Frankrig|Demonstrationer|Paris|Vold




https://www.dr.dk/nyheder/udland/ole-ryborg-eu-kan-ikke-give-det-may-har-brug

BrexitSe temaUdlandOle Ryborg: EU kan ikke give det, May har brug forSenest den 21.
januar skal de britiske parlamentarikere stemme om brexit-aftalen.
Af Per Bang Thomsen11.
dec.
2018 kl.
13.
34Bemærk: artiklen er mere end 30 dage gammelLæs op- Jeg er fast besluttet på at gøre alt, hvad jeg kan, for at skaffe de forsikringer, som dette hus kræver for at få aftalen over stregen.
Det var budskabet fra den britiske premierminister, Theresa May, da hun i går i det britiske underhus udskød afstemningen om den brexit-aftale, som hun har forhandlet på plads med resten af EU.
Hvad går backstop ud på?
’Backstoppen’ skal sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle blive enige om en frihandelsaftale.
Efter planen skal Storbritannien forlade EU den 31.
oktober i år.
Men i en periode frem til udgangen af 2020 vil Storbritannien blive ved med at følge alle EU's regler og være en del af EU's indre marked.
Tanken er, at EU og Storbritannien i tiden frem til udgangen af 2020 skal enes om en frihandelsaftale, som er så omfattende, at varer frit vil kunne bevæge sig mellem EU og Storbritannien uden behov for toldere som kontrollerer varer ved grænsen mellem Irland og Nordirland.
Men hvis det af en eller anden årsag ikke lykkes for EU og Storbritannien at lave sådan en aftale, så er der behov for nogle regler for, hvad der så skal ske i stedet.
Det er de regler, som er beskrevet i den såkaldte 'backstop', der er en del af den skilsmisse-aftale, som EU og Storbritannien har indgået.
Premierminister Boris Johnson er modstander af ordningen, da han frygter, at den i praksis vil betyde, at briterne bindes til EU-regler til evig tid.
Han har derfor forlangt, at bagstopperen fjernes fra den skilsmisseaftale, som Theresa May blev enig om med EU, da hun stadig var premierminister.
EU har indtil videre afvist at genåbne forhandlingerne om aftalen.
Hun henviste helt specifikt til den såkaldte ’backstop’, der ifølge premierministeren har vakt ’udbredt og dyb bekymring’ blandt mange britiske parlamentarikere.
’Backstoppen’ skal kort og godt sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle blive enige om en frihandelsaftale.
Ifølge aftalen skal Storbritannien blive i en toldunion med EU.
Men mange britiske politikere frygter, at briterne derved aldrig for alvor kommer til at forlade EU-samarbejdet, og derfor har de vendt tommelfingeren nedad til aftalen.
Det er den strid, Theresa May nu vil prøve at få løst, inden aftalen skal til endelig afstemning i det britiske underhus.
Kan ikke berolige parlamentarikereHun har i dag indledt en mindre Europa-rundtur, hvor hun blandt andet skal tale med den tyske kansler, Angela Merkel, og EU-præsidenten, Donald Tusk.
Men ifølge DR’s EU-korrespondent, Ole Ryborg, bliver det noget nær umuligt for hende at få ændret så meget som et komma i aftalen.
- Fra EU’s side vil man gerne hjælpe briterne med at forklare og uddybe, hvad tanken med denne ’backstop’ er.
Og EU vil også kunne komme med en hensigtserklæring om, at man er klar til at indgå en meget, meget ambitiøs handelsaftale, der betyder, at man aldrig får brug for denne sikkerhedsordning, siger Ole Ryborg og fortsætter:- Men EU kommer ikke til at ændre på ’backstoppen’, for man vil sikre sig, at Storbritannien kan levere.
Og i Bruxelles er man godt klar over, at de ting, man nu kan tilbyde den britiske premierminister, ikke vil berolige de kritiske parlamentarikere i Storbritannien.
Nuværende parlament skaber problemerProblemet er ifølge Ole Ryborg, at hvis EU skal indgå en frihandelsaftale, der er så ambitiøs, at ’backstoppen’ aldrig bliver nødvendig, så vil det også kræve, at Storbritannien vil blive knyttet tæt til EU.
Det vil spænde ben for mange af de ting, som en række af de fremtrædende brexit-tilhængere har stillet i udsigt, at Storbritannien agter at gøre, når landet har forladt EU.
- Labour-formanden Jeremy Corbyn har eksempelvis sagt, at han gerne vil give statsstøtte til forskellige britiske virksomheder.
Men hvis han gør det, vil de ikke kunne eksportere varer til EU, for der vil ifølge EU-lovgivningen være tale om unfair konkurrence, siger Ole Ryborg og fortsætter:- Så længe det britiske parlament ser ud, som det gør i dag, så har man fra EU’s side meget lidt tro på, at der overhovedet kan laves en ambitiøs handelsaftale.
Derfor vil de have ’backstoppen’.
Det kan ændre sig, hvis Theresa May får et kanonvalg og kan isolere de kritiske ryster i Underhuset.
Men det bliver som sagt svært, som det ser ud nu, understreger Ole Ryborg.
EU har ikke brug for aftaleDen britiske premierminister har netop holdt møde med sin hollandske kollega, premierminister Mark Rutte.
Ifølge hendes talsmand var mødet ”produktivt”, og Theresa May arbejder fortsat på at få ”de rette forsikringer” fra EU’s side, inden aftalen skal til afstemning i det britiske parlament.
Første stop på Theresa Mays minirundtur i Europa var Haag i Holland, hvor hun mødtes med den hollandske premierminister, Mark Rutte.
Det vil ifølge premierministeren ske inden den 21.
januar næste år.
Tidligere på dagen sagde EU’s kommissionsformand, Jean-Claude Juncker, at den nuværende aftale – inklusiv ’backstoppen’ - ikke er til genforhandling, men at ”der er mulighed for yderligere præciseringer”.
Ifølge Ole Ryborg er EU klar til at give den britiske premierminister en hjælpende hånd til at få aftalen igen.
- Problemet for den britiske premierminister er, at EU ikke har brug for brexit-aftalen for at komme videre med arbejdet.
EU-landene vil gerne have, at aftalen bliver vedtaget, og at Storbritannien forlader EU under ordnede forhold.
For ellers vil der komme en million spørgsmål, hvis det ender med ’no deal’, siger han og fortsætter:- Men Storbritannien kan ikke true med at spænde ben for de andre ting, der er på den politiske dagsorden i Bruxelles, og derfor har Theresa May ikke meget at forhandle med.
FacebookTwitterKopier linkEmner:Donald Tusk (politiker)|Jean-Claude Juncker (politiker)|Storbritannien|EU-forhold|The Labour Party




https://www.dr.dk/sporten/haandbold/em-kvinder/dansk-sejr-over-montenegro-kan-forlaenge-em-deltagelsen

EM KvinderDansk sejr over Montenegro kan forlænge EM-deltagelsenMed en sejr over Montenegro og hjælp fra andre lande kan håndboldlandsholdet komme til at spille om femtepladsen ved EM.
Kathrine Heindahl og resten af det danske landshold møder onsdag Montenegro i sidste mellemrundekamp.
Det er dog ikke sikkert, at det også bliver holdets sidste ved EM.
11.
dec.
2018 kl.
08.
25Bemærk: artiklen er mere end 30 dage gammelLæs opMuligheden for en medalje er forduftet, men håndboldkvinderne vil alligevel tage den sidste mellemrundekamp ved EM dybt alvorligt.
Med en sejr over Montenegro og hjælp fra andre resultater kan Danmark slutte som nummer tre i puljen, hvilket vil udløse en kamp om femtepladsen i Paris på fredag.
Det vil samtidig sende holdet et stort skridt nærmere en billet til OL-kvalifikationen, og samtidig vil landstræner Klavs Bruun Jørgensen meget gerne have skovlen under Montenegro.
'Læs også:Rusland ræser Danmark over i skæbnekampIkke blot har han tabt flere vigtige kampe til det stærke Balkan-hold, ved VM sidste år beskyldte stjernefløjen Jovanka Radicevic også det danske hold for at mangle respekt for modstanderne.
- Vi ved godt, at Montenegro er et virkelig godt hold, som ikke bryder sig specielt meget om at tabe til Danmark.
- Vi skal gøre alt, hvad vi kan, for at komme ud af den her turnering så pænt som muligt.
Det handler om at prøve at vinde, siger Klavs Bruun Jørgensen.
For at Danmark skal blive nummer tre i gruppen, skal holdet slå Montenegro og håbe på, at Rusland og Frankrig ikke taber til henholdsvis Sverige og Serbien.
Bliver det i stedet til et dansk nederlag, vil det være holdets fjerde i træk, og Danmark vil slutte sidst i gruppen og rejse hjem med en 11.
- eller 12.
-plads.
- Vi har mødt tre gode hold i mellemrunden.
Det vidste vi fra starten.
Vi vidste også, at hvis vi var kommet over med fire point, kunne vi stadig risikere, at vi ikke kom til semifinalen, fordi vi skulle møde tre gode hold.
- Det gjorde vi også i 2016, men der var vi bare stærkere, siger Klavs Bruun Jørgensen.
/ritzau/FacebookTwitterKopier link




https://www.dr.dk/nyheder/kultur/film/udenlandsk-prisregn-til-dansk-animeret-buk

TroldspejletSe temaFilm og serierUdenlandsk prisregn til dansk animeret bukTo unge danskeres skøre tegnefilmserie, 'Den tapre Prins Ivandoes heroiske færd', har mandag aften vundet flere priser ved en særlig animations-prisoverrækkelse i Frankrig.
Den danske tegnefilmserie 'Den tapre Prins Ivandoes heroiske færd' har mandag aften hevet stakkevis af priser med hjem til Danmark ved prestigefyldt prisuddeling i Frankrig.
(© Sun Creature)Af Jakob Stegelmann11.
dec.
2018 kl.
08.
32Bemærk: artiklen er mere end 30 dage gammelLæs opHistorien om den unge prins Ivandoe, der skal finde en magisk fjer til kongen, består indtil videre kun af 10 små episoder på 3 minutter hver.
Men trods den beskedne længde, har den har vakt opsigt på Cartoon Network, hvor den er blevet vist.
(© Sun Creature)Eventyret om 'Prince Ivandoe' er en vild parodi på både klassiske eventyr, rollespil og fantasy skabt af to danske animatorer, Christian Bøving-Andersen and Eva Lee Wallberg.
De er begge uddannet på tegnefilmskolen i Viborg (The Animation Workshop) og har tidligere arbejdet på den populære Gumball-serie, som bl.
a.
kan ses på DR Ultra.
Det er meget af den skøre humor, der er videreført i den nu prisbelønnede serie, hvis korrekte navn er 'The Heroic Quest of the Valiant Prince Ivandoe' eller 'Den tapre Prins Ivandoes heroiske færd'.
(© Sun Creature)Serien blev genstand for en veritabel prisregn, da der mandag blev uddelt de såkaldte Emile Awards i Lille i Frankrig.
Prisen er opkaldt efter den franske tegnefilmpioner Emile Cohl, der døde i 1938, og det er kun anden gang, den uddeles.
Læs også:Den perfekte julegave til spil-nostalgikere?
Troldspejlet tester PlayStation ClassicTroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
De to danskere modtog ikke bare en pris for bedste instruktion, men serien blev også belønnet med priser for bedste storyboard, bedste figur-animation og bedste baggrunde og figur design.
Serien om Prince Ivandoe er produceret i et samarbejde med den danske public service-pulje og det amerikanske Cartoon Network.
Det var dog ikke den eneste danske serie, der modtog en Emilie-pris.
Også serien om drengen Vitello, skrevet af forfatteren Kim Fupz-Aakeson, fik en pris for bedste manuskript.
FacebookTwitterKopier linkEmner:Kim Fupz Aakeson (forfatter)|Frankrig|DR Ultra|Playstation|Viborg




https://www.dr.dk/nyheder/regionale/syd/tolkegebyr-koster-region-14-millioner-har-kun-faaet-668-kroner-ind

Syd- og SønderjyllandTolkegebyr koster region 1,4 millioner: Har kun fået 668 kroner indEfter knap et halvt år er det nye tolkegebyr en ren underskudsforretning i Region Syddanmark.
Region Syddanmark taber i øjeblikket penge på at opkræve tolkeudgifter tilbage fra patienter.
Siden tolkegebyret blev indført 1.
juli i år har regionen på grund af IT-udfordringer kun undsendt 11 regninger.
Af Louise Mandrup (interview), Johanne Haagerup og Søren Kongsted11.
dec.
2018 kl.
08.
19Bemærk: artiklen er mere end 30 dage gammelLæs opIndtil videre har det nye tolkegebyr kun givet Region Syddanmark røde tal, siden det blev indført 1.
juli i år.
For mens udgiften til IT og administration af gebyret koster regionen 1,4 millioner kroner, har regionen indtil nu kun fået gebyrer for 668 kroner i kassen.
Det oplyser Region Syddanmark.
TolkegebyretDen 1.
juli 2018 blev der indført et tolkegebyr.
Reglerne betyder, at patienter, der har boet i Danmark mere end tre år uden at kunne tale tilstrækkeligt dansk, bliver opkrævet et gebyr ved tolkning.
Tolkegebyret gælder både i almen praksis, ved speciallæge og i forbindelse med behandling og indlæggelse på sygehuset.
Gebyret varierer fra 191 - 1.
675 kroner for at have en tolk med til lægen eller på sygehuset.
Det er regionen, som opkræver gebyret fra de patienter.
Regeringen forventer, at der på landsplan årligt vil være indtægter på mellem 1,2 og 2,4 millioner kroner fra egenbetaling.
Kilde: sundhed.
dkDet nye IT-system har taget lang tid at udvikle, og derfor går det heller ikke i plus lige foreløbig, erkender Stephanie Lose (V), formand for Region Syddanmark.
- Det løber ikke rundt på nuværende tidspunkt, og det kan vi heller ikke sige, om det kommer til at gøre.
Læs også:Videotolk koster det halve af en fysisk tolk: Stort problem at ikke alle læger tilbyder detAfventer stadig nyt IT-systemIT-systemet, der skal håndtere de mange tusinde fakturer, regionen får ind, er endnu ikke færdig, og derfor har regionen kun udsendt i alt 11 regninger i forbindelse med tolkegebyret – to af dem er betalt og udgør altså de 668 kroner, regionen har fået ind indtil videre.
At regionen har fået så få penge ind, er konsekvensen af, at den nye lov om tolkegebyr blev indført med alt for kort varsel, mener Stephanie Lose.
- Vi har ikke haft gode muligheder for at implementere det under fornuftige former.
Bekendtgørelsen kom ganske få dage før loven trådte i kraft – det kan man jo ikke arbejde med.
Det er medlem af Region Syddanmark for SF Anette Blynel enig i.
- Det er fuldstændig vanvittigt, at den her lov er vedtaget med et sådant hastværk, at ingen – heller ikke regionens administration - har kunne nå at få tingene på plads.
Sundhedsminister Ellen Trane Nørby (V) mener, at regionen har haft rig mulighed for at forberede sig på tolkegebyret.
Hun påpeger, at regionerne allerede i januar, da forslaget blev sendt i høring, kunne se, hvordan reglerne ville blive skruet sammen.
- Derfor går jeg ud fra, at regionerne nu må få lagt sig i selen og få styr på, at deres opkrævning sker i overensstemmelse med den lovgivning, som er blevet vedtaget af et flertal af Folketingets partier, siger Ellen Trane Nørby.
To hyret til at tage sig af regningerRegion SyddanmarkRegion Syddanmark håndterer hvert år 90.
000 regninger om tolkegebyr - regninger, der skal gennemgås for at se, om patienten selv skal betale for sin tolk på sygehuset.
Udgifterne til tolkning i Region Syddanmark udgjorde i 2016 cirka 47 millioner kroner.
Kilde: Region SyddanmarkSelvom systemet efter planen bør være færdigt til jul, bliver der ikke foreløbig hentet nok penge ind til, at regionen ikke mister penge på den nye regel om tolkegebyr.
Det siger koncerndirektør i Region Syddanmark Kurt Espersen.
- Jeg forestiller mig, at der kan gå rigtig lang tid, før vi ikke længere taber penge på systemet.
Region Syddanmark har endnu ikke overblik over, hvor mange tolkninger, der har været siden tolkegebyret trådte i kraft den 1.
juli.
Medio oktober havde regionen modtaget 2.
396 fakturaer for tolkninger på regionens sygehuse for juli måned 2018.
Fra december er der hyret to ansatte til at gå i gang med manuelt at håndtere de fakturer, der har hobet sig op.
FacebookTwitterKopier linkEmner:Ellen Trane Nørby (politiker)|Region Syddanmark|Stephanie Lose (politiker)|Venstre|Hospitaler




https://www.dr.dk/nyheder/politik/stoejberg-afviser-tegning-benspaend-iran-skal-ikke-bestemme-hvad-jeg-har-paa-min

PolitikStøjberg afviser tegning-benspænd: Iran skal ikke bestemme hvad jeg har på min iPadEn Muhammedtegning har fået aflyst vigtige forhandlinger med Iran, men ministeren fastholder, at det ikke har nogen betydning.
Udlændinge- og integrationsminister Inger Støjberg (V) forsøger på flere fronter at få afviste iranerne til at rejse hjem til Iran.
Men tvangshjemsende dem kan hun ikke, da forhandlingerne med Iran ikke er mundet ud i en aftale.
Af Nicolas S.
Nielsen11.
dec.
2018 kl.
08.
29Bemærk: artiklen er mere end 30 dage gammelLæs opPlanerne for et møde i Irans hovedstad Teheran var sådan set lagt.
Udlændinge- og Integrationsminister Inger Støjberg (V) skulle rejse til Iran i slutningen af november sidste år for at få sat afgørende skub i forhandlingerne om at tvangshjemsende afviste iranske asylansøgere.
Men ministerens baggrundsskærm på hendes iPad, der viser en af de såkaldte Muhammed-tegninger, fik et par måneder før mødets afholdelse iranerne til at aflyse.
En sag der ifølge Inger Støjberg handler om retten til ytringsfrihed.
- Vi skal stå urokkeligt fast på ytringsfriheden.
Det skal vi herhjemme, men det skal vi også, når det handler om fremmede magter som fx det iranske præstestyre, siger hun i dag.
Læs også:Iran utilfreds med Støjberg: iPad-baggrund har aflyst forhandlinger om afviste asylansøgereForhandlingerne med Iran handler dog også om at lande en aftale, der er et prestigeprojekt for regeringen.
Iran er et af de lande, der ikke accepterer at modtage afviste asylansøgere, hvis personerne ikke vender hjem frivilligt.
Derfor forsøger Danmark med økonomisk støtte til de afviste og ved at lægge pres på dem at sende så mange som muligt hjem ad frivillighedens vej.
- Det er derfor, vi har udrejsecentre.
Det er også derfor, vi skærper det regime, man lever under, når man er på et udrejsecenter.
Det er blandt andet derfor, Lindholm bliver oprettet nu.
Det er for at lægge et pres på de her mennesker, så de rejser hjem, forklarer Inger Støjberg.
Iranerne fra udrejsecentretDe afviste asylansøgere fra Iran har længe været en torn i øjet på et flertal i Folketinget.
De udgør den største enkeltgruppe på udrejsecentrene.
På udrejsecenter Kærshovedgård ved Ikast er mere end halvdelen af beboerne eksempelvis fra landet.
Derfor ses forhandlingerne med Iran som vigtige.
Inger Støjberg afviser dog i dag, at hendes besøg i Teheran kunne have landet en aftale.
- Som en række andre besøg af lignende karakter så rejser jeg ud for at få lavet de her hjemsendelsesaftaler.
Det var også det, der var formålet med besøget i Iran i sin tid.
Det er en langvarig dialog med Iran.
Det er ikke sådan noget med, at man bare lige rejser ned og skriver under.
Hvad vil du sige til dem, der mener, at det kan have spændt ben for en hjemsendelsesaftale med Iran?
- Det er jo sådan, at vi allerede nu sender folk ud til Iran.
Det gør vi på trods af det her, og på trods af, hvad Iranerne mener, jeg skal have på min iPad.
Vi har også udsendt folk i år til Iran.
Men mit spørgsmål går konkret på at tvangsudsende folk, der ikke ønsker at tage tilbage til Iran.
Kan sagen have spændt ben for det?
- Nej, det mener jeg ikke, at det har.
Derfor vil vi fortsat lægge pres på de folk, der ikke skal være her, men som skal udrejse til Iran.
Minister: Forhandlinger er ikke bremsetMen vil du anerkende, at det kan have bremset forhandlingerne?
- Nej, det mener jeg sådan set ikke, at det har.
Men jeg mener heller ikke, at iranerne skal bestemme, hvorvidt vi har ytringsfrihed i Danmark.
Jeg vil blive ved med at vise min opbakning til Muhammedtegnerne i Danmark.
Burde du ikke have tænkt dig bedre om, forinden du valgte at vise tegningerne frem?
- Prøv og hør – det må aldrig nogensinde være et præstestyre i Iran, der bestemmer, om vi skal have ytringsfrihed i Danmark eller ej.
Og det må aldrig nogensinde være et præstestyre i Iran, der bestemmer, hvad jeg har som baggrundsskærm på min iPad.
Regeringen lavede i foråret en repatrieringsordning, således at afviste iranere kan få økonomisk støtte til at rejse hjem.
Indtil videre er 27 personer udrejst under den ordning, oplyser Udlændinge- og Integrationsministeriet.
FacebookTwitterKopier linkEmner:Inger Støjberg (politiker)|Iran|Venstre|Apple Inc.
|Flygtninge og asylansøgere




https://www.dr.dk/nyheder/regionale/nordjylland/i-dag-dissekeres-den-doede-sejhval-borgmester-vil-have-skelettet

NordjyllandI dag dissekeres den døde sejhval: Borgmester vil have skelettet tilbage til HobroHvalskelet bør udstilles i Hobro, mener borgmester, der allerede har private sponsorer i kulissen.
Søndag blev hvalen ført op på land.
I dag skal den dissekeres.
Af Michael Strandfelt11.
dec.
2018 kl.
08.
19 | opdateret 11.
dec.
2018 kl.
09.
31Bemærk: artiklen er mere end 30 dage gammelLæs opI dag bliver sejhvalen, der i ti dage svømmede rundt i havnen i Hobro, skåret op, og derefter skal den til København for at blive undersøgt på Statens Naturhistoriske Museum.
Men så vil man også gerne have den tilbage til Hobro.
Skelettet i hvert fald.
- Den interesse, der har været for hvalen, både da den var levende og efter den er død, det er helt enormt.
Det vil vi gerne få lidt ud af, siger Mariagerfjord Kommunes borgmester Mogens Jespersen (V).
Han mener, at det vil være mest oplagt, at hvalen bliver ved med at være tilknyttet Hobro- Det vil være helt naturligt, da det var her den svømmede ind og endte sine dage, siger han.
Kan blive udlåntI hvilket omfang det kan lade sig gøre at få hvalen til Hobro er endnu uvist.
Men mindst et udlån burde være muligt, siger Morten Tange Olsen, der er hvalforsker hos Statens Naturhistoriske Museum.
- Vi vil rigtig gerne have udstillet de dyr vi får ind.
Og lige præcis den her hval, tager vi til København for at lave pæn og rense skelettet.
Efter det arbejder jeg gerne på at lave nogle udlånsaftaler, hvis der er interesse for det, fortæller hvalforskeren.
Der er tidligere blevet lavet en aftale med Jammerbugt Kommune, da en finhval i 2016 strandede på Saltum Strand ved Blokhus.
Denne hval er i dag på Nordsøen Oceanarium, men har været vist frem i Blokhus.
- Vi har rigtig gode erfaringer med finhvalen fra Blokhus sammen med Nordsøen Oceanarium.
Jeg kan sagtens forestille mig et lignende scenarie.
Så jeg vil da blive glad, hvis den kunne blive udstillet lokalt i en kortere eller længere periode, siger Morten Tange Jensen, som tirsdag selv vil være med til at skære hvalen op på Hobro Havn.
Skal selv betaleEn lokal udstilling vil dog skulle betales af kommunen, men den opgave tror borgmester Mogens Jespersen godt, at man kan løfte, da han allerede er blevet kontaktet af potentielle sponsorer.
- Jeg håber på, at man kan gå sammen.
Måske andre sponsorer, måske andre fonde og måske også fra kommunen.
Sådan at vi i perioder får mulighed for at se den udstillet her.
Da man udstillede finhvalen i Jammerbugt Kommune, lød regningen på 800.
000 kroner.
Hos Statens Naturhistoriske Museum vurderer man dog, at det kan gøres en del billigere denne gang, da denne sejhval er langt mindre.
FacebookTwitterKopier linkEmner:Mogens Jespersen (politiker)|Hobro|København|Statens Naturhistoriske Museum|Dyr




https://www.dr.dk/sporten/oevrig/stemmekaos-kan-genoplive-legendarisk-baadklasse-ved-ol

Øvrig sportStemmekaos kan genoplive legendarisk bådklasse ved OLFlere medlemmer af World Sailing mener, at deres stemmer blev optalt forkert i snæver afstemning om finnjollens OL-fremtid.
I 2012 vandt Jonas Høgh-Christensen sølv i London med finnjollen.
Disciplinens fremtid som OL-disciplin er ikke afgjort.
(Arkivfoto) 11.
dec.
2018 kl.
07.
29Bemærk: artiklen er mere end 30 dage gammelLæs opTidligere chef for det internationale sejlsportsforbund, World Sailing, rejser tvivl om udfaldet af afstemning, der fjerner finnjollen fra OL-programmet.
Det skriver nyhedsbureauet AP.
Paul Henderson, der var præsident for World Sailing fra 1994 til 2004, mener, at flere stemmer blev optalt forkert, da sejlsportsforbundet i november stemte for at ændre sammensætningen af de olympiske bådklasser med virkning fra OL i Paris 2024.
Læs også:Elvstrøms legendariske bådklasse er færdig ved OLDet skriver han i et brev til sin efterfølger på posten, danske Kim Andersen.
Med Henderson er der nu fire medlemmer af World Sailings hovedbestyrelse, der påstår, at deres stemmer blev registreret forkert.
På generalforsamlingen i november, der blev afholdt i Florida, besluttede man at tilføje en ny topersoners kølbådsdisciplin, hvor der sejles langdistance på åbent hav.
Det betød til gengæld, at finnjollen mistede sin olympiske plads.
Finnjollen har historisk været succesfuld for Danmark med tre OL-guldmedaljer og en enkelt sølvmedalje.
Finnjollen var med ved OL for første gang i 1952 og er fortsat på OL-programmet ved legene i Tokyo i 2020.
Men derefter er det slut.
Læs også:Dansk finnjolle-legende begræder OL-exit: ’De skærer kongeklassen fra’- Der er behov for prompte at rette opmærksomheden mod denne uheldige situation, skriver Paul Henderson til den danske forbundspræsident.
Afstemningen om de nye, olympiske bådklasser var meget tæt.
Dermed er det en mulighed, at resultatet - og finnjollens skæbne som OL-disciplin - ikke er afgjort endnu.
Kim Andersen siger til AP, at så snart World Sailing har færdiggjort en grundig undersøgelse af stemmeoptællingen, "så vil vi beslutte, hvad den passende reaktion bør være".
/ritzau/FacebookTwitterKopier linkEmner:Sejlsport|De Olympiske Lege|Florida|Tokyo




https://www.dr.dk/nyheder/viden/teknologi/nasa-har-fundet-tegn-pa-vand-pa-mulig-farlig-asteroide

TeknologiNasa har fundet tegn på vand på mulig farlig asteroideFundet på asteroiden Bennu kan måske forklare livets opståen på Jorden.
Den ubemandede rumsonde Osiris-Rex blev sendt afsted på en syvårig mission til asteroiden Bennu i 2016 for at samle støv og sten.
11.
dec.
2018 kl.
07.
02Bemærk: artiklen er mere end 30 dage gammelLæs opNøglen til at forstå, hvordan livet er opstået på Jorden, kan muligvis findes på en relativt nærliggende asteroide på størrelse med en skyskraber, mener den amerikanske rumfartsadministration, Nasa.
I 2016 blev rumsonden Osiris-Rex sendt ud for at undersøge asteroiden Bennu.
Den frygtes at kunne kollidere med Jorden engang i 2100-tallet.
Og nu - to år senere - viser de første prøver fra missionen, at der er fundet ingredienser til vand i asteroidens overflade.
Ifølge solsystemsforsker Dante Lauretta, der står i spidsen for missionen, kan det vise sig at være et banebrydende fund af forstadierne til liv på Jorden.
Læs også:Nyt rumfartøj udforsker muligt truende asteroide- Vi har fundet vandrige mineraler fra det tidlige solsystem, hvilket er præcis den type prøver, vi er rejst herud for at finde og i sidste ende bringe tilbage til Jorden, siger han til nyhedsbureauet Reuters.
Asteroiden Bennu, som befinder sig 2,25 millioner kilometer væk, er en rest fra solsystemets opståen for 4,5 milliarder år siden.
Forskere vurderer, at Bennu dengang kolliderede med Jorden.
Derfor kan asteroiden have leveret organisk materiale og vand til kloden, som senere blev begyndelsen til liv på Jorden.
Den teori kan de nyindsamlede prøver af asteroidestøv understøtte.
Osiris-Rex vender tilbage til Jorden i 2023.
/ritzau/FacebookTwitterKopier linkEmner:NASA|USA




https://www.dr.dk/sporten/svoemning/dansk-svoemmeunion-saelger-vm-paa-kortbane-ol-forberedelser

SvømningDansk Svømmeunion sælger VM på kortbane for OL-forberedelserIngen danske svømmere stiller op ved VM på kortbane i Kina, da det er sparet væk fra Dansk Svømmeunions side.
Sportschef i Dansk Svømmeunion, Lars Green Bach.
Af Michael Sten Jensen i Lyon og Interview: Kristian Pedersen11.
dec.
2018 kl.
06.
45 | opdateret 11.
dec.
2018 kl.
07.
50Bemærk: artiklen er mere end 30 dage gammelLæs opDer bliver ingen danskere i bassinet, når VM på kortbane tirsdag svømmes i gang i Kina.
På trods af, at Danmark gennem tiderne har vundet masser af medaljer på kortbane, så har Dansk Svømmeunion valgt at spare VM i Kina væk, og i stedet prioritere det langsigtede mål: OL.
Derfor er der ikke noget odiøst i beslutningen om ikke at stille op i Kina, fortæller Dansk Svømmeunions sportschef, Lars Bech Green.
- Det er mere unormalt, hvis vi deltog ved alle internationale begivenheder.
Vi har tidligere ikke deltaget i VM på kortbane, og i 2012 deltog svømmerne sågar ikke i EM på langbane, da det kolliderede med forberedelserne frem mod OL i London.
Det er hele tiden en afvejning med det olympiske perspektiv for øje.
Har investeret i træningsmulighederPengene er i stedet gået til, at de danske svømmere i efteråret har været en tur i Nagano, Japan, som Dansk Svømmeunion har lavet en aftale med frem mod OL i 2020.
En nødvendig beslutning, hvis ressourcerne skal række, forklarer Lars Green Bech.
- Svømning på kort- og langbane kan ikke sammenlignes, og præstationerne kan ikke overføres direkte.
Det har været vigtigt for os at skabe en mulighed for at investere i træningsmuligheder, som der ikke altid er tid til, så svømmerne står endnu bedre rustet frem mod OL-kvalifikationen.
- Det, der er den altoverskyggende prioritet for os og de danske svømmere, er de olympiske discipliner på langbane.
Derfor afvejer vi altid alle de forskellige mesterskaber, der er i svømning, op mod hinanden.
OL-kvalifikationen åbner først til sommer, når der er VM på langbane i Sydkorea.
FacebookTwitterKopier linkEmner:Dansk Svømmeunion|Kina|De Olympiske Lege|Svømmesport|Japan




https://www.dr.dk/nyheder/udland/margaret-thatcher-fred-astaire-og-mayday-britiske-aviser-fylder-forsiden-med-brexit

BrexitSe temaUdlandMargaret Thatcher, Fred Astaire og Mayday: Britiske aviser fylder forsiden med brexit-kaos I medier og dele af befolkningen i Storbritannien er dommen hård over Theresa Mays beslutning om at udsætte brexit-afstemningen.
Af Louise Brodthagen Jensen11.
dec.
2018 kl.
11.
32Bemærk: artiklen er mere end 30 dage gammelLæs opFor de indviede var der mange referencer at hente på forsiden af de engelske aviser i dag.
Et lidt omskrevet Thatcher-citat, et kendt musical-nummer af Gershwin og ikke mindst den måske mere oplagte "Mayday" dækkede over gårsdagens begivenheder i det britiske parlament, hvor premierminister Theresa May valgte at skyde afstemningen om brexit-aftalen til hjørne.
1 / 61 / 62 / 63 / 64 / 65 / 66 / 6En aftale, premierministeren efter langt tilløb har fået forhandlet på plads med EU, men som der ikke umiddelbart så ud til at være opbakning til i det britiske parlament.
- Det er tydeligt, at mens der er bred opbakning til mange af de afgørende aspekter i aftalen, så er der på ét punkt, den nordirske "backstop", udbredt og dyb bekymring, lød det fra Theresa May.
Hård dom over MayBeslutningen blev øjeblikkeligt kritiseret i skarpe vendinger og har i dag resulteret i en hård dom i de britiske medier, der ikke tøver med at kalde May "desperat", og at den planlagte afstemning kunne have resulteret i et "ydmygende nederlag".
- Med udsigten til et ydmygende nederlag i brexit-afstemningen, som kunne have væltet hende, er premierministeren nu tvunget ud i et dramatisk tilbagetog - og en sidste fortvivlet tur rundt i Europa for at redde sin aftale, skriver Daily Mail.
Heller ikke i The Independent bliver der langt fingre imellem.
På forsiden er en titel på et gammelt musical-nummer af George Gershwin fremført af Fred Astaire med titlen "Let's Call the Whole Thing Off" (lad os afblæse det hele, red.
), og i et indlæg får den britiske Labour-politiker Chuka Umunna lov at pege fingre ad Theresa May:- Hun fortjener en stor del af skylden for det rod, hun befinder sig i med udsigt til et tungt og ydmygende nederlag, siger han.
- Hvilket nyt brexit-helvede er nu det her?
Avisen Telegraph har omskrevet et citat af tidligere premierminister Margaret Thatcher, oprindelig brugt for at understrege, at hun ikke var klar til at omgøre en politisk beslutning.
På forsiden af avisen er det oprindelige citat dog ændret fra "The lady is not for turning" til "The lady IS for turning" (hun er klar til at ændre kurs, red.
) og på forsiden af avisen er en klumme, hvor skribent Allison Pearson gør klart, at "jeg har aldrig skammet mig mere over at være konservativ".
Tonen fortsætter i indledningen, hvor hun stiller spørgsmålet:- For Guds skyld, hvilket nyt brexit-helvede er nu det her?
For det er ikke kun blandt premierministerens politiske modstandere, tonen er hård.
Labour-leder Jeremy Corbyn understregede blandt andet, at "regeringens inkompetence ikke kan bruges som undskyldning for at true landet med en "no deal"-løsning".
Men også i rundt om i landet ulmer utilfredsheden.
- De skulle have holdt afstemningen, uanset resultatet, for så ved vi, hvordan landet ligger.
Og hvis det betyder et nyt valg, betyder det et nyt valg, og betyder det en ny premierminister, betyder det en ny premierminister.
Men nu må vi videre, lyder det fra Richard Atwell, der bor i byen Bath.
FacebookTwitterKopier linkEmner:Jeremy Corbyn (politiker)|Margaret Thatcher (politiker)|Storbritannien|The Labour Party|EU-forhold




https://www.dr.dk/nyheder/udland/may-er-paa-charmetur-genoptage-brexit-forhandlinger

BrexitSe temaUdlandMay er på charmetur for at genoptage brexit-forhandlingerEU's kommissionsformand understreger, at brexit-aftalen ikke kan genforhandles.
Der var kindkys fra Hollands premierminister, Mark Rutte, til sin britiske kollega, premierminister Theresa May, da hun her til morgen ankom til Haag.
Af Per Bang Thomsen11.
dec.
2018 kl.
10.
21Bemærk: artiklen er mere end 30 dage gammelLæs opDen britiske premierminister, Theresa May, har her til morgen indledt en europæisk rundtur i et forsøg på at få genoptaget forhandlingerne om den brexit-aftale, hun har indgået med EU.
Første stop er den hollandske regeringsby, Haag, hvor hun netop nu holder møde med Hollands premierminister, Mark Rutte.
Herefter skal hun ifølge planen mødes med den tyske kansler, Angela Merkel, i Berlin, og i eftermiddag er det EU-præsidenten, Donald Tusk, som hun skal holde møde med i Bruxelles.
Hun ville ikke svare på spørgsmål fra pressen, da hun ved nitiden ankom til premierministerboligen, Catshuis.
Men under gårsdagens debat i det britiske parlament, hvor hun valgte at udskyde afstemningen om brexit-aftalen på ubestemt tid, understregede hun, at der er brug for at se på den såkaldte ’backstop’.
Læs også:'Det kræver et julemirakel, hvis brexit-aftale går igennem parlamentet'May jagter forsikringerDen skal sikre, at der ikke kommer grænsekontrol mellem Irland og Nordirland, selvom de kommende frihandelsforhandlinger mellem EU og Storbritannien skulle ende uden noget resultat.
Modstandere af skilsmisseaftalen mener dog, at den risikerer at binde Storbritannien til EU's toldregler i al evighed uden mulighed for at indgå egne handelsaftaler.
- Det er tydeligt, at mens der er bred opbakning til mange af de afgørende aspekter i aftalen, så er der på ét punkt, den nordirske ’backstop’, udbredt og dyb bekymring, sagde Theresa May i går.
- Det er den rette aftale for Storbritannien.
Jeg er fast besluttet på at gøre alt, hvad jeg kan, for at skaffe de forsikringer, som dette hus kræver for at få aftalen over stregen, understregede hun.
Den britiske premierminister måtte i går svare på kritiske spørgsmål, da hun valgte at udskyde brexit-afstemningen.
Juncker: 'Den eneste aftale'I Bruxelles er der dog ikke umiddelbart den store opbakning til at genoptage forhandlingerne.
EU’s kommissionsformand, Jean-Claude Juncker, understregede her til morgen, at den aftale, der er blevet indgået, er ”den bedst mulige aftale”.
- Det er den eneste aftale.
Der er ikke mulighed for at genforhandle, men der er mulighed for yderligere præciseringer, sagde han og understregede, at ’backstoppen’ er nødvendig for Irland, som er en del af EU.
- Vi vil aldrig lade Irland i stikken, sagde kommissionsformanden, som Theresa May skal mødes med i aften.
Den danske udenrigsminister, Anders Samuelsen (LA), har også understreget her til morgen, at EU-landene gerne vil lytte til briterne og kigge på mulige følgeerklæringer, men at selve brexitaftalen ikke vil blive genåbnet.
- Briterne må komme og fortælle, hvad de har behov for, så de kan få brexitaftalen igennem i det britiske parlament.
Vi skal ikke gætte os frem og lægge forskellige ting på bordet.
Det vil være helt forkert.
Vi venter på Storbritannien, og så vil vi lytte til dem, sagde han ifølge Ritzau her til morgen.
Den irske regering mødes ifølge nyhedsbureauet Reuters her til morgen for at forberede sig på alle tænkelige scenarier i forhold til briternes EU-farvel – herunder, at de forlader unionen uden nogen aftale.
- Vi er gået fra at forberede os til nu at tage aktive foranstaltninger for at sikre os, at vi er klar, hvis briterne forlader EU den 29.
marts uden en aftale, siger udenrigsministeren.
FacebookTwitterKopier linkEmner:Angela Merkel (politiker)|Donald Tusk (politiker)|Storbritannien|EU-forhold|Liberal Alliance




https://www.dr.dk/nyheder/udland/har-du-set-ham-foer-stop-brexit-steve-har-demonstreret-i-15-maaneder

BrexitSe temaUdlandHar du set ham før?
'Stop Brexit'-Steve har demonstreret i 15 månederDen 49-årige Steve Bray forstyrrer tv-udsendelser for at gøre opmærksom på sit budskab.
Af Louise Brodthagen Jensen11.
dec.
2018 kl.
09.
04Bemærk: artiklen er mere end 30 dage gammelLæs opHan har stået det samme sted flere timer om dagen siden september 2017.
Herfra fortæller han alle, der vil lytte, hvorfor hans land, Storbritannien, er på vej på en katastrofal kurs på grund af udtrædelsen af EU.
Når han altså ikke lige har travlt med at forstyrre de store tv-kanaler, mens de sender, for at råbe: "Stop brexit!
".
Steve Bray er blevet kendt som "Stop brexit"-manden, og den 49-årige mønthandler satsede alt, da han flyttede fra det sydlige Wales til London for at protestere foran parlamentet imod det, han mener, er en forkert beslutning.
Efter at den britiske premierminister, Theresa May, i går skød afstemningen om brexit-aftalen til hjørne, er det da også uvist, hvilken situation briterne nu står i.
Den ihærdige aktivist fra Wales håber, hans indsats bærer frugt.
- Jeg står her så længe, det kræver at få stoppet brexit eller helt få beslutningen omgjort, har han sagt.
Læs også:EU-domstolen: Briterne kan droppe brexit uden de andre EU-landes acceptFacebookTwitterKopier linkEmner:Storbritannien|Theresa May (politiker)|EU-forhold|Wales|EU




https://www.dr.dk/nyheder/politik/iran-utilfreds-med-stoejberg-ipad-baggrund-har-aflyst-forhandlinger-om-afviste

PolitikIran utilfreds med Støjberg: IPad-baggrund har aflyst forhandlinger om afviste asylansøgereMinisters iPad med Muhammedtegning har ifølge Iran udsat forhandlinger.
Støjberg fastholder, at hun har sin ytringsfrihed.
Danmark har igennem længere tid forhandlet med Iran om en hjemsendelsesaftale.
Men forhandlingerne er stødt ind i en problemer: Inger Støjbergs iPad .
Af Nicolas S.
Nielsen11.
dec.
2018 kl.
06.
43Bemærk: artiklen er mere end 30 dage gammelLæs opUdlændingeminister Inger Støjberg (V) er løbet ind i problemer med få en aftale om at sende afviste iranske asylsøgere tilbage til deres hjemland.
Et dokument fra Støjbergs eget ministerium tyder på, at hun selv har skyld i problemerne – for Iran har opfattet ministerens valg af baggrundsskærm på sin iPad som en provokation.
Det viser en aktindsigt, som DR Nyheder har fået og et svar, som Inger Støjberg har givet til Folketingets Udenrigsudvalg og socialdemokraten Peter Hummelgaard.
For at forstå historien, skal vi tilbage til efteråret sidste år, hvor ministeren valgte at dele indholdet af sin iPad med offentligheden.
Her ses Kurt Westergaards omstridte tegning af Muhammed med en bombe i turbanen som ministerens baggrundsskærm.
Nyheden nåede øjeblikkeligt til Mellemøsten - nærmere bestemt Irans hovedstad Teheran, hvor præstestyret ellers stod klar til at få udlændingeminister Inger Støjberg på besøg i slutningen af november - altså to måneder senere til et møde på højt niveau om en aftale for tvangshjemsendelse af afviste asylansøgere.
Regeringen, Dansk Folkeparti og Socialdemokratiet er ellers enige om, at aftalen er vigtig.
På Udrejsecenter Kærshovedgård er afviste asylansøgere fra Iran i klart overtal.
I efteråret 2017 var 110 beboere ud af knap 200 beboere på udrejsecentret fra Iran.
Det er selvfølgelig ærgerligt, at vi ikke får en aftale om hjemsendelse af iranere.
Mattias Tesfaye, udlændingeordfører, SocialdemokratietStøjberg kom ikke afstedInger Støjberg kom ikke til Teheran i efteråret 2017.
Allerede dagen efter, ministeren havde vist sin iPad frem, løb der post ind fra Iran.
Af emnefeltet kan vi se, at indholdet omhandler ministerens baggrundsskærm.
Det konkrete indhold har Udlændinge- og Integrationsministeriet imidlertid afvist at udlevere til DR Nyheder med henvisning til den såkaldte "ministerbetjeningsregel", men Inger Støjberg bekræfter, at der allerede her var tale om en reel aflysning.
Tegningerne var årsagen.
Jeg synes måske, det er lidt latterligt, at Iran går op i sådan noget.
Det er jo islamister.
De er jo fornærmede det meste af tiden over et eller andetMartin Henriksen, udlændingeordfører, DFSamme bekræftelse leverer hun i et skriftligt svar til Folketingets Udenrigsudvalg, hvor hun angiver iPad -baggrunden som den direkte årsag til, at hun ikke kom afsted.
- Som led i udsendelsesdialogen med Iran var der planlagt et besøg af udlændinge- og integrationsministeren i Teheran ultimo november 2017.
Besøget blev imidlertid udskudt, idet man fra iransk side udtrykte utilfredshed med udlændinge- og integrationsministerens valg af iPad -baggrund, skriver Inger Støjberg i sit svar til Udenrigsudvalget.
Mini-analyse: Ministeren kan have spændt ben for sig selvDR's politiske analytiker, Jens Ringberg, har læst svaret fra Inger Støjberg.
Han mener, at Støjberg kan have spændt ben for sig selv.
- Hvis den iranske udlægning er rigtig, så ser det ud, som om udlændingeministeren er kommet til at spænde ben for sit eget politiske mål – nemlig at få en aftale med Iran.
- Jeg kan ikke bedømme, om Iran bare bruger Støjbergs ipad-stunt som en fiks begrundelse for at aflyse er møde, man alligevel gerne ville aflyse – men tilbage står, at mødet ikke fandt sted.
Og at der så ikke blev forhandlet om en aftale ved den lejlighed.
- Omvendt har Inger Støjberg fået markeret en anden dansk mærkesag – nemlig spørgsmålet om ytringsfrihed.
Oven i købet ved at fremvise en af de Muhammedtegninger, der var med til at sætte Mellemøsten i brand i 2006.
Dengang blev det danske flag brændt af i Teheran, så de har næppe glemt tegningerne.
- Om ikke andet så viser sagen, at internationalt diplomati ofte er en følsom proces, der let løber af sporet.
Tiden må vise om dialogen, der åbenbart stadig er i gang, igen kan komme op i gear, så der kommer et resultat og Inger Støjberg kommer til at sende afviste asylsøgere hjem.
- Umiddelbart kunne det se ud som om, Iran ikke ønsker flere forhandlinger med den danske udlændingeminister, men i stedet vil have udenrigsminister Anders Samuelsen (LA) til at repræsentere Danmark.
Socialdemokratiet ærgrer sigI Socialdemokratiet er der ærgrelse at spore hos udlændingeordfører Mattias Tesfaye.
Han siger, at han ikke vil blande sig i, hvad Inger Støjberg har på sin iPad.
- Men det er selvfølgelig ærgerligt, at vi ikke får en aftale om hjemsendelse af iranere, siger han.
Mattias Tesfaye opfordrer regeringen til at forsætte med at presse på over for Iran.
- Regeringen skal forsøge at få lavet en aftale med Iran om at få hjemsendt de her afviste asylansøgere.
Det vil være meget, meget godt for Danmark, hvis det lykkes.
Hos regeringens samarbejdspartner, Dansk Folkeparti, mener udlændingeordfører Martin Henriksen, at man altid skal tænke sig om.
- Man skal altid – uanset om man er folketingsmedlem, minister eller hvad man nu er - reflektere over, hvad man gør og siger.
Det skal man selvfølgelig også gøre, når der er et forhandlingsforløb om en hjemsendelsesaftale med Iran.
- Men når det er sagt, så synes jeg, det er vanskeligt at kritisere ministeren for at have en tegning på sin iPad Jeg synes måske, det er lidt latterligt, at Iran går op i sådan noget.
Det er jo islamister.
De er jo fornærmede det meste af tiden over et eller andet, siger han.
At der er behov for en udsendelsesaftale med Iran lægger Martin Henriksen dog ikke skjul på.
Han betegner en aftale som "meget vigtig" og noget, som "Dansk Folkeparti" lægger stor vægt på.
Danmark arbejder fortsat på en aftaleInger Støjberg har fortsat ikke besøgt Iran, ligesom Danmark indtil videre ikke har opnået en aftale med Iran om at tvangshjemsende iranske asylansøgere.
Der er heller ingen aktuelle planer om at tage afsted, oplyser ministeren.
Hun mener dog ikke, at aflysningen har har betydning for forhandlingerne.
- Nej, det mener jeg ikke, at det har.
Men jeg mener heller ikke, at iranerne skal bestemme, hvorvidt vi har ytringsfrihed i Danmark eller ej.
Jeg vil blive ved med at vise min opbakning og sympati over for Muhammed-tegnerne i Danmark.
Det er heller ikke er lykkedes andre lande at opnå en aftale med Iran, oplyser ministeren.
I oktober 2018 tiltrådte en nyansat udlændingeattaché på ambassaden i Iran.
Vedkommende har fået til opgave at "fremme udsendelsesdialogen med Iran".
DR Nyheder har ad flere omgange spurgt den iranske ambassade i København, hvorvidt de havde kommentarer til ministerens baggrundsskærm og betydningen for forhandlingerne om afviste asylansøgere.
Ambassaden har ikke besvaret spørgsmålet, men konstaterer i et skriftligt svar til DR Nyheder, at "forhandlingerne om afviste asylansøgeres hjemvendelse bliver gennemført på højt niveau mellem de to landes udenrigsministerier".
FacebookTwitterKopier linkEmner:Inger Støjberg (politiker)|Iran|Mattias Tesfaye (politiker)|Venstre|Flygtninge og asylansøgere




https://www.dr.dk/nyheder/udland/google-lukker-socialt-netvaerk-i-april-efter-datalaek

UdlandGoogle lukker socialt netværk i april efter datalækGoogle har opdaget nyt sikkerhedshul på Google Plus, der derfor lukker tidligere end planlagt.
Googles sociale netværk, Google Plus, blev lanceret i 2011 for at udfordre Facebook, men er ikke slået igennem.
)11.
dec.
2018 kl.
05.
53Bemærk: artiklen er mere end 30 dage gammelLæs opGoogle vil lukke sit sociale netværk, Google Plus, i april 2019 i stedet for som planlagt i august.
Årsagen er endnu en datalæk, oplyser selskabet ifølge CNN.
Den seneste sikkerhedsbrist betød, at app-udviklere i flere dage i november havde mulighed for at få indblik i 52,5 millioner brugeres private informationer.
Google opdagede sikkerhedshullet i forbindelse med en regelmæssig test af systemet, og fik det lukket samme uge.
Læs også:Google lukker Google+ efter omfattende sikkerhedsbrudI oktober oplyste Google, at det i marts havde 'opdaget og omgående lukket' en datalæk, som berørte cirka en halv million private brugere.
Ved den lejlighed meddelte selskabet, at Google Plus ville lukke i august 2019.
Netværket var tænkt som en udfordrer til Facebook, men har ifølge flere medier aldrig været i nærheden af konkurrentens popularitet.
Google Plus kom til verden i juni 2011 som et online mødested for personer, organisationer og virksomheder.
/ritzau/FacebookTwitterKopier linkEmner:Google|CNN|Facebook




https://www.dr.dk/nyheder/udland/russisk-agent-indrommer-spionage-amerikansk-vabenlobby

UdlandRussisk agent indrømmer spionage via amerikansk våbenlobbyMaria Butina brugte sit medlemskab af NRA til at skaffe oplysninger om amerikanske embedsmænd.
Ifølge de amerikanske myndigheder brugte Maria Butina sin rolle i våbenlobbyen til at få oplysninger om højtstående amerikanske politikere.
(Foto: STR.
© Ritzau Scanpix)11.
dec.
2018 kl.
06.
18Bemærk: artiklen er mere end 30 dage gammelLæs opDen sigtede russiske agent, Maria Butina, der er anklaget for at infiltrere den amerikanske våbenlobby, har erklæret sig skyldig.
Det skriver CNN og The Guardian på baggrund af retsdokumenter.
Butina blev i juli anholdt og varetægtsfængslet, anklaget for at have forsøgt at påvirke amerikanske politikere gennem våbenlobbyen National Rifle Association (NRA), som hun var et fremtrædende medlem af.
Den 29-årige russiske kvinde beskyldes for at have benyttet sig af sit medlemskab af NRA til at få kontakt til amerikanske politikere og ledere.
Hun skal ifølge anklagerne have samlet information om amerikanske embedsmænd og organisationer og have videregivet oplysningerne til en højtstående russisk embedsmand, som hun afrapporterede til.
CNN oplyste i går, at Butina allerede er begyndt at samarbejde med den amerikanske anklagemyndighed.
Læs også:Spionmistænkt kvinde arbejdede på den amerikanske ambassade i MoskvaI samme periode var hun ved at færdiggøre sin kandidatgrad i statskundskab fra American University i Washington.
Butina var en eftertragtet skikkelse på en lang række politiske events og våbenudstillinger.
Hendes berettigelse i disse kredse stammede fra hendes interesseorganisation i Rusland, "Right to bear arms", der kalder sig selv en søsterorganisation til NRA.
Ifølge de amerikanske myndigheder var organisationen næsten udelukkende finansieret af rigmanden Aleksandr Torsjin, der er en tæt allieret til præsident Vladimir Putin, skriver The Guardian.
/ritzau/FacebookTwitterKopier linkEmner:Vladimir Putin (politiker)|Rusland|CNN|The Guardian|Offentlig forvaltning




https://www.dr.dk/nyheder/regionale/midtvest/danske-fiskere-om-brexit-kaos-det-ligner-ragnarok

BrexitSe temaMidt- og VestjyllandDanske fiskere om brexit-kaos: 'Det ligner ragnarok'Fiskeriet er en af de brancher, der er meget afhængig af en aftale mellem EU og Storbritannien.
I 2017 var Storbritannien Danmarks fjerde største eksportmarked.
Af Helge Røjle og Maiken Friis Lange11.
dec.
2018 kl.
09.
26 | opdateret 11.
dec.
2018 kl.
11.
38Bemærk: artiklen er mere end 30 dage gammelLæs opDen afgørende afstemning om brexit blev i går udsat i det britiske parlament.
Dermed er situationen omkring brexit rimelig kaotisk, ikke mindst for de vestjyske fiskere, som henter omkring en tredjedel af fangsterne i britisk farvand.
- Det kan ende med noget der ligner ragnarok for dansk fiskeri, siger Kurt S.
Madsen, formand for fiskerne i Thorsminde og Thyborøn.
Hvis det britiske parlament alligevel ender med at stemme ja til Theresa Mays brexit-aftale, så har parterne to år til at forhandle en aftale om fiskeriet på plads.
Hvis det derimod ender med et nej, så har de danske fiskere kun sikkerhed for adgangen til britiske farvande i 2019.
- Vi har i lang tid tænkt, at de nok bliver klogere i England.
Men nu må vi nok erkende, at det gør de ikke, siger han.
Uvisheden om brexit betyder, at fiskerne holder igen med investeringerne, fortæller Niels Wichmann, direktør for Danmarks Fiskeriforening.
- Hvis man spekulerer på, om man skal ud og investere i noget, så trækker man lige vejret en ekstra gang og tænker: 'har jeg de her fiskerimuligheder om tre år?
'.
Virksomheder kommer i vanskelighederHvis ikke brexit kommer på plads, kan danske virksomheder risikere store forsinkelser og ekstra omkostninger, når det gælder samhandelen med Storbritannien.
Det siger Europa-politisk chef i Dansk Industri Anders Ladefoged.
- Hvis der ikke er en aftale mellem EU og Storbritannien, så står virksomhederne i en meget ubehagelig og kaotisk situation, hvor de ikke ved, hvad de skal rette sig efter.
De ved ikke hvilke spilleregler, der gælder, de kan ikke gøre hvad de plejer, og det skaber vanskeligheder.
Slagteriet Tican i Thisted eksporterer årligt for 350 millioner kroner til Storbritanien.
Derfor er det dårligt nyt, at den afgørende afstemning er udskudt.
- Kursen mod kaos er uændret, og vi må fortsætte med at forberede os på, at det kan ende med en hård brexit, siger direktør Ove Theils.
For Tican betyder en hård brexit, at kødet bliver pålagt en toldafgift på omkring 40 procent, når det skal eksporteres til briterne.
- Så må vi forvente, at deres import bliver reduceret markant.
Vi forventer, at en hård brexit vil føre til cirka en halvering i eksporten til det engelske marked, siger Ove Theils.
I 2017 var Storbritannien Danmarks fjerdestørste eksportmarked.
Det er endnu uvist, hvornår afstemningen om brexit-aftalen skal holdes.
Opdateret: Klokken 11.
40 blev citaterne fra Ove Theils tilføjet.
FacebookTwitterKopier linkEmner:Storbritannien|Theresa May (politiker)|EU-forhold|Erhverv|EU




https://www.dr.dk/nyheder/politik/minister-brexit-uden-en-aftale-kan-koste-danske-job

BrexitSe temaPolitikMinister: Brexit uden en aftale kan koste danske jobIsær fødevarebranchen kan miste job ved brexit uden en britisk aftale med EU.
Især fødevarebranchen er hårdt udsat, hvis Storbritannien forlader EU uden en aftale næste år.
(Arkivfoto) 11.
dec.
2018 kl.
06.
33Bemærk: artiklen er mere end 30 dage gammelLæs opEt hårdt brexit vil kunne koste danske job i de kommende år, siger økonomi- og indenrigsminister Simon Emil Ammitzbøll-Bille (LA) på baggrund af en ny økonomisk analyse fra ministeriet.
Knap 60.
000 eller to procent af danskerne er ifølge ministeriet direkte eller indirekte beskæftiget med eksport til Storbritannien, så det kan få betydning for en lang række mennesker, siger ministeren uden at nævne et konkret antal.
- Men på den længere bane viser analysen, at de danske virksomheder nok skal finde nye eksportmarkeder, så der dermed er mulighed for at opretholde samme beskæftigelsesniveau på langt sigt, siger Ammitzbøll-Bille.
Læs også:Bekymringen vokser: En hård brexit vil ramme fiskeindustrien ekstra hårdt og hurtigtEn udtrædelsesaftale med EU er endnu ikke godkendt i det britiske parlament, og i går udskød premierminister Theresa May en planlagt afstemning, fordi hun stod til at tabe stort.
Hun vil nu forsøge at ændre aftalen med EU.
- Især fødevarebranchen eksporterer til Storbritannien.
Det er også derfor, at Danmark har arbejdet hårdt for, at der laves en aftale mellem EU og Storbritannien, siger ministeren.
Ifølge Den Internationale Valutafond, IMF, og Copenhagen Economics kan brexit i det hårdeste scenarie reducere vores bruttonationalprodukt med cirka en procent på langt sigt.
/ritzau/FacebookTwitterKopier linkEmner:Simon Emil Ammitzbøll (politiker)|Storbritannien|Theresa May (politiker)|EU|EU-forhold




