https://www.dr.dk/sporten/basketball/danske-basketballherrer-taber-men-topper-stadig-em-kvalifikationen

BasketballDanske basketballherrer taber men topper stadig EM-kvalifikationenDanmark tabte EM-kvalifikationskampen hjemme til Hviderusland, men kan stadig vinde gruppen og avancere.
De danske basketballherrer lever stadig i EM-kvalifikationen til trods for et nederlag til Hviderusland.
02.
dec.
2018 kl.
22.
28 | opdateret 03.
dec.
2018 kl.
11.
18Bemærk: artiklen er mere end 30 dage gammelLæs opDet danske herrelandshold i basketball kæmpede søndag aften for at vinde sin EM-kvalifikationsgruppe, da Hviderusland var på besøg i Næstved.
I en tæt forestilling til sidst måtte Danmark dog se sig besejret, da Hviderusland var kølige i slutfasen og vandt kampen 84-79.
Danmark var bagud efter første periode med 15-19, og anden periode blev også tabt.
Her var Hviderusland foran 39-31.
Læs også:Bakken Bears gør klar til nyt europæisk eventyrFør sidste periode var Danmark bagud 52-58, men holdet formåede at skabe spænding i sidste periode, men hviderusserne var stærkest til sidst og hentede sin første sejr i kvalifikationsgruppen.
Her topper Danmark stadig og har nu fem point foran Hviderusland med fire point og Sverige med tre point for en kamp færre.
Danmark mangler at møde Sverige i Malmø til februar, og her kan Danmark stadig selv afgøre sin videre skæbne i EM-kvalifikationen.
/ritzau/FacebookTwitterKopier linkEmner:Hviderusland|Sverige|Malmø|Næstved




https://www.dr.dk/nyheder/indland/gevinst-til-pensionister-i-ny-finanslov-saa-meget-faar-de-ekstra

Regeringens finanslovsudspilSe temaIndlandGevinst til pensionister i ny finanslov: Så meget får de ekstra Ældre Sagen glæder sig over højere folkepension, mens tænketanken CEPOS kalder det en fejlprioritering.
Folkepensionister vil få mere udbetalt fra det offentlige næste år.
Af Lars Lindevall02.
dec.
2018 kl.
21.
05Bemærk: artiklen er mere end 30 dage gammelLæs opEn stor del af landets pensionister kan se frem til at få mere udbetalt i det kommende år.
Som en del af regeringens og Dansk Folkepartis nye finanslov bliver der afsat flere penge til folkepensionen.
Pengene er fundet ved, at den såkaldte satspuljeordning afskaffes.
Et af de elementer i den ny aftale, der kan få en væsentlig betydning for folkepensionister, er en ny fradragsgrænse, som betyder, at der fremover vil ske en mindre modregning i pensionstillægget blandt pensionister med lav- og mellemindkomst.
I dag må enlige pensionister få udbetalt op til 72.
600 kroner fra deres private pensionsordning, uden at der sker modregning i pensionstillægget.
Den grænse bliver sat op til 87.
600 kroner næste år.
9.
500 kroner ekstraFor en enlig folkepensionist, der i dag modtager pensionstillægget, men ikke det fulde pensionstillæg, vil forhøjelsen næste år udgøre 4.
600 kroner.
Et par vil få omkring 9.
500 kroner ekstra om året.
Det viser beregninger, som Mads Moberg Reumert, seniorøkonom i Danica Pension, har foretaget.
- Mange pensionister vil opleve et relativt betydeligt løft i den daglige økonomi, siger Mads Moberg Reumert.
Derudover øges fradraget for arbejdsindkomst fra 60.
000 til 100.
000 kroner.
Det betyder med andre ord, at pensionister fremover må tjene mere, uden at de bliver trukket i folkepensionen.
Tager man udgangspunkt i en pensionist, der i dag tjener 100.
000 kroner i arbejdsindtægt ved siden af folkepensionen, vil vedkommende næste år få et forhøjet pensionstillæg på 12.
300 kroner, viser beregningerne fra Danica Pension.
Hæver pensionsydelserDen nye finanslov hæver også folkepensionsydelserne - det vil sige grundbeløb, pensionstillæg og ældrecheck - med 0,2 procent i forhold til i år.
Samtidig skal folkepensionen fra 2020 følge lønudviklingen i samfundet, hvilket betyder, at folkepensionen vil stige med 0,3 procent mere end i dag.
Nye pensionsvilkår Folkepensionsydelserne - det vil sige grundbeløb, pensionstillæg og ældrecheck – løftes i 2019 med ekstra 0,2 procent i forhold til 2018.
Fra 2020 skal folkepensionen følge lønudviklingen i samfundet.
Det betyder, at folkepensionen årligt vil stige med 0,3 procent mere end i dag.
Fradraget for beregning af pensionstillægget for enlige øges fra 72.
600 kr.
til 87.
600 kr.
Fradraget for beregning af personlig tillægsprocent (herunder ældrecheck) for enlige øges fra 20.
900 kr.
til 35.
900 kr.
Fradraget for arbejdsindkomst øges fra 60.
000 til 100.
000 kr.
Der indføres samtidig en ny skattefri seniorpræmie på 30.
000 kroner.
Det skal gå til alle personer, som er beskæftiget i gennemsnit mindst 30 timer ugentligt i det første år efter folkepensionsalderen.
Seniorpræmien indføres med virkning for årgange, der når folkepensionsalderen fra og med 2019.
Det vil sige personer, der er født 1/1 1954 eller senere.
Kilder: Ritzau / Danica PensionÆldre Sagen er glad for, at der endelig kommer en løsning på det stærkt omdiskuterede modregningsproblem.
- Vi har set, hvordan folkepensionen er blevet udhulet år for år, og at mange nuværende pensionister stadig bliver modregnet i deres pension på et urimeligt højt niveau.
Det tager finansloven nu fat på.
Det er positivt og kun helt rimeligt, siger administrerende direktør i Ældre Sagen, Bjarne Hastrup, i en pressemeddelelse.
Cheføkonom: En fejlprioriteringSpørger man Mads Lundby Hansen, der er cheføkonom i den borgerligt-liberale tænketank CEPOS, er holdningen en anden.
Han mener, at det er en fejlprioritering at afsætte flere penge til folkepensionisterne.
- Jeg undrer mig over det.
De seneste 25 år er pensionisterne blandt de grupper, der har haft den største velstandsfremgang i form af stigende arbejdsmarkedspensioner og ældrecheck, siger Mads Lundby Hansen og tilføjer:- Det er udtryk for, at regeringen og Dansk Folkeparti ved, at der er cirka en million pensionister, der skal stemme til næste folketingsvalg, og de bliver vældig glade for en højere folkepension.
Jeg ville dog have prioriteret at bruge pengene anderledes, siger han og fortsætter:- Hovedudfordringen i Danmark er, at danske virksomheder ikke kan besætte ledige stillinger.
Ved at sænke marginalskatten på arbejde kunne man gøre det mere attraktivt at arbejde i Danmark, siger Mads Lundby Hansen.
FacebookTwitterKopier linkEmner:Mads Lundby Hansen (økonom)|CEPOS|Pension|Ældre Sagen|Pensionsselskaber




https://www.dr.dk/nyheder/indland/millioner-paa-finansloven-hemmelig-atombunker-skal-aabnes-offentligheden

IndlandMillioner på finansloven: Hemmelig atombunker skal åbnes for offentlighedenDanmarks sidste bastion i tilfælde af en atomkrig modtager 20 mio.
kroner over de næste to år og rykker tættere på åbning for offentligheden.
Hver af dørene vejer 2,5 ton.
Til højre går man ind i maskinrummet i atombunkeren Regan Vest.
Til venstre går man ind i selve bunkeren.
Og de to rum er forbundet af en lille tunnel, som det tekniske personale kunne bruge, når dørene blev lukket og man forskansede sig.
(© Christian Mailand)Af Jens Andersen02.
dec.
2018 kl.
22.
29Bemærk: artiklen er mere end 30 dage gammelLæs opDANMARKS HEMMELIGE ATOMBUNKERRegan Vest er en forkortelse for Regeringsanlæg Vestdanmark.
Det er en bunker, som Danmark skulle styres fra i tilfælde af eksempelvis atomkrig.
Centrale medlemmer af regering, embedsværk og kongehus skulle evakueres til bunkeren, hvis krisen kom.
Derudover skulle særligt udvalgte politifolk samt læger og sygeplejersker med i bunkeren.
Der var også personale til kommunikation, teknik, køkkenpersonale, en præst og flere andre, der skulle med og sørge for driften under en krise.
Atombunkeren blev bygget i hemmelighed af Forsvarets Bygnings- og Etablissementstjeneste fra 1963-1968.
Regan Vest er civil, og forsvaret har sine egne lignende bunkere, hvor militæret skulle styres fra.
Bunkeren blev holdt indflytningsklar og var i drift frem til 2003.
Nordjyllands Historiske Museum arbejder i øjeblikket på at åbne bunkeren som museum.
Den er på 5.
500 m2 og den ligger 60 meter under jordoverfladen.
60 meter under jorden i Rold Skov i Himmerland kan man træde ind i et stykke dansk koldkrigshistorie.
Den atomsikrede bunker REGAN Vest blev færdigetableret i 1969 og skulle i tilfælde af en militær nødsituation fungere som arbejde- og opholdssted for regeringens spidser, statsadministrationen og kongehuset.
Læs også:Sådan bygger du en atombunker til 350 personerREGAN Vest er heldigvis aldrig blevet taget i brug til formålet og i 2003 blev anlægget taget ud af drift.
Nordjyllands Historiske Museum har i de senere år arbejdet på at kunne invitere offentligheden med indenfor i den 5.
500 kvadratmeter store bunker, men har måtte sande, at pengene har manglet til at indfri ambitionen om at åbne op for gæster i 2020.
De 20 millioner kroner, der er afsat i finansloven til anlægsmidler til bunkeren i Rold Skov, falder derfor på et tørt sted.
- Det kan næsten lyde som en kliche, men det er da en fantastisk julegave, vi nu har fået – og det er vel at mærke en julegave, som kommer hele Nordjylland til gode.
Med finanslovsbevillingen er vi kommet et markant skridt nærmere en åbning af REGAN Vest for publikum, siger en glad museumsdirektør på Nordjyllands Historiske Museum, Lars Christian Nørbach, der understreger, at den samlede finansiering dog langtfra er i hus.
En præcis åbningsdato for REGAN Vest står derfor fortsat hen i det uvisse.
Fra indgangen til Regan Vest, der ligger skjult i Rold Skov, går man ind i en gang på 300 meter, der fører ned til selve bunkeren.
(© Christian Mailand)- Det er kun et skridt på vejen.
Vi mangler stadig mange millioner, før vi kan realisere Danskernes Koldkrigsmuseum og fortælle hele historien om, hvordan øst-vest-konflikten i den store verden påvirkede enhver danskers hverdag under Den Kolde Krig.
Det er en del af vores fælles historie, som endnu ikke er belyst i museumssammenhæng, så den glæder vi os meget til at formidle, siger museumsdirektøren.
Det var vigtigt, at regeringen kunne kommunikere med omverdenen.
I bunkeren er der både telefoner til NATO, krypteret kommunikation, telex og åbne linjer til omverdenen.
(© Christian Mailand)Eget bad til dronningenUdover de 20 millioner kroner fra finansloven har Nordjyllands Historiske Museum også fået tilsagn om støtte på 5 millioner kroner fra Rebild Kommune.
Læs også:Gå med ned i Danmarks hemmelige atombunkerDer er dermed fortsat et stykke op til de 60 millioner kroner, som museet selv vurderer er nødvendigt for at gøre REGAN Vest klar til besøgende.
Der var grænser for, hvor mange personlige ejendele, man måtte tage med i Regan Vest.
Pladsen var trang.
(© Christian Mailand)REGAN Vest blev bygget til at modstå rystelser og trykbølger fra en atombombe, og indeholdt køkken, depotrum, lægeklinik, maskinrum, sendestudie til dronningen og statsministeren, telefonforbindelser, telex, NATO-forbindelser, politiradio, VHF-radioer, telefax og var selvforsynende med vand, ilt og el i en vis periode.
Dermed kunne landet ledes afsondret fra omverdenen i flere uger i tilfælde af en atomkrig.
Dronning Margrethes værelse var som det eneste i bunkeren udstyret med eget badeværelse.
Der er endnu ikke fastsat en dato for åbningen af REGAN Vest som museum.
FacebookTwitterKopier linkEmner:Regan Vest|Nordjyllands Historiske Museum|Museer|Jylland|Aalborg




https://www.dr.dk/nyheder/indland/webdok-i-al-hemmelighed-hjalp-unge-maend-pet-med-terrorsag-om-droner






https://www.dr.dk/nyheder/indland/forsvarer-i-dronesag-min-klient-naegter-sig-skyldig

Drone-sagenSe temaIndlandForsvarer i dronesag: Min klient nægter sig skyldig Forsvarer Michael Juul Eriksen kan ikke udtale sig om detaljer i dronesag.
Forsvarsadvokaten Michael Juul Eriksen mener ikke, at potentielle vidner i en straffesag skal gå i medierne, før sagen er kørt i retten.
 Af Mette Mayli Albæk02.
dec.
2018 kl.
19.
00Bemærk: artiklen er mere end 30 dage gammelLæs opSagen om et formodet netværk, der ifølge politiet har købt dronedele med henblik på at terrororganisationen Islamisk Stat skulle bruge dem til terror, kører for lukkede døre i Københavns Byret.
Det afskærer de sigtedes forsvarsadvokater fra at kommentere på nye oplysninger om hvordan politiet har efterforsket sagen.
Oplysninger, som DR Nyheder har afsløret.
- Min klient nægter sig skyldig og har gjort det fra dag et, siger Michael Juul Eriksen.
Hans klient, en 30-årig mand, har siden september 2017 siddet varetægtsfængslet og sigtet for medvirken til forsøg på terror.
Læs også:Toke og Frederik var hjælpere for PET i et år: Solgte dronedele til terrormistænktDronesælgere hjalp PETPolitiet mener, at den 30-årige mand er en del af et større netværk i Danmark og i udlandet, som gennem en længere årrække har købt droneudstyr til Islamisk Stat.
To ejere af en dronebutik har fortalt til DR Nyheder, at de gennem et år samarbejdede med PET i forbindelse med politiets efterforskning af sagen.
Den 30-årige mand var kunde i dronebutikken, hvor han flere gange købte dronedele.
De to ejere videregav løbende fakturaer og overvågningsbilleder til PET, mens efterforskningen stod på.
Men detaljerne kan Michael Juul Eriksen med henvisning til de lukkede døre ikke kommentere.
- Hele sagen kører for lukkede døre, så jeg kan ikke sige noget.
Jeg synes personligt, at hvis man er vidne i en sag, så bør man ikke stille sig frem og fortælle hele sin historie offentligt, men gøre det i retten, hvor man kan afhøres af både forsvarer og anklager.
Der er en disharmoni i, at den fængslede ikke kan kommentere det, siger Michael Juul Eriksen.
De to dronesælgere må formodes at skulle føres som vidner i en eventuel retssag, hvis Anklagemyndigheden vælger at rejse tiltale i sagen.
Læs også:OVERBLIK: Her er de sigtede i drone-sagen14 måneder i varetægtForuden Michael Juul Eriksens klient er yderligere fem personer sigtet i sagen, og Michael Juul Eriksen henviser til, at hans klient har siddet varetægtsfængslet usædvanligt længe uden endnu at være tiltalt.
- En varetægtsfængsling, der er så lang, er virkelig noget, der kan mærkes for min klient.
Vi håber, at sagen meget snart kan komme for retten, siger Michael Juul Eriksen.
FacebookTwitterKopier linkEmner:Islamisk Stat|Politiets Efterretningstjeneste|Kriminalitet|Terrorisme|Michael Juul Eriksen (advokat)




https://www.dr.dk/sporten/fodbold/superliga/video-broendby-tog-tre-paa-stribe-i-ensidig-affaere

SuperligaVIDEO Brøndby tog tre på stribe i ensidig affæreBrøndby vandt søndag aften sin tredje sejr i træk i Superligaen, da Hobro blev besejret 1-0.
02.
dec.
2018 kl.
20.
34Bemærk: artiklen er mere end 30 dage gammelLæs opBrøndby hopper op på fjerdepladsen i Superligaen, efter at holdet søndag aften vandt 1-0 over bundproppen Hobro på Brøndby Stadion.
Simon Tibbling scorede sejrsmålet sidst i første halvleg, men Brøndby må undre sig over, at sejren ikke blev større.
Der var nemlig klasseforskel, og Hobro var reelt ikke i nærheden af at udfordre hjemmeholdet på måltavlen.
Læs også:FCK vinder med tenniscifre mod Horsens' 10 mandBrøndby har nu vundet tre kampe i træk i Superligaen, og holdet har 27 point for 18 kampe.
Hobro derimod har fortsat 15 point og er placeret alene på sidstepladsen.
Brøndby satte sig på opgøret fra begyndelsen, og Hobro, der spillede med fem forsvarsspillere, havde nok at se til.
Det kunne hjemmeholdet særligt takke Josip Radosevic for.
Kroaten vandt masser af bolde, som sikrede, at hjemmeholdet ofte var i kontrol.
Brøndby havde masser af forsøg mod mål.
Særligt Hany Mukhtar og Johan Larsson testede i flere omgange Hobro-målmand Jesper Rask, men skuddene var for det meste langskud, som målmanden havde styr på.
Læs også:VIDEO FCN vinder ude for første gang i 9 månederEfter 13 minutter fik Brøndby-angriberen Ante Erceg en stor mulighed for at score, da midtbanespilleren Simon Tibbling spillede ham fri, men han fik slet ikke ramt på bolden.
Simon Tibbling tog i stedet sagen i egen hånd efter 44 minutter.
Svenskeren samlede en andenbold op på kanten af feltet, inden han lagde den til rette med brystet og flugtede den fladt i mål til højre for Jesper Rask.
Kampbilledet gentog sig i anden halvleg, men Hobro-defensiven stod godt imod presset.
Både Ante Erceg og midtbanespilleren Besar Halimi havde gode skudforsøg mod Hobro-målet, men den sidste skarphed manglede.
Læs også:VIDEO FC Midtjylland slår Randers i chancerigt opgørUdeholdet skiftede sidste sæsons topscorer i Superligaen, Pål Alexander Kirkevold, ind med 25 minutter tilbage, og nordmanden skulle blot bruge få minutter på at vise, at han stadig er farlig.
En andenbold endte hos angriberen i feltet, men han flugtede den lige på Marvin Schwäbe, der stod godt placeret.
Tættere på en udligning kom Hobro ikke.
Brøndby-defensiven var i kontrol, og holdet har nu holdt nullet i de tre seneste Superliga-kampe.
/ritzau/FacebookTwitterKopier linkEmner:Ante Erceg (fodboldspiller)|Brøndby|Hany Mukhtar (fodboldspiller)|Fodbold|Brøndby Stadion




https://www.dr.dk/nyheder/indland/toke-og-frederik-var-hjaelpere-pet-i-et-aar-solgte-dronedele-til-terrormistaenkt

Drone-sagenSe temaIndlandToke og Frederik var hjælpere for PET i et år: Solgte dronedele til terrormistænktPET fulgte med, da en 30-årig mand fra et formodet netværk købte droneudstyr.
Toke Suhr og Frederik Skøt ejer en dronebutik i København.
Gennemt et år solgt de dronedele til en mand, som PET mistænkte for terror.
Af Jens Vithner, Troels Kingo, Mette Mayli Albæk og Louise Dalsgaard02.
dec.
2018 kl.
19.
00Bemærk: artiklen er mere end 30 dage gammelLæs opEn 30-årig dansk mand har i 14 måneder siddet varetægtsfængslet i en terrorsag, hvor alle detaljer indtil nu har været hemmeligholdt.
Manden er sigtet for at ville sende dronedele fra Danmark til terrororganisationen Islamisk Stat.
Nu kan DR afsløre, at to ejere af et dronefirma i København gennem et år hjalp til i efterforskningen mod den 30-årige mand og andre i et formodet terrornetværk.
Se indslaget fra 21 Søndag her.
- Det er surrealistisk.
Det vil det nok altid være, fordi vi har lavet et arbejde, som ikke måtte blive opdaget.
Vi er selvfølgelig glade for, at vi har gjort noget, der har hjulpet politiet, siger Toke Suhr.
Han er medejer af dronebutikken droner.
dk.
I 2016 blev Toke Suhr sammen med sin forretningspartner, Frederik Skøt, hemmeligt inddraget i sagen.
- PET fortalte os, at de havde en mistanke om, at den 30-årige ville komme ned i vores butik og købe droner af os.
Og hvis han gjorde det, så vil de gerne indgå et samarbejde, sådan at vi kunne hjælpe dem og undgå, at dronerne blev misbrugt, lyder det fra Toke Suhr.
Læs også:Toke og Frederik solgte droner til terrormistænkt for at hjælpe PET Mistænkt ville købe store dronedeleToke Suhr og Frederik Skøt fik til opgave at handle med den 30-årige mand, der nu er sigtet for medvirken til forsøg på terror.
Dermed kunne PET følge præcist med i, hvad manden købte, og hvordan han ville betale.
- PET holdt samtaler med os på forhånd og fortalte, at han ville være interesseret i "de store maskiner,” fortæller Toke Suhr.
- Da han kom ned i butikken første gang, var jeg nervøs.
Jeg vidste jo, at det måske var en formodet terrorist, og det skulle han jo ikke have færten af.
Undervejs videregav dronesælgerne blandt andet videoovervågning af den terrormistænktes besøg i butikken, fakturaer af hans køb og mailkorrespondancer mellem dronesælgerne og manden.
Ved et af købene købte den 30-årige mand droneudstyr for et større beløb.
-    Han kom med pengene i en mavetaske, og det var en stak på 120.
000 kroner.
Normalt har vi ikke noget at gøre med så mange kontanter på en gang, fortæller Frederik Skøt.
Det er ikke ulovligt at købe de dronedele, som den 30-årige mand ifølge politiet har købt.
Men politiet mener, at delene blev købt med henblik på at give dem videre til Islamisk Stat, der skulle bruge dem til terror.
Det købte den terrormistænkteFem A3-styreenheder, der bruges til større droner.
A3-flycomputerne giver store flyvenøjagtighed og gør det muligt at planlægge ruter.
Seks tv-tunere, der gør det muligt at transmittere live-video fra dronen.
Seks infrarøde amerikanske militærkameraer, som kan bruges i mørke.
Software til flyvedata, så man kan tracke dronens rute.
12 drone-propeller.
Ifølge DR’s oplysninger satte efterretningstjenesten sporingsudstyr i nogle af de dronedele, som den terrormistænkte købte.
Det er uvist præcis, hvor politiet har sporet dronedelene til.
Politiet mener, at den 30-årige samarbejdede med en 33-årig dansk-tyrker, der er bosat i Tyrkiet og tidligere dømt i en europæisk terrorsag.
Han stod ifølge sigtelsen for at få dronedelene ind til Islamisk Stat i Syrien og Irak.
Den 33-årige er stadig på fri fod og internationalt efterlyst.
Flere på fri fodDen 30-årige mand, der blev fængslet i september 2017, var sammen med den 33-årige dansk-tyrker de første i et formodet terrornetværk, som politiet har sigtet for medvirken til forsøg på terror.
I september i år blev yderligere tre personer fængslet og sigtet i sagen.
Politiet mistænker også dem for at købe og ville transportere droneudstyr til Islamisk Stat.
Alle nægter sig skyldige.
Samtidig mener politiet, at der er yderligere uidentificerede medgerningsmænd fra det formodede terrornetværk på fri fod.
Blandt de sigtede er 31-årige Basil Hassan, der er efterlyst for attentatforsøget på forfatter og islamkritiker Lars Hedegaard i 2013.
Droner hos Islamisk StatIslamisk Stat har brugt droner systematisk i konflikten i Syrien og Irak.
Dronerne er blevet brugt til at overvåge fjenden eller områder i konflikten.
Siden 2016 har terrororganisationen også brugt droner som direkte våben.
Dronerne kan udstyres med sprængstof, som kan slippes fra luften.
Islamisk Stat har også brugt doner til at filme propagandavideoer.
Basil Hassan mistænkes for at have spillet en hovedrolle i netværket og for selv at have købt droner til Islamisk Stat i 2012 og 2013.
I 2016 kom Basil Hassan på USA’s terrorliste, og han ifølge den tidligere amerikanske terrorchef Jason Blazakis en af de farligste på terrorlisten.
- Han havde opbakning fra ledelsen i IS til at udvikle droneteknologien, siger Jason Blazakis.
Basil Hassan har været meldt dræbt flere gange, men det er aldrig fra officiel side bekræftet.
Dansk politi arbejder dog ud fra, at han stadig kan være i live.
PET har ikke ønsket at kommentere sagen.
Den 30-åriges forsvarsadvokat Michael Juul Eriksen kan ikke kommentere dronesælgernes fortælling, da sagen kører for lukkede døre.
Han henviser til, at hans klient nægter sig skyldig.
Heller ikke Københavns Politi har ønsket at kommentere sagen.
FacebookTwitterKopier linkEmner:Islamisk Stat|Politiets Efterretningstjeneste|Terrorisme|Kriminalitet|København




https://www.dr.dk/nyheder/indland/kongeligt-smykke-solgt-millionbeloeb-derfor-maa-eks-komtesser-saelge-arvestykket

IndlandKongeligt smykke solgt for millionbeløb: Derfor må eks-komtesser sælge arvestykketHammerslagsprisen var to millioner kroner, da dronning Alexandrines safirdiamen blev solgt på auktion.
Diademet, der har tilhørt dronning Alexandrine og Christian 10.
, blev solgt på auktion for to millioner kroner.
Af Lars Lindevall02.
dec.
2018 kl.
21.
12Bemærk: artiklen er mere end 30 dage gammelLæs opHandlen gik hurtigt, da et historisk klenodie i fredags kom under hammeren hos Bruun Rasmussen Kunstauktioner.
Her solgte de tidligere komtesser, Camilla, Josephine og Feodora af Rosenborg, et safirdiadem, som er et kongeligt arvestykke fra 1898.
En ukendt køber, der bød via telefonen, købte smykket for to millioner kroner.
Safirdiademet har en særlig historie, da det oprindeligt var en gave fra den russiske Zar Nikolaj II og Zaritsa Alexandra Feodorovna af Rusland ved prinsesse Alexandrine af Mecklenburg-Schwerin og den danske prins Christians bryllup i Cannes i foråret 1898.
Ifølge Bruun Rasmussen var der interesse fra potentielle købere i både Danmark, England, Rusland, USA og Frankrig.
Efter auktionen har der været en debat på DR.
dk’s Facebook-side om, hvorvidt det er i orden at sælge ud af kongelige arvestykker, som har en høj historisk værdi.
Privat arvegodsBjarne Steen Jensen, der er ekspert i kongelige smykker og kunstgenstande, forklarer, at der intet er i vejen for, at de tidligere komtesser kan sælge et diadem til en privat køber, selv om det har tilhørt dronning Alexandrine og Christian 10.
- Da det er privat arvegods i familien, må pigerne gøre med det, hvad de vil.
Der er ikke noget af det, der er statens ejendom, siger Bjarne Steen Jensen, der er forfatter til bogen ‘Juvelerne i Det Danske Kongehus’ og historiker.
Han tilføjer, at der er lavet aftaler mellem staten og kongehuset omkring, hvilke genstande, der er statens ejendom.
Det drejer sig blandt andet andet om landets slotte og de danske kronjuveler på Rosenborg.
- Men i dette tilfælde er der tale om private smykker, som bare går i arv.
Hvis staten eller kongehuset havde været interesseret i at bevare safirdiademet, kunne de jo have budt på auktionen.
Læs også:Kongeligt arvesmykke solgt for to millioner kronerStor udenlandsk interesseBjarne Steen Jensen forklarer, at der generelt er stor interesse fra udenlandske opkøbere, når der kommer kongelige smykker til salg på auktioner.
- For eksempel ved jeg, at der er et japansk firma, der køber kongelige smykker, som de udlejer til udstillinger, siger historikeren.
Hans Borg, der er Bruun Rasmussens chefekspert i russisk kunst, er overvældet over den store opmærksomhed, som salget har fået.
- Det russiske safirdiadem er uden sammenligning den mest spektakulære russiske kunstgenstand, som vi nogensinde har solgt hos Bruun Rasmussen.
Her går skønhed og historiens vingesus for alvor op i en højere enhed.
Jeg er helt overvældet over al den opmærksomhed, som dette smykke har fået fra vores kunder og den danske og internationale presse, siger Martin Hans Borg fra Bruun Rasmussen Kunstauktioner, i en pressemeddelelse.
FacebookTwitterKopier linkEmner:Bruun Rasmussen Kunstauktioner|Rusland|Auktionshuse|Royalt|Facebook




https://www.dr.dk/sporten/haandbold/em-kvinder/reserve-indkaldt-til-den-danske-em-lejr-hun-er-sikkerhedsventil-vores

EM KvinderReserve indkaldt til den danske EM-lejr: 'Hun er sikkerhedsventil for vores anfører'Viborg-bagspilleren Line Haugsted bliver føjet til den danske EM-trup, der nu tæller 18 spillere.
Line Haugsted træder ind i EM-truppen i Frankrig.
02.
dec.
2018 kl.
20.
50Bemærk: artiklen er mere end 30 dage gammelLæs opDen danske trup ved håndbold-EM i Frankrig er nu oppe på 18 spillere.
Landstræner Klavs Bruun Jørgensen har søndag aften valgt at hente bagspilleren Line Haugsted til Frankrig, oplyser Dansk Håndbold Forbund (DHF) i en pressemeddelelse.
- Vi ville gerne have haft Line med fra start, men nu har vi kaldt hende ned som en sikkerhedsventil, fordi vi ikke ved, hvor meget vi kan bruge (anfører, red.
) Stine Jørgensen på grund af hendes knæ, siger landstræneren til DR Sporten.
Læs også:Danmark er videre ved EM efter sikker sejr over PolenI den danske trup er der flere spillere, der kæmper en smule med fysikken.
Blandt andre førnævnte Stine Jørgensen, der for halvanden måned siden blev opereret i knæet, stod over, da Danmark søndag besejrede Polen.
I den kamp måtte fløjspilleren Fie Woller kort før slut udgå med en mindre skade.
Woller gik efter slutfløjtet direkte til behandling og stod ikke til rådighed for pressen.
Men landstræner Klavs Bruun Jørgensen regnede umiddelbart efter kampen ikke med, at skaden er alvorlig.
- Hun fik et lille stræk i sin læg, som har været lidt belastet i forvejen.
Hun mener selv, at det nok skal blive okay, sagde landstræneren.
Læs også:Danmarks EM-anfører sidder over mod PolenVed at skifte Stine Jørgensen ud med Mathilde Hylleberg før Polen-kampen brugte Klavs Bruun Jørgensen den ene af de to udskiftninger, han har til rådighed i det indledende gruppespil.
/ritzau/FacebookTwitterKopier linkEmner:Fie Woller (håndboldspiller)|Klavs Bruun Jørgensen (håndboldtræner)|Dansk Håndbold Forbund|Håndbold|Frankrig




https://www.dr.dk/nyheder/udland/lofven-far-dage-mere-til-danne-regering

Valg i SverigeSe temaUdlandLöfven får to dage mere til at danne regeringStefan Löfven (S) har fået to dage ekstra til at forsøge at finde opbakning til en regering i Sverige.
Stefan Löfven (S) får forlænget fristen til at danne regering.
02.
dec.
2018 kl.
22.
33Bemærk: artiklen er mere end 30 dage gammelLæs opDen svenske statsministerkandidat Stefan Löfven (S) får to dage mere til at finde opbakning til en regering, og deadline er således rykket frem til onsdag.
Det skriver flere svenske medier.
Ifølge professor i statskundskab ved Stockholms Universitet Drude Dahlerup er det et tegn på, at der endelig er bevægelse i Sverige, når det kommer til at danne en regering.
- Stefan Löfven har fået udsættelse fra mandag til onsdag i forhold til at skulle præsentere en mulig regering.
- Det betyder, at der er samtaler i gang.
Det er en lillebitte åbning, for det betyder, at der for første gang er nogen, der har rykket sig.
Læs også:Tre måneders dødvande: Liberalerna kan muligvis støtte Löfven-regeringSverige holdt valg i september, men har siden da ikke kunnet danne en regering.
Det skyldes, at ingen af de traditionelle blokke vil danne regering med Sverigedemokraterna, men heller ikke har flertal selv.
Ingen vil danne regering med SverigedemokraternaDet skyldes, at ingen af de traditionelle blokke vil danne regering med Sverigedemokraterna, men heller ikke har flertal selv.
Tidligere har den borgerlige fløj fået buddet til at danne regering, men den kunne ikke samle et flertal bag sig.
Mens blokkene har stået stejlt over for hinanden, så har de to borgerlige partier Centerpartiet og Liberalerna i den seneste uge luftet muligheden for ikke at vælte en eventuel socialdemokratisk regering, hvis den siger god for en række ganske liberale krav.
Det på trods af, at Centerpartiet leder tidligere har svoret, at hun hellere ville spise sin højre sko end at gå med til en socialdemokratisk regering.
Ifølge Drude Dahlerup er partierne dog under et stort pres for at komme frem til en løsning.
Ikke bare skal der vedtages en finanslov, Talmannen, der leder processen, har også sagt, at der skal findes en løsning, inden Riksdagen går på juleferie.
- Jeg tror på, der sker noget.
Det er første gang, at nogen har flyttet sig.
Så Centerpartiet og Liberalerna har åbnet døren, selv om det kun er på klem.
- Men det er dog noget, siger Drude Dahlerup.
/ritzau/FacebookTwitterKopier linkEmner:Drude Dahlerup (politiker)|Sverige|Stockholms Universitet|Sverigedemokraterna|Stefan Löfven (politiker)




https://www.dr.dk/nyheder/kultur/kan-du-gaette-hvem-det-er-se-de-kendtes-kragetaeer-og-hvad-det-siger-om-dem

KulturKan du gætte, hvem det er?
Se de kendtes kragetæer - og hvad, det siger om demHåndskriften er på vej ud til fordel for alle de digitale erstatninger, men er håndskriften overhovedet værd at bevare?
Hvordan ser de kendtes håndskrift ud?
Find svaret i testen herunder.
(© DR/TV2)Af Malene Koops Grønborg02.
dec.
2018 kl.
19.
00 | opdateret 30.
nov.
2018 kl.
14.
53Bemærk: artiklen er mere end 30 dage gammelLæs opDe fleste af os skriver i dag kun sjældent noget i hånden.
Breve er erstattet med e-mails, sedler er erstattet af sms'er, og notater bliver skrevet ned på computeren og ikke på en blok.
I dag hylder dr.
dk håndskriften med en lille quiz, som du finder nederst i artiklen her.
Og man lærer faktisk bedre ved at skrive tingene ned på papir.
Sådan lyder det fra lektor på Københavns Professionshøjskole, Louise Rønberg.
Men er håndskriften værd at bevare eller er det noget, der hører fortiden til?
Vi har talt med fremtidsforsker Anne Skare Nielsen, professor fra Danmarks Pædagogiske Universitet, Niels Egelund, og lektor på Københavns Professionshøjskole, Louise Rønberg, der både underviser og forsker i læse- og skriveudvikling.
Indkøbslisten er en af de få ting, nogle af os stadig skriver i hånden.
Men håndskriften er måske snart en saga blot.
(© dr)Fremtidsforskeren- Der er egentlig ingen grund til at bevare håndskriften.
I hvert fald ikke, hvis vi mener, at det i fremtiden gælder om at være hurtig, digital, målrettet og produktiv.
- Men hvis vi mener, at fremtiden også er æstetik, fordybelse, håndværk og at kunne sætte sit personlige præg på et tomt stykke papir, så er håndskriften værd at bevare.
- Nogle undersøgelser peger desuden på, at man skal skrive i hånden som barn for overhovedet at kunne lære og erkende, hvad bogstaver og ord er, og at det er godt for hjernen at kunne.
Anne Skare Nielsen, fremtidsforskerProfessoren- Håndskrift er noget meget personligt, og det bruges endda til personlighedsanalyser.
Men i og med at vi alle sammen sidder og bruger tastaturet hver dag, så forsvinder det naturlige udtryk og den måde, man skriver på.
- Tastaturerne er kommet for at blive.
Men glæden ved at få et håndskrevet brev tror jeg, de fleste kender.
Vi bruger hjernen mindre og husker dårligere, når vi glemmer at skrive og tegne i hånden.
Louise Rønberg, lektor, Københavns Professionshøjskole- Og så tror jeg, at det at kunne skrive i hånden er en færdighed, som har stor betydning, når børn skal lære bogstaverne.
Niels Egelund, professor fra Danmarks Pædagogiske UniversitetForskeren i læse- og skriveudvikling:- Håndskrivning og kruseduller støtter hukommelsen og giver hjernen fysiske kroge at hænge information op på.
- Vi bruger hjernen mindre og husker dårligere, når vi glemmer at skrive og tegne i hånden.
Og vi kommer mere på afstand af hinanden, hvis vi aldrig møder hinanden tæt på i håndskriften.
- Når vi bliver ved med at bruge vores håndskrift, har vi et personligt udtryk, der virker uanset strøm og netforbindelse.
Louise Rønberg, lektor på Københavns ProfessionshøjskoleKan du gætte, hvem der står bag?
I testen herunder kan du se nogle af de danske kendtes håndskrift.
Maria Ploug, der er uddannet grafolog og skriftpsykolog, har analyseret på de forskellige skrifttyper uden at vide, hvem der har skrevet det.
Hendes analyser kan du læse under hvert svar.
FacebookTwitterKopier linkEmner:København|Danmarks Pædagogiske Universitet|Videregående uddannelser|Niels Egelund (professor)|Uddannelse




https://www.dr.dk/sporten/haandbold/championsleague/video-bsv-droener-videre-i-cl-efter-gyserkamp

ChampionsleagueVIDEO BSV drøner videre i CL efter gyserkampBjerringbro-Silkeborg vandt søndag 29-28 over Sporting Lissabon og sikrer sig avancement i Champions League.
02.
dec.
2018 kl.
18.
49Bemærk: artiklen er mere end 30 dage gammelLæs opBjerringbro-Silkeborg (BSV) er videre i Champions League, efter at holdet søndag vandt 29-28 over portugisiske Sporting Lissabon.
Resultatet betyder, at BSV bliver etter i puljen.
Dermed skal BSV spille to playoffkampe om at komme i ottendedelsfinalerne i Champions League.
Læs også:BSV jagter et af sæsonens store mål mod SportingBSV skulle bruge point i søndagens kamp i Jysk Arena i Silkeborg, hvis holdet ville videre fra Champions League-gruppespillet.
Men det kunne man ikke se fra kampens start.
Dårlige afslutninger og svagt forsvarsspil gav hjemmeholdet en skidt start, og BSV kom bagud med 3-7 efter godt ti minutter.
Meget atypisk BSV fik holdet kun scoret fire mål i det første kvarter af kampen på trods af flere overtalsperioder.
Men så vågnede Nikolaj Markussen op, og den tårnhøje bagspiller scorede tre hurtige mål, og midtjyderne kom igen helt tæt på ved 9-10.
Læs også:VIDEO Skjern henter sensationelt point mod ungarsk storholdDerfra fulgtes de to hold ad, og flere store redninger fra Aljosa Rezar i BSV-målet sikrede en pausestilling på 16-16.
Fem minutter inde i anden halvleg kom BSV's første føring i kampen, da Nikolaj Markussen sendte bolden ind til 18-17.
Angrebet kostede dog Michael Knudsen en tur på bænken, da han fik en albue i hovedet og blødte fra øjenbrynet.
Knudsen blev lappet sammen, men kom ikke mere på banen for BSV.
Stefan Hundstrup var med igen efter at have været ude de seneste syv kampe for BSV på grund af en rygskade.
Han gjorde en god figur og scorede især i anden halvleg på vigtige tidspunkter.
Læs også:VIDEO Nikolaj Øris' lange tå fik temperamenterne i kogGennem størstedelen af anden halvleg skiftedes de to hold til at føre med et mål, og mod slutningen blev det en sand gyser.
Nikolaj Øris Nielsen bragte BSV foran med 28-27 med tre minutter igen, men Sporting fik udlignet.
Med ti sekunder igen kom så den forløsende scoring.
Og det blev Nikolaj Markussen, der blev helten.
Fra højre side satte han sit femte mål ind til slutresultatet 29-28.
BSV var på intet tidspunkt foran med mere end et mål i løbet af kampen.
/ritzau/FacebookTwitterKopier link




https://www.dr.dk/nyheder/indland/dansk-hbo-stjerne-gik-forrest-i-julemaerkemarch

IndlandDansk HBO-stjerne gik forrest i julemærkemarchFor 42.
gang blev der landet over gået march til fordel for julemærkehjemmene.
Vikings-stjernen Alex Høgh Andersen var med i Skælskør.
Alex Høgh Andersen har en stor rolle i hitserien 'Vikings'.
Søndag gik han med i julemærkemarchen.
(© HBO)Af Jens Andersen02.
dec.
2018 kl.
20.
45Bemærk: artiklen er mere end 30 dage gammelLæs opHov, var det ikke?
Jo, det var det.
Den danske HBO-stjerne, Alex Høgh Andersen, der spiller hovedrollen i hitserien Vikings, gik søndag forrest, da der var march til fordel for julemærkehjemmene landet over.
FAKTA OM JULEMÆRKEFONDENHvert år får op mod 1.
000 børn mellem 7 og 14 år hjælp til et bedre liv på et Julemærkehjem.
Børn på Julemærkehjem har ofte dårlig livskvalitet, hvor mobning og lavt selvværd fylder meget.
På et Julemærkehjem får børn mod på livet igen.
Dagligdagen bygger på motion, sund kost og stærkt sammenhold.
Hjemmene ligger i Roskilde, Skælskør, Ølsted, Kollund og Hobro.
Den 24-årige verdensstjerne gik med i hjembyen Skælskør.
- Jeg er her, fordi at det her er en vigtig sag.
Jeg er så privilegeret, at jeg er kommet til at lave nogle ting, hvor jeg kan nå ud til nogle mennesker.
Det er en stor ære og fornøjelse at være her og hjælpe med at åbne julemærkemarchen 2018, siger Alex Høgh Andersen, der har arbejdet på julemærkehjemmet i hjembyen Skælskør.
Den verdensberømte ’viking’ har derfor et indgående kendskab til, hvad det kan betyde for et ungt menneske at komme på julemærkehjem.
Læs også:12-årige Rasmus må vente et år på at komme på julemærkehjem: Det er en rigtig øv-følelse- Det ændrer folks liv.
De får etableret en masse ’jeg kan godt’-minder, som er rigtig, rigtig gode for resten af livet.
De får nogle venner, som de har resten af livet.
Det er et sindssygt vigtigt fundament, de får bygget her, siger Alex Høgh Andersen.
Sidste år gik cirka 16.
000 mennesker med i julemærkemarchen, der bliver afviklet over hele landet.
Her blev der indsamlet 1.
315.
000 kroner til landets fem julemærkehjem.
Det forventes, at det tal bliver overgået i år på de 66 marcher rundt omkring i landet.
FacebookTwitterKopier linkEmner:Julemærkefonden|Fedme|HBO|Skælskør




https://www.dr.dk/nyheder/udland/65000-i-protest-mod-klimaforandringer-der-er-ingen-jobs-paa-en-doed-planet

Udland65.
000 i protest mod klimaforandringer: 'Der er ingen jobs på en død planet'Tusindvis deltog i Belgiens største klimamarch på dagen, hvor knap 200 lande mødes til klimatopmøde.
Af Louise Brodthagen Jensen02.
dec.
2018 kl.
18.
46Bemærk: artiklen er mere end 30 dage gammelLæs opDer var isbjørne, træer og pingviner iblandt de mange tusinder, som i eftermiddag indtog gaderne i den belgiske hovedstad Bruxelles.
Under opfordringen "Claim the Climate" (Gør krav på klimaet, red.
) deltog op mod 65.
000 i den store klimamarch for at gøre opmærksom på global opvarmning.
- Det er overvældende og historisk, siger Charlotte Scheerens, der er talsmand for arrangørerne bag klimamarchen.
- Vi er meget glade, fordi det her giver os håb for fremtiden, og det viser, at der er en stor opbakning til den ambitiøse klimapolitik i Belgien.
Det er et meget stærkt signal om, at politikerne ikke kan ignorere det længere, siger hun til belgiske VRT.
Klimamarchen finder sted på dagen, hvor repræsentanter for 195 lande mødes i den polske by Katowice til FN's klimatopmøde COP24.
Her skal lederne fra alverdens lande nå til enighed om et regelsæt i forlængelse af Parisaftalen fra 2015.
Målet med Paris-aftalen, som 195 ledere blev enige om ved klimatopmødet i 2015, er, at den globale temperaturstigning skal holdes under to grader - og helst ikke mere end halvanden grad ved udgangen af dette århundrede.
Men ifølge FN's Klimapanel, IPCC, er målet i Paris-aftalen om en maksimal stigning på to grader slet ikke vidtrækkende nok.
For at holde et mål om at holde temperaturstigning på halvanden grad, skal landene nedbringe udledningen af drivhusgasser med 45 procent i 2030.
"Der er ingen 'jobs, jobs, jobs' på en død planet" står der på et protestskiltene, der kan henvise til et udtrykt ofte brugt af USA's præsident.
Donald Trump besluttede sidste sommer at trække USA ud af klimaaftalen indgået i 2015 og har for nylig afvist en rapport, der påviser, at mere hyppige ekstreme vejrfænomener er nogle af konsekvenserne af klimaforandringer.
1 / 11De lande, der udleder flest drivhusgasser, er Kina og USA.
Tilsammen står de for mere end 40 procent af den totale udledning, viser data fra EU-Kommissionen.
2 / 11"Jeg har brug for mit køleskab" står der på et skilt hos en af de mange demonstranter, som var iklædt et kostume ved dagens klimamarch.
3 / 11Selv hvis alle lande lever op til de begrænsninger, der er sat i Paris-aftalen i 2015, vil planeten stadig være omkring tre grader varmere ved slutningen af dette århundrede ifølge beregninger fra Climateactiontracker.
4 / 11Den internationale meteorologiske organisation, WMO, offentliggjorde tidligere på ugen en rapport, der viser, at 2018 er det fjerdevarmeste år målt - kun overgået af 2015, 2016 og 2017.
5 / 11Ifølge WMO er op mod to millioner mennesker blevet såkaldte "klimaflygtninge", som er blevet tvunget på flugt på grund af naturkatastrofer, der hænger sammen med klimaforandringer.
6 / 11De radikale vejrskift forbundet med klimaforandringer mistænkes blandt andet for at stå bag en reduktion i bestanden af flere biarter.
7 / 11Kravene fra demonstranterne er blandt andet, at der fastsættes skrappere krav for udledning af klimagasser som CO2 og metan.
8 / 11Samtidig med at tusindvis strømmede ud i de belgiske gader, blev klimakonferencen i Polen indledt med en opfordring til handling for at bremse de "akutte" trusler, som klimaforandringerne udgør.
En række ledere af tidligere FN-klimakonferencer skriver i en fælles udtalelse, at landene i COP24 må "tage beslutsomme skridt for at håndtere disse akutte trusler".
- Effekten af klimaforandringer er i stigende grad svær at ignorere, lød det i udtalelsen.
9 / 11Ifølge WMO er de tyve varmeste år på Jorden målt inden for de seneste 22 år.
10 / 11Klimaforskere afviser, at målet i Paris-aftalen om at holde den globale temperaturstigning på under to grader ved udgangen af dette århundrede er vidtrækkende nok.
11 / 11FacebookTwitterKopier linkEmner:Forenede Nationer|Intergovernmental Panel on Climate Change|Klimaændringer|Belgien|Miljøpolitik




https://www.dr.dk/sporten/cykling/ny-dansk-world-cup-medalje-i-banecykling

CyklingNy dansk World Cup-medalje i banecyklingJulie Leth og Trine Schmidt vandt søndag sølv i parløb ved World Cup i banecykling i Berlin.
Julie Leth (tv.
) og Trine Schmidt sikrede tredje danske World Cup-medalje i træk i kvindernes parløb.
Af Kasper Heide Lund02.
dec.
2018 kl.
18.
57Bemærk: artiklen er mere end 30 dage gammelLæs opDanmark fik søndag endnu en medalje ved World Cuppen i banecykling i Berlin.
I sæsonens tredje World Cup-afdeling vandt Julie Leth og Trine Schmidt sølv i kvindernes parløb, mens guldet gik til briterne.
Læs også:Danske superben kører World Cup-guld hjem i BerlinKvinderne fra Storbritannien startede bedst i finalen og fik 18 point i de fire første spurter.
Danskerne kom på tavlen efter fjerde spurt, hvor de blev nummer to efter briterne.
Inden sidste spurt havde Leth og Schmidt kørt sig op, så kampen om guldet stod mellem danskerne og briterne.
Briterne vandt dog spurten, men de danske ryttere ikke fik point.
Det betød guld til Storbritannien, sølv til Julie Leth og Trine Schmidt, mens Belgien tog bronze.
Læs også:Danske herrer må nøjes med World Cup-sølv i banecyklingI den samlede World Cup-stilling ligger Danmark nummer to i parløb for kvinder med tre afdelinger tilbage.
I de to første afdelinger blev det til guld og sølv for danskerne.
Det betyder, at danskerne fortsat ligger lunt i svinget i kvalifikationsræset til både VM og OL.
Hos mændene blev det fredag til sølv i fire kilometer forfølgelse, mens Lasse Norman Hansen og Casper Folsach lørdag vandt guld i parløb.
FacebookTwitterKopier linkEmner:Casper Folsach (cykelrytter)|Julie Leth (cykelrytter)|Storbritannien|Cykelsport|Berlin




https://www.dr.dk/sporten/haandbold/em-kvinder/klavs-bruun-efter-em-avancement-jeg-er-utrolig-stolt-af-spillerne

EM KvinderKlavs Bruun efter EM-avancement: 'Jeg er utrolig stolt af spillerne'Den danske landstræner var mere end tilfreds med den præstation, som det danske kvindelandshold lagde for dagen mod Polen.
Klavs Bruun Jørgensen deler roser ud til sine spillere efter sejren over Polen.
Af Michael Sten Jensen i Lyon og interview: Frederik Lindved02.
dec.
2018 kl.
18.
33Bemærk: artiklen er mere end 30 dage gammelLæs opDanmark fortsatte søndag de gode, offensive takter, da Polen blev nedlagt med 28-21 ved EM i Frankrig.
Derfor var det en stærkt tilfreds landstræner, der efter sejren delte roser ud til sine spillere.
- Jeg er selvfølgelig utrolig stolt.
En ting er at vinde stort og sikkert, men at vi kan skifte så meget, uden at kvaliteten falder, det er jeg svært tilfreds med.
Det var det, jeg havde håbet med den her trup, siger Klavs Bruun Jørgensen.
Læs også:Danmark er videre ved EM efter sikker sejr over PolenInden kampen havde han blæst til angreb mod de tunge, polske spillere, der har haft en tendens til at falde i kadence som kampene skrider frem.
Sådan kunne kampbilledet også tolkes i dagens opgør, hvor Danmark først for alvor stak af i anden halvleg.
- Hvis man går ind med den indstilling, at man håber, de andre knækker, så går det galt.
Vi ville køre på og spille vores spil, uanset om vi var foran eller bagud, siger landstræneren.
Jørgensen tog revancheI startopstillingen havde Klavs Bruun Jørgensen givet genvalg til den unge Viborg-spiller, Kristina Jørgensen, der i fredagens kamp mod Sverige ikke just fik en drømmeåbning på EM.
Efter blot fem minutter havde Jørgensen allerede trukket to udvisninger til sig, og det kunne ses på den unge spillers reaktion på bænken.
Den danske landstræner tøvede dog ikke med at sætte Jørgensen i spil mod Polen.
Læs også:Danmarks EM-anfører sidder over mod Polen- Jeg var ikke i tvivl om, at hun skulle starte inde igen.
Jeg har stor tiltro til hendes evner, og det har hun gjort sig fortjent til gennem hendes præstationer for os, siger Klavs Bruun Jørgensen.
Den unge spiller scorede fem gange i sejren, og det giver selvtillid fremadrettet, fortæller Kristina Jørgensen.
- Det betyder meget at komme ordentligt ind i turneringen, og at få en god sejr sammen med pigerne.
- Det er klart, at jeg bare skal kæmpe videre, så det kom hurtigt ud af hovedet.
Det fungerede fint i dag, og de andre er gode til at sætte mig op, så det var fedt, siger Kristina Jørgensen.
FacebookTwitterKopier link




https://www.dr.dk/sporten/oevrig/frankrig-og-norge-aabner-skiskydningssaesonen-skarpest

Øvrig sportFrankrig og Norge åbner skiskydningssæsonen skarpest I sæsonens første World Cup-løb vandt Norge guld i single mix stafet, mens Martin Fourcade og franskmændene sejrede i mix stafet.
Martin Fourcade og Frankrig vandt Af Kasper Heide Lund02.
dec.
2018 kl.
20.
07Bemærk: artiklen er mere end 30 dage gammelLæs opWorld Cup-sæsonen for skiskytter begyndte søndag, og det blev til fransk og norsk triumf i de to første løb i Pokljuka i Slovenien.
I søndagens tidlige løb blev der kørt single mix stafet, hvor hvert hold består af én mand og én kvinde, som på skift sendes ud på løjpen.
Her var det norske par suveræne.
På sidste skydning gjorde Lars Helge Birkeland arbejdet færdigt med fem træffere.
Han kørte efterfølgende alene over stregen og kunne juble over guldet sammen med sin makker Thekla Brun-lie.
Østrig tog sølvet 8.
5 sekund efter, mens Ukraine fik bronze.
Frankrig og Fourcade var skarpestI det sene løb stod på den også på mix stafet, men her bestod holdene af to kvinder og to mænd.
De skulle hver skyde to gange og i alt tilbagelægge 27 kilometer på ski.
Her var Frankrig med skiskydningens stjernen over dem alle, Martin Fourcade, på holdet, skarpest.
Som sidste løber kørte Simon Desthieux over målstregen til fransk guld knap 39 sekunder foran Schweiz.
Italien tog bronze, mens Norge og Tyskland skuffende måtte nøjes med en sjette- og syvendeplads.
Den næste disciplin ved World Cuppen i Slovenien er mændenes individuelle konkurrence.
Den køres på onsdag, og du kan se med på DR1 fra klokken 14.
10.
FacebookTwitterKopier linkEmner:Martin Fourcade (skiløber)|Frankrig|DR1|Norge|Skisport




https://www.dr.dk/nyheder/indland/co2-bliver-omdannet-til-sten-kom-med-til-island-der-eksperimenterer-med

IndlandCO2 bliver omdannet til sten: Kom med til Island, der eksperimenterer med klimaløsningerDet er afgørende at fjerne CO2 fra atmosfæren for at nå klimamålene, mener forskere.
Af Christina Nordvang Jensen, Thøger Kirk, Rikke Mathiassen og Tina Valentin Bitsch (video)02.
dec.
2018 kl.
20.
15Bemærk: artiklen er mere end 30 dage gammelLæs opFor enden af en grusvej i Island gemmer der sig en opfindelse, som måske kan få stor betydning for klimaet i fremtiden.
Island har en unik undergrund, og den har forskere de seneste år forsøgt at udnytte til at udvikle en teknologi, der kan suge CO2 ud af atmosfæren og lave den om til sten.
CO2’en bliver blandet med vand, som man pumper ned i den islandske undergrund.
Her reagerer den med den vulkanske bjergart basalt, og sådan bliver CO2’en på bare to år forvandlet til sten.
Teknologien kører i to spor.
Man indfanger både CO2 fra den gas, der kommer fra kraftværket Hellisheiði, og så har man den såkaldte "støvsuger": Maskinen, der er lavet i Schweiz, og som via et specielt luftfilter suger CO2 direkte fra luften.
Lige nu kan støvsugeren suge op til 50 ton CO2 om året, hvilket svarer til udledningen fra 11 biler.
Selvom forskningen stadig er på baby-stadierne, er perspektiverne - et sted ude i fremtiden - vilde.
21 Søndag er rejst til Island for at blive klogere på en af de teknologier, som flere forskere og politikere har deres øjne rettet mod i kapløbet om at undgå en klimakatastrofe.
Du kan få et lille indblik i processen i videoen øverst i artiklen.
Læs også:Den danske undergrund kan lagre enorme mængder CO2 Island har arbejdet med at trække CO2 ud af luften og lagre det som sten dybt nede i undergrunden.
 Området i Island, hvor der arbejdes med teknologierne, ligner til forveksling en scene fra rummet.
 Sandra Snebjørndottir er geolog og arbejder på projektet "CarbFix2" i Island.
 På området i Island er der ført store rør rundt om bjerglandskabet.
1 / 4Island har arbejdet med at trække CO2 ud af luften og lagre det som sten dybt nede i undergrunden.
1 / 4Området i Island, hvor der arbejdes med teknologierne, ligner til forveksling en scene fra rummet.
2 / 4Sandra Snebjørndottir er geolog og arbejder på projektet "CarbFix2" i Island.
3 / 4På området i Island er der ført store rør rundt om bjerglandskabet.
4 / 4CO2 i den danske undergrund?
Island er særlig, fordi landet har deres vulkanske bjergarter, deres lavaer, og så bor de ovenpå en vulkan.
Det gør, at de har en masse gratis varme til rådighed, der gør det muligt at lave ting, som ikke kan lade sig gøre i lande som Danmark.
Og det er også tilfældet med denne teknologi.
Den kræver nemlig en vulkansk undergrund som den islandske, hvis det ikke skal blive en meget dyr og besværlig proces.
Men selvom vi i Danmark ikke kan gøre præcis det samme som i Island, så ser Lars Henrik Nielsen, der er afdelingsleder på GEUS og arbejder med fangst og lagring af CO2, alligevel store muligheder i den danske undergrund.
Han har været med til at undersøge, hvor man i den danske undergrund kan placere CO2, og der er flere potentielle steder.
Hvad er CO2?
CO2 er en luftart, der også kendes som kuldioxid eller kultveilte og dannes ved afbrænding af organisk materiale.
Vi udleder CO2, når vi afbrænder kul, olie og gas i kraftværker, som producerer varme og el.
Vi er derfor alle sammen med til at udlede CO2, når vi bruger varme og el, og når vi bruger benzin og diesel i vores biler.
Vi bidrager også til CO2-udledningen, når vi køber mad og andre produkter, som det har krævet energi at fremstille, eller rejser med fly eller skib.
Et af stederne er den nordvestsjællandske by Havnsø.
Omkring halvanden kilometer nede i jorden ved byen er der sandsten, og det er dem, man kan bore sig ned til og pumpe CO2 ned gennem et bor.
Sandstenene indeholder saltvand, der bliver skubbet til side, og så opløses CO2'en i det og bliver dernede.
- Det, vi hos GEUS foreslår, er, at man overvejer, at samle CO2 op fra den røggas, der bliver sendt ud fra kraftvarmeværker og cementindustrien, og så op-koncentrerer man CO2’en til en ren CO2-væske, der bliver pumpet ned i undergrunden, forklarer Lars Henrik Nielsen.
Læs også:Her er tre ting, som kan forstærke den globale opvarmningCO2 skal fjernes fra atmosfærenDe fleste eksperter er enige om, at vi er nødt til at udlede mindre C02 - og faktisk mere end det: Vi skal også rydde op i atmosfæren - hvis vi skal nå politikernes mål om, at Danmark og EU skal være klimaneutral i 2050.
En af dem, der er positiv over for teknikken, er Philip Fosbøl, der er lektor på DTU Kemiteknik og en af de få danske forskere, som arbejder med CO2-lagring.
Han mener, at det er afgørende at forske i teknologier som den fra Island, hvis man skal nå klimamålene.
3 måder at gemme CO2 af vejen påDen dyre:I Schweiz har virksomheden Climeworks bygget en maskine, som opfanger CO2 fra luften i svampelignede filtre.
Det er muligt at lave den filtrerede CO2 om til benzin, bruge den i et drivhus eller lagre den i undergrunden.
Maskinerne vil kunne placeres overalt på jorden, og de kan køre på vedvarende energi.
Men der skal bruges over en million maskiner til at bevare et stabilt CO2-niveau, og det er svært at skaffe investorer, da udtrækning af CO2 fra luften ikke er en holdbar forretningsmodel.
Den rentable:Siden indførelsen af en CO2-skat i 1996 har norske olieselskaber gemt CO2 i gamle olieboringer.
Metoden er en god forretning, for når CO2 sendes tilbage i undergrunden, øges trykket, og olieselskaberne kan pumpe mere olie op - der så igen udleder CO2 når den afbrændes.
Det har også fået kritikere til at kalde metoden dobbeltmoralsk.
Den stenede:CO2 kan også lagres kemisk i mineraler.
Det er mere sikkert, og det foregår helt naturligt.
Af de cirka 40 milliarder ton CO2 vi udleder hvert år, lagres 1,1 milliard kemisk i mineraler.
Hvis verdens landmænd brugte vulkanstenen basalt som gødning, ville hele 4,9 milliarder ton CO2 kunne blive kemisk lagret årligt.
Det anslås dog, at der ville skulle spredes tre milliarder ton basalt for bare at kunne lagre én milliard CO2.
- Hvis vi bare nøjes med at sige 'okay, vi lader være med at udlede CO2', så sker der det, at vores temperatur stiger alligevel – så i fremtiden bliver vi faktisk nødt til at fjerne noget af CO2’en fra atmosfæren, siger han og fortsætter:- Man skal forestille sig, at man har glemt at bygge rensningsanlægget på alt vores spildevand, så det bare er løbet ud og har forurenet.
Det er det, der er sket med CO2-udledningen.
Vi har glemt at bygge CO2-fangstanlæg, så nu er man i gang med at forurene atmosfæren.
I regeringens klimaplan har man foreslået at bruge 100 millioner kroner på at undersøge, hvordan vi her i landet kan fjerne CO2 fra luften.
Også FN's klimapanel har i en rapport fra oktober fastslået, at man er nødt til at se på, hvordan man kan udvikle teknologien for at redde klimaet.
Læs også:Klimaministeren: Vi skal i gang med at hive CO2 ud af luftenFor dyrt og besværligtMen der er en række udfordringer ved teknikken, og kritikere af CO2-lagring mener, at metoden vil give kul- og olieindustrien længere levetid, og at det er for tidligt at satse på disse teknologier.
Greenpeace hører til den gruppe.
Organisationen er bange for, at det bliver en sovepude, fordi man med teknikken inddirekte siger til eksempelvis olieindustrien og bilindustrien, at de kan forsætte, som de gør, for der skal nok komme nogle og rydde op.
I stedet bør man satse på de ting, der forebygger.
- Vi er skeptiske over for det.
Primært fordi de forsøg, der er blevet lavet, har vist, at det er ganske dyrt og besværligt.
Vi synes, at man skal satse på de teknologier, der handler om at forhindre udslippet af CO2, siger generalsekretær i Greenpeace Norden Mads Flarup Christensen og fortsætter:- Der er rigtig mange andre ting, der er langt billigere og bedre at gøre på den korte bane.
Såsom at omstille vores transportsektor og energisystem og lægge mere landsbrudsjord om til skov og natur, der kan optage mere CO2, siger han og fastslår, at Greenpeace ikke er imod, at der bliver forsket i teknologierne, men at det ikke skal være en førsteprioritet for at løse problemerne.
Forskere som Philip Fosbøl og Lars Henrik Nielsen er godt klar over, at man ikke udelukkende kan lagre sig ud af klimaproblemerne.
Men at teknologien har en fremtid - det er de ikke i tvivl om.
- Det er én af løsningerne.
Vi har udledt så meget CO2, at vi er nødt til at gøre noget.
Og lagring af CO2 er en teknik, vi skal tage i brug for at nå klimamålene i tide.
Det er ikke nok kun at holde op med at spise bøffer og flyve lidt færre gange, siger Lars Henrik Nielsen fra GEUS.
Læs også:Har du klimakvaler?
Du kan købe aflad for dine klimasynderI 21 Søndag i aften kan du komme med til Island og blive klogere på, hvordan man arbejder på at fjerne CO2 fra atmosfæren, og om det er muligt at gøre i Danmark.
FacebookTwitterKopier linkEmner:Island|GEUS|Greenpeace|Teknologi|Videnskab




https://www.dr.dk/nyheder/viden/kroppen/malke-edderkop-laver-maelk-til-sine-unger

KroppenMalke-edderkop laver mælk til sine ungerHoppende edderkop producerer en væske, som er fire gange så næringsrig som komælk.
Det ligner en myre men er faktisk en hoppende edderkop (læg mærke til de otte ben), som producerer mælk til sine unger.
(© Chen Zhanqi/Science)Af Søren Bjørn-Hansen02.
dec.
2018 kl.
17.
33Bemærk: artiklen er mere end 30 dage gammelLæs opMennesker, køer og heste er alle pattedyr.
Og det ligger ligesom i navnet, at det der definerer os, er at vi som helt små, drikker mælk fra vores mor.
Men nu har kinesiske forskere fundet en edderkoppeart, der udfordrer vores særlige egenskab.
Den hoppende edderkop Toxeus magnus lader nemlig sine unge "patte" en næringsrig væske hos sig.
Det skriver Chinese Academy of Sciences i en pressemeddelelse.
Edderkoppen har udviklet en ekstrem lighed med myrer og har åbenbart også udviklet evnen til at producere en mælkelignende substans, som pibler ud af en åbning på edderkoppens underside.
Forskerne observerede, at edderkoppeungerne først suttede dråber i reden i sig, men senere også drak direkte fra edderkoppemoderen.
Døde uden modermælkenAnalyser af mælken viser, at den indeholder sukker, fedt og omkring fire gange så meget protein som komælk.
Forskerne eksperimenterede også med at blokere adgangen til mælken, for at finde ud af hvor vigtig den var for de små edderkopper.
Og for nyfødte edderkopper var det fatalt - de døde allesammen uden adgang til "modermælken".
Det er ikke første gang at forskere har opdaget dyr udover pattedyr, som producerer mælkelignende substanser til deres unger.
Men en så afgørende rolle, hvor mælken er livsnødvendig, er ikke observeret før.
Forskningen er publiceret i det videnskabelige tidsskrift Science.
Ungerne sutter mælken i sig fra en åbning på moderens underside.
FacebookTwitterKopier linkEmner:Dyr|Videnskab




https://www.dr.dk/sporten/oevrig/video-se-det-spektakulaere-zorro-trick-der-nedlagde-danmark-ved-vm

Øvrig sportVIDEO Se det spektakulære ’Zorro’-trick der nedlagde Danmark ved VMTo gange brugte nordmanden Ole Mossin Olesen et af floorball-sportens vildeste tricks i sejren over Danmark.
Af Johan Haarløv02.
dec.
2018 kl.
17.
03Bemærk: artiklen er mere end 30 dage gammelLæs opMed det blotte øje så Ole Mossin Olesens mål i Norges sejr over Danmark ved VM egentlig ikke ud til at være noget særligt.
Men ved nærmere inspektion viste floorball-spillerens scoringer sig at være i en decideret klasse for sig.
Læs også:VIDEO Danmark får en skidt start på Floorball-VMDen 30-årige norske forward lykkedes nemlig med det trick, der i floorball-lingo bliver kaldt en ’zorro’.
Tricket går i sin enkelthed ud på, at floorballen bliver svunget op fra gulvet med det yderste af floorballstavens hoved, som fører bolden i et ’z’ gennem luften, for til sidst at sende bolden i netmaskerne.
Ordene her gør ikke detaljen fyldest, så i stedet bør du se den i videoen over artiklen.
Norge vandt 9-3 over Danmark ved VM i Tjekkiet i gruppe B, som også tæller Sverige og Finland.
Danmark spiller næste kamp mandag eftermiddag, når holdet møder Finland.
Kampen kan ses på DR3 fra kl.
16.
40.
FacebookTwitterKopier linkEmner:DR3|Finland|Norge|Sverige|Tjekkiet




https://www.dr.dk/sporten/fodbold/superliga/minut-minut-broendby-henter-snaever-sejr-over-hobro






https://www.dr.dk/sporten/fodbold/superliga/video-fc-midtjylland-slaar-randers-i-chancerigt-opgoer

SuperligaVIDEO FC Midtjylland slår Randers i chancerigt opgørFC Midtjylland kom tilbage på rette spor, da midtjyderne søndag eftermiddag slog Randers 2-1 på udebane.
02.
dec.
2018 kl.
16.
21 | opdateret 02.
dec.
2018 kl.
17.
21Bemærk: artiklen er mere end 30 dage gammelLæs opI søndagens anden Superliga-kamp kom mesterskabskandidaterne fra FC Midtjylland tilbage på vinderkurs, da midtjyderne på udebane slog Randers 2-1.
Kampen blev en lige og intens affære, hvor begge hold spillede underholdende fodbold.
Midtjyderne var særligt gode i kombinationsspillet, mens Randers var yderst farlige i omstillingsspillet.
Tilskuerne skulle ikke vente længe på den gode underholdning, da gæsterne efter blot to minutters spil bragte sig foran.
Læs også:VIDEO Langskudsmål banker FC København i toppen af SuperligaenMidtjydernes angriber Paul Onuachu vandt en duel på midten af banen og sendte derefter bolden i dybden til angrebskollegaen Awer Mabil, der resolut sparkede bolden i mål.
Hjemmeholdet var tæt på at svare hurtigt igen, da Randers-angriberen Saba Lobjanidze sendte et indlæg på stolpen.
Flere chancer fulgte herefter, hvor særligt gæsterne var farlige, men en storspillende Patrick Carlgren i Randers-målet sørgede for, at stillingen forblev 1-0.
Efter en halv times spil var det i stedet kronjyderne, der kunne udligne.
En af hjemmeholdets mange omstillinger endte med et indlæg, hvor Randers' østrigske angriber Marvin Egho på kanten af offside kunne heade bolden i mål via stolpen til pausestillingen 1-1.
Gæsterne kom stærkest ud til anden halvleg, og efter en times spil kom midtjyderne igen foran.
Læs også:FC Midtjyllands direktør: Det er ikke givet, at cheftræneren bestemmer startopstillingenPaul Onuachu tog på flotteste vis et hjørnespark til sig, hvorefter den høje angriber afdriblede tre randrusianere og sparkede bolden hårdt i netmaskerne med venstrebenet til stillingen 2-1.
Efter målet kontrollerede gæsterne kampen, og i modsætning til første halvleg havde hjemmeholdet svært ved at bryde igennem den midtjyske defensiv.
Dermed sluttede kampen 2-1 til FC Midtjylland, der i næste runde er vært for OB, mens Randers FC skal en tur til Vendsyssel.
/ritzau/FacebookTwitterKopier linkEmner:FC Midtjylland|Randers|Fodbold|Jylland|Odense Boldklub




https://www.dr.dk/sporten/fodbold/bendtner-og-mike-jensen-sikrer-rosenborg-double-triumf

FodboldBendtner og Mike Jensen sikrer Rosenborg double-triumfBåde Nicklas Bendtner og Mike Jensen scorede for Rosenborg i pokaltriumfen søndag mod Strømsgodset.
Nicklas Bendtner jubler i pokalfinalen mod Strømsgodset.
Rosenborg vandt kampen 4-1.
02.
dec.
2018 kl.
15.
34Bemærk: artiklen er mere end 30 dage gammelLæs opDanskerklubben Rosenborg sikrede sig søndag The Double i Norge, da holdet slog Strømsgodset med 4-1 i pokalfinalen.
Mesterskabet var allerede i november placeret i Trondheim-klubben.
Pokaltriumfen kom i hus med et solidt dansk aftryk, da hele tre af målene havde dansk signatur.
Læs også:VIDEO FCN vinder ude for første gang i 9 månederEfter at være kommet bagud 0-1 i det 13.
minut var det holdets danske anfører, Mike Jensen, som fem minutter senere bragte balance i regnskabet.
Mesterholdet havde ikke det store imod at lade modstanderen have en del boldbesiddelse i perioder af kampen, for Strømsgodset havde svært ved at komme frem til chancer.
Det gik noget lettere for Rosenborg, og godt fem minutter før pausen tog favoritterne føringen.
Midtbanespilleren Anders Konradsen var manden, som sendte Rosenborg på tærsklen til en double-triumf.
Læs også:Danmark får super lodtrækning til EM-kvalifikationenMen det var slet ikke slut med dansk input i kampen, for syv minutter efter pausen var det Rosenborgs andet og meget omtalte islæt, som gjorde det til 3-1.
Nicklas Bendtner har haft en noget mat sæson i 2018, og det hele kulminerede i november med voldsdommen for at have slået og sparket en taxachauffør.
Men i pokalfinalen var det for sine egenskaber på banen, han tiltrak sig opmærksomhed.
Først scorede han til 3-1, og i overtiden slog han det sidste søm i Strømsgodsets kiste med endnu en fuldtræffer, og så kunne mestrene juble over den anden titel inden for en måned.
Dermed fik Rosenborg den perfekte afslutning på sæsonen, der bød på klubbens 26.
mesterskab i Norge.
Pokaltitlen var den 12.
i klubhistorien.
/ritzau/FacebookTwitterKopier link




https://www.dr.dk/nyheder/indland/fejl-i-indfodsretsprove-elbaek-og-saxo-bank-driller

IndlandTo fejl i indfødsretsprøve: Elbæk og Saxo Bank drillerDet vakte opsigt, da ny indfødsretsprøve indeholdt fejl, men det får ikke konsekvenser ifølge styrelsen bag.
4537 personer var tilmeldt indfødsretsprøven i onsdags, hvor der var to fejl.
02.
dec.
2018 kl.
15.
26Bemærk: artiklen er mere end 30 dage gammelLæs opHvis indfødsretsprøven har voldt problemer for enkelte prøvedeltagere, er der ikke noget at sige til det.
Den indeholdt nemlig to fejl.
Men det vil ikke få nogle konsekvenser for prøvedeltagerne, oplyser Udlændinge- og Integrationsministeriet i en pressemeddelelse.
- Det er helt afgørende, at der er tillid til indfødsretsprøven.
Vi beklager meget, at der har været fejl i prøven, siger Kasper Højvang Kyed, direktør for Styrelsen for International Rekruttering og Integration.
Sendt ud kort efter finansloven faldt på pladsPressemeddelelsen blev sendt ud fredag eftermiddag, kort efter at finansloven for næste år faldt på plads.
Udlændinge skal bestå indfødsretsprøven for at kunne blive danske statsborgere.
Læs også:QUIZ Kan du blive dansk statsborger?
Den seneste prøve blev afholdt 28.
november, og efterfølgende blev spørgsmålene offentliggjort, hvorved de to fejl blev opdaget.
Det er ikke godt nok, lyder det fra den ansvarlige styrelse bag prøven.
- Derfor vil styrelsen analysere forløbet, så vi kan forbedre den kvalitetssikring, der finder sted, når prøven udarbejdes, siger Kasper Højvang Kyed.
Den ene fejl opstod i spørgsmålet om, hvilket parti Uffe Elbæk er formand for.
Men det er ikke formuleret korrekt, da han ikke er formand, men politisk leder.
Saxo Bank også undersøgtDen anden fejl opstod i spørgsmålet om hvilken bank, der er blevet undersøgt for hvidvask.
Det korrekte svar skulle være Danske Bank, men også Saxo Bank er blevet undersøgt og optrådte som en svarmulighed.
Alle prøvedeltagere bliver dog noteret for et korrekt svar i spørgsmålet med den første fejl, og Saxo Bank vil tælle som korrekt svar i det andet fejlbehæftede spørgsmål.
4537 personer var tilmeldt indfødsretsprøven onsdag.
Den blev afviklet på 53 sprogcentre over hele landet.
Prøven afholdes to gange årligt.
Tidligere år har der været en klar tendens til, at ansøgere fra vestlige lande klarer prøven bedre end ansøgere fra ikkevestlige lande.
Således klarede 90 procent af tyskerne og 88 procent af briterne prøven i november 2017.
Kun 24 procent af somalierne og 25 procent af irakerne klarede kravet om at kunne svare rigtigt på mindst 32 af prøvens 40 spørgsmål.
/ritzau/FacebookTwitterKopier linkEmner:Uffe Elbæk (politiker)|Saxo Bank|Udlændinge- og Integrationsministeriet|Udlændingepolitik|Storbritannien




https://www.dr.dk/sporten/fodbold/superliga/minut-minut-fck-sejrer-stort-mod-horsens-10-mand






https://www.dr.dk/sporten/haandbold/em-kvinder/minut-minut-danmark-vinder-sikkert-mod-polen






https://www.dr.dk/sporten/fodbold/superliga/video-fck-vinder-med-tenniscifre-mod-horsens-10-mand

SuperligaVIDEO FCK vinder med tenniscifre mod Horsens' 10 mandFCK vandt legende let med 6-1 på udebane over AC Horsens.
Robert Skov scorede hattrick.
02.
dec.
2018 kl.
20.
38 | opdateret 02.
dec.
2018 kl.
18.
32Bemærk: artiklen er mere end 30 dage gammelLæs opFC København vandt søndag eftermiddag knusende sikkert med 6-1 på udebane mod Horsens.
Gæsterne dominerede kampen fra start til slut godt hjulpet på vej af en udvisning til Horsens-målmand Matej Delac efter blot 20 minutter.
Hallur Hanssons reducering kort før pausen gav kortvarigt håb for hjemmeholdet, men FCK lukkede hurtigt kampen i anden halvleg.
Læs også:VIDEO Langskudsmål banker FC København i toppen af SuperligaenFCK generobrer med sejren førstepladsen fra FC Midtjylland.
Horsens er fortsat lige uden for top-6 på en syvendeplads.
FCK satte sig tungt på første halvleg fra første fløjt.
Horsens rørte knapt bolden det første kvarter.
Robert Skov blev kampens første målscorer efter 23 minutter.
Horsens-målmand Matej Delac kom skævt ud til en dybdebold og modtog efterfølgende rødt kort for at nedlægge Robert Skov.
Læs også:FCK's drøm om europæisk avancement kræver point og mål i RuslandNetop Robert Skov kanonerede efterfølgende frisparket i mål på flotteste vis.
FC København sad efterhånden på det hele, og efter 28 minutter snød Dame N’Doye offsidefælden og sparkede køligt bolden i mål.
Første halvleg var begyndt at ligne en træningsøvelse for FCK, da Hallur Hansson pustede liv i opgøret få sekunder før pausen med en reducering til 1-2.
FCK lod sig ikke ryste af scoringen og satte sig hurtigt på kampen efter pausen.
Efter 63 minutter afgjorde Jonas Wind reelt opgøret, da angriberen flot sparkede bolden i kassen.
Få minutter efter gjorde Robert Skov ham kunsten efter, da han blev dobbelt målscorer med et spark fra kanten af feltet.
Læs også:VIDEO N'Doye-drøn redder FCK i AalborgHerfra var det reelt kun et spørgsmål om sejrens størrelse, og Horsens syntes at have givet op.
Jonas Wind scorede sit andet mål efter 70 minutter til 1-5, mens Robert Skov fuldendte sit hattrick i overtiden.
Horsens gæster i næste runde AaB, mens FCK hjemme møder Esbjerg.
/ritzau/FacebookTwitterKopier linkEmner:FC København|Hallur Hansson (fodboldspiller)|Horsens|FC Midtjylland|Fodbold




https://www.dr.dk/sporten/fodbold/superliga/minut-minut-fcm-hiver-sejren-hjem-i-randers






https://www.dr.dk/sporten/fodbold/superliga/video-fcn-vinder-ude-foerste-gang-i-9-maaneder

SuperligaVIDEO FCN vinder ude for første gang i 9 månederFCN vandt søndag 2-1 over Sønderjyske.
Gæsternes topscorer Andreas Skov Olsen lavede begge mål.
02.
dec.
2018 kl.
15.
13 | opdateret 02.
dec.
2018 kl.
14.
30Bemærk: artiklen er mere end 30 dage gammelLæs opFC Nordsjælland tog søndag sæsonens første udesejr i Superligaen, da holdet slog Sønderjyske med 2-1 i Haderslev.
Det var samtidig første gang siden marts, at holdet vandt på udebane i Superligaen.
Kampen var en ligeværdig forestilling, men FCN's Andreas Skov Olsen var skarp, og han sikrede sejren til gæsterne med to mål.
Efter sejren er FCN nu placeret som nummer ni med 21 point, mens Sønderjyske er nummer ti med samme pointantal.
Læs også:VIDEO Formstærke OB fortsætter sejrsstime: Tættere på top treOpgøret startede i et sløvt tempo, men efter 29 minutter med upræcise afleveringer fra begge hold strikkede FCN pludseligt et flot angreb sammen.
Bolden blev sendt op på højre wingback Karlo Bartolec, som intelligent sendte bolden videre til kantspiller Andreas Skov Olsen.
Olsen afsluttede midt på Sønderjyske-målmand Sebastian Mielitz, men målmanden formåede ikke at blokere skuddet.
Hjemmeholdet havde ikke meget at byde på i første halvleg, og i stedet burde udeholdets Mads Valentin Pedersen have øget gæsternes føring lige før pausen.
Den hurtige venstre wingback blev spillet fri, men han måtte se sit forsøg blive blokeret.
Læs også:VIDEO FCN kæmper sig til et enkelt point i RandersEfter 52 minutters spil fik Sønderjyskes Eggert Jónsson nemlig hovedet på et indlæg, og midtbanespilleren fik udlignet til 1-1.
Udligningen gav sønderjyderne kortvarigt momentum, men holdet fik ikke skabt åbne målchancer.
Især gæsterne forsøgte i kampens afslutning at kreere den afgørende scoring, og Andreas Skov Olsen scorede i kampens 89.
minut et fornemt mål.
Olsen hamrede bolden helt op i krydset, og scoringen blev kampens sidste.
Opgøret sluttede dermed 2-1 til FCN.
/ritzau/FacebookTwitterKopier linkEmner:Karlo Bartolec (fodboldspiller)|SønderjyskE|FC Nordsjælland|Fodbold|Haderslev




https://www.dr.dk/musik/slut-med-gulddreng-modeller-og-champagne-nu-skal-malte-synge-om-sit-virkelige-liv

MusikSlut med Gulddreng, modeller og champagne: Nu skal Malte synge om sit virkelige livDanske Malte Ebert arbejder lige nu på nye hits.
Af Christian Ellegaard02.
dec.
2018 kl.
13.
00Bemærk: artiklen er mere end 30 dage gammelLæs opFørst hittede han enormt som Gulddreng.
Senere udgav han hitsinglerne 'Rather Be' og 'All The Time' i eget navn.
Nu er danske Malte Ebert tilbage i studiet på jagt efter den lyd, som skal sørge for, at han fortsætter sin imponerende succesrate.
Læs også:Efter succes som Gulddreng: Nu prøver Malte at finde ud af, hvordan man lever et normalt livMen hvor han som Gulddreng bare kunne bruge sin fantasi, når han skulle skrive sange, forsøger han nu at skrive ud fra sit eget liv - og det er ikke altid helt let.
- Med Gulddreng kunne jeg altid bare brygge et eller andet op.
Det kan jeg ikke længere, siger han.
Læs også:Danmarks største pop-sensation blev dræbt: Livet efter Gulddreng er angstprovokerende- Det er en spændende proces og en stor udfordring at finde ud af, hvem man gerne vil være på ny, siger han.
Kom med Malte Ebert i studiet, hvor han arbejder på sit næste store hit, i videoen øverst.
Lyt til hittet 'Rather Be' med Malte Ebert her.
Malte EbertRather BeFacebookTwitterKopier linkEmner:Malte Ebert (musiker)




https://www.dr.dk/sporten/fodbold/landsholdet/danmark-faar-super-lodtraekning-til-em-kvalifikationen

LandsholdetDanmark får super lodtrækning til EM-kvalifikationenDet danske herrelandshold i fodbold ender i gruppe med Schweiz, Irland, Georgien og Gibraltar i kvalifikationen til EM i 2020.
Herrelandsholdet har fået en fantastisk lodtrækning til kvalifikationen til EM.
02.
dec.
2018 kl.
12.
45 | opdateret 02.
dec.
2018 kl.
13.
33Bemærk: artiklen er mere end 30 dage gammelLæs opSchweiz, Irland, Georgien og Gibraltar er det danske fodboldlandsholds modstandere, når der skal dystes om billetter til EM-slutrunden i 2020.
Det står klart, efter at der søndag blev trukket lod til EM-kvalifikationen i Dublin.
Læs også:Hareides drøm for EM-kvalifikation: Polen og korte tureDermed skal Danmark endnu en gang i aktion mod Irland i jagten på en EM-billet.
De to hold mødtes for nylig i Nations League, hvor det blev til to gange 0-0.
Det var også mod Irland, at Danmark sikrede en plads ved VM i Rusland.
Ved kampene i november 2017 blev det 0-0 i København, mens Danmark storsejrede 5-1 i Dublin.
Landsholdet har stået over for Schweiz 12 gange.
Seneste møde fandt sted i 1999, da Danmark slog Schweiz 2-1 i EM-kvalifikationen.
Allan Nielsen og Jon Dahl Tomasson scorede dengang de danske mål.
Schweiz vandt for nylig sin Nations League-gruppe, hvor Belgien og Island var modstanderne, og går derfor ind til kvalifikationen med selvtillid.
EM-kvalifikations puljerneGruppe A: England, Tjekkiet, Bulgarien, Montenegro, KosovoGruppe B: Portugal, Ukraine, Serbien, Litauen, LuxembourgGruppe C: Holland, Tyskland, Nordirland, Estland, HvideruslandGruppe D: Schweiz, Danmark, Irland, Georgien, GibraltarGruppe E: Kroatien, Wales, Slovakiet, Ungarn, AserbajdsjanGruppe F: Spanien, Sverige, Norge, Rumænien, Færøerne, MaltaGruppe G: Polen, Østrig, Israel, Slovenien, Makedonien, LetlandGruppe H: Frankrig, Island, Tyrkiet, Albanien, Moldova, AndorraGruppe I: Belgien, Rusland, Skotland, Cypern, Kasakhstan, San MarinoGruppe J: Italien, Bosnien-Hercegovina, Finland, Grækenland, Armenien, Liechtenstein55 lande fordelt på 10 grupperI alt 55 nationer var med i lodtrækningsbowlen i Dublin.
Ti grupper blev dannet, hvoraf fem af dem har deltagelse af seks hold, mens de resterende - herunder Danmarks - tæller fem hold.
Et af de mest interessante møder i EM-kvalifikationen finder sted i gruppe C, hvor Holland og Tyskland er placeret.
De to nationer skal desuden kæmpe med Nordirland, Estland og Hviderusland om EM-pladser.
Læs også:Danmark ender i gruppe med Tyskland ved U21-EMSverige, Norge og Færøerne havnede alle i samme gruppe.
I gruppe F skal de tre nordiske lande på svære opgaver i Spanien og Rumænien.
Fra hver gruppe kvalificerer de to bedste hold sig til EM-slutrunden.
Derudover får fire plads ved EM via Nations League-slutspillet.
Skulle kvalifikationen glippe, har Danmark herigennem en ekstra livline.
København er en af 12 byer, der er vært for kampe ved EM-slutrunden i 2020 i anledning af EM-turneringens 60-års jubilæum.
Foruden den danske hovedstad er der tale om Amsterdam, Baku, Bilbao, Bukarest, Dublin, Glasgow, München, Rom, Sankt Petersborg og London.
I sidstnævnte skal både semifinaler og finale spilles.
Ingen af de 12 værtsnationer er garanteret en plads ved slutrunden.
/ritzau/FacebookTwitterKopier linkEmner:Georgien|Gibraltar|Irland|Schweiz




https://www.dr.dk/sporten/fodbold/superliga/minut-minut-fcn-slaar-soenderjyske-og-faar-foerste-udesejr-i-9-maaneder






https://www.dr.dk/sporten/haandbold/em-kvinder/danmark-er-videre-ved-em-efter-sikker-sejr-over-polen

EM KvinderDanmark er videre ved EM efter sikker sejr over PolenKvindelandsholdet slog Polen med 28-21 i deres anden kamp ved EM i Håndbold, og er dermed sikker på en plads i mellemrunden.
De dansker kvinder kunne juble over en storsejr over Polen.
02.
dec.
2018 kl.
16.
34 | opdateret 02.
dec.
2018 kl.
17.
20Bemærk: artiklen er mere end 30 dage gammelLæs opDe danske håndboldkvinder er fortsat uden pointtab ved EM i Frankrig.
Med en klar 28-21-sejr over Polen er Danmark sikker på avancement til mellemrunden, og holdet tager minimum to point med sig videre.
Da først danskerne kom op i omdrejninger, var der aldrig tvivl om udfaldet, selv om holdet spillede uden Stine Jørgensen, der var blevet trukket ud af truppen tidligere på dagen.
Læs også:Danmark vinder vild EM-gyser mod SverigeAnførerens knæ skulle spares, men holdkammeraterne klarede sig så rigeligt mod et polsk mandskab, der nok har kvalitetsspillere, men for få af dem.
Den manglende bredde betyder, at polakkerne som regel er bedst i første halvleg, men taber pusten som kampene skrider frem.
Derfor var det ikke umiddelbart alarmerende, at Danmark ligesom i premieren mod Sverige fik en tung start med scoringsproblemer og tidlige udvisninger.
Angrebsspillet gik langsomt, og holdet scorede kun én gang i de første ti minutter, som Polen vandt 4-1.
En velspillende Sandra Toft fik med en række veltimede parader sat gang i sine medspillere, og initiativet tippede hurtigt over på danske hænder.
Læs også:Dansk profil så rødt mod Sverige: Slipper for EM-karantæneLandstræner Klavs Bruun Jørgensen havde udstyret unge Kristina Jørgensen med et stort ansvar i begge ender af banen, og Viborg-spilleren viste de kvaliteter, hun ikke fik demonstreret i sin mislykkede premierekamp i fredags.
Danmark gik til pause med en føring på 11-9, men trak den sidste spænding ud af forestillingen i anden halvleg, hvor polakkerne traditionen tro havde svært ved at følge med.
Sandra Toft havde en fest i målet, og ti minutter efter sidebyttet var den danske føring øget til 19-12.
De polske spillere begik en stribe tekniske fejl, og fløjspillerne Fie Woller og Trine Østergaard var sikkerheden selv i kontrastødene.
Klavs Bruun Jørgensen gav spilletid til Lotte Grigel, Sarah Iversen, Nadia Offendal og Mathilde Hylleberg og har dermed sendt hele sin EM-trup på banen i løbet af de første to kampe.
Der er dog stadig ting, der skal arbejdes med i det videre forløb.
Holdet tager for mange udvisninger og skal tilsyneladende fortsat indstille sig på dommerlinjen.
Læs også:Danmarks EM-anfører sidder over mod PolenDet etablerede angrebsspil hakkede til tider, og den danske topscorer fra Sverige-kampen, Mette Tranborg, havde både svært ved at komme på skudhold og finde plads til sine gennembrud.
Reserven Anne Cecilie la Cour fik til gengæld fyret sit kanonskud af et par gange i slutfasen, og mange af de danske spillere vil gå fra kampen med en fornemmelse af at have spillet sig ind i turneringen.
Althea Reinhardt sørgede for en passende finale ved at klare et polsk straffekast, efter at tiden var udløbet.
Nu handler det om at få maksimumpoint med videre i turneringen.
Det kræver en sejr over Serbien i sidste indledende gruppekamp på tirsdag.
/ritzau/FacebookTwitterKopier linkEmner:Polen




https://www.dr.dk/sporten/fodbold/landsholdet/hareide-om-lodtraekning-folk-maa-ikke-tro-det-bliver-nemt

LandsholdetHareide om lodtrækning: 'Folk må ikke tro det bliver nemt' Landstræneren er tilfreds med dagens lodtrækning til EM-kvalifikationen.
Åge Hareide ser gode muligheder i dagens lodtrækning til EM-kvalifikationen.
Af Kristian Pedersen02.
dec.
2018 kl.
16.
46Bemærk: artiklen er mere end 30 dage gammelLæs opFodboldlandstræner Åge Hareide lægger ikke skjul på, at Danmark i dag fik en god lodtrækning til den kommende EM-kvalifikation.
Schweiz, Irland, Georgien og Gibraltar hedder modstanderne i den EM-jagt, der begynder til marts, og selv om det papiret ligner en overkommelig opgave, så vil Åge Hareide ikke tage glæderne på forskud.
Læs også:Kraul kalder EM-vejen ”en kongelodtrækning”- Mulighederne er gode, men vi må passe på, at folk ikke tror, det bliver nemt, fastslår nordmanden.
- Det kunne have været meget sværere, og vi er også glade for at vi er kommet i en pulje med fem hold, der også giver plads til et par ekstra træningskampe, siger han.
Kender hverken Georgien eller GibraltarSchweiz er på papiret gruppens bedste hold.
En modstander, Hareide kalder svær, men ikke umulig, og som Danmark især skal kunne udfordre på hjemmebane.
- Vi kunne have fået nogle rigtig hårde modstandere, og grundlæggende skal vi være tilfredse, men alle internationale kampe kræver fuldt fokus og høj kvalitet, siger Hareide.
Læs også:Danmark får en super lodtrækning til EM-kvalifikationenMens han endnu ikke vil udtale sig niveauet hos Georgien og Gibraltar, ligger noter og statistik på Irland formentlig stadig i skrivebordsskuffen, efter Danmark har mødt øboerne fire gange det seneste år i først VM-playoff og senest Nations League.
- Irland er altid en hård modstander, og måske kommer de med et andet udtryk, efter de har skiftet landstræner.
Men det kan måske også passe os bedre at møde et mere offensivt Irland, siger landstræneren.
Inden EM-kvalifikationen begynder til marts, vil Åge Hareide besøge flere af de danske spillere rundt i Europa, ligesom han taktisk vil arbejde videre på at skærpe holdets evner i det offensive spil.
FacebookTwitterKopier linkEmner:Åge Hareide (fodboldtræner)|Irland|Georgien|Gibraltar|Fodbold




https://www.dr.dk/nyheder/regionale/nordjylland/prostatakraeft-goer-maend-mere-foelsomme-det-staar-ud-af-oejnene-paa

NordjyllandProstatakræft gør mænd mere følsomme: 'Det står ud af øjnene på mig'På patientskole i Aalborg skal mændene lære at håndtere, at de pludselig er blevet mere følsomme.
- Man bliver lidt pylret, konstaterer 57-årige Ole Buskbjerg.
Af Michael Strandfelt, Christine Nørgaard og Trine Dam02.
dec.
2018 kl.
10.
45Bemærk: artiklen er mere end 30 dage gammelLæs opDet er blevet anderledes for Michael Fagerberg at se film inden for de senere år.
- Hvis jeg ser nogen bliver kede af det i filmen, så sidder jeg og græder.
Det står ud af øjnene på mig.
Jeg er blevet så følsom, at det er forfærdeligt, siger den 63-årige nordjyde.
Hvis jeg ser nogen bliver kede af det i filmen, så sidder jeg og græder.
Michael Fagerberg, 63 årDet sensitive sind er kravlet under huden på den voksne mand, efter han har været i hormonbehandling i forbindelse med en prostatakræft.
- Jeg har aldrig været en følsom person før, så det var da lidt af en forskrækkelse, at jeg pludselig skulle være den følsomme i parforholdet, siger Michael Fagerberg.
Samme oplevelse har 57-årige Ole Buskbjerg.
- Man bliver lidt mere følsom og lidt mere sensitiv.
Man bliver lidt pylret, konstaterer han.
På patientskole sammenSammen med 11 andre mænd har de i snart to uger mødtes hver mandag og onsdag for at få sved på panden.
Det sker på den nyåbnede patientskole på Aalborg Universitetshospital, hvor patienterne lærer om de følger, det kan have at have prostatakræft og modtage hormoner.
Og det er ikke kun mændene, der er inviteret.
Deres partnere er også velkomne, for andre bivirkninger kan blandt andet være manglende sexlyst og mindre energi.
- Jeg kan ikke holde til så meget, som jeg kunne tidligere, så vi skal planlægge tingene meget mere, og selvom det er mig, der er syg, så er min kone jo også meget påvirket af det, siger Michael Fagerberg, der fik konstateret prostatakræft for fire et halvt år siden.
  1 / 31 / 32 / 33 / 3Mænd får ny rollePatientskolen på Aalborg Universitetshospital er inspireret af et lignende forløb på Herlev Hospital.
Her var det dog kun mændene, der deltog, og i den efterfølgende evaluering blev det efterspurgt, at partnerne også kunne få støtte.
Og det er vigtigt, siger Kirsten Steffensen, der er projektsygeplejerske på Urologisk Afdeling i Aalborg.
- Den balance, der ofte er i et parforhold, hvor det ligesom er manden, der er den mest dominerende, kan godt flytte sig lidt, så han bliver mindre dominerende, og ægtefællen bliver den, der skal dominere mest, siger hun.
Selvom det ifølge hende er helt naturligt, så kan det godt give nogle problemer i parforholdet.
- Det kan også påvirke hans selvværd, når ham, der altid har kunnet klare det hele, nu bliver lidt mere blød, siger Kirsten Steffensen.
Lærer af sexologer og præsterPå patientskolen har Michael Fagerberg og hans kone blandt andet været til foredrag med en sexolog og en præst.
Mona Fagerberg er glad for, at hun også kan komme med, for man føler sig meget alene, siger hun.
- Vores sexliv er forsvundet, og samtidig er hans korttidshukommelse væk, efter han blev syg.
Så bare dér er der jo en masse ting, som jeg så skal klare i dag, siger Mona Fagerberg.
Hvert år rammes omkring 4.
400 mænd af prostatakræft, hvilket gør det til den hyppigste kræftform blandt danske mænd.
Udover mindre energi og følelser, der sidder helt uden på tøjet, så er impotens og overvægt blandt de bivirkninger, mændene kan få.
På Aalborg Universitetshospital håber man, at der kan afholdes fire patientskoleforløb om året.
Læs også:Simpel urinprøve kan afsløre kræft: Mænd slipper for 10 stik i prostataFacebookTwitterKopier linkEmner:Aalborg Universitetshospital|Aalborg|Seksualitet|Hospitaler|Herlev Hospital




https://www.dr.dk/nyheder/kultur/egyptisk-skuespillerinde-risikerer-faengsel-vovet-kjole

KulturEgyptisk skuespillerinde risikerer fængsel for vovet kjoleRania Youssefs kjolevalg til den internationale filmfestival i Kairo kan udløse fem år bag tremmer for skuespillerinden.
Skuespillerinden Rania Youssef har bragt sindene i kog, efter hun dukkede op til en filmfestival i Kairo i denne sorte sag.
Af Jens Andersen02.
dec.
2018 kl.
14.
38 | opdateret 03.
dec.
2018 kl.
13.
40Bemærk: artiklen er mere end 30 dage gammelLæs opEt par blottede ben er blevet genstand for en opsigtsvækkende sag i Egypten, hvor den 45-årige skuespillerinde Rania Youssef står anklaget for offentlig uanstændighed.
Skuespillerinden troppede torsdag op på den røde løber til den internationale filmfestival i landets hovedstad, Kairo, iført en lang, gennemsigtig kjole, der gav frit udsyn til Rania Youssefs ben.
Det er faldet et par egyptiske advokater så meget for brystet, at de har indgivet en anmeldelse mod hende for offentlig uanstændighed og tilskyndelse til utugt.
Rania Youssef entrererede den røde løber ved filmfestivalen i Kairo i en gennemsigtig sort kjole.
Det kan udløse en fængselsdom.
 Rania Youssef i selskab med skuespillerkollegaen Arwa Gouda.
 Rania Youssef poserer for fotograferne ved den internationale filmfestival i Kairo.
 Rania Youssef skriver på sin Twitter-profil, at hun muligvis gik galt i byen med valget af den sorte kjole.
1 / 4Rania Youssef entrererede den røde løber ved filmfestivalen i Kairo i en gennemsigtig sort kjole.
Det kan udløse en fængselsdom.
1 / 4Rania Youssef i selskab med skuespillerkollegaen Arwa Gouda.
2 / 4Rania Youssef poserer for fotograferne ved den internationale filmfestival i Kairo.
3 / 4Rania Youssef skriver på sin Twitter-profil, at hun muligvis gik galt i byen med valget af den sorte kjole.
4 / 4En af advokaterne, Samir Sabri, siger til nyhedsbureauet AFP, at Youssefs valg af kjole "ikke opfyldte samfundsmæssige værdier, traditioner og moral og derfor underminerede festivalens omdømme og især egyptiske kvinders omdømme".
Bliver Rania Youssef dømt skyldig i anklagerne, så kan hun risikere op til fem år i fængsel.
Retssagen mod Rania Youssef er sat til 12.
januar næste år.
Fejlberegning45-årige Rania Youssef begyndte sin skuespillerkarriere i 1993 og har medvirket i adskillige tv-serier og film.
I 1997 blev hun desuden nummer to i Miss Egypt.
Via sin Twitter-profil erkender Youssef, at den sorte kjole muligvis ikke var et godt valg.
- Jeg har sandsynligvis fejlberegnet, da jeg valgte at bære kjolen.
Det var første gang, jeg bar den, og jeg var ikke klar over, at det ville antænde så megen vrede, skriver hun og fortsætter.
- Jeg bekræfter mit engagement i de værdier, som vi bliver opdraget med i det egyptisk samfund.
Læs også:Filmfestival forbyder selfies på den røde løber: 'Vil genskabe en smule anstændighed’Sidste år blev den egyptiske popsangerinde Shyma idømt to års fængsel i en lignende sag.
Den unge sangerinde udsendte en musikvideo til sit nummer 'I Have Issues', hvori hun blandt andet skrællede en banan på sensuel vis.
Shyma appellerede siden dommen, der blev nedsat til et års fængsel.
FacebookTwitterKopier linkEmner:Tøj|Kairo|Twitter|Egypten




https://www.dr.dk/sporten/haandbold/em-kvinder/danmark-skal-have-de-tunge-polakker-ud-loebe

EM KvinderDanmark skal have de tunge polakker ud at løbe Klavs Bruun Jørgensen forudser en fysisk kamp, når Danmark møder Polen ved EM i kvindehåndbold.
Klavs Bruun Jørgensen og det danske kvindelandshold i håndbold møder søndag eftermiddag Polen ved EM i Frankrig.
Af Michael Sten Jensen i Lyon og interview: Frederik Lindved02.
dec.
2018 kl.
10.
15 | opdateret 02.
dec.
2018 kl.
11.
12Bemærk: artiklen er mere end 30 dage gammelLæs opDet danske landshold fik en forrygende start på EM-slutrunden i Frankrig.
I en gyserkamp mod naboerne fra Sverige trak Danmark det længste strå, da Sandra Toft ved stillingen 30-29 efter tid nappede et straffekast.
Dermed kunne danskerne falde hinanden om halsen, fejre de to point på kontoen.
Læs også:Dansk profil så rødt mod Sverige: Slipper for EM-karantæneNu gælder det så Polen, der åbnede EM med med at tabe til Serbien, og det bliver ikke nogen walk-over, fortæller landstræner, Klavs Bruun Jørgensen.
- Polen har en enorm fysik, og så synes jeg, at de virker sultne.
De spillede klogt i Golden League, hvor de var meget enkle og effektive.
- Men det passer godt til os, at det bliver en fysisk kamp.
Når vi så kan sætte tempoet op, så skal vi gøre det, så vi kan få de tunge polakker ud at løbe, siger Klavs Bruun Jørgensen.
Læs også:Landsholdsanfører med i truppen til Danmarks EM-åbningskampDen danske landstræner var efter kampen mod Sverige stærkt tilfreds med sine spilleres indsats, så der kommer ikke nogen revolution på taktikbrættet.
- Det er meget små ting, som skal rettes til for os.
Vi er stadig trygge ved vores angrebsspil, selv om flere har været usikre på det inden slutrunden, siger Klavs Bruun Jørgensen.
Danmark spiller mod Polen klokken 15.
Kampen kan ses på TV 2.
FacebookTwitterKopier linkEmner:Klavs Bruun Jørgensen (håndboldtræner)|Polen|Sverige|TV 2 (tv-kanal)|Håndbold




https://www.dr.dk/nyheder/udland/drs-internationale-korrespondent-paa-gaden-i-paris-her-er-fyldt-med-udbraendte

UdlandDR's internationale korrespondent på gaden i Paris: Her er fyldt med udbrændte bilvrag og smadrede butikkerMere end 400 personer er anholdt i Paris efter de voldsomme demonstrationer i Frankrig i går.
Af Louise Brodthagen Jensen02.
dec.
2018 kl.
14.
07Bemærk: artiklen er mere end 30 dage gammelLæs opUdbrændte biler og motorcykler, fortov fyldt med glas fra smadrede facader, tomme og ødelagte butikker og restauranter og grafitti alle steder.
Sådan kunne pariserne i dag opleve dele af deres by, efter de voldelige sammenstød mellem demonstranter og politi i den franske hovedstad i går, hvor mere end 10.
000 protesterede mod stigende benzinpriser og høje leveomkostninger.
DR's internationale korrespondent, Stéphanie Surrugue, har i dag været på Champs-Élysées for at se omfanget af ødelæggelserne i Paris.
Demonstrationerne har stået på i flere uger og er ledt af bevægelsen De Gule Veste.
På landsplan tog mere end 100.
000 del i demonstrationerne ifølge det franske indenrigsministerium.
Den franske præsident, Emmanuel Macron, holder i dag krisemøde og overvejer at indføre undtagelsestilstand, skriver den franske avis Le Monde.
FacebookTwitterKopier linkEmner:Emmanuel Macron (politiker)|Stéphanie Surrugue (journalist)|Frankrig|Le Monde|Demonstrationer




https://www.dr.dk/sporten/fodbold/landsholdet/kraul-kalder-em-vejen-en-kongelodtraekning

LandsholdetKraul kalder EM-vejen ”en kongelodtrækning” DR’s fodboldkommentator vurderer Danmarks modstandere på vejen mod EM i 2020.
Danmark skal for tredje gang på kort tid forbi Aviva Stadium i Dublin, hvor holdet kvalificerede sig til VM i Rusland.
Af Kristian Pedersen02.
dec.
2018 kl.
13.
50Bemærk: artiklen er mere end 30 dage gammelLæs opSchweiz, Irland, Georgien og Gibraltar er modstanden, når Danmark til marts indleder kvalifikationen frem mod EM i fodbold i 2020, hvor Danmark er en af flere værter.
DR Sportens fodboldkommentator Andreas Kraul betragter modstanden som en kongelodtrækning og tæt på optimal i alle seedningslag.
Danmark var på forhånd rangeret blandt de næstbedste hold, og Schweiz er derfor på papiret gruppens stærkeste hold.
- Det er et meget undervurderet hold.
De kvalificerer sig altid til slutrunderne og vandt deres Nations League pulje i det bedste lag ved blandt andet at slå Belgien, men når vi kunne have fået Spanien, Frankrig eller Holland, behøver vi ikke være kede af det, mener Andreas Kraul.
Irland igenLandsholdet kan også se frem til endnu en tur til Dublin og et møde med det irske landshold, der både var modstanderen i sidste efterårs VM-playoff og i dette efterårs Nations League.
- Der ligger måske noget 0-0 og venter.
Sådan er det endt tre af de fire gange, vi har mødt dem, det seneste år.
Men vi ved, hvad der venter, og det var på det stadion i Dublin, Danmark kvalificerede sig os til VM, siger Andreas Kraul.
Det eneste sted i gruppen, modstanden kunne være en smule bedre er Georgien fra fjerde lag.
- Det er en lang tur til Tbilisi, men det er et hold, som Danmark i hvert fald på hjemmebane skal vinde sikkert over, og så kan der måske blive lidt bøvl ovre på den anden side af Kaukasus, vurderer Kraul.
Læs også:Danmark får super lodtrækning til EM-kvalifikationenGruppens sidste hold er Gibraltar.
Knap syv kvadratkilometer britisk territorium syd for Spanien og et fodboldstadion, der ligger lige ved siden af lufthavnen.
- Det er et hold af skolelærere og bankfolk, og det skal være en walkover, siger Andreas Kraul om miniputterne, som Danmark aldrig før har mødt en fodboldlandskamp.
De to bedste hold går videre til EM.
FacebookTwitterKopier linkEmner:Fodbold|Irland|Georgien|Dublin|Gibraltar




https://www.dr.dk/nyheder/indland/boerns-vilkaar-slaar-alarm-flere-boern-har-det-psykisk-daarligt






https://www.dr.dk/nyheder/regionale/syd/julemarkeder-sikrer-sig-betonklodser-skal-forhindre-terror

Syd- og SønderjyllandJulemarkeder sikrer sig: Betonklodser skal forhindre terrorStore betonklodser skal forhindre terrorister i at køre ind i de julehandlende ved sønderjyske markeder.
Betonklodser står foran julebyen i Aabenraa, så for eksempelvis lastbiler ikke kan køre ind i menneskemængden.
Af Ulrik Bang-Mørch og Amanda Munksgaard02.
dec.
2018 kl.
10.
04Bemærk: artiklen er mere end 30 dage gammelLæs opJulemarkederne i Tønder og Aabenraa er i år blevet sikret mod terror med store betonklodser.
De skal sikre mod, at terrorister kan køre ind i de julehandlende, som det skete på et julemarked i Berlin i 2016, hvor en lastbil dræbte 11 mennesker og kvæstede mange flere.
- Efter angrebet i blandt andet Berlin tog vi emnet op, om vi også skulle sikre os i vores by.
- Vi har så inspiceret hele julebyen med brand og redning, politi og kommunen, og vi er blevet enige om, at vi er nødt til at sikre os ordentligt, siger Malene Bruhn, der er projektleder på julehjertebyen i Aabenraa.
Betonklodserne står hele vejen rundt om julebyen i Aabenraa i hele december.
En lastbil kan ikke komme igennemJulemarkedet i Aabenraa har deres nye sikkerhedsplan hængende i alle de små huse, og de frivillige bliver lært op i sikkerhedsreglerne.
Derudover står der store betonklodser ved indgangene til julemarkedet, så en lastbil for eksempel ikke vil kan komme igennem.
Julebyen i Aabenraa har 10 års jubilæum i år, og der har aldrig været terrorsikring eller lignende før.
- Det er jo den verden, vi lever i, og den må vi bare forholde os til.
For 10 år siden tænkte vi overhovedet ikke på det.
Det er blevet et livsvilkår, og vi vil hellere tage vores forholdsregler, siger Malene Bruhn.
I Esbjerg har man ikke vurderet, det er nødvendigt at terrorsikre gågaden i julen.
Lige inden julen 2016 kørte en person i en lastbil gennem et julemarked i Berlin, hvor flere mennesker blev dræbt.
Efter den episode har to sønderjyske julebyer nu sikret sig mod terrorister.
Politi og PET vurderer sikkerhedenDet er Syd- og Sønderjyllands Politi, som vurderer sikkerheden ved arrangementerne i samarbejde med PET.
Politiet vil ikke sige, hvilke andre sikringsforanstaltninger, der er taget i brug for at sikre julefreden.
- Generelt har trusselsniveauet været højt de seneste år, hvorfor politiet i den forbindelse har en generelt høj grad af parathed og er opmærksomme på de hændelser, der sker i udlandet, siger politiinspektør i Syd- og Sønderjyllands Politi Tage Jehn.
De store betonklodser i julebyen i Aabenraa er ikke nogen, man kommer til at se meget til som gæst, siger Malene Bruhn.
- Vi har forsøgt at integrere dem i julebyen, som en helt naturlig del.
Vi har sat juletræerne ned i hullerne på betonklodserne.
Og vi har puttet pynt på juletræerne, siger Malene Bruhn.
Op mod 10 store betonklodser skal beskytte julemarkedet i Aabenraa.
FacebookTwitterKopier linkEmner:Jul|Syd- og Sønderjyllands Politi|Aabenraa|Politiets Efterretningstjeneste|Jylland




https://www.dr.dk/nyheder/regionale/syd/laerer-doemt-vold-mod-elever-det-sker-tit-de-voksne-ikke-tror-paa-boernene

Syd- og SønderjyllandLærer dømt for vold mod elever: ’Det sker for tit, at de voksne ikke tror på børnene’Børns Vilkår undrer sig over, at ingen greb ind over for en lærer på en skole i Tønder, der er blevet dømt for vold mod 10 elever.
En lærer på den tyske privatskole Ludwig Andresen Schule i Tønder er blevet dømt for igennem to år at have været voldelig mod elever.
Børns Vilkår mener, at man skal være bedre til at opfange børns signaler.
 DR)Af Ulrik Bang-Mørch og Louise Mandrup (interview)02.
dec.
2018 kl.
13.
22Bemærk: artiklen er mere end 30 dage gammelLæs opHvis man fremover skal undgå, at lærere er voldelige over for eleverne, er det meget vigtigt, at man har et stort fokus på, hvad blandt andre børnene fortæller.
Sådan siger direktør i Børns Vilkår Rasmus Kjeldahl, efter at en 40-årig skolelærer fra den tyske privatskole Ludwig Andresen Schule i Tønder skal ét år i fængsel, fordi han blev fundet skyldig i at have øvet vold mod ti elever.
Læreren har ifølge anklageskriftet mindst 52 gange begået vold mod ti yngre elever på den tyske privatskole Ludwig Andresen Schule i Tønder over en næsten to-årig periode.
Og der er en tendens til, at de voksne ikke stoler på det, børn fortæller.
Det oplever man i hvert fald i Børns Vilkår, fortæller direktør Rasmus Kjeldahl.
- Det sker desværre alt for tit, at de voksne ikke tror på børnene, når de fortæller om overgreb, eller der skal rigtig meget til, før voksne griber ind i en sag, siger Rasmus Kjeldahl.
Hvorfor blev det ikke stoppetSå selvom han glæder sig over, at man i sidste ende har lyttet til børnene i sagen fra Tønder, så synes han, at det er længe, at overgrebene har fået lov at fortsætte uden indgriben.
- Jeg undrer mig over, at det ikke er blevet stoppet langt før.
At der ikke er nogen, der har fundet ud af det.
Man har jo åbenbart ikke troet på børnene, før der var tilstrækkelig mange, siger Rasmus Kjeldahl.
Formanden for Børn- og skoleudvalget i Tønder Kommune Kim Printz Ringbæk fra Socialdemokratiet er enig.
- Jeg synes, man skal være opmærksom på, hvilke signaler børn og unge sender og også hvilke udsagn, de kommer med i forhold til de voksne, der er omkring dem, forklarer han.
Nul tolerance over for overgreb mod børnNår du arbejder professionelt med børn og unge, har du en skærpet underretningspligt.
Det vil sige pligt til at underrette de sociale myndigheder i tilfælde af svigt.
Så skal man fremadrettet undgå sager som den i Tønder, er det vigtigt, at ledelse og fagpersoner lytter og har stort fokus på meldinger om eksempelvis vold, mener både Tønder Kommune og Børns Vilkår.
- Vi har en forpligtigelse til, at der ikke bliver begået nogen overgreb, hverken af den ene eller anden karakter, siger Kim Printz Ringbæk.
De voksne, der omgås børn, skal heller ikke være i tvivl om alvoren af overgreb mod børn, siger Rasmus Kjeldahl.
- Man skal vide, at der er nul tolerance for voksne, når man begår den slags overgreb på børn, fortæller Rasmus Kjeldahl.
Rystet over dommenDen 40-årige lærer har anket dommen til landsretten.
Ledelsen på den privatskolen Ludwig Andresen Schule i Tønder ønsker ikke at udtale sig i sagen til DR.
Her henviser man til Claus Diedrichsen, der er direktør for de tyske skoler i Sønderjylland.
DR har gentagne gange forsøgt at få en kommentar fra Claus Diredrihsen, men det er ikke lykkedes.
Anke Tästensen fra den tyske skoleforening siger til avisen Der Nordschleswiger, at man er dybt chokerede over den hårde straf.
- Vi må se, hvordan det går med anken ved Landsretten, og så er det vores opgave at støtte skoleledelsen og personalet, så der igen kan komme ro, og man kan se mere positivt på fremtiden, siger Anke Tästensen til Der Nordschleswiger.
Læs også:Lærer slog skolebørn i Tønder: Får et års fængselFacebookTwitterKopier linkEmner:Børns Vilkår|Tønder|Vold|Der Nordschleswiger|Rasmus Kjeldahl (erhvervsleder)




https://www.dr.dk/nyheder/udland/macron-overvejer-undtagelsestilstand-133-kvaestet-og-412-anholdt-under-uroligheder-i

UdlandMacron overvejer undtagelsestilstand: 133 kvæstet og 412 anholdt under uroligheder i ParisFrankrigs præsident holder krisemøde med sine topministre - overvejer at indføre undtagelsestilstand.
Demonstranter har sat ild til biler og kæmpet mod politiet.
02.
dec.
2018 kl.
10.
03Bemærk: artiklen er mere end 30 dage gammelLæs op133 er kvæstede, og 412 er anholdt efter lørdagens optøjer, der ramte flere steder i Paris.
Det oplyser fransk politi ifølge nyhedsbureauet AP.
Præsidenten overvejer derfor at indføre undtagelsestilstand for at forhindre en gentagelse af urolighederne, der betegnes som nogle af de værste i et årti, siger en regeringstalsmand ifølge Reuters.
Læs også:Tusindvis af demonstranter i kamp med politiet i Paris: Macron, gå af!
Lørdagens voldsomme uroligheder i Paris er den foreløbige kulmination på to ugers protester mod stigende benzinpriser og generelt højere leveomkostninger.
Optøjer i Paris.
 Optøjer i Paris.
 Optøjer i Paris.
 Optøjer i Paris.
 Optøjer i Paris.
 Optøjer i Paris.
 Optøjer i Paris.
 Optøjer i Paris.
 Optøjer i Paris.
 Optøjer i Paris.
 Optøjer i Paris.
 Optøjer i Paris.
 Optøjer i Paris.
 Optøjer i Paris.
1 / 14Optøjer i Paris.
1 / 14Optøjer i Paris.
2 / 14Optøjer i Paris.
3 / 14Optøjer i Paris.
4 / 14Optøjer i Paris.
5 / 14Optøjer i Paris.
6 / 14Optøjer i Paris.
7 / 14Optøjer i Paris.
8 / 14Optøjer i Paris.
9 / 14Optøjer i Paris.
10 / 14Optøjer i Paris.
11 / 14Optøjer i Paris.
12 / 14Optøjer i Paris.
13 / 14Optøjer i Paris.
14 / 14Grupper af maskerede unge satte ild til biler og enkelte bygninger i centrale dele af den franske hovedstad - blandt andet omkring hovedstrøget Champs-Élysées.
Nogle af demonstranterne var bevæbnet med metalstænger og økser.
Præsident Emmanuel Macron vil senere søndag holde krisemøde med sin premierminister og indenrigsminister.
- Vi er nødt til at overveje, hvad vi kan gøre, for at undgå en gentagelse af disse begivenheder, siger regeringstalsmand Benjamin Griveaux ifølge Reuters til radiostationen Europe 1.
- Det kan ikke være rigtigt, at hver weekend udvikler sig til et voldsritual, siger Griveaux.
/ritzau/FacebookTwitterKopier linkEmner:Emmanuel Macron (politiker)|Frankrig|Paris|Ulykker




https://www.dr.dk/musik/hele-historien-bag-mariah-careys-juleklassiker-saa-meget-har-hun-tjent-paa-kaempehittet

MusikHele historien bag Mariah Careys juleklassiker: Så meget har hun tjent på kæmpehittet 'All I Want For Christmas Is You' er en af musikhistoriens bedst sælgende julesange.
Det var tæt på, at Mariah Careys juleklassiker aldrig var blevet til noget.
(© Getty images / Pressebillede)Af Christian Ellegaard02.
dec.
2018 kl.
10.
00Bemærk: artiklen er mere end 30 dage gammelLæs op- Aaaaaaall I want for Christmas is….
yoooouuuuu!
Ja, måske har du i en tyk tåge af snaps og andesovs selv storskrålet med på den legendariske juleklassiker.
Eller måske kan du huske den fra slutscenen fra julefilmen 'Love Actually'?
Uanset er der ingen tvivl om, at Mariah Careys julehymne 'All I Want For Christmas Is You' er en af vor tids største juleklassikere - men vidste du, at sangen faktisk var tæt på aldrig at blive til noget?
Adventskalender om julehitsHver søndag i advent fortæller vi historien om et af de største julehits fra ind- og udland.
1.
søndag i advent handler vores adventskalender om juleklassikeren 'All I Want For Christmas Is You' af Mariah Carey.
Har tjent millioner på julehit'All I Want For Christmas Is You' er skrevet af sangskriver Walter Afanasief og Mariah Carey og fremført af sangerinden selv.
I 1994 udgav hun nummeret som førstesinglen fra pladen 'Merry Christmas' – en hel plade dedikeret til sangerindens yndlingstid på hele året: Julen.
Lyt til 'All I Want For Christmas Is You' her, mens du læser videre.
Mariah CareyAll I Want For Christmas Is YouDet var pladeselskabschefen - og Mariah Careys daværende mand -, Tommy Mottola, der i 1994 foreslog sangerinden at udgive en juleplade.
På det tidspunkt havde hun udgivet tre albums og var allerede kendt for hits som 'Hero' og 'Emotions'.
Men det var faktisk tæt på, at det legendariske julehit aldrig havde set dagens lys.
Mariah Carey selv havde nemlig slet ikke lyst til at lave et album med julesange.
Da jeg skrev 'All I Want For Christmas Is You', var det min drøm, at den skulle blive en juleklassiker.
Mariah Carey- Jeg elsker oprigtigt jul, men jeg må indrømme, at da Tommy (Tommy Mottola, Careys eksmand, red.
) kom og sagde, at jeg skulle lave en juleplade, tænkte jeg: 'Seriøst?
På det her tidspunkt i min karriere?
, sagde Mariah Carey tidligere i år til Genius.
- Jeg syntes faktisk, det var for tidligt i min karriere at lave et julealbum, men i bagklogskabens klare lys er jeg så glad for, at jeg gjorde det, sagde hun i 2017 til mediet Popsugar.
Og det forstår man godt.
Det anslås nemlig, at Mariah Carey har tjent op mod 400 millioner kroner i royalties på sangen siden 1994.
Så populær er 'All I Want For Christmas Is You'Sangen er blevet solgt i over 14 millioner eksemplarer og er en af de bedst sælgende julesange nogensinde.
Sidste år lå sangen nummer to på den officielle danske hitliste – hele 23 år efter den første gang blev udgivet.
I Danmark var nummeret i 2015-2017 den anden mest populære julesang hos streamingtjenesten Spotify – kun slået af Wham!
og deres 'Last Christmas'.
På den streamingtjeneste alene er sangen på verdensplan blevet hørt mere end 350 millioner gange.
Geder gik mælkeamok til Careys juleklassikerI dag er 'All I Want For Christmas Is You' fortsat en af de mest elskede julesange på verdensplan, og listen over sangens rekorder er mange.
I sin bog af samme navn reflekterede Carey i 2016 over sangens enorme succes.
- Da jeg skrev 'All I Want For Christmas Is You', var det min drøm, at den skulle blive en juleklassiker.
Jeg er så stolt af det aftryk, den sang har gjort, og at den fortsætter med at skabe nye minder for mine fans hvert år.
De opdagede med det samme, at dyrene var mere afslappede og begyndte at producere mere mælk.
Angus Wielkopolski, bondemandDet er dog ikke kun vi mennesker, der er blevet smittet af Careys julefeber.
I 2010 kunne avisen Express fortælle, hvordan en britisk gedefarmer havde opdaget, at hans geder producerede mere mælk, når de lyttede til 'All I Want For Christmas Is You'.
- Vores malkepiger begyndte at høre radio, når de malkede gederne.
De opdagede med det samme, at dyrene var mere afslappede og begyndte at producere mere mælk, udtalte bondemand Angus Wielkopolski fra St.
Helens Farm nær York dengang til avisen.
Her påpegede han, at særligt Mariah Careys juleklassiker havde en positiv effekt på dyrene, som producerede op til en halv liter mere dagligt, når de lyttede til sangen.
Julehit er blevet til bog, film og maraton-turnéSom kvinden bag en af vor tids største juleklassikere er Mariah Carey blevet omtalt som 'Dronningen af jul' – en titel, som hun i den grad lever op til.
'All I Want For Christmas Is You' er også gennem årene blevet udgivet i talrige versioner, blandt andet i en duet med popprinsen Justin Bieber fra 2011.
Siden har sangerinden også udgivet en børnebog baseret på sit legendariske julehit, og sidste år blev bogen så filmatiseret.
Men det er slet ikke nok.
Derfor har Mariah Carey de sidste fem år turneret verden rundt med sit helt eget juleshow, som i år også lægger vejen forbi København, når Mariah Carey inviterer til julebal i Royal Arena i København den 4.
december.
Det hele går dog ikke op i jul hos den amerikanske r&b-diva.
I november udgav Mariah Carey nemlig sit 15.
album, 'Caution', som siden har høstet flotte anmeldelser.
DR Musik kårer i år alletiders bedste julesang.
Stem på din favorit i afstemningen herunder:Mere omMariah CareySe altSlår historisk rekord: Sådan har 20-årig fået det største hit i USA nogensinde Efter voldsom kritik: Nu aflyser rapper kontroversiel koncertKoncert med populær rapper får massiv kritik: 'Det er et af de mest kvindeundertrykkende lande i verden'Sådan er julesangene udvalgtMangler din julefavorit?
Vi beklager, men listen over juleklassikere er lang.
Næsten for lang.
Da der kun er plads til 15 sange i DRs afstemning, har vi med benhård hånd måtte skille skidt fra kanel og muge ud i de mange, dejlige julesange.
Sangene på listen er derfor udvalgt af redaktionen på dr.
dk/musik - blandt andet ud fra data fra streamingtjenesten Spotify, der har opgjort en liste over de mest afspillede julesange herhjemme samt på verdensplan i perioden 2015 - 2017.
FacebookTwitterKopier linkEmner:Jul|Justin Bieber (musiker)|Mariah Carey (musiker)|København|Pop og rock




https://www.dr.dk/nyheder/udland/komedieportraet-af-barmfager-madonna-solgt-15000-pund

UdlandKomedieportræt af barmfager madonna solgt for 15.
000 pundBerømt maleri fra den britiske komedieserie "'Allo 'Allo!
" er blevet solgt for 15.
000 pund - 126.
000 kroner.
Allo 'Allo blev indspillet fra 1982 til 1992.
(© (arkivfoto) Scanpix)02.
dec.
2018 kl.
08.
36Bemærk: artiklen er mere end 30 dage gammelLæs opDet er malet af en fiktiv kunstner og er teknisk set bare en rekvisit.
Ikke desto mindre er maleriet "The fallen madonna with the big boobies", der er kendt fra den britiske komedieserie "'Allo 'Allo!
", blevet solgt på en auktion til 15.
000 pund.
Det skriver BBC.
Prisen svarer til knap 126.
000 kroner.
"The fallen madonna with the big boobies" - eller på dansk: den faldne madonna med de store bryster - var et gennemgående indslag i "'Allo 'Allo!
".
Det er malet af den til lejligheden opfundne kunstner van Klomp og er et portræt af en kvinde med bar overkrop og opsat hår.
The fallen madonna with the big boobies (© East Bristol Auctions)Maleriet vender hjem til Frankrig"'Allo 'Allo!
" foregår i byen Nouvion i Nordfrankrig under Tysklands besættelse af landet under Anden Verdenskrig.
Portrættet af den faldne madonna er i serien en lokal kunstskat og bliver gentagne gange forsøgt stjålet af den tyske besættelsesmagt.
Med det seneste salg af kunstværket vender det tilbage til sit udgangspunkt.
Det er således en borger fra netop Nouvion, der har købt det, oplyser auktionarius Andy Stowe til BBC.
- Jeg er blevet overvældet af den store interesse.
- Og 15.
000 pund for en tv-rekvisit er bare fantastisk, siger Andy Stowe fra East Bristol Auction House.
Billedet blev sidst solgt i 2007 til en anden privat køber for 4000 pund.
Serien "'Allo 'Allo!
" blev indspillet fra 1982 til 1992 og produceret af BBC.
Den blev dengang sendt på DR og er siden blevet genudsendt flere gange på både DR og TV2.
/ritzau/FacebookTwitterKopier linkEmner:BBC|Storbritannien|Billedkunst|TV 2 (tv-kanal)|Frankrig




https://www.dr.dk/sporten/basketball/basketlandshold-kan-tage-stort-skridt-mod-em-vigtigste-kamp-i-mange-aar

BasketballBasketlandshold kan tage stort skridt mod EM: 'Vigtigste kamp i mange år'Ubesejrede Danmark skal søndag møde Hviderusland og kan med en sejr tage et skridt mod gruppesejren.
Danmark tager søndag imod Hviderusland i EM-kvalifikationen.
02.
dec.
2018 kl.
09.
28Bemærk: artiklen er mere end 30 dage gammelLæs opDanmarks herrelandshold i basketball kan søndag aften tage endnu et skridt på vejen mod EM-slutrunden i 2021, som var det store mål, da forbundet i maj 2017 ansatte Erez Bittman som landstræner.
Danmark vandt sin første kvalifikationsgruppe med maksimumpoint, og i det andet gruppespil har holdet vundet sine to første kampe mod Sverige og Hviderusland.
Læs også:Basketlandsholdet brød 55 års svensk forbandelse: ’Det betyder altid lidt mere mod dem’Søndag aften kan danskerne tage endnu et skridt mod gruppesejren med en hjemmesejr over Hviderusland i Næstved.
- Det er den vigtigste kamp for landsholdet i mange år, så det handler bare om at være klar, siger landstræner Erez Bittman på Danmarks Basketball Forbunds facebookside.
Han har fået opbygget et godt fundament og er altså ubesejret med holdet i betydende kampe.
- Der er en god kemi og atmosfære på holdet.
Sejrene i det første gruppespil har givet selvtillid, og der er kommet en tro på, at holdet kan være med på det niveau.
Særligt den heroiske sejr ude mod Hviderusland gav selvtillid, siger træneren.
Læs også:Bakken Bears-profil om landsholdsafbud: 'Svær beslutning, men én jeg var nødt til at tage'I det aktuelle gruppespil fører Danmark gruppe A med fire point for to kampe, mens Sverige og Hviderusland har henholdsvis tre og to point for det samme antal kampe.
Med en gruppesejr vil Danmark gå videre til det afgørende gruppespil, hvor Europas 32 bedste nationer deltager.
De inddeles i otte grupper med fire i hver, hvorfra de tre bedste kvalificerer sig til EM.
Søndagens kamp begynder klokken 20.
/ritzau/FacebookTwitterKopier link




https://www.dr.dk/sporten/haandbold/championsleague/bsv-jagter-et-af-saesonens-store-maal-mod-sporting

ChampionsleagueBSV jagter et af sæsonens store mål mod SportingBSV møder Sporting til en gruppefinale i Champions League, hvor BSV kan sikre sig førstepladsen.
Peter Bredsdorff-Larsens BSV-hold møder søndag Sporting i den sidste gruppekamp i Champions League.
Af Anders Melchior Frigaard02.
dec.
2018 kl.
08.
10 | opdateret 02.
dec.
2018 kl.
13.
00Bemærk: artiklen er mere end 30 dage gammelLæs opBSV får besøg af portugisiske Sporting til gruppefinalen i Champions League.
Begge hold har 14 point på de to øverste pladser i gruppen inden det sidste opgør i gruppespillet.
Cheftræneren i BSV, Peter Bredsdorff-Larsen, ser frem til opgøret, som han mener, bliver en definerende kamp for sæsonen.
- På søndag er jo en af de slags kampe, vi bare håber på at få nogle stykker af i løbet af en sæson, siger Peter Bredsdorff-Larsen.
- Det vi er sat i verden for, er jo at skabe oplevelser i særklasse, og det er jo lige præcis det, vi skaber på søndag.
At spille sådan en gruppefinale i Champions League på søndag, give vores tilskuere, sponsorer og omgivelser en oplevelse i Jysk Arena, det er det vi lever for.
Stor rutine skal hjælpeMen selvom det bliver en vigtig kamp, så er BSV-chefen ikke bange for, at hans hold ikke er klar til opgaven mod de portugisiske mestre.
- Vi er heldigvis et hold, der har været sammen i mange år, og har haft mange store oplevelser sammen i både ind- og udland, og det betyder meget, siger Peter Bredsdorff-Larsen.
Læs også:VIDEO BSV fortsætter kursen mod CL-avancement med sejr i RuslandBSV vandt det omvendte opgør i Portugal med 35-32 og Peter Bredsdorff-Larsen fortæller, at BSV skal være bevidste om, hvad det var, der fik kampen i Portugal til at falde ud i danskernes favør.
- Vi spillede en rigtig god kamp i Lissabon, men det er også vigtigt at være bevidst om, hvad det var, der drev værket.
De har en meget aggressiv og speciel forsvarsstrategi med offensive backs, siger han.
Sæsonmål på spilSkulle det blive til en sejr mod Sporting, og dermed en gruppesejr, så er det et sæsonmål, der er nået for BSV, fortæller cheftræneren.
- At få dét point på søndag, og vinde gruppen, det vil være en enorm tilfredsstillelse.
Vi vil gerne kunne vinge et af vores sæsonmål af, siger Peter Bredsdorff-Larsen.
- Det vil være en perfekt afslutning på et hårdt efterår, hvor vi har været på arbejde i forhold til at spille ni Champions League kampe rundt omkring i Europa kombineret med en masse ligakampe.
Læs også:VIDEO BSV banker igen Besiktas i Champions LeaguePeter Bredsdorff-Larsen fortæller også, at Stefan Hundstrup er i spil til comeback, efter fløjspilleren har været ude i en længere periode.
Kampen kan ses direkte på DR1, og der er kampstart klokken 16.
30.
FacebookTwitterKopier linkEmner:Bjerringbro-Silkeborg Elitehåndbold|DR1|Silkeborg|Portugal|Bjerringbro




https://www.dr.dk/nyheder/udland/usa-og-kina-indgaar-vaabenhvile-i-handelskrig-godt-nyt-danske-virksomheder

UdlandUSA og Kina indgår våbenhvile i handelskrig: Godt nyt for danske virksomhederHos Dansk Industri glæder man sig over tegnene på forsoning mellem de to giganter.
- Vi havde frygtet, at handelskrigen, der er brudt ud mellem USA og Kina, ville blive forværret yderligere, lyder det fra Peter Thagesen, underdirektør i Dansk Industri.
Af Sean Coogan02.
dec.
2018 kl.
12.
39Bemærk: artiklen er mere end 30 dage gammelLæs opUSA og Kina er blevet enige om at indgå en våbenhvile i toldkrigen mellem de to lande.
Situationen bliver i hvert fald ikke optrappet foreløbigt, bekræftede Det Hvide Hus i nat.
Og det glæder man sig over hos Dansk Industri.
- Det er godt nyt for danske virksomheder, siger Peter Thagesen, underdirektør i Dansk Industri.
- Det betyder frem for alt, at der kommer ro på.
Vi havde frygtet, at handelskrigen, der er brudt ud mellem USA og Kina, ville blive forværret yderligere, siger han.
Hos Dansk Industri havde man især frygtet yderligere amerikansk told på varer produceret i Kina.
Der er nemlig mange danske virksomheder, der producerer i Kina med henblik på at sælge til det amerikanske marked.
Udskudt i 90 dageUSA's præsident Trump og hans kinesiske modpart Xi Jinping spiste i går middag sammen efter G20-topmødet i Buenos Aires i Argentina.
Og det ligner altså en middag, der kan flytte milliarder af kroner.
For de to ledere ser ud til at bevæge sig mod en mere forsonlig tone efter flere måneders handelsstrid.
Efter nytår skulle en ny amerikansk toldsats på kinesisk import for 200 milliarder dollars have steget fra 10 til 25 procent.
Men nu er meldingen fra Det Hvide Hus altså, at den planlagte forhøjelse er udskudt i foreløbigt 90 dage.
Læs også:USA og Kina indgår aftale om 90 dages våbenhvile i toldkrigInfight påvirker hele verdenNår verdens to største økonomier går i clinch med hinanden, rammer det Danmark på flere måder, påpeger Peter Thagesen.
- Dansk erhvervsliv over en bred kam er massivt til stede på det kinesiske marked, og derfor ville de også berørt af det, hvis handelskrigen var eskaleret yderligere, siger han.
Ud over den direkte påvirkning af danske virksomheder, der opererer i Kina, rammes danske virksomheder også, når konflikten får det til at gå dårligere for den amerikanske økonomi.
USA er nemlig Danmarks tredjestørste eksportmarked, påpeger Peter Thagesen.
Handelskonflikten er skidt for den globale økonomi.
Man kan dog håbe, at munder ud i, at præsident Trump får Kina til for eksempel at gøre noget ved eksempelvis ulovlig kopiering af vestlige produkter, lyder det fra Peter Thagesen.
- Det håber man på fra amerikansk side, og det kan vi krydse fingre for, hvis vi ser på det med danske briller, siger han.
De næste 90 dage kan bruges på at nå til enighed, men der er stadig en risiko for, at konflikten bryder ud igen, påpeger underdirektøren.
Faren for, at handelskrigen eskalerer, er desværre ikke drevet helt over endnu.
Peter Thagesen, underdirektør, Dansk Industri- Faren for, at handelskrigen eskalerer, er desværre ikke drevet helt over endnu, lyder det.
Noget for nogetMens USA har indvilliget til at udskyde afgiftsforhøjelserne, er Kina gået med til at købe store mængder produkter fra blandt andet landsbrugs- og energiindustrien, beretter CNN.
Det skal være med til at reducere USA's handelsunderskud med Kina.
De to lande har i løbet af det forgangne år flere gange optrappet handelsstriden.
Da USA i august indførte nye toldsatser, der ramt kinesiske varer for omkring 100 milliarder kroner, gik der blot en halv time, før Kina svarede igen med toldsatser på amerikanske varer for samme beløb.
Iagttagere har også peget på, at Kina bevidst har ramt områder, der gør særligt ondt på præsident Trumps vælgere.
Herunder ved at gå efter de amerikanske producenter af soyabønner fra Midtvesten.
FacebookTwitterKopier linkEmner:Donald Trump (politiker)|Kina|USA|Dansk Industri|Erhverv




https://www.dr.dk/sporten/boksning/wbc-verdensmester-kaemper-sig-til-dramatisk-uafgjort-i-svaervaegtsbrag

BoksningWBC-verdensmester kæmper sig til dramatisk uafgjort i sværvægtsbragDen amerikanske sværvægtsbokser Deontay Wilder beholder VM-bælte efter fuldstændig lige kamp mod Tyson Fury.
Fury dominerede kampen, men Wilder slog sin modstander i gulvet to gange til slut.
02.
dec.
2018 kl.
07.
44Bemærk: artiklen er mere end 30 dage gammelLæs opBokseren Deontay Wilder fra USA kan fortsat kalde sig WBC-verdensmester i sværvægt efter en jævnbyrdig titelkamp tidligt søndag morgen dansk tid mod briten Tyson Fury.
De 12 omgange i Staples Center i Los Angeles endte på dramatisk vis uafgjort på dommernes scorekort, og dermed beholder Wilder sin titel.
Det ene dommer havde Wilder til at vinde 115-111, den anden havde Fury som vinder med 114-112, mens den sidste dommer vurderede de to helt lige med 113-113- Jeg synes, det var en stor kamp.
Vi bliver nødt til at gøre det igen, lød det fra Wilder ifølge The Guardian.
Den 30-årige Tyson Fury, der er tidligere verdensmester i de tre andre store forbund, WBA, WBO og IBF, bevægede sig fra første omgang godt rundt i ringen, og hans jabs var til konstant irritation for Wilder.
Kampen blev bokset i Staples Center i Los Angeles.
 Kampen blev bokset i Staples Center i Los Angeles.
 Kampen blev bokset i Staples Center i Los Angeles.
 Kampen blev bokset i Staples Center i Los Angeles.
 Kampen blev bokset i Staples Center i Los Angeles.
 Kampen blev bokset i Staples Center i Los Angeles.
 Kampen blev bokset i Staples Center i Los Angeles.
 Kampen blev bokset i Staples Center i Los Angeles.
1 / 8Kampen blev bokset i Staples Center i Los Angeles.
1 / 8Kampen blev bokset i Staples Center i Los Angeles.
2 / 8Kampen blev bokset i Staples Center i Los Angeles.
3 / 8Kampen blev bokset i Staples Center i Los Angeles.
4 / 8Kampen blev bokset i Staples Center i Los Angeles.
5 / 8Kampen blev bokset i Staples Center i Los Angeles.
6 / 8Kampen blev bokset i Staples Center i Los Angeles.
7 / 8Kampen blev bokset i Staples Center i Los Angeles.
8 / 8Den 33-årige Wilder missede derimod flere slag med sit mest kraftfulde våben, højrehånden, men når han landede et slag, var det med mere kraft og saft end Fury.
Som kampen skred frem, voksede Tysons Furys overtag.
Indtil niende omgang, hvor Wilder endelig havde sigtekornet rigtig indstillet og sendte Fury i gulvet med et højrestød.
Briten kom hurtigt på benene og dominerede både 10.
og 11.
omgang.
Det lå derfor i luften, at Deontay Wilder skulle slå modstanderen ud for at forsvare sin titel.
Og tidligt i 12.
runde så han ud til at få endnu en sejr på knockout.
Fury gik igen i gulvet, og dommeren talte over ham.
Men englænderen kæmpede sig op på benene og holdt kampen ud.
Deontay Wilder er dermed ubesejret i samtlige sine 41 kampe.
/ritzau/FacebookTwitterKopier linkEmner:Boksning|The Guardian|Kampsport|Los Angeles|Tyson Fury (bokser)




https://www.dr.dk/nyheder/regionale/hovedstadsomraadet/region-efterlyser-nye-regler-patientkoersel

KøbenhavnRegion efterlyser nye regler for patientkørselPolitikerne i Region Hovedstaden vil have sundhedsministeren til at rydde op i reglerne for kørsel af ikke-akutte patienter.
I visse tilfælde har patienter ret til at blive kørt til og fra ikke-akutte behandlinger på hospitalet.
I Region Hovedstaden er det Movia og Falck, der står for transporterne.
Af Ida Nathan02.
dec.
2018 kl.
07.
04Bemærk: artiklen er mere end 30 dage gammelLæs opDet skal være slut med at ikke-akutte patienter, der har ret til transport til hospitalet, ender med selv at skulle betale for det.
Det mener et flertal af politikerne i sundhedsudvalget i Region Hovedstaden, der har besluttet at bede Danske Regioner henvende sig til sundhedsminister Ellen Trane Nørby (V) på vegne af alle landets regioner med en opfordring om at få ryddet op i reglerne.
PatientkørselSom patient har man i visse tilfælde ret til at blive kørt til og fra ikke-akutte behandlinger på hospitalet.
Det forudsætter, at én af tre kriterier er opfyldt.
Det gælder borgere, der modtager pension efter de sociale love.
Det gælder borgere, der bor mere end 50 kilometer fra det hospital, hvor borgeren hører til.
Og så gælder det borgere, der skal på hospitalet mere end én gang i samme forløb, eller under en indlæggelse skal hjem på lægeordineret orlov.
Kilde: Region HovedstadenInitiativet kommer som reaktion på, at DR for nylig fortalte om en ældre kvinde bosiddende i Region Hovedstaden, der ikke kunne blive kørt fra sin praktiserende læge til hospitalet, fordi lægen holder til i Region Sjælland.
Læs også:Region kører stadig med tomme sygetransporter for millionerReglerne siger, at regionerne kun må køre patienter på tværs af regionsgrænser, når det drejer sig om meget akutte patienter, der skal overflyttes fra et hospital til et andet.
Men det giver nogle urimelige situationer, siger formand for sundhedsudvalget i Region Hovedstaden, Christoffer Buster Reinhardt (K).
- Som borger bør man ikke tænke over, hvor regionsgrænserne går, og det skal systemet heller ikke.
Reglerne er 40 år gamle og levner ikke meget plads til fortolkning og sund fornuft, så der er brug for at få dem ændret, siger han.
Regler hindrer frit sygehusvalgDet er Sundhedsministeriet, der fastsætter reglerne for regionernes kørsel med ikke-akutte patienter.
Hos Danske Regioner vil man nu lave en fælles regional henvendelse til ministeriet, siger formanden for sundhedsudvalget i Dansk Regioner, Karin Friis Bach (R), der også sidder i Region Hovedstadens sundhedsudvalg.
- De nuværende regler er meget usmidige og giver en masse bureaukrati.
Samtidig bortfalder retten til kørsel i forbindelse med frit sygehusvalg, og det betyder, at folk der ikke kan transportere sig selv reelt ikke har frit sygehusvalg.
Det giver jo ikke den lighed i sundhedsvæsenet, vi ønsker, siger Karin Friis Bach.
Det har ikke været muligt at få en kommentar fra sundhedsminister Ellen Trane Nørby (V).
Sundhedsministeriet henviser i stedet til Venstres sundhedsordfører Jane Heitmann, der siger, at Venstre vil se på reglerne.
- Det er afgørende, at patienten er i centrum.
Hvis der er tåbelige regler og unødvendig bureaukrati, er vi fra Venstres side villige til at se på det og gå i dialog, siger hun.
FacebookTwitterKopier linkEmner:Christoffer Buster Reinhardt (politiker)|Jane Heitmann (politiker)|Venstre|Sundhedspolitik|Sjælland




https://www.dr.dk/nyheder/viden/kroppen/fakta-knaek-er-det-farligt-knaekke-fingre

Løj dine forældre, da de sagde.
.
.
Se temaKroppenFakta-knæk: Er det farligt at knække fingre?
Forældre har ofte fortalt, at det er skadeligt, og at du kan få gigt af at knække fingre.
Men hvad siger videnskaben?
Du danner små luftbobler i dine fingerled.
De brister, når du knækker fingrene.
(© DR/ Colourbox)Af Allan Nisgaard og Mathis Birkeholm Duus (grafik)02.
dec.
2018 kl.
07.
00Bemærk: artiklen er mere end 30 dage gammelLæs opKnæk, knæk, knæk - og så den anden hånd.
Mange har prøvet at lægge ører til folk, der knækker fingre.
Det er muligvis tilfredsstillende for personen, der gør det, men det kan være en væmmelig lyd for andre.
Løj dine forældre, da de sagde .
.
.
at du får gigt af at knække fingre?
At det er en god idé at hælde olie i pastaen under kogning?
Eller at du rent faktisk skader dine øjne, hvis du ser for meget fjernsyn?
Fra barnsben er vi blevet fodret med forskellige husråd af vores forældre og andre belærende typer.
Men hvor meget af det passer rent faktisk?
I denne artikelserie spørger vi videnskaben til råds og finder ud af, om husrådene holder i virkeligheden.
Og knaselyden er muligvis grunden til, at forældre og andre belærende typer i årevis har fortalt os, at vi ikke må knække fingre.
Det kan nemlig skade fingrene og i værste tilfælde føre til gigt, lyder baggrunden for rådet.
Læs også:Netflix-syndromet: Derfor ved du aldrig, hvilken film du skal vælgeMen det er videnskaben ikke enig i.
For der er lavet en række undersøgelser om at knække fingre, og intet tyder på, at det kan give kronisk leddegigt, slidgigt eller andre ledsygdomme.
Det forklarer ledende overlæge ved Videncenter for Reumatologi og Rygsygdomme på Rigshospitalet, Henrik Røgind:- Det har ingen kendte kliniske konsekvenser - ud over måske at irritere omgivelserne, siger han.
Blandt andet har amerikanske forskere i en undersøgelse fra 2011 undersøgt 215 personer i alderen 50 til 89.
Her sammenlignede forskerne fingerleddene på dem som jævnligt knækkede fingre, og dem som ikke gjorde.
Forskerne fandt ikke nogen forskel på leddene i de to grupper.
De mennesker, der gør det, beskriver det som om, de får en ubehag-fornemmelse i leddet.
Og når de så knækker fingrene, oplever de en lettelse.
Søren Larsen, overlæge på Odense Universitetshospitals ortopædkirurgiske afdelingSmå bobler dannes i dine fingreNår nogle tror, det gør skade at knække fingre, kan det hænge sammen med den knasende lyd, der opstår.
Det lyder som om, man knækker noget, der helst ikke skal knækkes.
Men det er ikke tilfældet.
Lyden opstår, fordi du danner små luftbobler i dine fingerled, som brister under ”knække- manøvren”.
Det forklarer overlæge på Odense Universitetshospitals ortopædkirurgiske afdeling, Søren Larsen:- Der dannes et vakuum i leddet, og det udvikler en lille luftboble.
Og den luftboble bliver stille og roligt større og større, siger han og fortsætter:Læs også:Er det farligt at holde et nys tilbage?
- De mennesker, der gør det, beskriver det som om, de får en ubehag-fornemmelse i leddet.
Og når de så knækker fingrene, oplever de en lettelse - en rar fornemmelse.
Og det skyldes, at boblen brister.
Den rare fornemmelse er muligvis årsagen til, ifølge Søren Larsen, at nogle ofte knækker deres fingre.
- Som menneske finder man ud af, at man kan få ubehaget væk.
Det kan blive en vane, og det kan selvfølgelig være generende for andre, siger han.
Knækkede fingre i 50 årMange har nok makket ret, når forældrene har sagt, at det er farligt at knække fingre.
Men for en amerikansk forsker ved navn Donald L.
Unger skulle der beviser til.
I 50 år valgte han at knække fingre på venstre hånd mindst to gange om dagen.
Han vurderede, at han knækkede fingrene på hånden mindst 36.
500 gange.
Læs også:Banebrydende migrænekur kan komme til Danmark næste årDonald L.
Unger undersøgte sin hånd efter de mange knæk, og sammenlignede den med den højre hånd.
Og det viste sig, at der ikke var forskel på hænderne, og at ledene ikke havde taget skade.
I 2009 modtog Donald L.
Unger den såkaldte Ig Nobelpris for sit enmandseksperiment.
Prisen er en parodi på den rigtige nobelpris.
Lyt til dine smerterDer er altså ingen grund til bekymring, når du knækker fingre.
Søren Larsen siger derimod, at du som udgangspunkt skal være opmærksom, hvis noget i den krop gør ondt.
- Smerte er jo et grundlæggende faresignal om, at du gør noget, som ikke er rart.
Og så kan det være noget, man bør tjekke, siger han og fortsætter:- Og vi voksne mennesker er jo ikke altid lige gode til at tage smerterne seriøst.
Men det er altså noget, vi bør være opmærksomme på.
FacebookTwitterKopier linkEmner:Videnskab|Odense Universitetshospital|Gigt|Odense|Rigshospitalet




https://www.dr.dk/nyheder/udland/mexicanske-myndigheder-lukker-migrantlejr-i-graenseby

Migrantkaravane Se temaUdlandMexicanske myndigheder lukker migrantlejr i grænsebyFlere tusinde migranter skal flyttes fra et nedlagt stadion til en koncertarena langt væk fra grænsen til USA.
Frivillige deler mad og drikke ud til de mange migranter i Tijuana.
Karavanen består primært at mennesker fra Honduras og El Salvador.
)02.
dec.
2018 kl.
06.
54Bemærk: artiklen er mere end 30 dage gammelLæs opMyndighederne i den mexicanske grænseby Tijuana har lukket en lejr, der indtil nu har givet 6.
000 migranter midlertidigt tag over hovedet.
Det oplyses i en pressemeddelelse, skriver nyhedsbureauet AP.
Migranterne er en del af den omdiskuterede migrantkaravane, hvis mål er at nå USA, hvor de vil søge asyl.
De vil nu blive flyttet fra det nuværende sted, en sportshal, til en koncertarena, der ligger meget længere væk fra grænsen til USA.
I en pressemeddelelse begrunder myndighederne forflyttelsen med, at de sanitære forhold på stedet er "dårlige".
Læs også:Trump vil afvise asyl ved ulovlig indrejseTidligere på ugen udtrykte eksperter og organisationer stor bekymring over forholdene i sportshallen, der har kapacitet til blot 3.
000 mennesker.
Sportshallen blev for nylig oversvømmet, og det har efterladt rummene, migranterne bor i, uhumske og fyldt med vand og mudder.
Stedet er plaget af skadedyr, og flere af migranterne har fået problemer med luftvejsinfektioner og lus efter at have boet der.
I sidste uge erklærede borgmesteren i Tijuana humanitær krise og bad FN om hjælp til at håndtere de tusindvis af migranter.
Byen har ikke plads eller penge til at tage sig af de mange migranter, lød det fra borgmesteren.
Har været der i to ugerMexicos føderale regering har ikke ydet meget hjælp til grænsebyen, og borgmester Juan Manuel Gastelum vil ikke bruge af byens egne budgetter.
Migrantkaravanen bestod af 7.
000 migranter, da den var på sit højeste, har FN tidligere vurderet.
Størstedelen kommer fra Honduras.
I de fleste af de byer, migranterne har passeret igennem, er de blevet mødt med et måltid mad og tilbud om et sted at sove.
Ofte er migranterne dog kun blevet en enkelt nat eller to.
De første 2.
500 migranter nåede frem til Tijuana for lidt over to uger siden.
På det tidspunkt havde de tilbragt halvanden måned med at vandre op gennem Mellemamerika.
USA's præsident, Donald Trump, vil ikke lade dem komme ind i USA, og borgmesteren i byen vil af med dem.
Han har tidligere sagt, at borgere i byen bliver chikaneret af migranterne.
/ritzau/FacebookTwitterKopier linkEmner:Donald Trump (politiker)|Flygtninge og asylansøgere|USA|Mexico|Forenede Nationer




https://www.dr.dk/sporten/haandbold/em-kvinder/danmarks-em-anfoerer-sidder-over-mod-polen

EM KvinderDanmarks EM-anfører sidder over mod PolenStine Jørgensen spares mod Polen, da hun lige er kommet tilbage fra en knæskade.
Mathilde Hylleberg kommer ind i truppen i stedet.
Stine Jørgensen (th.
) bliver sparet af landstræner Klavs Bruun Jørgensen (tv.
) til kampen mod Polen.
Af Kasper Heide Lund02.
dec.
2018 kl.
09.
48 | opdateret 02.
dec.
2018 kl.
10.
28Bemærk: artiklen er mere end 30 dage gammelLæs opTruppen mod PolenMålvogtere:Sandra ToftAlthea ReinhardtStregspillere:Stine BodholtKathrine HeindahlSarah IversenFløjspillere:Trine ØstergaardLærke NolsøeFie WollerMathilde Hylleberg​​​​​​​Bagspillere:Kristina JørgensenAnne Mette HansenNadia Offendal​​​​​​​Lotte Grigel​​​​​​​Mie HøjlundMette TranborgAnne Cecilie la CourNår Danmark lørdag eftermiddag møder Polen i sin anden kamp ved EM i håndbold, bliver det uden anfører Stine Jørgensen i truppen.
Læs også:Danmarks mest omtalte knæ skal stadig bygges opLandstræner Klavs Bruun Jørgensen har valgt sparer hende, da hun lige er kommet tilbage fra en slem knæskade.
Stine Jørgensens kamp mod Sverige var hendes første siden oktober.
I stedet for den danske anfører er fløjspilleren Mathilde Hylleberg blevet skiftet ind i 16-mandstruppen.
Kommer hun på banen mod Polen, vil Hylleberg få slutrunde-debut, efter hun sad over i Danmarks 30-29 sejr over Sverige fredag.
Læs også:Danmark vinder vild EM-gyser mod Sverige- Vi bliver nødt til at tage hensyn til, at vi forhåbentlig er med i en lang turnering.
Derfor vurderer vi selvfølgelig også på situationen omkring Stine (Jørgensen, red.
) løbende fra kamp til kamp.
- Vi lader hende ikke gå fra 0-100 på så kort tid, og derfor får hun en pause i dag, siger Klavs Bruun Jørgensen i en pressemeddelelse fra DHF.
Danmarks kamp mod Polen starter klokken 15.
Den kan følges i Liga på P3 og på TV 2.
FacebookTwitterKopier linkEmner:Klavs Bruun Jørgensen (håndboldtræner)|Mathilde Hylleberg (håndboldspiller)|Polen|Dansk Håndbold Forbund|Håndbold




https://www.dr.dk/sporten/oevrig/ski-gevaer-og-en-umulig-jagt-paa-supermennesket-fourcade

Øvrig sportSki, gevær og en umulig jagt på supermennesket Fourcade En af verdens mest komplette atleter er favorit igen, når World Cuppen i skiskydning begynder søndag.
Franske Martin Fourcade har vundet den samlede World Cup syv år i træk, hvilket allerede er rekord.
SWEDEN.
Af Kristian Pedersen02.
dec.
2018 kl.
08.
02Bemærk: artiklen er mere end 30 dage gammelLæs opDet passer perfekt, at sæsonen i skiskydning begynder i ugen, hvor DR har fokuseret på sportens supermennesker.
Franske Martin Fourcade har siden 2010 vundet 70 World Cup-sejre i skiskydning, han har taget den samlede World Cup syv år i træk, og i sidste sæson støvsugede han alle discipliner.
- Sprint, jagtstart, individuel og fællesstart.
Han skyder bedst, han løber hurtigst, og han er storfavorit igen i år, mener DR Sporten’s ekspert i skiskydning Troels Hein Bünger.
- Alt peger i retning af, at kun en mand kan true ham, og det er norske Johannes Bø.
På sine bedste dage er han en lille smule hurtigere i sporet, og han skyder hurtigere.
Læs også:VIDEO Fourcade vinder igen og er tæt på vild rekordHistorisk duel mellem to komplette atleterEt hurtigt kig på skiskydningshistorien viser, at duellen mellem Fourcade og Bø er helt unik, mener Troels Bünger.
- Ole Einar Bjørndalen vandt i en periode, hvor konkurrencen langrendsmæssigt ikke var helt så moden og hård, som den er i dag.
Fourcade og Bø er to komplette atleter sådan lidt som Nadal og Federer.
- Hos kvinderne har vi ikke på samme måde den komplette atlet.
Der er ikke den her mur, man er oppe imod, det er klare sprækker, mener Troels Hein Bünger.
Norske Johannes Bø ligner eneste reelle udfordrer til franske Fourcade Skal han alligevel kigge udover den oplagte duel, er der traditionen tro stærke tyske løbere at holde øje med.
Fourcade og Bø er to komplette atleter sådan lidt som Nadal og Federer.
Troels Hein Bünger- Jeg vil fremhæve Arnd Peiffer og Benedikt Doll, der er i rigtig god form og er en af de få, der kan løbe lige så hurtigt som Fourcade.
- Lukas Hofer fra Italien og Jakov Fak fra Slovenien er også to løbere, der på deres bedste dage har masser af fart i sporet, men de mangler at bevise, at de over en hel sæson kan skyde lige så godt som Fourcade og de bedste, siger Troels Hein Bünger.
Læs også:Norsk OL-legende stopper karrierenDet traditionelt stærke norske hold har mistet rutinerede stjerner som Emil Hegle Svendsen og alle tiders mest vindende, Ole Einar Bjørndalen.
Eneste norske outsider ligner derfor Tarjei Bø, storebror til Johannes, der vandt den samlede World Cup som seneste nordmand i 2011 – året før Martin Fourcade indtog tronen.
Finske rutine ligner kvindernes favoritHos kvinderne ligger favoritværdigheden naturligt hos sidste sæsons nummer et og to, finske Kaisa Mäkäräinen og Anastasija Kuzmina fra Slovakiet.
Den stærke hviderusser Darja Domratjeva har stillet skiene, og de tidligere så stærke tyskere skød ofte helt forbi formmæssigt i sidste sæson.
- Mäkäräinen kommer til at være en pointmaskine fra start til slut i sæsonen.
Det er ikke sikkert, hun kommer til at vinde så meget, men hun vil lave mange point og er bundrutineret.
- Skal man vinde den samlede World Cup, skal man have fart i sporet, så man kan kæmpe med om sejren, selvom man måske ikke rammer alle skiverne, siger Troels Hein Bünger.
- I periferien er gode skiskytter som Dorothea Wierer fra Italien og Franziska Hildebrand fra Tyskland, der nok skal slutte i top-10, men det kræver en off-dag fra de bedste, hvis de skal vinde, mener han.
Sådan sender vi skiskydning på DR og TV2DR:1.
afdeling, Pokljuka (SLO) 2-9/122.
afdeling, Hochfilzen (ØST) 13-16/125.
afdeling, Ruhpolding (TYS) 16-20/16.
afdeling, Antholz-Anterselva (ITA), 24-27/18.
afdeling, Salt Lake City (USA), 14-17/2TV2:3.
afdeling, Nove Mesto (CZE), 20-23/124.
afdeling, Oberhof (TYS), 10-13/17.
afdeling, Canmore (CAN) (7-10/2)9.
afdeling, Oslo (NOR), 21-24/3VM holdes i Östersund (SVE) 7-17/3Kan hurtigløberne ramme skiven?
Til gengæld holder eksperten øje med et par hurtige løbere, der er kommet fra langrend med fuld fart i skiene og for alvor kan gøre sig, hvis de finder ro på skydebanen.
- Nordmanden Tiril Eckhoff blev nummer fire i den norske langrendsåbning i sæsonen, så skydningen er endnu engang den store udfordring, men nordmændene har fået ny skydetræning, der måske kan rykke noget.
- Tyske Denise Herrmann er også spændende.
Hun chokerede i starten af sidste sæson med flere gode resultater.
I år kan hun måske time sin form til hele sæsonen, og det er jeg rigtig spændt på, siger Troels Bünger.
Læs også:VIDEO Ny sensation i skiskydning: Sverige snupper guldet i nordisk finaleI sidste sæson viste de svenske kvinder sig overraskende godt frem med blandt andet flere OL-medaljer.
Til marts er tilmed VM på hjemmebanen i Östersund, men Bünger vil nødigt skrige svenskerne for højt op.
- Jeg tøver stadig med at hive Hanna Öberg og andre ind i den absolutte favoritfeltet.
De har stadig til gode at vise, at de er hurtige nok til at kæmpe med om den samlede worldcup.
Deres OL-sejr blev især grundlagt på god skydning, siger han.
DR deler rettighederne til skiskydning med TV2 Sport.
Vi viser første afdeling på DR1 søndag fra klokken 12.
Se det øvrige program i boksen ved siden af artiklen.
Norges Tiril Eckhoff er hurtig på ski, men skal have styr på skydningen.
FacebookTwitterKopier linkEmner:Martin Fourcade (skiløber)|Skisport|Skydesport|DR1|Italien




https://www.dr.dk/nyheder/udland/usas-konsulat-i-mexico-udsat-angreb-med-spraengstoffer

UdlandUSA's konsulat i Mexico udsat for angreb med sprængstofferDele af en mur på USA's konsulat i Mexico blev sent fredag aften lokal tid sprængt i stykker, siger politiet.
02.
dec.
2018 kl.
04.
17Bemærk: artiklen er mere end 30 dage gammelLæs opEn ukendt gerningsmand angreb sent fredag aften lokal tid USA's konsulat i Mexico med sprængstoffer.
Eksplosionen efterlod et hul i en mur, men ingen personer kom til skade.
Det oplyser myndighederne i Mexico, skriver nyhedsbureauet AFP.
- Efterforskningen er overdraget til de føderale myndigheder, oplyser statsanklageren i delstaten Jalisco på Twitter.
Konsulatet ligger i landets andenstørste by, Guadalajara, i den vestlige del af Mexico.
Anonyme kilder i politiet oplyser, at en person er set kaste eksplosiver mod bygningen og efterfølgende løbe fra stedet.
Det lykkedes gerningsmanden at komme uset forbi konsulatets vagter.
I forbindelse med efterforskningen har politiet fundet fragmenter fra en håndgranat på gerningsstedet.
Få dage før angrebet udsendte en af landets mest magtfulde narkobander en video, hvori den truede med at angribe USA's konsulat.
Det skyldes, at amerikansk narkopoliti ofte har været en torn i øjet på kartellet.
Politiet ønsker ikke at oplyse, hvorvidt der er en sammenhæng mellem truslerne og eksplosionen.
Konsulatet er lukket, mens efterforskningen pågår.
Angrebet skete, blot få timer før USA's vicepræsident, Mike Pence, og landets præsidentdatter, Ivanka Trump, landede i Mexico City lørdag morgen.
Samme dag deltog de i indsættelsen af Mexicos nyvalgte præsident, Andres Manuel Lopez Obrador.
Obrador vandt en jordskredssejr ved valget i juli.
Han bliver den første venstreorienterede præsident, Mexico har haft i over 70 år.
I sin indsættelsestale lørdag varslede han gennemgribende forandringer i et land, der kæmper med alvorlig narkokriminalitet, en tårnhøj drabsrate, stor fattigdom og udbredt korruption.
Det Hvide Hus har tidligere oplyst, at Donald Trump har udviklet et "stærkt forhold" til den mexicanske præsident, Andres Manuel Lopez Obrador, og han ser frem til at arbejde sammen med ham.
/ritzau/FacebookTwitterKopier link




https://www.dr.dk/nyheder/udland/stats-tv-usa-og-kina-er-enige-om-stop-yderligere-told

UdlandStats-tv: USA og Kina er enige om stop for yderligere toldUSA og Kina er blevet enige om ikke at indføre nye toldsatser efter 1.
januar, oplyser kinesisk stats-tv.
02.
dec.
2018 kl.
03.
25Bemærk: artiklen er mere end 30 dage gammelLæs opUSA og Kina er blevet enige om ikke at indføre nye toldsatser på varer, der bliver handlet mellem de to stormagter.
Det oplyser kinesisk stats-tv ifølge flere internationale nyhedsbureauer.
- Ingen yderligere told vil blive indført efter 1.
januar, og forhandlingerne mellem de to lande fortsætter, lyder det i en meddelelse på det kinesiske statsmedie ifølge Reuters.
USA havde ellers planlagt at indføre told på kinesiske varer for 200 milliarder dollar, skriver AFP.
USA's præsident, Donald Trump, og Kinas præsident, Xi Jinping spiste lørdag middag efter G20-topmødet i Buenos Aires i Argentina.
Her blev de to ledere enige om, at samarbejde er vejen frem.
Det oplyser det statslige kinesiske nyhedsbureau Xinhua ifølge Reuters.
USA og Kina har bekriget hinanden på handel gennem det meste af 2018, og netop handelsstriden var på forhånd udpeget som et diskussionspunkt mellem de to.
- Kun med samarbejde kan vi opnå både fred og velstand, siger Xi til nyhedsbureauet AFP.
Trump holdt humøret højt, da journalister kortvarigt fik mulighed for at tale med de to, skriver Reuters.
- Vi kommer til at tale om handel, og på et tidspunkt kommer vi til at gøre noget storartet for Kina og for USA, sagde Trump.
Han antydede, at det "fantastiske forhold" mellem ham og Xi ville være grunden til, at de to lande kommer til at gøre fremskridt i forhold til handel.
Mødet mellem de to præsidenter varede lidt over to timer.
Ifølge Trumps økonomiske rådgiver, Larry Kudlow, gik det "rigtig godt".
Den amerikanske præsident kom dog ikke med noget bud på en konkret vej ud af den handelsstrid, der har betydet, at der løbende er blevet lagt told på kinesiske varer.
Aktuelt er import fra Kina til en værdi af 250 milliarder dollar ramt af den ekstra afgift.
Kina har svaret igen ved at forhøje tolden på amerikanske varer til en værdi af 110 milliarder dollar.
Handelsstriden mellem de to lande har fået eksperter til at advare om følgerne for den globale økonomi.
/ritzau/ReutersFacebookTwitterKopier link




https://www.dr.dk/nyheder/penge/luftfartsindustrien-kan-vaere-klar-med-elfly-om-fa-ar

PengeLuftfartsindustrien kan være klar med elfly om få årFlyselskaberne kappes om at komme først med elektriske fly.
De første passagerfly ventes inden for ti år.
Den franske flyproducent Airbus er et af selskaberne, der arbejder på elfly.
Her ses et hybridfly.
(© Scanpix)02.
dec.
2018 kl.
06.
38Bemærk: artiklen er mere end 30 dage gammelLæs opMens debatten om flyrejsers markante CO2-udledning og dårlige indvirkning på klimaet raser, så kappes selskaber i luftfartsindustrien om at blive det første, der kan sende eldrevne passagerfly på vingerne.
Udviklingen går hurtigt, og passagerrejser med elektriske fly er kun få år ude i fremtiden.
Det fortæller seniorrådgiver Olav Mosvold Larsen fra det norske statsejede selskab Avinor, der blandt andet driver lufthavne i Norge.
- Der er hundredvis af små og store selskaber, der arbejder med at udvikle elektriske fly, siger han.
- Med den information vi har fra flyproducenter som Boeing og Airbus, så arbejder de på koncepter, der fra cirka 2030 vil kunne flyve med op mod 100 passagerer omkring 1000 kilometer i såkaldte hybridfly.
Det vil passe godt til nordeuropæisk luftfart.
Store ændringer i 2040Den norske regering har stort fokus på at elektrificere trafikken til lands, til vands og også i luften for reducere CO2-udledningerne.
Derfor har Avinor til opgave at følge markedet og se på, hvordan der kan sættes fart i udviklingen.
Læs også:Elbiler kan bane vej for elektriske fly og skibeLuftfartsselskaberne SAS og Wiederøe er partnere i projektet.
De første elektriske passagerfly bliver ifølge seniorrådgiveren fly med elektriske motorer, hvor en generator om bord kan oplade batterierne undervejs.
- Med den type flymaskiner tror vi på, at al norsk indenrigsflytrafik kan være elektrificeret inden 2040, siger han.
Han nævner, at amerikanske Zunum Aero, som blandt andet Boeing og lavprisselskabet JetBlue står bag, har meldt sig klar med et 12-personers hybridfly i 2022.
Senest har det britiske lavprisselskab Easyjet, som samarbejder med producenten Wright Electric, meldt sig på banen.
De vil indsætte elfly på udvalgte ruter på op til 500 kilometer i 2027.
Et modsvar til afgifterIfølge luftfartsanalytiker Jacob Pedersen, aktieanalysechef i Sydbank, er det naturligt, at man i branchen kappes om at komme først.
Fremtidens elfly vil nemlig også være billigere i drift.
- Tendensen går i retning af, at det bliver dyrere at flyve med almindeligt brændstof, og politikerne indfører flere afgifter.
Så det er klart, at man skal have et modsvar i branchen, siger han.
Men de konkrete udmeldinger møder en vis skepsis.
Ifølge Jacob Pedersen bliver ny teknologi ofte forsinket inden for luftfarten.
Kræver en revolutionOg Peter Omand Rasmussen, lektor ved Institut for Energiteknik ved Aalborg Universitet, forventer, at det vil kræve "en revolution inden for batteriteknik".
- Det kan godt være, at udviklingen kan komme til at gå hurtigt.
Men som det er nu, er energitætheden i batterier simpelthen alt for ringe i forhold til for eksempel flybrændstof.
Det har da også ifølge Olav Mosvold Larsen lange udsigter, før der kan sættes elfly ind på de oversøiske distancer.
/ritzau/FacebookTwitterKopier linkEmner:Flyselskaber|Boeing|Erhverv|Norge|Jacob Pedersen (analytiker)




