https://www.dr.dk/nyheder/indland/oversvoemmelser-paa-veje-og-i-huse-i-trekantsomraadet

IndlandOversvømmelser på veje og i huse i TrekantsområdetIsær i Vejle er man hårdt ramt af store regnmængder fredag aften.
Flere steder førte de massive mængder regn til oversvømmelser af veje og kældre.
Af Mette Richardt11.
okt.
2019 kl.
23.
13Læs opFlere steder i trekantområdet er der fredag aften store problemer med vand på vejene og oversvømmelser i blandt andet huse.
Især Vejen, Vejle, Fredericia og Kolding Kommune er ramt, oplyser operationschef ved Trekantområdets Brandvæsen, Casper Christensen, til TV SYD.
- TrekantBrand er massivt tilstede med mandskab og udstyr for at holde mest muligt af vandet væk fra bygninger og veje, skriver Trekantsområdets Brandvæsen på Twitter.
Ved Slusen i Vejle har pumperne i aften kørt for fuld tryk, oplyser brandvæsenet.
Ifølge TV SYD har der været meget vand i Grejs Å og Vejle Å, og det har givet problemer for blandt andet beboere på Grejsdalvej.
Omkring klokken 19 skrev Vejle Kommune på både Facebook og deres hjemmeside, at slusen ikke fungere optimalt, men at de arbejdede på at finde en løsning.
Både Syd- og Sønderjyllands Politi har fået rigtig mange anmeldelser om vand på vejene.
Derfor opfordrer de til at køre forsigtigt, hvis man begiver sig ud i trafikken.
FacebookTwitterKopier linkEmner:Trekantområdets Brandvæsen|Jylland|Syd- og Sønderjyllands Politi|Vejle|Redningsvirksomhed




https://www.dr.dk/sporten/fodbold/england-misbruger-matchbold-til-sikre-em-billet

FodboldEngland misbruger matchbold til at sikre EM-billet England kunne sikre EM-billet, men tabte i stedet 2-1 til Tjekkiet.
Harry Kane scorede for England, som med en sejr ude over Tjekkiet fredag ville have kvalificeret sig til EM-slutrunden.
I stedet tabte England 1-2 efter 43 kvalifikations-kampe uden nederlag.
11.
okt.
2019 kl.
23.
23Læs opEn sejr i Prag over Tjekkiet ville have sikret England billetten til EM-slutrunden i 2020, men det gik lige modsat.
Trods en hurtig 1-0-føring tabte England kvalifikationskampen i gruppe A med 1-2, og dermed er intet afgjort endnu.
England topper dog gruppen med 12 point efter fire sejre og en bedre målscore, mens Tjekkiet har lige så mange point for en kamp mere.
Kosovo har også spillet fem kampe og er fire point efter på tredjepladsen.
England er ikke forvænt med nederlag i kvalifikationskampe.
Faktisk var det ifølge Sky Sports ti år siden, det senest skete, da England i 2009 tabte 0-1 mod Ukraine.
Siden fulgte 43 kampe i EM- og VM-kvalifikationen uden nederlag, inden stimen stoppede mod Tjekkiet.
England kom ellers fint fra land fredag.
Lukas Masopust nedlagde Raheem Sterling i feltet efter fire minutter, og det gav et klokkeklart straffespark, som Harry Kane udnyttede med sit 27.
mål i landsholdstrøjen.
Dermed var England hurtigt på kurs mod EM-slutrunden, men fire minutter senere udlignede tjekkerne.
Efter et hjørnespark dækkede England skidt op, og bolden endte hos Jakub Brabec, som fik sendt den over målstregen til 1-1.
Flere scoringer var der ikke i første halvleg, hvor England langt fra sprudlede og flere gange blev overløbet på midtbanen af hjemmeholdet.
England blev bedre efter pausen, og Sterling blev sat op af Kane efter en lille time, men Sevilla-keeper Tomás Vaclík fra Tjekkiet afværgede situationen.
Med 20 minutter igen var det stadig lige, og så blev Marcus Rashford og Ross Barkley sendt på banen for England i stedet for Jadon Sancho og Mason Mount.
Kane forsøgte sig med ti minutter igen tæt ved mål, men igen klarede Vaclik.
Kort efter var Zdenek Ondrasek tæt på en friløber i den anden ende, men han snublede, inden han fik afsluttet.
Det gjorde FC Dallas-spilleren ikke fem minutter før tid, da han helt umarkeret fik lov at sparke bolden i mål i feltet til 2-1 til Tjekkiet.
/ritzau/FacebookTwitterKopier linkEmner:England|Harry Kane (fodboldspiller)|Marcus Rashford (fodboldspiller)|Fodbold|Sky Sport




https://www.dr.dk/nyheder/udland/brande-tvinger-folk-paa-flugt-i-usa-kommer-vi-tilbage-til-et-hus-eller-en-ruin

UdlandBrande tvinger folk på flugt i USA: 'Kommer vi tilbage til et hus eller en ruin?
'Danske Thomas Baron er blandt de 100.
000, der er blevet evakueret i Californien.
Af Malthe Sommerand og Rasmus Holse-Pedersen11.
okt.
2019 kl.
22.
26Læs opDet brænder i Californien, adskillige hjem er ødelagt, og politiet iværksætter obligatoriske evakueringer.
100.
000 mennesker er blevet evakueret.
En af dem, der er blevet bedt om at forlade sit hjem, er Thomas Baron.
Han befinder sig lige nu i byen Corona.
Men til daglig bor han i Los Angeles-forstaden Porter Ranch 50 kilometer nordvest fra storbyen.
Han arbejder som it-konsulent for en dansk virksomhed med kontor i Los Angeles.
I aftes blev han og familien vækket af et alarmsystem, der er på deres telefoner.
Alarmen advarede om brand, der havde bredt sig til en nærliggende by.
Et par timer senere blev de så vækket igen, denne gang af en nabo, der fortalte om en brand, der var ved at komme meget tæt på dem.
- Det var ikke en sjov køretur, for det lugtede af sod og brand.
Og der var aske, der fløj rundt i luften, som var det sne, der dalede i lyset fra billygterne.
Nu er de så hos Thomas' svoger i Corona omkring to timer væk fra Los Angeles.
- Det er da lidt vemodigt, når man forlader huset og kigger tilbage.
"Er det sidste gang, jeg ser det her hus?
Kommer vi tilbage til et hus eller en ruin?
" spørger man sig selv.
Man begynder allerede at tænke fremad på forsikringer, og man tænker på alle de ting, der kan gå op i røg.
Læs også:100.
000 personer bliver evakueret under stor naturbrand i CalifornienThomas fortæller videre, at det ser ud, som om at vinden er vendt, og at brandene skulle gå udenom deres bydel.
FacebookTwitterKopier linkEmner:Los Angeles|Californien|USA




https://www.dr.dk/nyheder/politik/minister-giver-20-millioner-fra-akutkasse-til-hjaelp-i-syrien

Tyrkisk offensiv i SyrienSe temaPolitikMinister giver 20 millioner fra akutkasse til hjælp i SyrienBehovet for hjælp i Syrien er steget voldsomt efter luftangreb onsdag.
Udviklingsminister giver 20 millioner.
I den nordøstlige del af Syrien bor cirka tre millioner mennesker, heraf har 1,3 millioner brug for humanitær hjælp.
11.
okt.
2019 kl.
22.
06Læs opBehovet for hjælp er blevet øget drastisk de seneste dage, efter at Tyrkiet onsdag gennemførte luftangreb og bombardementer langs den tyrkisk-syriske grænse.
Det fortæller udviklingsminister Rasmus Prehn (S), der giver et akutbeløb på 20 millioner kroner til at hjælpe de særligt udsatte områder i landet.
- Der er på ny yderligere krise navnlig i det nordlige Syrien.
Jeg har netop været i telefonisk kontakt med FN's humanitære chef, Mark Lowcock.
Han giver udtryk for, at det virkelig er meget voldsomt, og at der er op mod 100.
000 internt fordrevne.
Det vil sige, at de er på flugt fra deres hjem.
- Der er virkelig akut behov for humanitær hjælp, siger han.
I den nordøstlige del af landet bor cirka tre millioner mennesker, heraf har 1,3 millioner brug for humanitær hjælp.
Vandforsyningen er brudt sammen i flere af de kriseramte områder, og det sætter endnu en streg under, hvor vigtigt det er at få hjælp frem hurtigt, mener Rasmus Prehn.
Læs også:Op mod 100.
000 drevet på flugt i Syrien: 'Vi har ingen andre venner end bjergene'Gives til Internationalt Røde KorsDe 20 millioner bliver givet til Internationalt Røde Kors, som regeringen har tillid til.
Det skal sikre, at støtten bliver brugt til det rigtige.
- Det er jo de nødhjælpsarbejdere og ngo'er, som er til stede i Syrien, som bedst ved, hvad der er brug for.
Konkret er det jo mad, drikke og lægehjælp til de mennesker, som er i en absolut krisesituation, siger Rasmus Prehn.
Millionerne er taget fra det, udviklingsministeren kalder "akutkassen".
Det er penge, som blev afsat på finansloven for 2019 til humanitære indsatser.
Der bliver ofte gemt penge til slutningen af året, så der er penge, hvis der bliver behov for dansk hjælp til en akut situation.
Rasmus Prehn er ikke i tvivl om, at de 20 millioner kommer til at gøre en forskel.
- Det er en vigtig håndsrækning, og den kommer til at hjælpe en betydelig del mennesker.
- Men det er klart, at der formentlig er behov for et endnu større beløb.
Derfor er det vigtigt, at resten af verden også kaster sig ind og hjælper, siger han.
Foruden kontantbeløbet har ministeren lovet FN's humanitære chef at bringe emnet op i FN, så flere lande kan hjælpe i flok.
/ritzau/FacebookTwitterKopier linkEmner:Rasmus Prehn (politiker)|Socialdemokraterne|Forenede Nationer|Syrien|Krige og væbnede konflikter




https://www.dr.dk/sporten/fodbold/landsholdet/landsholdet-runder-skarpt-hjoerne-danmark-har-ikke-tabt-en-kamp-i-tre

LandsholdetLandsholdet runder skarpt hjørne: Danmark har ikke tabt en kamp i tre år11.
oktober 2016 tabte fodboldherrerne 1-0 til Montenegro.
Det er sidste gang, landsholdet har tabt i ordinær spilletid.
Af Kasper Heide Lund og Andreas Kraul11.
okt.
2019 kl.
22.
26Læs opFor tre år siden i dag måtte Kasper Schmeichel sprælle forgæves, da montenegrinske Fatos Bećiraj lobbede bolden over ham.
I luften kunne landsholdskeeperen blot se tilbage mod sit mål, mens bolden sejlede i nettet bag ham.
Scoringen betød, at Danmark skuffende tabte 0-1 i Parken til Montenegro i kvalifikationen til sidste års VM i Rusland.
Det er til gengæld også det sidste sejrsmål en modstander har scoret på Kasper Schmeichel siden den oktober-aften i Parken i 2016.
I dag er det nemlig tre år siden, herrelandsholdet sidst tabte en kamp – i ordinær tid vel og mærke.
En skuffet Kasper Schmeichel forlader banen sammen med Nicolai Jørgensen efter nederlaget til Montenegro.
For det skal selvfølgelig nævnes, at Danmark tabte efter straffesparkskonkurrence til Kroatien i VM-ottendedelsfinalen, ligesom det såkaldte 'vikarlandshold' med amatørspillere under landsholdets konflikt med Dansk Boldspil-Union (DBU) blev slået 3-0 i Slovakiet i september sidste år.
- Det er lidt absurd at tænke på.
Sådan lyder den umiddelbare reaktion fra Simon Kjær omkring den lange danske stime uden nederlag.
- Det er svært at forstå, at der er gået så lang tid, men samtidig er det også et af kendetegnene for vores hold.
Vi er utrolig svære at slå og accepterer ikke at tabe, siger landsholdsanføreren.
Imponerende statistik skal bruges mod SchweizDen vished kan Danmark altså tage med sig, når de i morgen aften går ind i Parken til den vigtige EM-kvalifikationskamp mod Schweiz.
- Jeg tror, det er vigtigt for holdet at vide, at vi er uden nederlag i lang tid.
Det har været et vigtigt moralboost for os.
Det giver os en sikkerhed, når vi går på banen, at vi ved, at vi er svære at slå, siger landstræner Åge Hareide.
Det bedste eksempel på, hvor svære Danmark rent faktisk er at slå, er landsholdets vanvittige comeback i det første møde i kvalifikationen mod morgendagens modstander.
Læs også:Landsholdet henter vildt point efter mirakuløst comebackHer leverede danskerne det vel nok vildeste comeback i den rød-hvide landsholdshistorie, da Danmark spillede 3-3 efter at have været bagud 3-0 ind til det 84.
minut.
Hør hvordan DR's radiokommentarer Andreas Kraul og Kenneth Møller Pedersen lød, da Henrik Dalsgaard headede 3-3-målet i kassen:- Vi tror på det til det sidste, siger Simon Kjær.
Det giver Kasper Schmeichel ham ret i.
- Kendetegnet på et godt hold er, at man ikke er bange for tabe.
Man tænker kun på at vinde.
Det er sådan, det her hold er.
Vi har godt nok spillet lidt for mange uafgjort, men vi går efter at vinde, og fodbold handler om at vinde.
Siden den 11.
oktober 2016 har Danmark spillet 31 landskampe fraregnet 'vikarlandsholdets' ene kamp.
Som landsholdsmålmanden Schmeichel selv nævner, så har Danmark spillet en hel del af dem uafgjort.
Faktisk er 16 ud af de 31 kampe endt uden vinder – resten har Danmarks drenge vundet.
Om stimen uden nederlag kan fortsætte i morgen mod Schweiz, kan du følge med i fra klokken 18 i LIGA på P3, når EM-kvalifikationskampen fløjtes i gang.
FacebookTwitterKopier linkEmner:Åge Hareide (fodboldtræner)|Kasper Schmeichel (fodboldspiller)|DBU|Fodbold|Schweiz




https://www.dr.dk/sporten/fodbold/landsholdet/kraul-og-hareide-analyserer-saadan-knaekker-danmark-schweizerkoden

LandsholdetKraul og Hareide analyserer: Sådan knækker Danmark schweizerkodenDR Sportens fodboldkommentator Andreas Kraul ser sammen med landstræner Åge Hareide frem mod lørdagens brag mod Schweiz.
Af Mathias Hauge Jacobsen11.
okt.
2019 kl.
20.
00Læs opDer er altafgørende point på spil, når Danmark og Schweiz lørdag aften mødes i Parken i København i kvalifikationen til EM næste sommer.
DR Sportens fodboldkommentator Andreas Kraul ser sammen med landstræner Åge Hareide nærmere på Schweiz.
Her fremhæver landstræneren særligt Arsenal-spilleren Granit Xhaka som alpenationens spillemæssige omdrejningspunkt.
Men også angriberen fra Borussia Mönchengladbach Breel Embolo er et stærkt våben for schweizerne.
Kampen mellem Danmark og Schweiz kan følges direkte i LIGA på P3 eller ses på Kanal 5.
Der er kampstart lørdag klokken 18.
FacebookTwitterKopier linkEmner:Åge Hareide (fodboldtræner)|Granit Xhaka (fodboldspiller)|Schweiz|Fodbold|Borussia Mönchengladbach




https://www.dr.dk/nyheder/udland/trump-usa-og-kina-er-taet-pa-afslutte-handelskrig

Protester i HongkongSe temaUdlandTrump: USA og Kina er tæt på at afslutte handelskrigDer er indgået aftale med Kina om intellektuel ejendom, finanstjenester og landbrugsvarer, siger præsident.
USA's præsident ved et tidligere møde med den kinesiske præsident Xi Xinping.
11.
okt.
2019 kl.
22.
19Læs opPræsident Donald Trump siger på et pressemøde, at USA og Kina er nået frem til en vigtig "fase et" i deres handelsforhandlinger.
Møder med en kinesisk regeringsdelegation i Washington har ført frem til en aftale om intellektuel ejendom, finanstjenester og store køb af landbrugsvarer, forklarer han ifølge Reuters.
Ifølge Trump er de to parter meget tæt på at afslutte handelskrigen.
Det vil tage op til fem uger at få skrevet aftalen færdig, siger han under pressemødet med den kinesiske vicepremierminister Liu He.
Udsætter planlagt toldforhøjelseUSA's finansminister, Steven Mnuchin, oplyser, at USA udsætter den næste planlagte toldforhøjelse over for USA, skriver AFP.
Bloomberg News skrev tidligere, at det er en delvis aftale, parterne har indgået, og at det kan lægge grunden for en bredere aftale, som kan blive underskrevet senere på året af præsident Donald Trump og Kinas præsident, Xi Jinping.
Kina skal blandt andet være gået med til nogle indrømmelser på landbrugsvarer.
Handelsstriden mellem Kina og USA har allerede sat dybe spor i verdensøkonomien.
Internationale organisationer har flere gange nedjusteret forventningen til den globale vækst i år og næste år.
Læs også:Kina tester basketdiplomatiet i Guds eget land/ritzau/FacebookTwitterKopier linkEmner:Donald Trump (politiker)|Kina|Xi Jinping (politiker)|Bloomberg News|Fødevarer




https://www.dr.dk/nyheder/indland/se-billederne-vejret-viste-sig-fra-sin-vaerste-side-under-dagens-klimamarch

IndlandSE BILLEDERNE Vejret viste sig fra sin værste side under dagens klimamarchSelvom himlens sluser åbnede sig over København, var mange menesker på gaden.
Af Malthe Sommerand11.
okt.
2019 kl.
22.
38Læs opDet skal være sundere at trække vejret udendørs.
Det har 34 af verdens borgmestre i fællesskab aftalt på klimamødet C40 i København.
Og i denne anledning var der klimamarch gennem byen.
"Vi kan ikke brødføde verden med kød," lyder det på et skilt, som en dame udklædt - måske som en gulerod - holder.
1 / 13Det amerikanske kongresmedlem Alexandria Ocasio-Cortez holdt dundertale i regnvejr under folkets klimamarch i anledning af C40 i København.
2 / 13Bandet Gents spillede op til regndans.
3 / 13En skraldespand hjælper med at holde et klimaskilt: "Ny grøn aftale," står der.
4 / 13Der var slagråb og bannere i Københavns gader under klimamarchen.
5 / 13Overborgmester i København, Frank Jensen, (i sort jakke) har store forventninger til dagens aftale, som han har indgået med borgmestre fra blandt andet London, Los Angeles, Delhi og Jakarta.
6 / 13Aftalen er et af de konkrete resultater, der er kommet ud af det fire dage lange møde med 2.
300 delegerede fra hele kloden.
7 / 13Forandring af system istedet for klimaforandringer, lyder banneret.
8 / 13C40-netværket har samlet borgmestre fra 49 lande.
De repræsenterer 700 millioner indbyggere og omkring en fjerdedel af den samlede verdensøkonomi.
9 / 13I bedste Greta Thunberg-stil havde børn lavet deres egne skilte.
10 / 13Dagens aftale skal sikre 140 millioner indbyggere renere luft.
Men indeholder ikke noget om olie-udvinding, som skiltet ellers beder om.
11 / 13SF's Pia Olsen Dyhr og Margrete Auken (i midten) deltog også ved dagens march.
12 / 13Både børn og deres forældre var at finde på Rådhuspladsen i København.
13 / 13FacebookTwitterKopier linkEmner:København|Vejret




https://www.dr.dk/sporten/golf/dansk-golfspiller-spiller-sig-op-i-toppen-i-rom

GolfDansk golfspiller spiller sig op i toppen i RomGolfspilleren Joachim B.
Hansen er med to flotte runder med helt fremme i European Tour-turnering i Italien.
Joachim B.
Hansen har leveret yderst stabilt golfspil i Italien på de første to runder.
(Arkivfoto) 11.
okt.
2019 kl.
20.
00Læs opDet ligner et stort resultat for golfspilleren Joachim B.
Hansen i European Tour-turneringen Italian Open.
Med en runde i 66 slag fredag - fem slag under banens par - er Joachim B.
Hansen samlet ni slag under par.
Det rakte fredag til, at danskeren ligger alene på andenpladsen, efter at han torsdag lå delt nummer otte.
Da alle spillere var færdige fredag havde engelske Matthew Fitzpatrick akkurat passeret Joachim B.
Hansen med et enkelt slag og topper altså med ti slag under par.
Efter Joachim B.
Hansen følger fem spillere, der er to slag efter danskeren inden weekendens runder.
Én anden dansker tilbage i turneringenBlandt de nærmeste konkurrenter er også blandt andre englænderen Justin Rose.
Verdens nummer fem er blandt de spillere, der er syv slag under par på den delte tredjeplads.
Joachim B.
Hansen leverede seks birdies samt en fornem eagle, men det blev også til tre kedelige bogeys undervejs på de 18 huller.
Søren Kjeldsen er også stadig med i turneringen.
Efter en fredag i et enkelt slag under par, ligger Kjeldsen på en delt 21.
-plads i fire slag under.
Hverken Thomas Bjørn eller Jeff Winther klarede fredagens cutgrænse, og dermed skal de ikke spille weekendens finalerunder.
/ritzau/FacebookTwitterKopier linkEmner:Golf|Italien|Rom|Justin Rose (golfspiller)|Søren Kjeldsen (golfspiller)




https://www.dr.dk/nyheder/vejret/test-dig-selv-hvor-godt-har-du-styr-paa-klimaforandringerne

Klimaforandringer - en varmere verdenSe temaVejretTest dig selv: Hvor godt har du styr på klimaforandringerne?
Det vælter rundt med myter om klimaet.
Men hvor godt har du egentlig styr på fakta?
Klimaforandringerne har en række konsekvenser globalt og herhjemme.
Af Søren Vallentin Jacobsen og Therese Kiesbye Øvlisen11.
okt.
2019 kl.
20.
44Læs opIsen smelter, temperaturen stiger, koralrevet lider og regnen vælter ned herhjemme.
De fleste ved nok, at det ikke ser helt godt ud for vores klima.
Men har du styr på de kolde facts?
Test dig selv her i DR Vejrets klimaquiz.
FacebookTwitterKopier link




https://www.dr.dk/nyheder/vejret/tur-i-skoven-eller-varm-kakao-indendoers-se-her-hvordan-vejret-bliver-i

VejretTur i skoven eller varm kakao indendørs?
Se her, hvordan vejret bliver i efterårsferienEfterårsferien byder på skiftende vejr.
Udendørsaktivitet i den kommende tid kan blive en våd fornøjelse.
Men fortvivl ej, for der bliver også dage med tørvejr og plads til solen.
Arkivfoto.
Af Christian Jon Cherry og Therese Kiesbye Øvlisen11.
okt.
2019 kl.
19.
53Læs opKalenderen siger snart uge 42, og det betyder efterårsferie for mange.
Og her er det ofte vejret, der er afgørende for, hvad fridagene skal bruges på.
For er det nu, man skal gå på svampejagt i skovbunden?
Eller kalder vejret mere på en hyggelig dag i sofaen for at bingewatche yndlingsserien?
Faktisk ser det ud til, at vejret kommer til at indbyde til begge dele - for hver anden dag ser ud til at blive tør og med chancer for sol.
Bliv klogere på de næste ni dages omskiftelige vejr her:Weekenden begynder tørtArkivfoto.
Lørdag er den ideelle dag til at gå en tur i skoven, for der venter en tør dag med både skyer og sol.
Dog skal man tage en god vindjakke med, for det kommer til at blive blæsende.
Langs med kysterne og i Nordjylland kan der være hård vind til kuling.
Inde i landet kan det blive en jævn til hård vind.
Er man ikke så meget til sus for ørene, kan man væbne sig med tålmodighed og gå ud om eftermiddagen, hvor vinden lægger sig.
Søndag starter tørt i den nordlige halvdel af Jylland og Sjælland.
Men som dagen skrider frem, vil en front bevæge sig op over landet fra syd, og resten af landet rammes af regn.
Vågn op til en ny uge - og solArkivfoto.
Efter en våd afslutning på weekenden begynder uge 42 med tørt og roligt vejr - og ikke mindst med chancer for sol til de fleste.
Men det bliver ikke solskin fra en klar himmel.
Der kommer nemlig en front, som banker på fra syd i løbet af mandag eftermiddag.
Det vil give en del skyer i den sydlige halvdel af landet.
Samtidig vil især Sønderjylland, Fyn og til dels Lolland få noget regn i løbet af eftermiddagen.
Regnen vil først ramme den nordlige del af Sjælland og Østjylland i løbet af aftentimerne på mandag.
Vejret skifter dagligtArkivfoto.
Regnen fortsætter i løbet af tirsdag, og generelt vil det resten af ugen blive svært at opleve 24 timers tørvejr.
Der ligger nemlig lavtryk på stribe over Atlanterhavet, som alle har kurs mod Skandinavien.
Det trækker adskillige fronter mod Danmark, som vil give regn det meste af tiden.
De nærmer sig fra syd eller sydvest.
Luften er lun - men det betyder også, at den kan indeholde mere vanddamp, og det vil resultere i en del nedbør resten af ugen.
Men der kan være mulighed for tørvejr og sol i næste weekend.
Følg med i Vores Vejr hver aften på DR1 for at få de seneste prognoser for efterårsvejret.
FacebookTwitterKopier linkEmner:Vejret|Jylland|DR1|Sjælland|Miljø og natur




https://www.dr.dk/nyheder/detektor/detektor-alarmselskab-bruger-christiane-schaumburg-muller-til-saelge-falsk-tryghed

DetektorDetektor: Alarmselskab bruger Christiane Schaumburg-Müller til at sælge falsk tryghedVerisure holder fast i, at selskabets alarmer nedsætter risikoen for indbrud med 73 procent.
Christiane Schaumburg-Müller er vært på TV 2-programmet Vild med Dans og har 360.
000 følgere på Instagram.
Af Sofie Frøkjær11.
okt.
2019 kl.
20.
29Læs op- Vil du sikre dig mod indbrud i dit hus, så køb dig en tyverialarm fra Verisure.
Den mindsker nemlig risikoen for indbrud med hele 73 procent.
Sådan lyder budskabet fra den kendte TV 2-vært og Instagram-dronning Christiane Schaumburg-Müller i en reklamevideo for alarmselskabet Verisure.
En video, der cirkulerer på Facebook og Instagram.
Men Verisure bruger Christiane Schaumburg-Müller til at sælge falsk tryghed.
I hvert fald er der ifølge eksperter ingen dokumentation for, at tyverialarmen sænker risikoen for indbrud med hele 73 procent.
Hvad påstår Verisure?
Fra reklamevideoen med Christiane Schaumburg-Müller.
I reklamevideoen for Verisure giver Christiane Schaumburg-Müller det her løfte:- Der er mange, der er i tvivl om, hvor godt det virker mod indbrud at have en alarm.
Og til det kan jeg kun sige, at det virker!
- Verisures analyser viser nemlig, at det nedsætter din risiko for indbrud med 73 procent at have de her monteret på døre og vinduer.
Tyven ved nemlig godt, at der ligger seriøs sikkerhed bag skiltene, siger Christiane Schaumburg-Müller.
Et Facebook-opslag fra Verisures kampagnefremstød på sociale medier.
Også her bliver de 73 procent nævnt.
Samme påstand kan man læse på Verisures hjemmeside.
Der står:- I februar 2018 igangsatte Verisure en undersøgelse, der skulle klarlægge, hvor stor betydning Verisures overvågede alarmsystemer har for indbrudsrisikoen i private hjem.
Resultatet var ret interessant: Med en overvåget alarm fra Verisure falder risikoen for at blive udsat for indbrud med 73 procent.
Det har Detektor fundet ud afVerisure påstår, at deres tyverialarmer mindsker risikoen for indbrud med 73 procent.
Men analysen bag tager ikke højde for helt centrale faktorer som sikring af døre og vinduer og nabohjælp.
Det er ikke nyt, at Verisure bryster sig af, at deres alarmsystem nedsætter risikoen for indbrud med 73 procent.
For et år siden satte Detektor også kritisk fokus på Verisures tal.
Læs også:FAKTATJEK: Alarmselskab oversælger effekten af egne tyverialarmerDengang vurderede Det Kriminalpræventive Råd og flere eksperter, at Verisures påstand om, at firmaets alarmer sænker risikoen for indbrud med 73 procent, bygger på meget usikre beregninger og mangelfulde analyser.
- Det kunne indgå i undervisning om, hvordan man ikke skal lave statistiske analyser, sagde chefforsker ved Trygfonden Anders Hede til Detektor i 2018.
Alligevel har Verisure siden valgt at skrue op for påstanden om en lavere indbrudsrisiko på 73 procent i sin markedsføring og har som noget nyt fået Christiane Schaumburg-Müller til at sprede budskabet i reklamefilm.
Det Kriminalpræventive Råd og Anders Hede fra Trygfonden holder i dag fast i deres kritik af Verisure og finder det problematisk, at Verisure bliver ved med at love deres kunder en mindsket indbrudsrisiko på 73 procent.
Det er ikke for at sige, at alarmer ikke kan have en vis effekt.
Men de har slet ikke den her mirakuløse effekt, som Verisure taler om.
Anders Hede, Trygfonden- Det er ikke for at sige, at alarmer ikke kan have en vis effekt.
Men de har slet ikke den her mirakuløse effekt, som Verisure taler om, siger Anders Hede.
I sin egen analyse kommer Verisure frem til den lavere indbrudsrisiko på 73 procent på den her måde: Firmaet sammenligner antallet af indbrud blandt deres egne kunder med antallet af indbrud hos andre sammenlignelige danske husstande, som ikke har en Verisure-alarm installeret.
Men for at kunne lave den sammenligning ordentligt, er det nødvendigt at tage højde for, om der er noget særligt ved Verisures kunder, som kan påvirke risikoen for at få indbrud.
Det forklarer Lasse Nikolaj Staun, analytiker ved Det Kriminalpræventive Råd.
- Det kan for eksempel være, at de har sikret deres vinduer eller sat en ekstra lås på døren.
Det kan også være, at de i højere grad end andre danskere er engageret i nabohjælp.
Men det ved vi ikke, siger han.
Anders Hede fra TrygFonden er enig i den vurdering og tilføjer, at det er "meget, meget svært at isolere effekten af tyverialarmer".
Det kan være i strid med markedsføringsloven, hvis Verisure ikke kan dokumentere den lovede effekt af deres tyverialarmer.
Det siger advokat med speciale i markedsføringsret Heidi Højmark Helveg til Detektor:- Man skal ikke kunne dokumentere den almindelige selvros, som alle, der gerne vil sælge et produkt, bevæger sig ud i.
Men når det er noget, der kan måles, vejes eller sættes på formel, så skal man ifølge markedsføringsloven kunne dokumentere det.
Hvad siger Christiane Schaumburg-Müller?
Detektor ville gerne have interviewet Christiane Schaumburg-Müller om, hvordan hun har det med, at hun lægger navn og ansigt til en påstand, der ifølge eksperter ikke er dokumentation for.
Men hun har ikke ønsket at medvirke.
Hvad siger Verisure?
Verisure skriver selv på sin hjemmeside, at virksomhenden er Europas førende alarmselskab.
Detektor ville også gerne have interviewet Verisure om, hvorfor virksomheden fortsætter med at påstå, at det nedsætter risikoen med indbrud med 73 procent, hvis man installerer en alarm fra Verisure.
Men virksomheden har ikke ønsket at stille op til et interview.
Verisure henviser til, at virksomheden ikke har noget nyt at tilføje til de svar, Verisure gav i sit interview med Detektor i 2018.
Dengang interviewede Detektors vært Camilla Stampe Verisures strategichef Martin Nielsen.
Det interview kan du se her:Verisures kommunikationschef har dog indvilget i at svare skriftligt på, hvorfor Verisure fortsat bruger tallet 73 procent i sin markedsføring.
- Vi bruger tallet, fordi vi fortsat står på mål for studiets validitet.
Vores studie følger standard multivariabel analyse, og konklusionen er, at vores kunder i gennemsnit har 73 procent lavere risiko for indbrud end sammenlignelige husstande.
- Kritikken mod studiet går på, om man kan være sikker på, at det er alarmerne, der driver den markante reduktion i risiko.
Til det er svaret fortsat, at vi rigtigt nok ikke har kunne tage højde for samtlige forskelle mellem vores kunder og resten af danske husstande.
- Dette er dog en almindelig kendt problemstilling i alle samfundsvidenskabelige undersøgelser.
Du kan høre historien om Verisure i Detektor-podcasten her.
FacebookTwitterKopier linkEmner:Christiane Schaumburg-Müller (skuespiller)|Det Kriminalpræventive Råd|TrygFonden|Tyverier|Erhverv




https://www.dr.dk/nyheder/indland/undertoejsfirma-hyrer-stor-model-kynisk-traek-tjene-penge-eller-mangfoldighed

IndlandUndertøjsfirma hyrer stor model: Kynisk træk for at tjene penge eller mangfoldighed?
Fra tynde til transkønnede og en størrelse 44.
I år har modebranchen rykket sig en my eller to.
Ali Tate Cutler bliver Victoria's Secrets første model i størrelse 44.
(Pressebillede, Victoria´s Secret) Af Sophie Bavnhøj og Malthe Sommerand11.
okt.
2019 kl.
20.
02Læs opEngang styrede Marilyn Monroe skønhedsidealet, der senere blev overtaget at åleslanke modeller.
Og skal man tro lingeribrandet Victoria´s Secret og andre større modehuse, lever vi nu igen i en brydningstid.
I en ny kampagne bruger det amerikanske undertøjsfirma i et samarbejde med en britisk designer en transkønnet model og en 'stor' model i størrelse 44.
Læs mere:To nye 'engle': Victoria's Secret hyrer transkønnet og model i størrelse 44DR Nyheder har i den anledning spurgt en museumsdirektør og en professor i køn om modebranchen faktisk har genopfundet sig selv.
Dette billede er det kampagnebillede, der lancerede Victoria's Secrets nye kollektion med en transkønnet model - i øvrigt med danske aner - og en model i størrelse 44.
(Pressebillede Victoria's Secret).
"Det handler om at tjene penge"Ifølge Julie Rokkjær Birch, der er direktør ved Kvindemuseet i Aarhus, er størrelse 44-modellen et symptom på, at vi er i en opbrudstid med hensyn til køn, krop og identitet:- At store firmaer reagerer ved at tilpasse produktlinjer, vidner om, at denne udfordring af normalitetsbegrebet er blevet mere mainstream.
Det er en tendens, jeg hylder velkommen, siger hun.
Omvendt er professor i kommunikation med særligt fokus på køn Rikke Andreassen mere kynisk i sin analyse af Victoria´s Secrets tiltag.
Det handler om kroner og ører, mener hun:- De (Victoria´s Secret) prøver at ride med på en bølge med fokus på mangfoldighed.
Man vil ikke gøre det, hvis det ikke har en økonomisk fordel.
Det handler om at tjene penge på at brande sig mangfoldigt.
Den canadiske model Winnie Harlow har den sjældne hud-sygdom Vitiligo, der forårsager, at pigmemter i hendes hud forsvinder pletvis.
Hun er fortiden flittigt brugt og har blandt andet været på forsiden af modemagasinet Vogue.
Rykker det noget?
Synlighed påvirker ifølge Kvindemuseets direktør vores forventninger, og forventninger skaber virkelighed.
Bevidstgørelsen om, at vi alle er meget forskellige, er vigtig – især i den billedbårne verden, vi lever i.
Hun uddyber:- Man kan hurtigt føle sig forkert, hvis man igen og igen præsenteres for en bestemt type skønhedsideal, siger Julie Rokkjær Birch.
Modellen, der er størrelse 44 og optræder i den nye Victoria's Secret-kampagne, hedder Ali Tate Cutler.
Hun skriver blandt andet på Instgram, at "det her også er et stort skridt i den rigtige retning for kvindekroppen.
"Hvis man forestiller sig, at vores opfattelse af kønsidealer er et spil med mange brikker, så er det modebranchen, der sætter brikker på pladen, og forbrugerne, der rykker dem rundt.
Det er kommunikationsprofessor Rikke Andreassens billede.
Hun mener, at en model i størrelse 44 eller en transkønnet model er det helt store skaktræk fra modebranchens side.
- I sig selv kommer Victoria´s Secrets kampagne ikke til at rykke noget, man skal se det som en brik, siger hun og fortsætter:- Man kan også være kritisk, da man kan kigge på, hvor meget den tykke model udfordrer det klassiske skønhedsideal.
Er hun eksempelvis pæreformet, eller følger hun det klassiske timeglas.
Det kan signalere, hvor meget de tør at udfordre.
Sådan ser et af de andre billeder ud af modellen i Covers fotoserie.
 Den unge model fremstår ikke lige så tynd på de andre billeder i serien, som hun gør på det udskældte og fremhævede fotografi, mener Bente Lundquist fra Scoop Models.
1 / 2Sådan ser et af de andre billeder ud af modellen i Covers fotoserie.
1 / 2Den unge model fremstår ikke lige så tynd på de andre billeder i serien, som hun gør på det udskældte og fremhævede fotografi, mener Bente Lundquist fra Scoop Models.
2 / 2'Tak til kropsaktivisterne'Modebranchen har ofte været udskældt for at promovere et usundt skønhedsideal.
Men Bente Lundquist, der er indehaver af et Danmarks største modelbureauer, Scoop Models, mener ikke, at de er med til at promovere et usundt kropsideal.
- Vi er ikke med til at sætte et for tyndt ideal.
Det er ikke os, der bestemmer idealet, det er designerne, der bestemmer målene, som de syr kollektionerne efter.
De syr i størrelse 34-36, og så vi finder en model, der passer til det, sagde hun til DR Nyheder i 2015.
Men det skifte - som der måske er sket de seneste år - skal vi ikke alene takke modebranchen for, hvis man spørger Rikke Andreassen.
De sociale medier og deres kropsaktivistiske brugere har også spillet en stor rolle.
(Arkiv) Kropsaktivist Ida Rud håber, at flere unge bliver mere komfortable med og i deres egen krop.
(© DR Ung)- Vi er på vej til at blive mere mangfoldige.
Og det er ikke kun modebranchens skyld.
På Instagram ser vi mange forskellige kroppe, og de seneste ti år er mediekulturen rykket meget.
Så man skal også takke aktivisterne, siger hun.
I gamle dage.
.
.
Et argument, der ofte bringes til torvs i debatten om, hvad der er kønt, og hvad der er grimt, er, at det var smukt at være stor, når man kigger flere hundrede år tilbage.
Dengang guldalderdigteren Emil Aarestrup bad til at blive holdt fast af runde arme i digtet "Angst".
- I dag er der vel for eksempel et syn på overvægt som lavstatus – men engang var det jo tegn på overskud at have lidt ekstra på sidebenene.
Det ændrer sig hele tiden – og mit budskab må være, at vi selv er med til at skrive vores historie.
Og jeg håber, vi nu begynder at skrive en mere mangfoldig historie for fremtiden, siger direktør på Kvindemuseet Julie Rokkjær Birch.
(Arkiv) Ingen modeartikel uden danske Helena Christensen.
Hun har også været kritiseret for at være både for lummer og for tynd.
Det var i 2012, da hun var model for den britisk tøjkæde Boden.
Og man kommer heller ikke udenom, at der selvfølgelig ligger et ansvar for en mere mangfoldig fremtid hos medierne, der er med til at skabe forestillinger om verden, siger Rikke Andreassen:- Medierne har altid haft en stor betydning, for de skaber forestillinger om verden.
Medierne rykker i mangfoldigheden, da de er med til at skabe forestillinger, og når vi får større mangfoldighed, udvikler kulturen forståelse.
Nu har Victoria's Secret så fået spalteplads i alverdens medier for at hyre to modeller, der stikker lidt uden for branchenormene til en kampagne, der går under hashtagget #loveyourself.
FacebookTwitterKopier linkEmner:Marilyn Monroe (skuespiller)|Mode- og designbranchen|Kvindemuseet|Victoria's Secret|Aarhus




https://www.dr.dk/sporten/fodbold/pokalturneringen/schwartz-afvaerger-pokalskuffelse-traengte-silkeborg

PokalturneringenSchwartz afværger pokalskuffelse for trængte SilkeborgSilkeborg indtager jumbopladsen i Superligaen, men fredag sled holdet sig i pokalkvartfinalen efter drama.
Ronnie Schwartz jubler over sit sejrsmål mod FC Fredericia i pokalottendedelsfinalen.
Af Kasper Heide Lund11.
okt.
2019 kl.
22.
05Læs opDet var i bogstaveligste forstand sekunder, der skilte superligabundproppen Silkeborg fra en pokalnedtur ude mod FC Fredericia fredag aften i ottendedelsfinalen.
Efter at have været nede 0-2 og komme bagud 2-3 i overtiden fik holdet med et dramatisk comeback kæmpet sig til en sejr på 4-3 efter forlænget spilletid mod 1.
divisionsholdet.
Dermed fik holdet en tiltrængt succesoplevelse efter 12 superligarunder uden en eneste sejr.
Pokalexit lurede for SilkeborgTidligt i kampen så det ellers ud til, at opgøret slet ikke ville blive spændende.
For Silkeborg virkede helt fraværende.
Der var blot spillet syv minutter, da Anders Holvad sendte Fredericia i front efter en stor fejl af Silkeborg-keeper Oscar Hedvall.
Og det var hjemmeholdet, som pressede på for endnu en scoring.
Det blev til et par gode chancer, inden samme Holvad midtvejs i halvlegen elegant chippede bolden over Hedvall til 2-0, efter at Silkeborg-forsvaret let blev overspillet.
Jubel efter 2 - 0 til Fredericia ved Anders Holvad.
Scoringen fik gæsterne til at vågne en smule op.
Alvoren så ud til at gå op for spillerne.
Den vigtige reducering kom få minutter før pausefløjtet og gav Silkeborg lidt mod og tro med i omklædningsrummet.
Filip Lesniaks langskud blev rettet af og strøg i mål.
Et flot comeback lurede, og det kom for alvor tæt på, da Ronnie Schwartz efter en times spil let kunne sparke en ripost ind til 2-2 tæt under mål.
Det hele så dog ud til at blive smidt på gulvet.
Nicolaj Ritter sendte Fredericia på 3-2, netop som tillægstiden på tre minutter var indledt, men Silkeborg havde endnu et comeback i sig.
På et hjørnespark i absolut sidste sekund lykkedes det Andreas Heimer at snitte bolden ind i det lange hjørne.
Dermed skulle kampen i forlænget spilletid.
Her dukkede altid farlige Ronnie Schwartz op for anden gang i opgøret kort før pausen i den forlængede spilletid.
Skuffede Fredericia spillere efter pokalexitet.
 Ronnie Schwartz blev matchvinder for Silkeborg.
1 / 2Skuffede Fredericia spillere efter pokalexitet.
1 / 2Ronnie Schwartz blev matchvinder for Silkeborg.
2 / 2I fri position chippede han bolden ind til 4-3 og sendte Silkeborg i kvartfinalerne som det første hold i denne sæsons udgave af Sydbank Pokalen.
Silkeborg nåede pokalfinalen i 2017/2018-sæsonen, hvor det dog blev til et nederlag til Brøndby på 1-3.
/ritzau/FacebookTwitterKopier linkEmner:Ronnie Schwartz (fodboldspiller)|Silkeborg|Fredericia|Fodbold|Sydbank




https://www.dr.dk/nyheder/udland/usa-sender-3000-soldater-og-raketter-til-saudi-arabien

UdlandUSA sender 3000 soldater og raketter til Saudi-ArabienUdstationeringen af flere soldater i Saudi-Arabien skal forstærke forsvaret af ørkenstaten, siger Pentagon.
Et mobilt raketanlæg kendt som THAAD til nedskydning af kort og langtrækkende raketter er et af de mest avancerede, som USA råder over.
)11.
okt.
2019 kl.
18.
29Læs opUSA's forsvarsministerium bekræfter, at det sender yderligere 3000 soldater til Saudi-Arabien for at forsvare landet.
Styrken omfatter soldater, der kan bemande luftværnsanlæg, og egentlige kampstyrker.
Samtidig overfører USA Patriot-raketter til nedskydning af fly og droner og et meget avanceret raket- og radaranlæg, der kendes under betegnelsen THAAD.
- Forsvarsminister Esper informerede her til morgen fredag, red.
) den saudiske kronprins og forsvarsminister Muhammad bin Salman om den ekstra udstationering af tropper for at sikre og forstærke forsvaret af Saudi-Arabien, lyder det i en erklæring fra Pentagon.
Det vil markere en betydelig militær optrapning i regionen omkring Den Persiske Bugt og forstærker konflikten mellem USA og Iran.
Læs også:USA vil sende tropper til Saudi-ArabienDe første er sendt afstedDet første hold amerikanske soldater blev sendt afsted til ørkenstaten, efter at et stort saudisk olieanlæg blev ødelagt under et droneangreb 14.
september.
De shiamuslimske houthi-oprørere i Yemen tog skylden for angrebet på det store saudiske olieanlæg, hvor halvdelen af kongeriges olieproduktion kanaliseres igennem.
Men USA og Saudi-Arabien har beskyldt Iran for at stå bag angrebet.
USA's udenrigsminister, Mike Pompeo, betegnede i sidste måned droneangrebet som en iransk krigserklæring.
Saudi-Arabien har siden 2015 ledet en arabisk koalition, der har bombet militære og civile mål i de houthi-kontrollerede områder.
/ritzau/AFPFacebookTwitterKopier linkEmner:Mike Pompeo (politiker)|Saudi-Arabien|USA|Soldater|Krige og væbnede konflikter




https://www.dr.dk/nyheder/kultur/gaming/populaer-spilserie-faar-overraskende-daarlig-modtagelse-det-er-en-elendig

GamingPopulær spilserie får overraskende dårlig modtagelse: 'Det er en elendig oplevelse'- Det er en kæmpe skuffelse, lyder det fra dansk spilekspert.
De foregående spil i 'Ghost Recon'-serien har generelt klaret sig godt, men den seneste udgave med undertitlen 'Breakpoint' får nu ringe anmeldelser.
(© Ubisoft)Af Christian Mejdahl11.
okt.
2019 kl.
17.
00Læs op- Det er en elendig oplevelse.
- Der er så meget, der frustrerer mig.
Så meget der gør hele oplevelsen til en mudret og forglemmelig affære.
- Mangel på variation og selvmodsigende spilelementer efterlader 'Breakpoint' blottet for personlighed.
Anmeldelserne af det nye spil 'Ghost Recon: Breakpoint' er mildest talt ikke opløftende for Ubisoft, der står bag spillet.
På Metacritic, der er en side, som samler anmeldelser fra både brugere og anmeldere, har spillet en bruger-score på 2,3 ud af 10, mens den samlede anmelder-score ligger på 5,9 ud af 10.
Der bliver i de dårlige anmeldelser særligt lagt vægt på, at spillet er forvirrende og simpelthen dårligt skruet sammen.
Chefredaktør på Nordens største spilmedie, GameReactor.
dk, Magnus Groth-Andersen mener, at Ubisoft har været skødesløs med en af deres største spilserier.
- 'Ghost Recon'-serien er en af Ubisofts faste søjler.
Det er et taktisk skydespil, der fortæller historier fra en nær fremtids militære operationer, siger han og fortsætter:- Det kulminerede med 'Wildlands', som blev en af Ubisofts største succeser, men med 'Breakpoint' har de desværre begået et rodet spil, der er meget identitetsforvirret, siger han.
For karaktererne i 'Ghost Recon: Breakpoint' er der måske udsigt til faretruende kampe i horisonten, men for Ubisoft, der står bag spillet, er der derimod udsigt til lunke salgstal.
(© Ubisoft)Kopierer sig selvSpilekspert Magnus Groth-Andersen peger på, at spillet virker som en doven efterligning af flere af Ubisofts egne titler.
- Det er en kæmpe skuffelse.
For vi ved, at Ubisoft godt ved, hvordan man gør.
De står jo bag 'Wildlands' og 'The Division'-serien.
Men 'Breakpoint' bliver et underligt miskmask og halvhjertet forsøg på at klistre de to førnævnte titler sammen, siger han.
'Ghost Recon'-serien startede i 2001, og den indtil nu seneste udgave, 'Wildlands' fra 2017, fik hæderlige anmeldelser.
Men samme skæbne skulle altså ikke overgå 'Breakpoint'.
'Breakpoint' bliver også kritiseret for at have 'ubegribeligt dumme' fjender:- Selvom du spiller på højeste sværhedsgrad, bliver spillet ikke nævneværdigt sværere.
Fjenderne reagerer ofte bare med forvirring, når deres sammensvorne bliver skudt lige foran dem.
De bliver stående uden at søge dækning, lyder det i Gamespots anmeldelse, der giver spillet karakteren fire ud af ti.
Magnus Groth-Andersen vil ikke kalde 'Ghost Recon: Breakpoint' decideret elendigt, selvom han er slemt skuffet: - Der er da dele, som er vellykkede, og der er også intense kampscenarier flere gange undervejs i spillet, siger han.
(© Ubisoft)Skal nok vende stærkt tilbageForklaringen på de ringe anmeldelser af et tilsyneladende ringe spil skal ifølge Magnus Groth-Andersen findes i Ubisofts forventninger til sig selv.
Han mener, der er en tendens til, at spiludviklere går for meget op i, at deres spil er unødvendigt penge- og tidskrævende.
- Det er ikke længere nok for de her spil at tjene nok penge og bruge nok af din tid.
De skal tjene alle penge og bruge al tid, siger han og fortsætter:- 'Breakpoint' er kulminationen på denne her tendens, vi har set, med at alle nye spil skal have ekstra tilkøb i form af mikrotransaktioner og lootboxes i det uendelige.
Men sidder man tilbage som skuffet 'Ghost Recon'-fan, skal man ifølge Magnus Groth-Andersen ikke frygte, at det nu er slut med flere gode 'Ghost Recon'-spil.
- Ubisoft er røvdygtige og har gang på gang vist, at de kan komme stærkt igen efter et dårligt spil, når de lige træder et skridt tilbage og finder på noget nyt.
Det var tilfældet med 'Assassin's Creed: Odyssey' og 'Assassin's Creed: Origins', som udkom nogle år efter flere middelmådige 'Assasisin's Creed'-titler, siger han og fortsætter:- Det her var en misser.
Så det glemmer vi, og så kommer de bragende tilbage.
'Ghost Recon: Breakpoint' er udkommet til Xbox One, Playstation 4, PC og Google Stadia.
I 'Ghost Recon'-serien spiller man som en del af den hemmelige specialstyrke '5th Special Forces Group'.
(© Ubisoft)FacebookTwitterKopier linkEmner:Ubisoft|Xbox|Computerspil|Playstation|Leg og spil




https://www.dr.dk/nyheder/indland/vidnetrussel-politianmeldt-i-dronesagen

IndlandVidnetrussel politianmeldt i dronesagenEn pårørende til et vidne har anmeldt en episode fra Københavns Byret.
Dronesagen kører i disse dage i Københavns Byret.
Fredag anmeldte en pårørende til et vidne en trussel, som den pårørende mener blev fremsat mod vidnet i retten.
Af Mette Mayli Albæk11.
okt.
2019 kl.
17.
52Læs opEn pårørende til et vidne, der fredag har afgivet forklaring i den såkaldte dronesag om droner, der skal være sendt til terrororganisationen Islamisk Stat, har fredag anmeldt en trussel rettet mod vidnet i forbindelse med retsmødet.
Den pårørende har forklaret til politbetjente i retten, at en anden tilhører skal have sagt med henvisning til vidnet, at vedkommende “skulle have en kugle for panden” eller noget i den retning.
Anklagerne i sagen ønsker ikke at kommentere sagen, men bliver der rejst sigtelse og eventuelt senere tiltale i sagen vil det handle om vidnetrusler efter straffelovens paragraf 123.
Læs også:Hemmelige vidner sender pressen uden for døren i dronesagenVidner udsat for hærværkI dronesagen sidder tre 30-årige mænd tiltalt for terror.
Anklagemyndigheden mener, at de fra 2013-2017 har forsynet Islamisk Stat med dronedele købt i Danmark.
I dronesagen vidner en række dronesælgere, som har samarbejdet med Politiets Efterretningstjeneste i sagen.
To dronesælgere stod sidste år frem i et program i DR og fortalte om det usædvanlige samarbejde.
Efter udsendelsen fik dronesælgerne ødelagt en rude i deres butik.
Retsformand Kirsten Schmidt har flere gange under retssagen lukket dørene for offentligheden, når vidner har skullet afgive forklaring, blandt andet med henvisning til at vidner i sagen har oplevet hærværk.
Læs også:Fanget IS-kriger vidner mod dronenetværk fra fængsel i SyrienFacebookTwitterKopier linkEmner:Islamisk Stat|Politiets Efterretningstjeneste|Kriminalitet|Terrorisme|Anklagemyndigheden




https://www.dr.dk/nyheder/udland/100000-personer-bliver-evakueret-under-stor-naturbrand-i-californien

Udland100.
000 personer bliver evakueret under stor naturbrand i CalifornienStrømmen er blevet afbrudt for omkring 70.
000 kunder.
Ifølge brandvæsnet i Los Angeles vil evakueringerne ramme 100.
000 personer.
Af Anna Sol Jørgensen11.
okt.
2019 kl.
17.
24 | opdateret 11.
okt.
2019 kl.
17.
46Læs opEn skovbrand i det sydlige Californien har udviklet sig voldsomt i løbet af natten lokal tid.
Adskillige hjem er brændt, og politiet iværksætter obligatoriske evakueringer.
Evakueringerne ventes at ramme 12.
700 hjem.
Det oplyser brandvæsnet i Los Angeles i en meddelelse.
- Det er en meget dynamisk brand.
Vent ikke med at tage afsted, siger brandchef Ralph Terrazas på et pressemøde.
Ifølge politiet i Los Angeles vil det betyde, at 100.
000 personer bliver evakueret.
Tidligere på dagen lød det, at 1.
900 hjem ville blive berørt af evakueringerne.
Der er oprettet tre evakueringscentre i området for mennesker og små kæledyr.
Det ene er allerede fyldt op og kan ikke tage imod flere mennesker.
1.
000 brandfolk er ifølge myndighederne blevet sendt ud til branden.
Branden tog fat torsdag aften i Sylmar, der ligger i det nordvestlige Los Angeles.
En kombination af tør natur og kraftig vind har betydet, at branden har spredt sig med stor hast.
Her til aften har branden opslugt mere end 4.
600 hektar land.
Ifølge CBS News er der i øjeblikket otte aktive naturbrande i Californien, hvor 700.
000 el-kunder har fået afbrudt strømmen.
Strømmen blev afbrudt i onsdags, fordi vejrforholdene skabte frygt for, at svajende træer ville vælte ned i elledninger og på den måde skabe brande.
FacebookTwitterKopier linkEmner:Brande|Californien|Los Angeles|CBS Corporation




https://www.dr.dk/nyheder/regionale/syd/ansatte-faar-loen-svede-kan-give-pengene-flere-gange-igen

Syd- og SønderjyllandAnsatte får løn for at svede: Kan give pengene flere gange igenEsbjerg Lufthavn har haft succes med at lade medarbejderne dyrke idræt i arbejdstiden.
I Esbjerg Lufthavn er produktiviteten øget med 7, 3 procent, efter de ansatte har dyrket motion en gang om ugen i løbet af det seneste år.
Af Marie De Fine Skibsted, Susanne Kristine Terman Pedersen og Anne Sophie Baltzer Nielsen11.
okt.
2019 kl.
19.
03Læs opSøren Dall Jepsen er i fuld gang med dagens træning.
Til daglig er han indsatsleder ved Brand og Redning i Esbjerg Lufthavn, men sammen med ti andre kolleger har han det seneste år frivilligt skiftet sikkerhedssko og gule veste ud med løbesko og træningsmåtter en gang om ugen.
Og det har haft en effekt, fortæller han.
- Jeg har et mentalt og fysisk overskud til at passe mit arbejde herude.
Og det er ikke kun på landingsbanen, at medarbejderne er flyvende.
Chefen i Esbjerg Lufthavn John Nielsen kan også mærke træningstiltaget på produktiviteten og dermed på bundlinjen.
De resultater, vi har her, er umulige at skyde ned.
Det er fakta, og målingerne viser det.
Det er fantastisk.
John Nielsen, lufthavnschef, Esbjerg LufthavnKommer seks gange igenMotionen i Esbjerg Lufthavn indgår som en del af et igangværende forskningsprojekt på Syddansk Universitet, som undersøger sammenhængen mellem motion og produktivitet på arbejdspladser.
Hvor det tidligere er påvist, at det kan være en god forretning at få gang i kontorpersonale, tyder de første delresultater fra Esbjerg Lufthavn på, at en times hård træning ugentligt i arbejdstiden også kan måles på bundlinjen i produktionsvirksomheder.
Delresultaterne fra Esbjerg viser, at Lufthavnen har øget produktivitet med 7,3 procent mens projektet har stået på.
- De resultater, vi har her, er umulige at skyde ned.
Det er fakta, og målingerne viser det.
Det er fantastisk, siger lufthavnschef John Nielsen.
Ifølge forskningsgruppen svarer lufthavnens øgede produktivitet til, at investeringer i motion kommer arbejdspladsen seks gange igen.
- Medarbejderne når mere.
De er bedre og hurtigere til at laste flyene.
Der er kommet mere energi og overskud, som vi kan måle i en decideret produktivitetsforbedring, fortæller seniorforsker Just Bendix Justesen fra Institut for Idræt og Biomekanik ved Syddansk Universitet.
Men for at opnå den forbedring er det ikke nok at hive et par elastikker frem ved skrivebordet.
Pulsen skal op i mindst en time om ugen, før det har effekt, vurderer seniorforskeren.
- Det er træning, der kræver omklædning, og at man har svært ved at snakke med sidemanden.
Det er der, vi skal op, hvis vi skal have de forretningsmæssige gevinster, siger han.
Den første halve time er betaltI Esbjerg Lufthavn har chef John Nielsen besluttet at betale den første halve time, mens resten af træningen foregår i medarbejderens fritid.
Og det er fornuftigt, mener indsatsleder Søren Dall Jepsen.
- Jeg er desværre ikke sådan én, der går ud og træner selv.
Så for mig er det rigtig godt, siger han.
Delresultaterne fra lufthavnen viser også, at 78 procent af medarbejderne sov for lidt om natten før motionsprojektet.
Det tal er reduceret til 38 procent.
Hockey er en af de sportsgrene, som medarbejderne i Esbjerg Lufthavn har dyrket det seneste år.
 Lufthavnschef John Nielsen har besluttet at betale den første halve time af medarbejdernes træning, mens resten foregår i deres fritid.
1 / 2Hockey er en af de sportsgrene, som medarbejderne i Esbjerg Lufthavn har dyrket det seneste år.
1 / 2Lufthavnschef John Nielsen har besluttet at betale den første halve time af medarbejdernes træning, mens resten foregår i deres fritid.
2 / 2Andre bør følge efterHos Dansk Industri er underdirektør Anders Just Pedersen ikke i tvivl om, at andre arbejdsgivere bør skue mod Esbjerg Lufthavn.
- Det er et rigtig flot resultat, at det er lykkedes at løfte lufthavnens medarbejderes produktivitet med 7,3 procent, siger han.
Men hvis en virksomhed vil have medarbejderne til at motionere, kræver det tid, vedholdenhed og investering.
Derfor skal man tænke sig om, vurderer Anders Just Pedersen.
- Der er stor forskel på, om det mere er en kampagne, man kører, eller om det er noget, der skal vare ved.
Og hvis man skal høste resultaterne, så er det det sidste, man skal have fat i.
Så skal man være indstillet på, at det er et langt, sejt træk, før man får de gode resultater.
FacebookTwitterKopier linkEmner:Esbjerg|Lufthavne|Motion|Syddansk Universitet|Dansk Industri




https://www.dr.dk/nyheder/udland/homoseksuelle-i-polen-frygter-valgresultat-jeg-regner-med-jeg-havner-i-faengsel-i

UdlandHomoseksuelle i Polen frygter valgresultat: 'Jeg regner med, at jeg havner i fængsel i fremtiden'Den polske regering står til valgsejr, og landets LGBT-miljø er bange for, at grebet bliver strammet om dem.
Med en sejr til det konservative regeringsparti Lov og Retfærdighed kommer endnu hårdere tider for homoseksuelle i Polen, frygter Bartosz Staszewski.
Af Clara Binczak Lindhardt11.
okt.
2019 kl.
16.
13Læs opUnder en blomsterranke hen over bardisken drikker Bartosz Staszewski en polsk Tyskie-øl på én af de LGBT-venlige barer i en polske hovedstad Warszawa.
Staszewski er nervøs for en sejr til det konservative Lov- og Retfærdighedsparti.
- Jeg regner simpelthen med, at jeg havner i fængsel i fremtiden, fordi jeg er med til at arrangere prideparader, siger han.
Når det katolske Polen i overmorgen går til valg, står det stærkt konservative og katolske regeringsparti Lov og Retfærdighed til en dundrende sejr.
'Regnbueplagen'Bartosz Staszewski og mange andre LGBT-personer frygter, at regeringen:•ved hjælp af et forsamlingsforbud forbyder homoseksuelle at holde prideparader.
•afskærer LGBT-organisationer fra økonomisk støtte.
•forbyder seksualundervisningen i skoler, og dermed undervisning i, hvad homoseksualitet er.
Frygten kommer, efter presset mod homoseksuelle og transseksuelle i Polen er taget til det seneste år, især fra politisk og religiøs side.
Regeringspartiets formand udråbte for eksempel i april LGBT-samfundet til en trussel mod det katolske Polen og mod polakkernes identitet.
For en måned siden kaldte en polsk ærkebiskop LGBT-samfundet for en regnbue-plage, med henvisning til LGBT-flagets regnbue-farver.
Højrenationalister har desuden angrebet en stribe prideparader landet over de seneste år - så sent som for to uger siden i byen Lublin i det østlige Polen.
- Jeg er selv begyndt til terapi for at kunne stå imod hadet, og mange af mine homoseksuelle venner overvejer at forlade Polen, fortæller Bartosz Staszewski.
Læs også:Homoseksuel ateist er klar til kamp mod Polens nationalkonservative regeringKatolske homoseksuelleDa DR Nyheder spørger, om ikke man må forvente, at homoseksuelle bliver udsat for kritik i et stærkt katolsk land som Polen, insisterer han på, at LGBT-personer også hører til her:- Præster og biskopper og det regeringskontrollerede stats-tv har overbevist mange troende om, at vi er imod kirken.
Uden dem havde polakkerne ikke selv udviklet det had mod homoseksuelle.
Men mange LGBT-personer går selv i kirke, påpeger Bartosz Staszewski.
FacebookTwitterKopier linkEmner:Polen|Homoseksualitet|Seksualitet|Valg og folkeafstemninger|Warszawa




https://www.dr.dk/sporten/oevrig/fra-jern-i-tasken-til-ironman-i-blodet-maja-droemmer-om-top-10-ved-vm-paa-hawaii

Øvrig sportFra jern i tasken til Ironman i blodet: Maja drømmer om top 10 ved VM på HawaiiTriatleten Maja Stage gik død i golf, men fandt glæden i at presse kroppen helt til grænsen.
Af Kasper Aleksander Thrane11.
okt.
2019 kl.
19.
04Læs opDet hører til sjældenhederne, at sportsstjerner skifter idrætsgren - og at de samtidig bliver en del af eliten i den nye sport.
Men det har triatleten Maja Stage ikke desto mindre formået.
Maja Stage brugte nemlig hovedparten af sine første 21 år på at dygtiggøre sig inden for golfsporten, og det gjorde hun så godt, at hun kom på landsholdet og flere gange blev inviteret med på Europa Touren.
Men Maja Stage kørte sur i golfsporten, og for at finde ny inspiration drog hun til den canariske ø Lanzarote og det kendte sportsferiested Club La Santa, hvor hun fik et job som golftræner.
- Jeg håbede på at finde inspiration til golfen igen.
Træningen gik godt, men jeg præsterede ikke i turneringer, og så trængte jeg bare til en pause.
Men i stedet for at få lysten tilbage fandt jeg triatlon, og al den passion, jeg havde for golfen, blev puttet over i triatlon, fortæller Maja Stage på en telefon fra Hawaii, hvor hun lørdag deltager i VM.
Det var den walisiske træner Ben Powell, der introducerede hende til triatlon - og dermed også til en ny vej i livet.
Golfen har dannet jernkvindenHar man fulgt med i dansk triatlon de seneste år, så ringer navnet Ben Powell måske en klokke.
Han er nemlig gift med den tidligere verdensmester Helle Frederiksen.
I hende fandt Maja Stage en træner og træningsmakker, der kunne presse hende til det yderste, og siden mødet med først Ben Powell og senere Helle Frederiksen har hun udviklet sig til at være en af verdens bedste triatleter.
Selvom det er svært helt at forstå koblingen mellem golf og triatlon, så har spillet med den lille, hvide bold faktisk hjulpet Maja Stage til at blive god til en sport, som umiddelbart ikke har meget tilfælles med golf.
- Da jeg spillede golf, var det meget det mentale, der gav mig problemer.
Men som triatlet er jeg faktisk mentalt meget stærk.
Jeg tror, det er nogle af de ting, jeg har lært på den hårde måde i golf, der har gjort mig stærkere nu.
- Jeg forstår godt, det ser mærkeligt ud på papiret, men golf har skabt den, jeg er i dag.
Jeg har taget mange af de ting, jeg lærte i golfsporten og lærte om mig selv, med videre.
Man kan faktisk overføre mange ting.
- Bare det at strukturere en hverdag og være disciplineret.
For mig handler det om at finde glæde i processen, for det er processen, der driver værket for mig.
Det betyder alt, at jeg kan mærke, at jeg udvikler mig, siger Maja Stage.
Maja Stage spillede på det danske landshold i golf.
(© (c) privatfoto)Jagterbedste VM-resultat under svære forholdDe seneste ti år har Maja Stage dedikeret sig til triatlon, og hun lever nu af sin sport.
Med placeringer som nummer 12 og 15 ved de seneste to verdensmesterskaber i Ironman-disciplinen, som er kongedistancen inden for triatlon, må man sige, at dedikationen har givet pote.
I weekenden venter endnu et verdensmesterskab på Hawaii, og her drømmer Maja Stage om sit hidtil bedste resultat.
- Så længe, jeg ved, at jeg har gjort alt, jeg kan, så er jeg tilfreds, men jeg har da et drømmemål, der hedder top 10, og det er ikke helt urealistisk.
Men det skal være en perfekt dag, for at det kan lykkes.
Maja Stage har været på Hawaii i knap tre uger for at vænne sig til klimaet, og hun erkender, at det har været lidt af en udfordring.
- Der gik noget tid, før det begyndte at føles godt.
Kroppen skulle vænne sig til en ny døgnrytme.
Jeg var sulten på mærkelige tidspunkter og havde behov for at gå på toilettet på mærkelige tidspunkter.
- De første to uger havde jeg vildt høj puls, og kroppen kunne ikke helt følge med.
Men nu er den dér, hvor den skal være.
Optakten har været god, og jeg er klar.
Mens tankerne, kræfterne og drømmene lige nu er reserveret til triatlon, så har Maja Stage dog ikke helt droppet sin gamle favoritsport.
- Jeg skal da helt sikkert spille golf, når jeg er færdig med triatlon.
Så kan det være, jeg kan komme med på Senior Touren, slutter Maja Stage og griner.
I første omgang er fokus dog på VM i Ironman på Hawaii, som starter lørdag eftermiddag klokken 18.
30 dansk tid.
FacebookTwitterKopier linkEmner:Triathlon|Golf|Hawaii|Club La Santa|De Kanariske Øer




https://www.dr.dk/sporten/tennis/kometer-sender-djokovic-og-federer-ud-i-shanghai

TennisKometer sender Djokovic og Federer ud i ShanghaiStefanos Tsitsipas besejrede for anden gang i karrieren Novak Djokovic i Kina.
Roger Federer tabte også.
Stefanos Tsitsipas (til venstre) møder i semifinalen Daniil Medvedev efter fredagens sejr over Novak Djokovic (til højre).
Senere tabte Roger Federer også i kvartfinalen.
11.
okt.
2019 kl.
17.
01Læs opTennisstjernen Novak Djokovic kommer ikke til at forsvare sin titel i ATP-turneringen Shanghai Masters i Kina.
Fredag formiddag dansk tid led verdensetteren et overraskende nederlag i kvartfinalen til den 21-årige tenniskomet Stefanos Tsitsipas fra Grækenland.
Grækeren vandt 3-6, 7-5, 6-3 og spillede sig med sejren i semifinalen i turneringen, der med prædikatet ATP World Tour Masters 1000 er en af de større turneringer i kalenderen.
Stefanos Tsitsipas jubler over sin overraskende sejr.
 Novak Djokovic kommer ikke til at forsvare sin titel.
Han er ude af turneringen i Shanghai.
1 / 2Stefanos Tsitsipas jubler over sin overraskende sejr.
1 / 2Novak Djokovic kommer ikke til at forsvare sin titel.
Han er ude af turneringen i Shanghai.
2 / 2Det var tredje møde mellem de to spillere.
Tsitsipas vandt det første i Toronto sidste år, mens Djokovic trak sig sejrrigt ud af duellen i Madrid tidligere i 2019.
Med sejren har Stefanos Tsitsipas, der ligger nummer syv på verdensranglisten, altså nu det indbyrdes overtag med to sejre.
32-årige Djokovic startede ellers godt ved at bryde Tsitsipas' første serveparti og bringe sig på 2-0.
Det tog serberen 32 minutter at vinde første sæt.
Djokovic bøjer sig støvet for sin overmandMen i andet og tredje sæt blev Djokovic holdt fuldstændig fra fadet i grækerens servepartier, og så krævede det kun to servegennembrud fra Tsitsipas for at vinde kampen.
- Han fortjente sejren.
Han var den bedste på banen, siger Djokovic ifølge AFP efter nederlaget.
- Jeg havde ikke nogen breakbolde gennem to sæt.
Han servede godt, så han skal have kredit, men jeg er ikke tilfreds med den måde, jeg spillede på.
Djokovic mener, at det græske stortalent har potentiale til at nå verdensranglistens førsteplads.
- Det har han helt sikkert, ja.
I semifinalen møder sjetteseedede Stefanos Tsitsipas den tredjeseedede russer, Daniil Medvedev.
Federer ryger en anden kometSenere fredag blev Roger Federer også ekspederet ud af en af de fremstormende og unge tenniskometer.
Den 22-årige tysker Alexander Zverev vandt 6-3, 6-7, 6-3 over 38-årige Federer, som i andet sæt på heroisk vis reddede hele fem matchbolde.
En skuffet Roger Federer må rejse hjem fra turneringen i Kina.
 Alexander Zverev jubler over sin sejr.
1 / 2En skuffet Roger Federer må rejse hjem fra turneringen i Kina.
1 / 2Alexander Zverev jubler over sin sejr.
2 / 2I tredje sæt kom Federer dog hurtigt bagud 0-3, og schweizeren fik kort efter fratrukket et point af dommeren for at slå bolden ud af banen for anden gang i kampen.
Federer blev efter kampen spurgt til episoden og diskussionen med dommeren, men det gad den 20-foldige grand slam-vinder ikke kommentere.
- Så du kan skrive noget på Twitter?
Næste spørgsmål, lød det afvæbnende fra Federer.
/ritzau/FacebookTwitterKopier link




https://www.dr.dk/nyheder/indland/forsvarer-i-dronesag-kritiserer-pets-brug-af-dronesaelgere

Drone-sagenSe temaIndlandForsvarer i dronesag kritiserer PET's brug af dronesælgerePET brugte dronesælgerne som medhjælpere i efterforskning af dronenetværk.
Toke Suhr og Frederik Skøt solgte i 2017 dronedele til den 30-årige tiltalte, der bliver kaldt Taxachaufføren.
Af Mette Mayli Albæk11.
okt.
2019 kl.
15.
58Læs opDronesælgere har på opfordring fra Politiets Efterretningstjeneste (PET) spillet for aktiv en rolle i den såkaldte dronesag.
Det mener en af forsvarerne i sagen, Michael Juul Eriksen.
Han forsvarer den 30-årige mand, som vi her på DR kalder Taxachaufføren.
Michael Juul Eriksen mener, at PET har brudt den såkaldte provokationslov, der handler om, at politiet ikke må få nogen til at medvirke aktivt til, at en kriminel handling bliver udført.
I dronesagen har PET samarbejdet med en række dronesælgere, mens Taxachaufføren var under intens efterforskning.
To af disse dronesælgere stod sidste år frem i DR og fortalte indgående om, hvordan PET havde taget fat i dem og forklaret, at de skulle kontakte PET, hvis Taxachaufføren dukkede op i deres butik.
En frysepose med 41.
000I Københavns Byret er man halvvejs gennem dronesagen, hvor tre mænd sidder på anklagebænken for deres rolle i et netværk, som har leveret dronedele til Islamisk Stat.
Foruden de to sælgere, der har stået frem på tv, vidner en anden dronesælger fredag.
Han solgte i 2016 droneudstyr for 41.
000 kroner til Taxachaufføren.
- Der var meget, der var mærkeligt ved den handel.
Han ville ikke oplyse sit navn og adresse.
Han kaldte sig bare Max, og han betalte 41.
000 kroner kontant, som han hev op af en frysepose, siger dronesælgeren.
Taxachaufføren handlede med denne dronesælger, fordi han på dronebutikkens hjemmeside havde fundet nogle dronedele til halv pris.
Det var et godt tilbud, har Taxachaufføren tidligere forklaret i retten.
Denne pris var dog ifølge dronesælgeren en fejl på hjemmesiden, og de to kom op og skændes om prisen.
Det blev dokumenteret fredag i retten via telefonaflytninger, som politiet lavede i 2016, hvor Taxachaufføren blev aflyttet og overvåget.
Læs også:Toke og Frederik var hjælpere for PET i et år: Solgte dronedele til terrormistænktPET blander sig i handelDagen efter telefonskænderiet om prisen på dronedelene vender dronesælgeren tilbage til Taxachaufføren.
Nu kan det pludselig godt lade sig gøre at sælge dronedelene billigere.
I retten kom det frem, at PET blandede sig i handlen.
Det var muligt, fordi de aflyttede Taxachaufføren.
De dronedele, som Taxachaufføren efterspurgte, havde dronesælgeren meget svært ved at skaffe, fordi de ikke var på lager.
Men så tog PET fat i en anden dronebutik, droner.
dk, hvorfra sælgerne Toke Suhr og Frederik Skøt tidligere har stået frem i DR.
- PET tager kontakt til mig og siger, at den her handel skal køre gennem den anden dronesælger, så vi ikke blev involveret for meget, lød det fra Frederik Skøt i retten.
- De kører mig ud på en parkeringsplads og siger, at nu bliver jeg involveret.
Den her ordre skal ende hos tiltalte (Taxachaufføren, red.
), og det skulle jeg sørge for.
Vi skulle sætte en pris, der var attraktiv, fortalte Frederik Skøt.
PET fik handlen til at skeDronedelene havde Frederik Skøt bestilt hjem, hvorefter PET havde dronedelene liggende i en uge, inden de kunne afleveres til først mellemmand og siden den tiltalte Taxachauffør.
Taxachaufføren endte dermed med at få dronedelene markant billigere end markedsprisen.
- Var den her handel overhovedet blevet til noget, hvis det ikke var for PET, spurgte Taxachaufførens forsvarer Michael Juul dronesælgeren i retten.
- Nej det var den ikke, sagde dronesælgeren.
Samme spørgsmål stillede Michael Juul Eriksen til Frederik Skøt.
- Var den handel blevet til noget, hvis ikke PET havde taget dig med ud på parkeringspladsen.
- Ikke til den pris.
Og nej, det tror jeg ikke.
Der ville ikke have været en handel uden PET, sagde Frederik Skøt.
I en handel med Taxachaufføren på 114.
000 kroner modtager Frederik Skøt og hans partner Toke Suhr beløbet kontant.
De to dronesælgere får et brev fra PET, som de kan tage med i banken, hvis der bliver stillet spørgsmål fra banken til det store kontantbeløb.
Her mener forsvarer Michael Juul Eriksen, at PET ser stort på hvidvaskloven, og at handlen ikke var blevet gennemført, hvis dronesælgerne havde insisteret på, at der ikke kunne betales kontant.
FacebookTwitterKopier linkEmner:Islamisk Stat|Politiets Efterretningstjeneste|Taxiselskaber|Københavns Byret|Kriminalitet




https://www.dr.dk/nyheder/regionale/oestjylland/3-grunde-til-du-ikke-har-aendret-dine-daarlige-klimavaner-og-et-raad

Østjylland3 grunde til at du ikke har ændret dine dårlige klimavaner - og et råd til hvad du kan gøreDet kan være svært at ændre sine dårlige klimavaner.
Forstå her hvorfor.
Af Emma Fedder Schlægelberger og Daniel Vestergaard Kolstrup11.
okt.
2019 kl.
17.
50Læs opSelvom vi hører en masse om, hvad vi skal gøre for at passe på klimaet, så er det ikke altid lige nemt at handle på de gode intentioner.
Men hvordan kan det egentlig være?
Psykolog Gull-Maja la Cour kommer her med bud på, hvorfor det er så svært at ændre vores dårlige klimavaner.
1Vi har svært ved at ændre vanerMennesker er styret af vaner.
Det kan derfor være svært at gøre op med de ting, vi plejer at gøre, som ikke er gode for klimaet.
Når vi står i supermarkedet, ryger de røde bøffer i indkøbskurven, som de plejer, uden at vi nødvendigvis tænker nærmere over det.
- Vi har en tendens til ikke at ændre vores adfærd.
Måske er det for besværligt.
Vores vaner er så indgroede, at det kan være rigtig svært at gå ind og ændre dem, siger Gull-Maja la Cour.
Det kan være svært ændre sine vaner og undgå de ting, vi plejer at købe.
2Vi ændrer vores opfattelse af situationenVanerne har mennesket svært ved at ændre - til gengæld er vi gode til at ændre vores situationsopfattelse, fortæller Gull-Maja la Cour.
Vi fortæller os selv, at klimakrisen måske ikke er så alvorlig, som vi ellers hører.
Vi kommer med undskyldninger over for os selv, for ikke at få helt så dårlig samvittighed.
Det kunne eksempelvis være at sige til sig selv, at det er nødvendigt med den årlige rejse til Thailand, for ellers kan man ikke fungere derhjemme.
- Det er lettere at lave nogle indre justeringer, end faktisk at handle og ændre adfærd, siger Gull-Maja la Cour.
Hun fortæller også, at det kan betyde, at vi begynder at ignorere information, som viser uoverensstemmelser mellem virkeligheden og vores egen opfattelse.
- Vi går måske lidt udenom de steder, der har mange artikler om klima, og så læser vi noget lidt lettere i stedet.
Man forsøger at forklare sig selv, at det, man gør, er okay.
Man kan overbevise sig selv om, at flyrejsen er nødvendig, og at den ikke er så slem alligevel.
3Vi ønsker ikke at blive begrænsetGull-Maja la Cour forklarer også, at det er svært for os at ændre vores vaner, fordi vi ikke har lyst til at ændre identitet og image.
- Klimakrisen er på en måde en trussel mod vores identitet, fordi vi føler, at vores identitet er så tæt forbundet med vores livsstil og det, vi gør, siger hun.
Vi ved godt, at der skal gøres noget ved det enorme materielle forbrug, vi har, fordi en reduktion af CO2-udledningen og vores brug af ressourcer er påkrævet.
Men det er svært at skulle give op på de ting, der betyder noget for os.
- Rigtig mange ønsker ikke at blive begrænset af restriktioner, kvoter og afgifter, eller når der i det sociale netværk begynder at være løftede pegefingre om, hvad man skal gøre, og hvad man ikke skal gøre.
Derfor er der oftest modvilje mod sådanne ting, fordi vi ikke vil begrænses, siger Gull-Maja la Cour.
Vi har ikke nødvendigvis lyst til at ændre på os selv og vores vaner for at reducere CO2-udledningen, fortæller psykolog Gull-Maja la Cour.
4Bonus: Hvad gør jeg så?
Selvom det er svært at ændre sine vaner, kan det alligevel godt lade sig gøre, fortæller Gull-Maja la Cour.
Hun nævner, at man for eksempel kan sørge for at snakke med sine venner om, hvad de gør og på den måde lære om gode løsninger i hverdagen.
Derudover er det vigtigt at fokusere på, hvordan vi taler om klimaet.
- Det er vigtigt, at folk ikke glemmer de alvorlige aspekter af klimakrisen, for så bliver vi for optimistiske og tænker, at vi ikke behøver at handle.
Samtidig må vi heller ikke glemme alle de positive og gode, mulige løsninger, for ellers bliver vi apatiske og handler slet ikke.
Ifølge Gull-Maja la Cour skal vi altså tænke over, at vi, når vi snakker om de alvorlige konsekvenser ved klimakrisen, også foreslår konkrete løsningsforslag og alternative fremtidsscenarier.
- Vi handler ikke særlig godt, hvis vi handler i frygt.
Vi bliver nødt til at handle ud fra et håb om et godt liv for alle på kloden i fremtiden, siger hun.
- Det rammer os på vores identitet.
Klimakrisen er på en måde en trussel mod vores identitet, fordi vi føler, at vores identitet er så tæt forbundet med vores livsstil og det, vi gør, siger psykolog Gull-Maja la Cour.
(© DR Østjtylland)FacebookTwitterKopier linkEmner:Klimaændringer|Thailand




https://www.dr.dk/nyheder/regionale/nordjylland/brian-fra-laesoe-vil-adoptere-kamelen-ali

NordjyllandBrian fra Læsø vil adoptere kamelen AliDet er usikkert, om Knuthenborg Safaripark kan tage imod statens nyindkøbte kamel.
Kamelen Polle på Læsø kan måske få selskab af den berømte kamel, Ali.
(© Læsø Antik & Retro)Af Jesper Nørgaard Thomsen11.
okt.
2019 kl.
14.
40Læs opDen danske stat har tidligere på året købt fire pensionerede cirkuselefanter, fordi en halvanden år gammel politisk aftale forbyder eksotiske dyr i cirkus.
Med i købet fik staten også kamelen Ali, der er bedste ven til elefanten Ramboline, og de to skulle efter sigende være uadskillige.
Kamelen blev danmarksberømt i forbindelse med Folketingets åbning, hvor statsminister Mette Frederiksen holdt tale og fik et grineflip, da hun skulle fortælle om sagen.
Tidligere på ugen blev det officielt, at de fire elefanter Ramboline, Lara, Djungla og Jenny skal nyde deres pension i Knuthenborg Safaripark.
Men det er ikke sikkert, at Ali kan kommer med til Knuthenborg.
Safariparken oplyser, at under alle omstændigheder kan Ali ikke gå sammen med elefanterne.
Det vil nemlig være livsfarligt for en kamel at gå i en flok af elefanter, fortæller kommunikationschef Camilla Ellehammer Haxgart.
Lige nu går Ramboline og Ali alene sammen.
Læs også:Knuthenborg er klar med 150.
000 kvadratmeter til hjemløse cirkuselefanterKnuthenborg Safaripark oplyser også, at man ikke bare kan sætte Ali ind i deres nuværende flok af kameler, da der allerede er én han i flokken.
Nu skal en dyrlæge vurdere, hvad der er den bedste løsning for Ali.
Derefter vil Knuthenborg Safaripark tage stillig til, hvad der skal ske med Ali.
Flere bejlere til kamelen AliMen måske kan Ali ende i den helt anden ende af landet.
Brian Buch fra Læsø har nemlig meldt sig på banen og vil gerne adoptere kamelen.
- Jeg tror, det er hårdt for kameler, når der er statsministre og andre politikere inde over, så nu trænger Ali til fred.
Brian Buch, ejer af Læsø Antik & Retro- Efter alt det postyr, så trænger Ali til en lang ferie, hvor livet bare skal nydes.
Vi har plads og kærlighed til ham, siger Brian Buch.
Brian ejer sammen med sin hustru Læsø Antik & Retro, som med Brians egne ord er ”et meget lille mikro sommerland”.
På stedet har de en del andre dyr blandt andet kamelen Polle, og om 14 dage kommer kamelen Erik også til stedet.
Så Ali kommer altså ikke til at gå alene, hvis han ender med at flytte til Læsø.
- Vi tænker, at de tre herrer sagtens kan gå sammen uden hunner.
Det er altid damerne, der skaber problemer, siger Brian.
Har forsøgt at få fat i statsministerenBrian Buch har lavet et Facebookopslag stilet direkte til statsminister Mette Frederiksen.
Han vil nu vente på svar weekenden over, før han vil prøve at skrive til Statsministeriet.
- Jeg tror, det er hårdt for kameler, når der er statsministre og andre politikere inde over, så nu trænger Ali til fred.
Vi skal ikke bruge ham til noget særligt.
Han er selvfølgelig blikfang, men Ali skal bare gå og nyde livet sammen med de andre dyr, siger Brian Buch, der håber på opbakning fra Mette Frederiksens partifælle, borgmester i Frederikshavn Kommune Birgit S.
Hansen (S).
Birgit S.
Hansen skriver på sin Facebook-side, at ”jeg har ingen erfaring som manager og transfer-aftaler med kameler”.
FacebookTwitterKopier linkEmner:Knuthenborg Safaripark|Læsø|Mette Frederiksen (politiker)|Folketinget|Dyr




https://www.dr.dk/nyheder/kultur/film/dansk-instruktoer-bryder-tabuer-med-hitserie-pludselig-stod-jeg-midt-paa

Virkelig­hedens 'Doggystyle'Se temaFilm og serierDansk instruktør bryder tabuer med hitserie: 'Pludselig stod jeg midt på håndboldbanen med en blodig tampon i hånden'Kvinden bag 'Doggystyle" vil gøre det bare en smule mindre pinligt at være ung.
© drAf Sebastian Stokkebo Sørensen11.
okt.
2019 kl.
20.
00Læs opAnna Emma Haudal husker tydeligt episoden.
Hun var 15 år og gik til håndbold.
En weekend spillede hun kamp med holdet, men der var ligesom noget, der blev ved med at irritere hende imellem lårene, når hun løb.
Hun kiggede ned og kunne se en hvid tråd flagre.
Hun tænkte, at den måtte være fra shortsene, så hun tog fat i den og trak til.
Pludselig stod hun med en blodig tampon i hånden - midt på banen.
Følg 'Doggystyle'Du kan se alle afsnit af 'Doggystyle' på DR TV her.
Følg serien på Youtube her.
Følg hovedkarakteren Asta på Instagram her.
Lyt til al musikken fra 'Doggystyle' på Spotify her.
- Det var så sindssygt pinligt.
Sådan er det jo, når man er 15 år, fortæller Anna Emma Haudal.
- Men det ville være så fedt, hvis man kunne skrue bare en lille smule ned for de pinlige følelser, unge mennesker vokser op med.
Anna Emma Haudal er manuskriptforfatteren og instruktøren bag 'Doggystyle'.
DR3’s ungdomsserie, som følger Asta på 21, der efter at være kommet i økonomisk uføre må sætte skuespillerdrømmene i bero og flytte fra København tilbage til forældrene i provinsen.
På søndag har seriens anden sæson premiere.
Anna Emma Haudal håber, at 'Doggystyle' kan være med til at tage brodden af nogle af de emner, vi synes er pinlige eller tabubelagte.
Eksempelvis menstruation, som er et af temaerne i den nye sæson.
Pinlige episoder er da også et af seriens vartegn.
I første sæson kunne vi tåkrummende se med, da Bjarke måtte opgive at udøve oralsex på Asta, fordi han 'altså ikke var vant til så meget kønsbehåring'.
Eller da det ved en fejl var Astas mor, som fik opkaldet fra lægen om, at Astas klamydiatest var positiv.
Asta og Joses venskab spiller en central rolle i den nye sæson.
Måtte skrotte manuskriptet og starte forfraDen 1.
januar 2019 lå Anna Emma Haudal i sin seng med tømmermænd.
Som rigtig mange andre danskere formodentlig gjorde den dag, satte hun en serie på.
Valget faldt på DR's ungdomsserie, 'Yes No Maybe'.
Hun slugte den råt.
Var vild med den måde, den 'bare var lækker, hurtig, letfordøjelig og mainstreamagtig på den fede måde.
'Så hun var inspireret, da hun satte sig ved tastaturet for at skrive 'Doggystyle' sæson to.
Manuskriptet blev hurtigere, lettere og mere ’Yes No Maybe’-agtigt end første sæson.
Men det føltes forkert, da hun satte det sidste punktum.
Så hun krøllede manuskriptet sammen og smed det i papirkurven.
Genså 'Doggystyle' sæson et og startede forfra.
Da manuskriptet for anden gang var færdigt, føltes det godt.
- Jeg er blevet lidt blind af at arbejde med sæsonen i så lang tid.
Derfor ved jeg ikke, om den er bedre end sæson et.
Så jeg tør ikke at sige, at jeg synes, den er bedre, i et interview.
Men det synes jeg, den er!
Anna Emma Haudal føler et stort forventningspres forud for premieren på den nye sæson.
Det største forventningspres kommer fra hende selv.
Men hun er også angst for at skuffe publikum.
- Jeg er grundangst for, hvordan publikum tager imod sæson 2.
Særligt fordi den går lidt hårdere til værks med sine karakterer.
Og fordi den bare går lidt længere med alting.
For halvandet år siden flyttede Anna Emma Haudal fra København tilbage til Odsherred.
Eller 'udkanten', som hun ynder at kalde det.
Hun blev stresset af København og fortalte dengang til DR, at 'storbyen gjorde hende syg'.
'Der er flere mennesker på kloden, som har et handicap, end som ikke har'Men hvor kommer inspirationen til 'Doggystyle' fra?
En del af den kommer fra Anna Emma Haudals eget liv.
- I karaktererne er der brudstykker af alle, jeg kender eller møder på min vej.
Og der er situationer, jeg selv har stået i én til én, eller som nogle af mine venner har stået i, siger Anna Emma Haudal.
Hun har selv arbejdet som handicaphjælper i 15 år.
Blandt andet derfra kommer inspirationen til karakteren Ida - Astas handicappede tvilling, som sidder i kørestol med cerebral parese.
Som noget af det sidste i sæson 1 fik Ida en talemaskine.
Dermed gik hun fra ikke at have et sprog til at kunne italesætte sine ønsker og behov.
Noget af det første, hun sagde, var, at hun gerne ville prøve at have sex.
Om hun får det ønske opfyldt, vil den nye sæson vise.
- Jeg synes, der er for lidt fokus på familier, som har handicap tæt inde på livet.
Og det er et virkelig overset punkt i vores velfærd.
Det er så svært at få tilstrækkelig hjælp fra kommunerne.
Også selvom det er klokkeklart, at man har brug for den, siger Anna Emma Haudal.
Hun understreger dog, at Ida ikke er med i serien, fordi der er et forkromet budskab med det.
- At være i starten af 20’erne er ikke kun sådan, som Asta oplever det.
Idas rolle i serien er at nuancere det at være ung.
Jeg vil gerne skabe et billede af Ida som et helt menneske.
Med de samme længsler og behov, som alle andre i tyverne gennemgår.
Som at afprøve sex og flytte hjemmefra.
Ifølge Anna Emma Haudal er der flere mennesker på kloden, som har et handicap, end som ikke har.
Hun forklarer, at det interessante ved tvillingeparret Asta og Ida er, at de har hver deres handicap.
Idas er fysisk, mens Astas er mentalt.
- Asta har ikke en diagnose, og hun er ikke psykisk syg.
Men hun er handlingslammet i sit hoved.
Så handlingslammet, at vi måske ligefrem vil se Ida overhale hende på flere parametre i sæson to.
- Jeg mødte på et tidspunkt en fyr, som fortalte om hans tvillingebror med cerebral parese, der ikke kunne tale.
En dag var denne her fyr kommet hjem fra efterskole, og så havde broren fået en talemaskine, så han pludselig havde sprog.
Det syntes jeg var meget interessant, og det har afgjort været en inspirationskilde i forhold til Idas fortælling, siger Anna Emma Haudal.
'Asta er for doven til at blive skuespiller'Inden hun skrev 'Doggystyle', lavede Anna Emma Haudal et omfattende researcharbejde.
Hun interviewede unge i starten af tyverne og de af hendes gamle venner fra folkeskolen, som blev boende i udkanten, da hun selv flyttede til byen.
Hun fulgte også med i kommentarspor på Facebook og Instagram for at forstå tidens ungdomsjargon og -kultur.
Her fandt hun det, hun beskriver som 'en mærkatkultur'.
Unge definerer sig selv og deres identitet ud fra hvilke mærkater, de har på sig.
Hvis man for eksempel er vegetar, er det et mærkat.
Ens seksualitet er et mærkat.
Ens interesser er mærkater.
Og det måske allerstørste mærkat er ens arbejde og uddannelse.
Den kultur, tror Anna Emma Haudal, er med til at give unge mennesker præstationsangst.
- Asta er klart et produkt af mærkatkulturen.
Jeg tror ikke, hun vil være skuespiller, fordi hun synes, det er spændende at sætte sig ind i andre menneskers verden, psyke, kultur og liv.
Hun vil det gerne, fordi det er et mærkat, hun godt kunne tænke sig at sætte på sig selv.
- Jeg tror i øvrigt ikke, hun ville egne sig særlig godt som skuespiller.
Asta er super doven, og doven er det sidste, man kan være som skuespiller.
Så medmindre hun får slået den der dovenskab ihjel, vil hun nok opdage, at hun skal noget helt andet.
Mens Anna Emma Haudal skrev 'Doggystyle' sæson 1, kørte programserien 'Generation Hollywood' på DR3.
Den programserie har i én eller anden grad haft en afsmitning på karakteren Asta, fortæller hun.
'Der er lagt op til et sprødt trekantsdrama'Men hvad kan vi ellers forvente af sæson to?
Ifølge Anna Emma Haudal er der forholdsvis store ændringer under opsejling.
Både hvad angår seriens indhold og form.
- Dem, der har set sæson 1, kan næsten regne ud, at der er lagt op til et sprødt trekantsdrama.
Derudover bliver Jose en større karakter, ligesom vi ser mere til Ida.
Og så får vi længere afsnit med mere drama, siger Anna Emma Haudal.
I den nye sæson kommer vi tættere på Jose.
Publikum får blandt andet lov at være fluen på væggen i hende og hendes voldelige kærestes hjem.
Anna Emma Haudal har store forhåbninger til sæsonen.
Både hvad angår dens seertal, men også dens budskaber.
- Jeg er en public service-kriger.
Jeg vil gerne folket.
Så jeg håber selvfølgelig, at serien får lige så mange – hvis ikke flere – seere end sidste år.
Og så håber jeg, at publikum bagefter vil gå ud i verden mere fordomsfrie.
- At unge mennesker vil elske sig selv og hinanden lidt højere.
Og at de tør være sig selv og udfylde deres fulde potentiale som mennesker – ikke som professioner eller mærkater.
Det er først på søndag, anden sæson har premiere.
Men allerede nu har Anna Emma Haudal en sæson nummer tre på tegnebrættet.
Men om den bliver til noget, kan instruktøren endnu ikke garantere.
- Det kommer an på, om vi kan løse det inden for de økonomiske rammer.
FacebookTwitterKopier linkEmner:Seksualitet|DR3|København|Teater|Folkeskolen (Danmark)




https://www.dr.dk/nyheder/udland/han-har-skabt-fred-mellem-gamle-fjender-og-faaet-vrede-soldater-til-lave

UdlandHan har skabt fred mellem gamle fjender og fået vrede soldater til at lave armbøjninger: Nu er han belønnet med Nobels FredsprisDen etiopiske premierminister, Abiy Ahmed, er drivkraft for en utrolig udvikling.
Men det er ikke uden problemer.
Etiopiens Abiy Ahmed har modtaget Nobels fredspris.
Af Louise Brodthagen Jensen11.
okt.
2019 kl.
19.
32Læs opHan er blevet sammenlignet med andre yngre karismatiske ledere rundt om i verden som Justin Trudeau og Barack Obama.
Den politiske drivkraft bag en af de mest gennemgribende forandringer af Etiopien har endda fået navngivet en bevægelse efter sig: Abiymania.
I dag er landets 43-årige premierminister, Abiy Ahmed, blevet tildelt Nobels Fredspris, og han bliver særligt anerkendt for sin indsats for at få afsluttet den årtier lange konflikt med Eritrea.
Efter premierminister Abiy kom til magten i april sidste år, indvilligede han i at føje sig efter den internationale domstol i Haags grænsedragning fra 2002, og på den måde sikrede han freden med nabolandet.
Fredsprisen er ikke bare en anerkendelse, men også et signal om den fortsatte opbakning til den store opgave, Abiy Ahmed står overfor.
- Komiteen håber, at Nobels fredspris vil styrke premierminister Abiy Ahmeds vigtige arbejde for fred og forsoning, siger formand for den norske Nobelkomité Berit Reiss-Andersen.
1Men hvem er Abiy Ahmed?
Abiy Ahmed blev valgt af regeringspartiet sidste forår, efter hans forgænger trådte tilbage på baggrund af længere tids uroligheder.
- Det var en stor overraskelse, at han fik posten, men landet stod i en meget svær situation, og der var ikke rigtig andre, der bød sig til, siger DR's Afrika-korrespondent, Søren Bendixen, og henviser til, at premierministeren overtog et land i militær undtagelsestilstand.
Den nye leder og hans lidt uformelle stil, energi og løfter om omfattende reformer og åbenhed gav ham hurtigt vind i sejlene.
Siden han kom til magten, har han blandt andet løsladt tidligere politiske fanger, dissidenter er vendt hjem fra eksil, og hans reformer og måde at lede på bryder med, hvad man tidligere har set i landet.
- Han fremstår som en moderne mand og har blandt andet indsat en kvinde som præsident og på andre topposter, hvilket ikke er nogen selvfølge, siger korrespondenten.
Han nævner et andet eksempel fra sidste år.
- Der var en situation, hvor utilfredse, bevæbnede soldater marcherede til hans kontor og krævede mere i løn og - med hans ord - ville slå ham ihjel.
Det endte det med, at han fik dem til at lave armbøjninger - og også selv gjorde det - fordi de havde forårsaget unødig uro, siger han.
Du kan se videoen af situationen her:2Hvorfor får han Nobels fredspris?
Abiy Ahmed (th.
) ses her med den franske præsident, Emmanuel Macron.
Kort fortalt fordi han har fået vendt et land, der var i militær undtagelsestilstand og på vej i kaos.
Han har fået lagt en dæmper på urolighederne, skabt en fredsaftale med nabolandet Eritrea og været medvirkende til, at der også er kommet mere ro i det uroplagede Sudan.
Selvom det måske ikke er så overraskende for DR's Afrika-korrespondent, at Abiy Ahmed har været nævnt som en af favoritterne til at modtage den eftertragede pris, er det overraskende, at han får den i år.
- Han er midt i et af de mest fantastiske politiske projekter, og det er dog kun lige begyndt.
Men han er en person, der har skabt noget politisk luft og ført ny energi til reformprocesser i et helt centralt land på det afrikanske kontinent.
Og der er brug for nogle ledere, som kan være rollemodeller, siger han.
Etiopien er med sine 110 millioner indbyggere Afrikas næststørste målt på indbyggertal og er blevet mere interessant for investeringer udefra.
- Landet er det eneste, som ikke har været koloniseret, og det er et sted, hvor nabolandene kan kigge hen, og det økonomiske udviklingspotentiale kan smitte af.
Blandt nogle af dem, der er involveret i den økonomiske udvikling er også danske virksomheder som Arla og Dansk Industri.
Det kan du se mere om her:3Er der slet ingen kritik?
Demonstration i Addis Ababa.
Jo.
For situationen i Etiopien er på ingen måde uden uroligheder.
Samtidig med at landet er blevet mere frit, der er blevet plads til politiske modstandere, og der er blevet øget pressefrihed og mulighed for at komme ind i landet, fortsætter en række alvorlige og væbnede konflikter.
- Der er stadig millioner, som lever som internt fordrevne, og han har åbnet landet, men undladt at indsætte et fysisk militærpoliti, som kan stille sig mellem de stridende parter, siger Søren Bendixen.
Abiy Ahmeds reformerEfter Abiy Ahmed overraskende kom til magten i april 2018, gik han straks i gang med et omfattende reformprogram:Maj 2018: Tusinder af politiske fanger bliver løsladt.
Juni 2018: En undtagelsestilstand bliver ophævet to måneder før tid, og Etiopien indvilliger i at afgive omstridte landområder til Eritrea.
Juli 2018: Fredsaftale med Eritrea.
September 2018: Grænsen til Eritrea bliver genåbnet.
Oktober 2018: Kvinder får halvdelen af ministerposterne i regeringen.
Kilde: BBCHan henviser til landets mange forskellige etniske grupperinger, som ikke ser helt ens på, hvad den nyfundne frihed i landet skal føre til.
Også den danske udviklingsminister, Rasmus Prehn (S), gør opmærksom på, at der stadig er mange udfordringer i Etiopien og opfordrer til, at man holder "et kritisk og skeptisk blik" på udviklingen i landet.
Premierministeren efterlod dog et positivt indtryk på den danske minister, der mødte Abiy Ahmed i sommer.
- Jeg mødte en kolossalt karismatisk, humoristisk og levende mand, som virkelig udstråler politisk viljestyrke.
Han virker til at være enormt dedikeret i forhold til at tale forsoning, fred og frie demokratiske valg, siger Rasmus Prehn.
4Hvad kan Nobelprisen så egentlig bruges til?
Udover at den kan ses som et rygstød og en opbakning til den udvikling, der allerede er i landet, kan den måske ses som et signal om, hvor vigtigt det er, at den positive udvikling fortsætter, siger Søren Bendixen.
- Det er så kæmpestort, det projekt Abiy Ahmed står med, og der skal virkelig kæmpes for, at det lykkes.
Det her er jo stadig et politisk projekt, som kan fejle, så han får også prisen for at være en del af noget, der fortjener opbakning.
Han er på en svær mission.
Efter planen skal der være valg i Etiopien til foråret, men ifølge korrespondenten er der tvivl helt øverst i systemet, om hvorvidt landet kan blive klar til at afholde det.
FacebookTwitterKopier linkEmner:Barack Obama (politiker)|Justin Trudeau (politiker)|Socialdemokraterne|Afrika|Befolkning




https://www.dr.dk/nyheder/udland/fem-personer-behandles-efter-knivangreb-i-manchester

UdlandFem personer behandles efter knivangreb i ManchesterForretningscenter er evakueret efter knivstikkeri.
Ifølge politiet er en mand i 40'erne blevet anholdt efter hændelsen.
11.
okt.
2019 kl.
13.
36 | opdateret 11.
okt.
2019 kl.
14.
24Læs opFem personer behandles efter et knivstikkeri i et shoppingcenter i Manchester, oplyser lokalt politi.
Shoppingcenteret Arndale i Manchester er fredag evakueret efter hændelsen.
Det rapporterer BBC.
Ifølge politiet er en mand i 40'erne blevet anholdt efter hændelsen.
Politiet modtog anmeldelsen om knivstikkeriet lidt før klokken 11.
30.
- Vi kan bekræfte, at fem er blevet stukket og er blevet kørt på hospitalet.
I disse tidlige stadier af forløbet holder vi et åbent sind om motivation bag denne frygtelige hændelse.
- Stedet for hændelsen betyder, at betjente fra vores afdeling for terrorbekæmpelse leder undersøgelsen, mens vi klargør omstændighederne, siger en talsmand for Manchesters politi ifølge BBC.
Et øjenvidne, som arbejder i en butik i centeret, fortæller til BBC, at hændelsen skete i stueetagen.
- En mand løb rundt med en kniv og langede ud efter flere personer med den.
En af dem kom ind i min butik tydeligt rystet.
- Kort tid efter bad sikkerhedspersonale alle butikker om at lukke dørene, siger øjenvidnet til BBC.
/ritzau/FacebookTwitterKopier linkEmner:BBC|England|Detailhandel|Vold




https://www.dr.dk/nyheder/politik/minister-roser-fredsprisvinder-en-inspirator-der-gaar-foran

PolitikMinister roser fredsprisvinder: En inspirator, der går foranDen danske udviklingsminister Rasmus Prehn (S) mødte i august den ny kårede modtager af Nobels fredspris.
Udviklingsminister Rasmus Prehn (S) roser vinderen af Nobels fredspris for blandt andet at være med til at skabe fred med Eritrea.
Af Amanda Holmen11.
okt.
2019 kl.
14.
40Læs opEn visionær mand med stor selvtillid og meget karisma.
Sådan beskriver den danske udviklingsminister, Rasmus Prehn (S), den nyudnævnte modtager af Nobels fredspris, Etiopiens premierminister Abiy Ahmed, som han mødte i august.
- Han virker som en leder, der er i stand til at inspirere andre, han tør at sætte ambitiøse mål, og han tør at tale op til folk, siger Rasmus Prehn.
Det er ikke uden grund, at han bliver kaldt for Afrikas Obama.
Rasmus Prehn, udviklingsminister (S)- Så jeg tænker, at det på mange måder er fortjent, at han har fået den her pris.
Han er en inspirator.
Det er ikke uden grund, at han bliver kaldt for Afrikas Obama.
Med til at skabe fred med EritreaAbiy Ahmed kom til magten i april 2018.
Her tog han straks skridt til at ende den årtier lange konflikt med nabolandet Eritrea.
Ramus Prehn og Abiy Ahmed mødte hinanden i august i år.
Han har underskrevet en fredsaftale med Eritreas præsident, Isaias Afwerki, og indgået i forhandlinger med lokale oprørsgrupper og ophævet undtagelsestilstanden i landet.
- Han har jo været med til at skabe fred med Eritrea.
Han har været facilitator på fredsprocessen i forhold til Sydsudan.
Han har sat gang i at plante millioner af træer af hensyn til klimaet.
Han går altså foran, siger Rasmus Prehn.
FacebookTwitterKopier linkEmner:Rasmus Prehn (politiker)|Socialdemokraterne|Eritrea|Nobelprisen|Afrika




https://www.dr.dk/nyheder/udland/danskere-i-japan-foer-supertyfon-hylderne-er-stoevsuget-kopnudler-og-vand

UdlandDanskere i Japan før supertyfon: Hylderne er støvsuget for kopnudler og vandDen værste tyfon i 60 år ventes at ramme de japanske øer.
Mange af kollegerne har taget tidligt fri for at sikre sig vand og mad til weekenden, fortæller Emil Østergård Johansen.
(© Emil Østergård Johansen)Af Oliver Batchelor11.
okt.
2019 kl.
14.
17Læs opMed vindstød på op til 252 kilometer i timen er tyfonen Hagibis på vej mod Japan, hvor den ventes at gå i land i weekenden.
Det har fået myndighederne til at opfordre borgerne til at hamstre vand og mad, fortæller Emil Østergård Johansen, der arbejder som softwareudvikler i en forstad til Tokyo.
- Min kollega har lige været i supermarkedet, hvor han kunne konstatere, at hylderne med kopnudler er tømt fuldstændig, fortæller han til DR Nyheder.
Her skulle der have været kopnudler i forskellige varianter.
Men de er udsolgt - ligesom mange andre varer i de japanske supermarkeder.
(© Emil Østergård Johansen)Da Japan jævnligt bliver ramt af tyfoner, der kan forårsage strømafbrydelser, er det samtidig almindeligt at have et transportabelt gasblus til tilberedning af mad.
- De fleste tager fri fra arbejde for at købe mad og vand og for at købe gaspatroner i byggemarkeder.
Det skal jeg også selv, når jeg har fri, fortæller Emil Østergård Johansen.
Risiko for strømafbrydelserDen 30-årige fynbo har boet i Japan i et år.
Nærmere bestemt i Tokyo-præfekturet Chiba, der for en måned siden blev ramt af tyfonen Faxai.
- Den ramte midt om natten og larmede helt vildt.
Men det var ikke sådan, at der var noget, der gik i stykker omkring mig.
- Næste morgen kunne jeg dog blandt andet konstatere, at der var en overgangsbro, der var faldet ned på skinnerne ved en togstation.
Så det stoppede togtrafikken i en uges tid.
Her forstærker en kvinde i Chiba vinduer forud for tyfonen Hagibis.
Tusindvis af mennesker var desuden uden strøm og rindende vand i omkring to uger efter Faxai.
Men Hagibis ventes at forårsage endnu større problemer.
- Ifølge de japanske medier skulle den her være ti gange kraftigere.
Og derfor bliver det også oplyst, at man bør forvente strømafbrydelser og mangel på vand i længere tid, siger Emil Østergård Johansen.
Japanerne tager det roligtTyfonen er den 19.
af slagsen, der rammer Japan i år.
Og selvom den ventes at være ekstraordinært kraftig, virker japanerne rolige, fortæller 40-årige Christian Johannesen.
Han er i øjeblikket på ferie med sin kone og to sønner i Japan.
Familien er lige nu i et feriehus nær Mount Fuji, hvor det allerede er begyndt at regne kraftigt.
Christian Johannesen og familien følger med på de japanske tv-kanaler.
Med Google Lens på mobiltelefonen er det muligt at forstå nogenlunde, hvad der bliver talt om, fortæller han.
(© Christian Johannesen)- Folk taler om, at det er den kraftigste tyfon i mange år.
Men det er ikke sådan, at folk virker paniske.
Så derfor tager vi det også selv stille og roligt, siger han.
- Det, der bekymrer os mest, er, om vores togreservationer ryger og vi så skal lave planerne om.
Hagibis er blevet klassificeret som en kategori 5-tyfon, det kraftigste niveau, men ventes at blive nedjusteret et trin, inden den rammer Japan.
Allerede nu har tyfonen medført kraftig regn flere steder landet.
Omkring 1.
100 flyafgange er blevet aflyst, mens en del af togtrafikken også går i stå.
Tyfonen påvirker derudover en række store sportsarrangementer i weekenden.
To VM-kampe i rugby, der skulle have været spillet lørdag, er aflyst, mens kvalifikationen til Japans Formel 1-grandprix er flyttet fra lørdag til løbsdagen søndag.
'Det er lidt nervepirrende'I Tokyo sidder en anden dansker og venter på supertyfonen Hagibis, der rammer hovedstaden for alvor lørdag eftermiddag lokal tid.
21-årige Emilie Nymand ankom for to uger siden til Tokyo i forbindelse med en syv måneder lang arbejdsferie.
Da Emilie Nymand ankom til Japan for to uger siden, var der ingen, der vidste, at landet ville blive ramt af den kraftigste tyfon i flere årtier.
(© Emilie Nymand)- Jeg synes faktisk, det er lidt nervepirrende, selvom japanerne tager det så roligt.
Især fordi udenlandske medier taler om, at det er den kraftigste tyfon siden 1958, siger hun.
Hun var en tur i supermarkederne i går, hvor der allerede var tomt på en lang række hylder.
- Flere steder var der ikke mere vand tilbage.
Og der var også udsolgt af brød, bananer og kød.
Men det lykkedes os alligevel at skaffe forsyninger, fortæller Emilie Nymand.
Hun bor i et lejet hus sammen med ti andre danskere, der går på det samme sprogkursus.
Og her er de klar at få lidt hygge ud af situationen.
- Vi købt øl og snacks.
Og så skal vi sidde og spille en masse kort og se nogle danske film.
FacebookTwitterKopier linkEmner:Japan|Orkaner|Vejret|Tokyo|Togtrafik




https://www.dr.dk/nyheder/regionale/sjaelland/22-aarige-line-marie-er-sygeplejerske-og-lider-af-skizofreni-jeg-kan-det

Syg i hovedet?
Se temaSjælland22-årige Line Marie er sygeplejerske og lider af skizofreni: ’Jeg kan det samme, som alle andre’Line Marie Christensen fra Slagelse læser til sygeplejerske - og så er hun diagnosticeret skizofren.
Gennem filmfestivalen 'Don't fear the weird', som kan oversættes til ’Frygt ikke det skøre’, sættes der fokus på personer med psykiske sygdomme.
Af Kimmie Hetland og Julie Würtz11.
okt.
2019 kl.
13.
32Læs op- Jeg er farlig, jeg er utilregnelig, og jeg kan aldrig få en uddannelse, fordi jeg har en psykiatrisk diagnose.
Sådan beskriver 22-årige Line Marie Christensen fra Slagelse de fordomme, hun møder fra andre, når hun fortæller om en diagnose, hun har tæt i på livet.
Helt inde i sit hoved.
SÅ MANGE LIDER AF SKIZOFRENII Danmark lever omkring 40.
000 mennesker med diagnosen skizofreni.
Det svarer til ca.
0,8 pct.
af befolkningen.
Lidt flere mænd end kvinder får stillet diagnosen.
Den typiske debutalder for skizofreni er 16-24 år.
Der er ca.
3.
500 nye tilfælde af skizofreni per år.
Kilde: Psykiatrifonden- Den fordom, jeg møder mest, er, at jeg har flere personligheder, fortsætter hun.
Line Marie Christensen lider nemlig af skizofreni.
En diagnose, som omkring 40.
000 danskere bærer.
- Mange tror, at skizofreni betyder, at jeg har en personlighedsspaltning, og at jeg har flere forskellige personligheder, men det har intet med sagen at gøre, siger hun.
For skizofreni kan være mange forskellige ting.
For eksempel tankeforstyrrelser, hallucinationer eller vrangforestillinger.
Hører stemmer- Jeg har tre stemmer i mit hoved.
Det er meget forskelligt, hvad mine stemmer fortæller mig.
Nogle gange kommenterer de på, hvad jeg tænker, og hvad jeg laver, fortæller Line Marie Christensen.
Jeg har tre stemmer i mit hoved.
Det er meget forskelligt, hvad mine stemmer fortæller mig.
Line Marie ChristensenStemmerne kan ingen andre høre.
- De er jo inde i mig, så de ved også, hvad der foregår inden i mig.
Det er meget negativt det hele, og det er ikke så hyggeligt at høre på.
De siger, at jeg er et meget dårligt menneske, og at ingen kan lide mig.
Det er ikke så rart, siger hun.
Men Line Marie Christensen reagerer ikke længere på stemmerne.
Nu er det bare sætninger, som bliver sagt i hovedet.
- I stedet for at lytte til, hvad mine stemmer siger, så koncentrerer jeg mig om at lytte til undervisningen i skolen eller samtalen med mine venner.
Det bliver en ting, der er okay.
Jeg kan fortsætte mit liv, selv om jeg hører stemmer.
Rummer meget mere end en sygdomLine Marie Christensen vil gerne nuancere billedet af, hvordan det er at leve med diagnosen skizofreni.
Det er slet ikke så farligt, som folk først tror.
- Det er vigtigt for mig at vise, at jeg kan det samme, som alle andre.
Jeg lever et helt almindeligt liv.
Jeg har bare mine stemmer, som følger med mig, og som er en del af mig, fortæller hun.
Det er for mig rigtigt vigtigt at vise, at jeg kan det, som alle andre kan.
Jeg lever et helt almindeligt liv.
Line Marie ChristensenAf samme grund har Line Marie Christensen været med til at tage initiativ til en ny filmfestival, som onsdag og torsdag foregik i Næstved i forbindelse med Danmarks Mentale Sundhedsdag.
Festivalen har titlen 'Don't fear the weird', og er lavet af foreningen En af Os, der sætter fokus på psykiske sygdomme i Danmark, som Line Marie Christensen også er ambassadør for.
EN AF OSFrivilligorganisationen En af Os har til formål at afstigmatisere psykisk sygdom i Danmark.
De sætter fokus på, at det skal være lettere for den enkelte med psykisk sygdom at leve et fuldt og godt liv som en ligeværdig del af samfundet.
Du kan læse mere om foreningens arbejde her og se videoer, hvor du kan følge unge og deres hverdag med en psykisk diagnose her.
Kilde: En af OsPå festivalen kunne publikum blandt andet se en dokumentarfilm om Line Marie, og hvordan hun tackler sin diagnose.
- Jeg vil gerne vise hele mig og ikke bare, at jeg er syg, og at jeg har en diagnose.
Jeg rummer mere end det, siger Line Marie Christensen.
Hun håber på, at filmen giver et indblik i, hvordan det er at leve med psykisk sårbarhed, og at det er okay at tale om det.
- Det er okay at tale om skizofreni på en anderledes måde, end man er vant til.
Det kan både være mystisk og underligt, men det kan også være sjovt og smukt.
Det er vigtigt for mig at vise alle nuancerne af en psykisk sygdom og ikke kun psykiatrien, behandlingen og medicinen, afslutter hun.
FacebookTwitterKopier linkEmner:Psykiske lidelser|Sygdomme og lidelser|Slagelse|Uddannelse|Næstved




https://www.dr.dk/nyheder/indland/udviste-mint-vender-tilbage-til-danmark

IndlandUdviste Mint vender tilbage til DanmarkDen 14-årige pige har fået et turistvisum gældende til 18.
januar.
Mint med sin mor og stedfar.
(© (c) privatfoto)Af Emil Søndergård Ingvorsen11.
okt.
2019 kl.
13.
23Læs opDen 14-årige thailandske pige Atcharapan 'Mint' Yuangyai kan snart være tilbage i Danmark, hvorfra hun har været udvist siden oktober sidste år.
Hun har nemlig fået et turistvisum, som er gældende fra i morgen, fortæller Mints papfar, Frank Thøgersen, til Dagbladet Køge.
- Vi håber, at Mint kan lande i Danmark på onsdag, og at hun så kan komme i skole på Hastrupskolen mandagen efter efterårsferien, siger Frank Thøgersen.
Historien om Mint, der blev udvist til Thailand, fik enorm opmærksomhed sidste år, da hun gik i dansk skole og talte flydende dansk.
Det var dog ikke nok til at få en opholdstilladelse, da Udlændingenævnet vurderede, at hun var 'uintegrerbar'.
Læs også:Mints stedfar klynger sig til håbet om dispensationsordningFormentlig vil Mint kunne blive i Danmark, efter at hendes turistvisum udløber.
For ifølge BT vil regeringen i slutningen af oktober fremsætte et lovforslag, som skal agere redningsplanke for den thailandske pige og 82 andre børn, som siden juni 2017 er blevet udvist på grund af en integrationsvurdering.
De skal - hvis loven bliver stemt igennem - have en ny chance for at få en opholdstilladelse.
Familien håber derfor, at lovforslaget når at falde på plads, inden Mints turistvisum udløber i midten af januar, fortæller de til BT.
Mints mor, Ratree, har ligeledes været i Thailand, men var nødt til at rejse tilbage til Danmark 8.
oktober, da hun ellers ville miste sin opholdstilladelse.
FacebookTwitterKopier linkEmner:Thailand|Dagbladet Køge|Udlændingepolitik




https://www.dr.dk/nyheder/regionale/bornholm/vestjysk-gylle-oversvoemmede-marker-og-bornholmsk-fotosyntese-moed-fire

Klimaforandringer - en varmere verdenSe temaBornholmVestjysk gylle, oversvømmede marker og bornholmsk fotosyntese: Mød fire landmænd, der passer på planetenLandbruget har ry for at koste på klimakontoen, men 'en markant forandring' er i gang, vurderer ekspert.
Landbruget vil være klimaneutralt inden 2050, derfor har flere landmænd ændret på deres produktionsmetoder.
Af Morten Volff og Sine Skott11.
okt.
2019 kl.
16.
02 | opdateret 14.
okt.
2019 kl.
08.
32Læs opDet er ikke kun markerne, der kan være grønne.
Det kan de danske landmænd også, og dem kommer der flere af.
I Danmark udleder landbruget stadig cirka 20 procent af det samlede udslip af CO2.
Det er stort set lige så meget, som transportsektoren udleder.
Går udviklingen i stå?
Landbrugets CO2-udledning faldt med 16 procent fra 1990 til 2017, men udledningen ser ud til kun at falde med yderligere én procent frem mod 2030 - hvis landmændene ikke tager nye tiltag i brug.
Kilde: KlimarådetMen landbrugets sorte ry og rygte bør ændre sig, mener klima- og landbrugsprofessor Jørgen E.
Olesen fra Aarhus Universitet, for der er 'en markant forandring' i gang.
- Det er et ry, som ikke har så meget på sig.
Landmændene er omstillingsparate, hvis der er en mening med det.
Så de vil meget gerne være en del af løsningen, siger han.
Han bakkes op af Kristian Thorup-Kristensen, der er professor i Afgrødevidenskab på Københavns Universitet.
Han mener, at der er flere landmænd, der aktivt vælger at lette deres klimaaftryk.
Herunder zoomer vi ind på nogle af de danske landmænd, der har et bud på, hvordan landbruget udleder mindre af den CO2, som ødelægger klimaet:1Kødædere kan spise bornholmske bøffer med god samvittighed Holistisk afgræsning stammer oprindeligt fra Afrika, men er siden blevet udbredt til Europa og USA.
Thor Lund Kure er en af de danske landmænd, som bruger metoden.
 DR Bornholm) Der er forskningsresultater fra udlandet, som viser, at metoden er effektiv de steder, hvor det er varmt og tørt, og hvor det er svært for planterne at få nok regn til at vokse.
Det er endnu uvist, hvor meget det hjælper i Danmark.
 DR Bornholm)1 / 2Holistisk afgræsning stammer oprindeligt fra Afrika, men er siden blevet udbredt til Europa og USA.
Thor Lund Kure er en af de danske landmænd, som bruger metoden.
 DR Bornholm)1 / 2Der er forskningsresultater fra udlandet, som viser, at metoden er effektiv de steder, hvor det er varmt og tørt, og hvor det er svært for planterne at få nok regn til at vokse.
Det er endnu uvist, hvor meget det hjælper i Danmark.
 DR Bornholm)2 / 2På Bornholm driver Thor Lund Kure landbrug via 'holistisk afgræsning.
'Metoden går ud på, at græsset på markerne har mere tid til at lave fotosyntese og på den måde suge mere CO2 til sig.
Fra Afrika til DanmarkI 1960'erne begynder afrikanske bønder at bruge det.
Fra 1980'erne bliver metoden spredt til USA og Europa.
I 2019 bliver 'Foreningen for Holistisk Planlagt Afgræsning' dannet i Danmark.
Kilder: Økologisk Landsforening/Savory InstituteLandmanden opdeler sine græsarealer i folde, hvor køerne får lov til at mæske sig i græsset.
Når de grønne afgrøder er blevet græsset tilstrækkeligt, rykkes køerne over til en anden fold, så planterne i den oprindelige fold kan få tid til at vokse uden at blive gumlet yderligere af de store klovdyr.
Læs også:Om 30 år skal hverken din bøf eller mælk belaste klimaetKvægavler Thor Lund Kure håber, at planterne suger så meget CO2 til sig, at de giver klimabevidste kødædere ro i sjælen.
- Jeg synes, at kunder, som føler et ansvar for klodens fremtid, stadig skal kunne spise en bøf med god samvittighed, siger han.
Der findes umiddelbart ikke noget forskning, der viser, hvordan metoden fungerer under danske himmelstrøg, men det er værd at forske videre i, lyder det fra Kristian Thorup-Kristensen fra Københavns Universitet.
2Gylle holder vestjysk by varm Det har kostet 30 millioner kroner at bygge biogasanlægget, som nu forsyner Spjald med varme og el.
 Det er lokale landmænd med malkekøer eller grise, som leverer gylle, halm og gødning til anlægget.
Retur får de biogasgylle, som ifølge landmændene er mere miljørigtigt og giver et større udbytte på markerne.
(© dr)1 / 2Det har kostet 30 millioner kroner at bygge biogasanlægget, som nu forsyner Spjald med varme og el.
1 / 2Det er lokale landmænd med malkekøer eller grise, som leverer gylle, halm og gødning til anlægget.
Retur får de biogasgylle, som ifølge landmændene er mere miljørigtigt og giver et større udbytte på markerne.
(© dr)2 / 2Et tæt samarbejde mellem landmænd og by giver den vestjyske landsby Spjald el og varme lavet på biogas.
Her bruger de blandt andet halm, dårligt korn og gylle fra Viftrupgård til at opvarme byens boliger.
Faktisk er 95 procent af byens varme herfra, og det samme gælder 55 procent af byens strøm.
Stor interesseSpjald har hver måned gæster fra ind- og udland, der er interesserede i at høre nærmere om samarbejdet mellem landmænd og byen.
- I klimadebatten bliver landbruget skældt meget ud for at svine, men jeg mener, at landbruget generelt er en del af løsningen, siger landmand Kasper Kvistgaard Christensen.
Biogassen er fremstillet af restafgrøder og gylle fra seks nærliggende landbrug.
- Vi er nok én af de byer i Danmark, der er mest CO2-neutrale, siger driftsleder Bent Kærgaard fra Spjald Fjernvarme og Vandværk.
Læs også:Restafgrøder og gylle skal gøre vestjysk by CO2-neutralAllerede næste år forventer han, at byen er helt CO2-neutral.
Brugen af biogas betyder, at en husstand i Spjald typisk sparer 2.
200 kroner om året på varmeregningen.
3Bedstefar på Langeland oversvømmer sine marker CO2 bliver i jorden, når markerne oversvømmes som her på Langeland.
(Foto: Lars Chr.
Prytz) Vådområdet tiltrækker rigtig mange fugle og dyr til.
Her ses to havørne.
I alt er der 170 forskellige fugle ved vådområdet i Tranekær.
(Foto: Lars Chr.
Prytz)1 / 2CO2 bliver i jorden, når markerne oversvømmes som her på Langeland.
(Foto: Lars Chr.
Prytz)1 / 2Vådområdet tiltrækker rigtig mange fugle og dyr til.
Her ses to havørne.
I alt er der 170 forskellige fugle ved vådområdet i Tranekær.
(Foto: Lars Chr.
Prytz)2 / 2- Jeg kan med sindsro se på mine børnebørn og sige, at jeg afleverer vores jord i samme tilstand, som jeg modtog den, lyder det fra landmand Lars Christian Prytz.
Han omlagde allerede i 2002 dele af sine marker til vådområder.
Dengang handlede det om at sikre vandmiljøet, men siden er regnestykket blevet større.
Hvorfor er vådområder godt?
Lavbundsjorde er ofte meget klimabelastende, når de dyrkes, fordi de frigiver CO2.
Ved at omlægge til natur lagres CO2'en i jorden som organisk kuldioxid frem for at blive frigivet til atmosfæren som CO2.
- Når vi kigger på det grønne regnskab, er vi i balance.
Vi har solfangeranlæg og producerer biobrændsel.
Vi prøver at lave et totalregnskab, der ser fornuftigt ud miljømæssigt, klimamæssigt og økonomisk, siger han.
Der er i dag afsat 65 millioner kroner årligt til lavbundsindsatsen frem til 2020.
Ordningen er medfinansiereret af EU's Landdistriktsprogram.
Landmændene bliver kompenseret for nedsat indtjening, hvis de omlægger jorden til naturområder.
4Flere dropper ploven lige som sjællandske Søren I Sorø dyrker Søren Ilsøe raps og korn med Conservation Agriculture-modellen, så han bruger hverken plov eller harve.
Derfor vokser der små grønne rapsspirer frem mellem gamle stubbe og halmrester.
 DR Sjælland) - Det gavner de små dyr i jorden, som for eksempel regnormene, der gerne vil have fred, forklarer landmand Søren Ilsøe.
 DR Sjælland)1 / 2I Sorø dyrker Søren Ilsøe raps og korn med Conservation Agriculture-modellen, så han bruger hverken plov eller harve.
Derfor vokser der små grønne rapsspirer frem mellem gamle stubbe og halmrester.
 DR Sjælland)1 / 2- Det gavner de små dyr i jorden, som for eksempel regnormene, der gerne vil have fred, forklarer landmand Søren Ilsøe.
 DR Sjælland)2 / 2I de senere år har Søren Ilsøe fra Sorø dyrket sin jord efter principperne i Conservation Agriculture, hvor landmændene ikke vender jorden på marken.
Dermed bliver CO2'en i jorden, som også får et bedre insektliv og en bedre evne til at optage vand.
Her er metodens 3 principperMan skal forstyrre jorden mindst muligt.
At jorden aldrig er bar, da den enten er dækket af afgrøde eller afgrøderester.
At der er et varieret sædskifte og ikke den samme afgrøde to år i træk.
Kilde: conservationagriculture.
dkMen også brændstoffet gør en forskel, mener Søren Ilsøe.
- Vi udleder meget mindre CO2 fra diesel, som man ellers normalt bruger til at bearbejde jorden, når man kører med ploven bag traktoren.
Sammen med andre marker på Midtsjælland er Søren Ilsøes rapsmark med i projektet 'Grønne Marker, Stærke Rødder'.
Her sammenligner forskere fra Københavns Universitet netop Conservation Agriculture med økologisk og konventionel drift med pløjning.
Læs også:Sorte, friskpløjede marker kan blive fortid: Søren dyrker sin jord uden plov - og sparer CO2Indtil videre viser erfaringer, at metoden på flere måder kan være positiv for klimaet.
Mange andre lande giver tilskud til de landmænd, der går over til metoden.
Det gør de blandt andet i Tyskland, Norge, Schweiz og flere stater i USA.
FacebookTwitterKopier linkEmner:Landbrug|Spjald|Videnskab|Bornholm|Jylland




https://www.dr.dk/nyheder/udland/test-dig-selv-hvor-godt-kender-du-verdens-glemte-konflikter

UdlandTest dig selv: Hvor godt kender du verdens "glemte" konflikter?
På dagen, hvor Nobels fredspris er blevet uddelt, kan du teste din viden om fem konflikter, som ikke får så meget omtale.
Krigen i Yemen er ifølge Røde Kors lige nu den værste konflikt i verden.
Men rundt i verden findes andre konflikter, som ikke får så meget opmærksomhed.
Af Jakob Lyders Tarpgaard11.
okt.
2019 kl.
15.
01Læs opQuiz'en er lavet med hjælp fra Røde Kors.
FacebookTwitterKopier linkEmner:Nobelprisen|Røde Kors




https://www.dr.dk/sporten/oevrig/mytisk-rekord-staar-fald






https://www.dr.dk/nyheder/udland/tusk-til-erdogan-du-skal-ikke-bruge-flygtninge-til-afpresse-eu

Tyrkisk offensiv i SyrienSe temaUdlandTusk til Erdogan: Du skal ikke bruge flygtninge til at afpresse EUFormanden for Det Europæiske Råd vil ikke finde sig i truslerne fra den tyrkiske præsident.
Rådsformand Donald Tusk er vred over gårsdagens trussel fra den tyrkiske præsident.
Af Per Bang Thomsen - Bruxelles11.
okt.
2019 kl.
12.
43Læs opDet hører ingen steder hjemme, at Tyrkiets præsident, Recep Erdogan, nu truer med at sende millioner af syriske flygtninge til Europa, hvis EU vælger at betegne den tyrkiske offensiv i det nordlige Syrien som 'en invasion'.
Det er meldingen fra formanden for Det Europæiske Råd, Donald Tusk, efter den tyrkiske præsident i går kom med en direkte advarsel til EU-landene:- Hey, EU, vågn op!
Vores opgave er simpel, hvis I forsøger at fremstille vores operation som en invasion: Vi vil åbne portene og sende 3,6 millioner flygtninge i jeres retning, lød det fra præsidenten.
Men det finder Donald Tusk sig ikke i.
- Vi vil ikke acceptere, at flygtninge bliver brugt som et våben for at afpresse os.
Derfor finder jeg gårsdagens trusler fra præsident Erdogan helt og aldeles uacceptable, lyder det fra formanden.
- Tyrkiet bliver nødt til at forstå, at vores primære bekymring er, at deres handlinger kan føre til en ny humanitær katastrofe, hvilket vil være uacceptabelt.
Den tyrkiske præsident, Recep Erdogan, vil ikke have, at EU betegner offensiven i Nordsyrien som en invasion.
Vil føre til mere lidelseDen tyrkiske hær krydsede onsdag grænsen til Syrien, hvorefter den indledte en militær offensiv mod kurdiske militser i den nordlige del af landet.
Den tyrkiske regering mener, at militserne udgør en sikkerhedstrussel mod landet, og landets forsvarsministerium meddelte i aftes, at 174 'terrorister' var blevet 'neutraliseret'.
Hvad er Det Europæiske Råd?
Det Europæiske Råd definerer EU’s generelle politiske linjer og prioriteter.
Medlemmerne er landenes stats- og regeringschefer samt kommissionsformanden, og formanden for Rådet er polske Donald Tusk.
Offensiven kom, efter den amerikanske præsident, Donald Trump, noget overraskende valgte at trække alle amerikanske soldater ud af området.
Den tyrkiske offensiv har mødt stor kritik.
Og Donald Tusk opfordrer nu tyrkerne til at indstille sin militæroperation.
Læs også:Republikanere i USA vil have sanktioner mod Tyrkiet efter angreb mod kurdere- Tyrkiets sikkerhedsmæssige bekymringer skal løses med politiske og diplomatiske virkemidler.
En militærintervention vil kun gøre tingene værre, lyder det fra formanden for Det Europæiske Råd.
Ifølge Røde Kors er 64.
000 civile flygtet fra de tyrkiske bombardementer.
Flere byer i nærheden af grænsen til Tyrkiet ligger nærmest øde hen, lyder det fra organisationen.
- Fremfor at skabe stabilitet vil det (en militæroffensiv, red.
) føre til endnu mere ustabilitet i hele regionen.
Det vil forværre de civile borgeres lidelser, føre til endnu flere fordrivelser og true den fremgang, som den store koalition har opnået i kampen mod Islamisk stat, tilføjer Donald Tusk.
FacebookTwitterKopier linkEmner:Det Europæiske Råd|Donald Trump (politiker)|Donald Tusk (politiker)|Tyrkiet|Krige og væbnede konflikter




https://www.dr.dk/nyheder/regionale/oestjylland/kirketyveri-hundelufter-finder-bunke-af-designerstole-paa-p-plads

ØstjyllandKirketyveri: Hundelufter finder bunke af designerstole på p-plads De fleste af de 143 stjålne Kaare Klint-stole er stadig ikke fundet.
Politiet har lagt følgende billede ud på Twitter af de fundne stole.
(© Politi)Af Emil Søndergård Ingvorsen11.
okt.
2019 kl.
11.
57Læs opØstjyllands Politi har fået et mindre gennembrud i sagen om 143 Kaare Klint-stole, som blev stjålet fra Thorsager Kirke natten til i går.
Flere af stolene er nemlig fundet igen.
- En hundelufter fandt i dag en bunke af de stole, vi i går meldte stjålet fra en kirke i Thorsager.
Stolene blev fundet på en p-plads på Storskovvej ved Ormslev, lyder det fra Østjyllands Politi på Twitter, hvor de efterlyser vidner, der kan have set noget ved p-pladsen.
Læs også:Præst efter stolekup: Det krænker et helligt og fredeligt stedStolene, der blev stjålet fra Thorsager Kirke, er af modellen 'Kirkestolen', som er produceret i 1950’erne.
De er udført i eg, lakeret brune med transparent lak og har lyse sæder i flettet papirgarn.
Det er denne type stol, Kaare Klints "Kirkestolen", der blev stjålet et stort parti af.
(© Østjyllands Politi)I en pressemeddelelse i går opfordrede politiet offentligheden til at være opmærksom.
- Det er et meget stort antal stole, der er stjålet, og som nu skal afsættes.
Derfor vil vi meget gerne høre fra private eller professionelle forhandlere, som får tilbudt et parti af den type stole, sagde politikommissær i Østjyllands Politi Anders Schouby i forbindelse med tyveriet.
Ritzau talte i går med en talsmand for præsterne, som er rystede over tyveriet.
- Vi er rystede over, at det kan ske.
Det er selvfølgelig et frygteligt syn at komme til en kirke, der er blevet ryddet i nattens løb.
Der er mange følelser i det, fordi det er en kirke, der i de flestes øjne er et helligt og fredeligt sted.
- Man føler sig krænket og berørt.
Man kan sige, at det jo kun er inventar, men samtidig er det en masse andet, fordi det involverer mennesker, der har været samlet i kirkerummet til vigtige personlige ting, sagde Morten Bay-Mortensen, der er kommunikationspræst i Nord- og Syddjurs Provstier og tilknyttet Thorsager Kirke.
FacebookTwitterKopier linkEmner:Østjyllands Politi|Jylland|Tyverier|Kriminalitet|Twitter




https://www.dr.dk/nyheder/kultur/japansk-butikskaede-indtager-danmark-man-kan-undre-sig-over-den-foerst-dukker-op-nu

KulturJapansk butikskæde indtager Danmark: 'Man kan undre sig over, den først dukker op nu'Den japanske kæde Muji åbner nu i Danmark – og det giver god mening, mener trendforsker.
Før skulle du til byer som Hongkong (billedet), London eller Stockholm for at besøge butikskæden Muji.
Nu kan du også få deres ensfarvede tøj og basisting til dit hjem i København.
Af Marie Ravn Nielsen11.
okt.
2019 kl.
13.
36Læs opKan du huske tidligere i år, da den japanske oprydningsguru Marie Kondo var her, der og alle vegne?
Nu åbner en japansk butikskæde, der dyrker noget af den samme filosofi som Netflix-stjernen, så i Danmark.
I dag, fredag, åbner Muji nemlig sin første butik på dansk jord, når kæden åbner dørene op for en afdeling i det københavnske shoppingcenter Illum.
På hylderne vil du finde alverdens ting til boligen, kontoret, tøj i enkle farver og praktiske små dippedutter, som du kan bruge, når du skal pakke en let taske til din næste ferierejse.
Kort om MujiDen japanske butikskæde Muji har eksisteret siden 1980 med hovedkvarter i Tokyo, Japan.
Der findes mere end 700 Muji-butikker verden over.
Navnet Muji kan oversættes til 'kvalitetsvarer uden mærke', og filosofien bag kæden er minimalisme og ressourcebesparende indpakning.
Kodeordet for stilen er minimalistisk, og Mujis design giver derfor god mening her i Danmark, siger trendforsker og livsstilsekspert Mads Arlien-Søborg.
- I Danmark har vi et nært slægtskab med den japanske, minimalistiske stil - og det går langt tilbage.
Arne Jacobsen og andre af de store arkitekter i 1950'ernes danske guldalder kiggede blandt andet mod Japan og Sydøstasien.
Arkitekten Arne Jacobsen ses her med sin ikoniske stol, Ægget.
Den verdenskendte danske designer og arkitekt var blandt andet inspireret af japansk æstetik.
Den minimalistiske stil og simple æstetik fra Japan var oplagt at lade sig inspirere af under de danske designeres opgør med den mere tunge indretningsstil fra tiden før modernismen, fortæller han – og med Marie Kondo og hele oprydningsbølgen, der har bredt sig de seneste år, giver Muji god mening i Danmark.
Læs også:Serien alle taler om lige nu: Sådan bliver du et bedre menneske.
.
.
af at rydde op!
- Japan står for natur, simple materialer og neutrale farver, og det kan du også indskrive i den skandinaviske designtradition.
Designmæssigt og æstetisk passer Danmark og Japan bare godt sammen, siger Mads Arlien-Søborg.
Har lurepasset på Danmark længeTrendforskeren er til gengæld lidt overrasket over, at butikskæden først dukker op herhjemme nu.
- På mange måder kan man undre sig over, at den først kommer hertil nu.
For Muji er en kæde, som man ikke behøver rejse langt væk for at finde - den er placeret i et væld af storbyer verden over, siger Mads ArlienSøborg.
Tænker du på den japanske oprydnings- og ordensguru Marie Kondo, når du ser sådan et billede her?
Det er ikke tilfældigt.
Muji dyrker nemlig samme 'scale down'-filosofi, siger Mads Arlien-Søborg.
(© Muji)Men faktisk tænker Muji netop ikke kun på danskerne, når de slår sig ned i hovedstaden her.
Kæden har også øje på de mange turister, der valfarter til byen, vurderer Mads Arlien-Søborg, og tal fra Visit Copenhagen viser, at 2018 blev endnu et rekordår i dansk turisme.
Med flere turister er der jo også flere potentielle kunder i butikken for kæder som Muji.
Mads Arlien-Søborg kommer i den forbindelse til at tænke på en anden japansk kæde, tøjmærket Uniqlo, der i årevis havde lurepasset på København, og som først åbnede en butik i foråret herhjemme.
- Mange af de store brands fra udlandet har i noget tid luret på, om det københavnske marked nu var stort nok.
Men sådan som udviklingen er i København i disse år med markant vækst, tør de godt åbne afdelinger her.
Læs også:Vil være verdens største tøjkæde: Nu åbner Japans svar på HM i DanmarkFacebookTwitterKopier linkEmner:København|Detailhandel|Japan|Forbrug|Netflix




https://www.dr.dk/nyheder/udland/op-mod-100000-drevet-paa-flugt-i-syrien-vi-har-ingen-andre-venner-end-bjergene

Tyrkisk offensiv i SyrienSe temaUdlandOp mod 100.
000 drevet på flugt i Syrien: 'Vi har ingen andre venner end bjergene'Mindst 11 civile er allerede blevet dræbt i det nordøstlige Syrien.
Kurdiske familier med børn er flygtet fra de tyrkiske bombardementer og ankommer her til en by i det nordvestlige Syrien.
Af Louise Brodthagen Jensen11.
okt.
2019 kl.
21.
34Læs opDet var præcist det scenario, mange kurdere frygtede, da USA meddelte, at de amerikanske styrker i det nordøstlige Syrien blev trukket tilbage.
Blot få døgn efter det tyrkiske angreb blev indledt, er titusindvis af civile drevet på flugt.
- De humanitære konsekvenser mærkes allerede.
Omkring 100.
000 mennesker har måttet flygte, lyder vurderingen fra FN.
Det tyrkiske forsvarsministerium har bekræftet, at de første tyrkiske soldater har mistet livet, mens mindst 11 civile samt en række kurdiske soldater ifølge BBC er blevet dræbt.
Det tyrkiske angreb har ifølge den tyrkiske præsident, Recep Tayyip Erdogan, som mål at få ryddet en 30 kilometer bred såkaldt sikkerhedszone, som løber 120 kilometer langs grænsen til Syrien, hvor tyrkerne anser den kurdiske milits YPG som en trussel.
Og det har ført til bombninger på begge sider af grænsen samt kampe mellem de kurdiskledede Syriske Demokratiske Styrker (SDF) og tyrkisk militær.
Hvem er YPG?
YPG er en væbnet kurdisk gruppe, der opererer i Syrien.
YPG hører under det kurdiske parti Det Demokratiske Unionsparti (PYD).
I Tyrkiet bliver YPG betragtet som en del af det forbudte Kurdiske Arbejderparti (PKK).
Både i Tyrkiet og i EU bliver PKK betragtet som en terrorbevægelse.
For mens mange i området er rejst ud og flygtet, har andre grebet til våben for at forsvare sig mod tyrkerne.
Det fortæller NRK's mellemøstkorrespondent, Kristin Solberg, til DR Nyheder.
Hun befandt sig i området, da de første angreb blev sat ind i onsdags.
- Gaderne blev tomme, og folk holdt sig indendøre, mens de holdt sig opdaterede og ringede rundt til familie og venner for at høre, om de var trygge, fortæller hun.
- Andre forberedte sig på at rejse mod grænsen for selv at gribe til våben og forsvare sig mod tyrkerne.
Svigtet af verdenDen amerikanske præsident, Donald Trump, meddelte natten til mandag, at USA var klar til at trække sine styrker fra området og banede dermed vejen for en tyrkisk offensiv.
Og selvom USA har understreget, at man ikke støtter den tyrkiske plan, har beslutningen vakt meget kritik.
Ikke mindst fra kurderne, som føler sig forrådt, fortæller Kristin Solberg.
Bilbomber har kostet mindst tre civile livet i Qamishli i Syrien i dag.
De kurdiske styrker har været amerikanernes nærmeste alierede i kampen for at få fordrevet IS fra det nordøstlige Syrien og har været nogle af de mest effektive styrker, siger korrespondenten.
Men det er ikke kun amerikanerne, som i kurdernes øjne har svigtet.
- De føler sig efterladt også af resten af verden, fordi ingen er kommet dem til undsætning.
Der findes et kurdisk udtryk: "Vi har ingen andre venner end bjergene".
Det har jeg hørt gentaget flere gange de seneste dage, siger Kristin Solberg.
USA vil forhindre en "uoprettelig" situationIfølge det tyrkiske forsvarsministerium er foreløbig 342 kurdiske mål blevet ramt.
Samtidig er antallet af advarsler mod, at Tyrkiet fortsætter, taget til.
Både fra EU, FN's Sikkerhedsråd og det amerikanske forsvarsministerium lyder der hård kritik af den tyrkiske offensiv.
- Forsvarsminister Mark Esper har på det skarpeste opfordret Tyrkiet til at indstille sine kamphandlinger i det nordøstlige Syrien for at øge muligheden for, at USA, Tyrkiet og andre parter kan finde en fælles vej til at nedbringe spændingerne, før situationen bliver uoprettelig, lyder det fra Pentagon.
Den tyrkiske præsident har svaret igen på kritikken og blandt andet truet med at sende de 3,6 millioner flygtninge, som befinder sig i Tyrkiet, til Europa.
Læs også:Præsident Erdogan: Angreb i Syrien har kostet 109 livetFacebookTwitterKopier linkEmner:Donald Trump (politiker)|Recep Tayyip Erdoğan (politiker)|Syrien|Forenede Nationer|Militær




https://www.dr.dk/nyheder/udland/sydafrika-zuma-taber-forsog-pa-stoppe-korruptionssag

UdlandSydafrika: Zuma taber forsøg på at stoppe korruptionssagTidligere præsident er anklaget for at have taget imod bestikkelser fra et fransk våbenselskab i 1990'erne.
Sydafrikas tidligere præsident Jacob Zuma (Arkivfoto).
)11.
okt.
2019 kl.
11.
11Læs opSydafrikas tidligere præsident Jacob Zuma skal stilles for retten for korruption.
Det siger en ankedomstol i en afgørelse fredag.
Zuma havde bedt om, at retssager mod ham skulle opgives, men det afvises af dommer Willie Seriti.
Dermed indledes en retssag mod Zuma tirsdag.
Den tidligere præsident kan dog appellere dagens afgørelse.
Sag fra 1990'erneZuma er anklaget for at have taget imod bestikkelser fra det franske våbenselskab Thales i 1990'erne.
Zuma, som var præsident i perioden 2009-2018, havde ansøgt om permanent immunitet over retsforfølgelse.
Der foreligger en række andre anklagepunkter end sagen omkring Thales.
Der har været udarbejdet anklageskrifter med i alt 16 anklagepunkter.
De omfatter korruption, svindel og hvidvask.
Udskudt flere gangeZuma hævder, at anklagerne er politisk motiverede.
Han siger, at han ikke har begået noget ulovligt.
Han mener, at han får en uretfærdig retssag, fordi sagerne indledes efter mange års udsættelse.
Retssager mod den skandaleombruste Zuma for korruption er tidligere blevet udskudt flere gange.
Zuma blev i februar 2018 tvunget til at træde af som præsident af sine egne partifæller i Den Afrikanske Nationalkongres (ANC).
Han blev erstattet af Cyril Ramaphosa.
/ritzau/ReutersFacebookTwitterKopier linkEmner:Cyril Ramaphosa (politiker)|Jacob Zuma (politiker)|Sydafrika|Korruption|ANC




https://www.dr.dk/nyheder/regionale/oestjylland/johannes-har-sorteret-sit-affald-siden-1972-det-behoever-ikke-vaere

Klimaforandringer - en varmere verdenSe temaØstjyllandJohannes har sorteret sit affald siden 1972: ’Det behøver ikke at være besværligt’Skraldespanden er tom, for alt bliver sorteret til genanvendelse.
Johannes Ledet startede med at sortere sit affald i begyndelsen af 70'erne.
Af Emma Fedder Schlægelberger, Jesper Ottosen og Malte Nørgaard11.
okt.
2019 kl.
13.
25Læs op’Spandene er altid tomme’.
Sådan står der på skiltet, der er hængt på en skraldespand på en villavej i Gedved.
Men det er ikke, fordi ejeren af skraldespanden har boykottet affaldssortering.
Tværtimod.
Johannes Ledet sorterer nemlig alt sit affald, og derfor bruger han slet ikke den almindelige skraldespand, som regelmæssigt bliver tømt af skraldemændene.
Hans affald bliver i stedet fordelt i mere end 30 forskellige sorteringskasser, så intet behøver at blive smidt ud i den almindelige skraldespand.
Og så kører han det selv på genbrugspladsen.
- Jeg tænker, at vi lever på og af en stor organisme, som er jorden.
For mig er det et spørgsmål om at tage hensyn til den organisme og være kærlig over for naturen, siger Johannes Ledet om sin affaldssortering.
Han kan godt forstå, at folk måske vil tænke, at det er besværligt at sortere alt sit affald.
Men ifølge ham handler det bare om at tage én ting ad gangen.
- Hvis man sorterer løbende, når man har noget affald, virker det ikke så uoverkommeligt.
Hvis man nu gemte det hele i en måned og skulle til at sortere det hele, så ville jeg også tænke, at det var en kedelig måde at bruge lørdag formiddag på.
Det ville være ret uoverkommeligt, siger han.
Johannes Ledet bruger slet ikke den almindelige skraldespand.
I stedet sorterer han alt sit affald og kører det selv på genbrugspladsen.
Løftet pegefinger hjælper ikkeNår Johannes Ledet har sorteret sit affald, gemmer han det i baljer og spande i sit udhus, før han kører det på genbrugspladsen.
Desuden har han kompostbeholdere i haven, hvor han kommer af med al sit husholdningsaffald, som senere kan gøre gavn som gødning for de grøntsager, han selv dyrker.
Det er meget naturligt for Johannes Ledet at sortere sit affald.
Faktisk startede han allerede tilbage i 1972 med at sortere.
Miljøfordele ved at sortere affaldHvis alle danskere sorterer alt husholdningsaffald frem for at sende det til forbrænding, vil miljøet årligt blive sparet for 589.
000 tons CO2-udledning.
Det svarer til den totale udledning af CO2 for 70.
000 danskere - eller CO2-udledningen ved afbrænding af mere end 200.
000 tons kul.
Bare ved at sortere otte alufoliebakker fra for eksempel leverpostej frem for at sende dem til forbrænding, spares miljøet for en CO2-udledning svarende til en tøjvask.
Kilde: Kilde: Miljøstyrelsen og FORCE Technology- Jeg gør det, jeg kan se, der er nødvendigt.
Det ville være respektløst over for mig selv, hvis jeg ikke gjorde det, jeg synes er rigtigt.
Dermed ville jeg få nogle gevaldige kvababbelser, siger han.
Johannes Ledet går op i sorteringen med krop og sjæl, men han vil ikke pådutte andre samme livsstil.
- Der skal være en personlig motivation til at gøre det, vi gør.
Jeg tror ikke på, der er nogle af os, der har lyst til at gøre ting, fordi der er en løftet pegefinger om det, siger han.
Mere genbrugsvenlige produkterJohannes Ledet har dog oplevet, at det nogle gange kan være svært at sortere sit affald, fordi produkterne ikke altid er lavet, så man nemt kan gøre det.
- Hvis producenten for eksempel limer noget plastik på noget metal, så det ikke er til at vriste fra hinanden.
Det er efter min opfattelse noget værre skrammel, for hvad skal jeg så gøre ved det?
Johannes Ledet har derfor henvendt sig til nogle af producenterne, blandt andet Coop, for at gøre opmærksom på problemet.
Og der har også været respons, fortæller han.
- De er sådan set lydhøre over for problemet og kan forstå min pointe.
Det vigtigste er jo, at vi skal frem til, at tingene kan skilles ad igen.
For hvis de kan det, er det ikke så slemt, siger Johannes Ledet, der har et klart mål med sin affaldssortering.
- Min filosofi er at komme derhen, hvor der ikke er noget, som ikke kan genanvendes, siger han.
FacebookTwitterKopier linkEmner:Affald|Affaldshåndtering|Coop




https://www.dr.dk/nyheder/kultur/film/hvad-skete-der-egentlig-da-tre-maend-forsvandt-sporloest-fra-en-oede-oe-ny-film

FilmlandSe temaAf Filmanmelder og vært på FilmlandPer Juul CarlsenFilm og serierHvad skete der egentlig, da tre mænd forsvandt sporløst fra en øde ø?
Ny film giver fornemt svarThrilleren 'The Vanishing' er inspireret af virkelige, mystiske begivenheder.
- Man føler sig i forbavsende godt selskab med urkræfterne og det brusende, bølgende hav, der tavst følger med i dramaet, skriver Per Juul Carlsen.
(© Graeme Hunter Pictures/Sandrew Metronome)11.
okt.
2019 kl.
18.
33Læs opForestil dig en forblæst og isoleret klippe et par hundrede sømil fra Skotlands næsten lige så forblæste kyst.
Kun befolket af tre mænd, der har til opgave at holde liv i et fyr, for at sømænd og deres skibe kan undgå at banke ind i klipperne.
'The Vanishing'Instruktør: Kristoffer NyholmMedvirkende: Peter Mullan, Gerard Butler, Søren MallingPremiere: 10.
oktoberOkay, forestil dig så, at et skib en dag kommer sejlende forbi øerne og opdager, at lyset er gået ud, og at de tre mænd er pist væk.
Der er dækket op i deres spisestue, en stol er væltet og et par af deres jakker er væk.
Men intet spor af mændene.
Hvad skete der?
Blev de hentet af de hævnende genfærd af tusinder af druknede sømænd?
Blev de slæbt i dybet af havets gud, Poseidon eller lokket ud på dybt vand af skønt sjungende sirener?
Var der rumvæsner på spil?
Sejlede de simpelthen ud for at fikse noget i stormen og blev opslugt af det frådende hav?
Eller dukkede Søren Malling pludselig op, og så løb det hele li'som løbsk?
Konspirationsteorier i mere end 100 årDet har de to forfattere Joe Bone og Celyn Jones filosoferet over, og de er sjovt nok nået frem til sidstnævnte resultat.
Søren Malling dukker nu ikke op i første omgang.
Det gør derimod en jolle med en mand og en lille kiste.
Efter et drabeligt slagsmål bliver manden uskadeliggjort, kisten viser sig at indeholde guld, og hvad gør de tre fyrpassere så?
De kan ikke bare rejse hjem til familierne på fastlandet og fremvise deres pludselige rigdom.
Det vil afsløre dem – og sende dem i fængsel.
Eller i helvede.
Danske Søren Malling indtager en fremtrædende rolle i den intense thriller.
Den eftertragtede skuespiller kan også snart opleves i den kommende Viaplay-serie 'Forhøret'.
(© Graeme Hunter Pictures/Sandrew Metronome)Men inden de når at lægge planer, dukker Søren Malling op på den forblæste klippeø sammen med en stor islænding, der ikke gider give hånd.
De leder efter en jolle, en mand og en kiste.
Mest det sidste.
Det var formentlig slet ikke det, der skete, da tre mænd i virkeligheden forsvandt sporløst fra fyret på Flannan Islands.
En hændelse, der har inspireret både poeter, sangskrivere og ikke mindst konspiratorikere siden 1899.
Det er der ikke noget at sige til.
Især ikke når der er mulighed for at fortælle den klassiske og altid interessante historie om fattige mænd, der pludselig øjner en lokkende vej ud af det hårde liv og ind i rigdommen.
Forfatterne Bone og Jones giver historien en ekstra dimension ved at fokusere på de tre mænds baggrund.
Lederen Thomas, der bliver spillet af altid fabelagtige Peter Mullan, sørger over tabet af sin familie.
Og unge Donald, der er ny på fyret, har svært ved at komme sig over, at han forsøgte at tilnærme sig en pige af højere status, men blev banket godt og solidt på plads på nederste dæk i samfundet.
I godt selskabDen danske instruktør Kristoffer Nyholm ser ud til at befinde sig på hjemmebane blandt vejrbidte lykkejægere i Atlanten.
Og såvel de skotske verdensstjerner Peter Mullan og Gerard Butler som unge Connor Swindells, der spiller Donald, og danske Søren Malling nyder tilsyneladende at stå og kæmpe med urkræfterne i den forholdsvis enkle historie.
Den danske instruktør, Kristoffer Nyholm, der tidligere har stået bag 'Taxa', 'Nikolaj og Julie', 'Forbrydelsen' spillefilmsdebuterer nu med de to skotske verdensstjerner Peter Mullan og Gerard Butler på plakaten.
(© Graeme Hunter Pictures/Sandrew Metronome)Det ene øjeblik tager det næste med den største selvfølgelighed, mens stormen blæser op, radioen driller, mågerne ligger døde på græsset neden for fyret, og guldet lokker mændene i fordærv fra kisten.
En ung mand omkommer i en situation, hvor det nok havde givet rigtig god mening, hvis han havde åbnet kæften og givet sig til kende.
Og til tider er det ikke spor svært at læse historien før karaktererne.
Men derudover føler man sig i forbavsende godt selskab med urkræfterne og det brusende, bølgende hav, der tavst følger med i dramaet.
Det havde muligvis været en vildere historie, hvis konspirationsteoretikerne virkelig har ret i, at de tre mænd blev nappet af rumvæsner.
Men 'The Vanishing's klassiske forklaring fungerer fornemt.
Læs også:Nyt rum-drama med Brad Pitt er 'vildt og overdådigt' - men anmelder ærgrer sig alligevelFacebookTwitterKopier linkEmner:Søren Malling (skuespiller)|Litteratur|Vejret|Skotland




https://www.dr.dk/nyheder/udland/mistaenkt-erkender-ville-draebe-joeder-i-tyskland

UdlandMistænkt erkender: Ville dræbe jøder i Tyskland27-årig mand har tilstået skyderi, som dræbte to personer ved synagoge i Halle.
Blomster foran døren til synagogen, som gerningsmanden måtte opgive at komme ind i.
Af Jakob Busk Olsen11.
okt.
2019 kl.
11.
39Læs opDen mand, som er fængslet for onsdagens terrorangreb i Halle i Tyskland, har nu tilstået forbrydelsen og fortalt, at han var motiveret af had til jøder.
Det bekræfter den tyske statsadvokat, skriver Reuters.
To personer blev dræbt af skud på åben gade, i forbindelse med at den 27-årige gerningsmand forgæves forsøgte at trænge ind i en jødisk synagoge.
Jødernes største højtidSynagogen var fyldt med 70-80 mennesker, som var samlet for at fejre jødernes største højtid Yom Kippur - 'forsoningsdagen'.
Statsadvokaten har tidligere oplyst, at gerningsmanden havde fire kilo eksplosiver i sin bil, og at han tilsyneladende brugte hjemmelavede skydevåben.
Læs også:Korrespondent: Derfor har Tyskland et særligt problem med antisemitismeLive-streamede angrebGerningsmanden live-streamede angrebet på gamingplatformen Twitch.
Det tyske medie ARD har set videoen, inden den blev fjernet fra platformen.
ARD fortæller, at den formodede gerningsmand i videoen blandt andet erklærer, at han ikke tror på Holocaust, og at han beundrer terrorangrebet i Christchurch, hvor 51 mennesker blev dræbt ved angreb på to newzealandske moskéer i marts.
Her blev angrebene også live-streamet.
FacebookTwitterKopier linkEmner:Kriminalitet|Jødedom|Tyskland|Anklagemyndigheden|Christchurch




https://www.dr.dk/nyheder/udland/eu-og-storbritannien-er-klar-til-intense-brexit-forhandlinger

BrexitSe temaUdlandEU og Storbritannien er klar til intense brexit-forhandlingerDer er forsigtig optimisme at spore i Bruxelles.
Der var både grin og skulderklap, da den britiske brexit-minister, Steve Barclay, i dag mødtes med EU's brexit-chefforhandler, Michel Barnier, i Bruxelles.
Af Per Bang Thomsen - Bruxelles11.
okt.
2019 kl.
15.
22Læs opEU’s brexit-chefforhandler, Michel Barnier, går nogle hektiske dage i møde.
EU-landene har nemlig givet ham grønt lys til at føre intense brexit-forhandlinger med Storbritannien, der efter planen skal forlade samarbejdet i slutningen af måneden.
Hvad er et no deal-brexit?
Et no deal-brexit vil betyde, at Storbritannien forlader EU uden en aftale.
Det vil sige, at Storbritannien fra den ene dag til den anden ryger ud af blandt andet EU's indre marked og den fælles toldunion.
Storbritannien vil i udgangspunktet skulle handle med EU og andre lande under de vilkår, der er bestemt af medlemmerne af verdenshandelsorganisationen WTO.
EU og Storbritannien har allerede lavet en række aftaler, der vil gælde - også i tilfældet af at briterne udtræder af EU uden en aftale.
Det gælder for eksempel flytrafik.
- EU og Storbritannien er blevet enige om at intensivere drøftelserne i de kommende dage, lyder det i en udtalelse fra Europa-Kommissionen.
Det er endnu uvist, hvad der ligger til grund for de nye "tunnelforhandlinger", som de er blevet døbt.
Men tidligere på dagen tweetede Donald Tusk, der er formand for Det Europæiske Råd, at briterne ”endnu ikke har fremlagt et brugbart og realistisk forslag” til en skilsmisseaftale.
- Jeg har dog modtaget lovende signaler fra den irske premierminister, Leo Varadkar, om, at en aftale er mulig.
Vi bliver nødt til at satse på selv den mindste chance.
Et no deal-brexit vil aldrig blive EU’s valg, skrev han.
Leo Varadkar mødtes i går med den britiske premierminister, Boris Johnson.
Og selvom der ikke slap detaljer ud fra mødet, var de begge to optimistiske.
- Begge parter mener fortsat, at en aftale vil være i alles interesse.
Og de blev enige om, at de kan se en vej mod en mulig aftale, lød det i en fællesudtalelse.
Den altoverskyggende knast er det såkaldte backstop, der kort og godt skal sikre, at grænsen mellem Irland og Nordirland forbliver åben, selv hvis de kommende forhandlinger om en frihandelsaftale mellem EU og Storbritannien skulle bryde sammen.
Det er Boris Johnson stærkt imod, da han frygter, at det vil fastholde briterne i EU’s toldunion på ubestemt tid.
Derfor ønsker han at finde en alternativ løsning.
Hvad er et backstop?
Et backstop er en forsikring i Theresa Mays Brexit-aftale.
Den betyder, at hvis forhandlingerne mellem EU og Storbritannien bryder sammen, så forbliver Nordirland eller Storbritannien en del af toldunionen for at kunne holde grænsen mellem Irland og Nordirland åben.
Der er nemlig blandt andet frygt for, at en hård grænse kan gå ud over den såkaldte Langfredagsaftale, der endte årtiers vold i Nordirland.
Nogle frygter også, at bagstopperen vil fastholde briterne i toldunionen på ubestemt tid eller skille Nordirland fra Det Forenede Kongerige.
Ryborg: Ikke en helt ny aftaleTidligere på dagen mødtes Michel Barnier med den britiske brexit-minister, Steve Barclay, i Bruxelles.
Efter det to timer lange møde sagde Michel Barnier til pressen, at de havde haft ”et konstruktivt møde”, og at der er brug for ”tålmodighed”.
- Brexit er som at bestige et bjerg.
Vi har brug for årvågenhed, beslutsomhed og tålmodighed.
Ifølge DR's EU-korrespondent, Ole Ryborg, er der ikke tale om, at EU og Storbritannien nu er ved at skrotte den 585 sider lange skilsmisseaftale, som de blev enige om sidste år - og som flere gange er blevet afvist af det britiske underhus.
- Det, de kigger på, er ét meget vigtigt element i aftalen.
Men alle de andre elementer, såsom borgernes rettigheder og hvor meget Storbritannien skal betale til EU, rører man ikke ved.
Det betyder altså, at Boris Johnson og EU-skeptikerne er ved at acceptere langt det meste af den aftale, de ellers har bekæmpet, forklarer Ole Ryborg og tilføjer, at man ikke skal forvente helt nye løsningsideer.
- Rent praktisk og juridisk er det ikke muligt at gennemføre brexit per 31.
oktober, med mindre man tager nogle af de gamle modeller, der tidligere er blevet foreslået, og som allerede ligger på hylden.
Men man kan give det læbestift på, siger Ole Ryborg.
FacebookTwitterKopier linkEmner:Boris Johnson (politiker)|Donald Tusk (politiker)|EU|Storbritannien|EU-forhold




https://www.dr.dk/nyheder/udland/trump-giver-groent-lys-til-sanktioner-efter-trusler-om-total-oedelaeggelse-af

Tyrkisk offensiv i SyrienSe temaUdlandTrump giver grønt lys til sanktioner efter trusler om 'total ødelæggelse af Tyrkiets økonomi'Erdogan har tidligere på aftenen sagt, at han ikke stopper sin militæroperation, uanset hvad andre siger.
Tyrkiet lancerede sin offensiv mod kurdere i det nordøstlige Syrien i onsdags.
Siden er omkring 100.
000 personer drevet på flugt.
Af Anna Sol Jørgensen11.
okt.
2019 kl.
20.
20Læs opDen amerikanske præsident, Donald Trump, har underskrevet en aftale, der giver USA mulighed for at indføre 'meget betydelige' sanktioner overfor Tyrkiet.
Det siger USA's finansminister, Steven Mnuchin, på et pressemøde.
Vi vil aldrig stoppe de skridt, vi har taget imod YPG.
Vi stopper ikke, uanset hvad andre siger.
Recep Tayyip Erdogan, Tyrkiets præsident- Det er meget kraftfulde sanktioner.
Vi håber, at vi ikke bliver nødt til at bruge dem, men vi kan lukke ned for Tyrkiets økonomi, hvis vi har brug for det, siger han.
Aftalen om sanktionsmulighederne kommer, mens Tyrkiet er i gang med militær offensiv mod kurdiske styrker i det nordøstlige Syrien.
Operationen, der blev indledt onsdag, er rettet mod kurdiske grupper - blandt andet YPG, som Tyrkiet betragter som en terrororganisation.
YPG har dog været en vigtig allieret for USA og resten af den internationale koalition, der har været i krig mod terrorgruppen Islamisk Stat siden efteråret 2014.
Erdogan stopper ikke, uanset hvad andre sigerIfølge FN har offensiven allerede drevet 100.
000 personer på flugt i det nordøstlige Syrien.
Tyrkiet har tidligere på dagen meldt ud, at 342 'terrorister er blevet neutraliseret'.
Samtidig oplyser Det Syriske Observatorium for Menneskerettigheder, at 17 civile i Syrien har mistet livet i angrebene.
Ifølge FN er 100.
000 personer drevet på flugt, siden Tyrkiet indledte sin operation i det nordøstlige Syrien i onsdags.
Kort før den amerikanske finansministers pressemøde her til aften var den tyrkiske præsident, Recep Tayyip Erdogan, på talerstolen.
Her sagde han, at Tyrkiet ikke vil afslutte operationen - uanset hvad andre siger.
- Vi vil aldrig stoppe de skridt, vi har taget imod YPG.
Vi stopper ikke, uanset hvad andre siger, lød det.
En række EU-lande har kritiseret den tyrkiske offensiv i skarpe vendinger, og Finland, Norge og Holland har indført et forbud mod at handle med våben med Tyrkiet.
- Vi modtager trusler fra højre og venstre, der vil have os til at stoppe vores fremgang, lød det fra Recep Tayyip Erdogan på pressemødet.
Truer med at slippe flygtninge løsEU-landenes kritik af Tyrkiet har blandt andet ført til, at Erdogan har truet med 'at åbne dørene og sende 3,6 millioner flygtninge jeres vej'.
Det er en slet skjult trussel om at ophæve den flygtningeaftale, som EU indgik med Tyrkiet i 2015.
Tyrkiet vil med sin offensiv oprette en såkaldt 'sikkerhedszone', der strækker sig 30 kilometer ind i Syrien.
Aftalen betyder, at Tyrkiet modtager penge fra EU for at sørge for, at de syriske flygtninge i landet ikke søger mod EU.
Men den slags trusler hører ingen steder hjemme, mener formanden for Det Europæiske Råd, Donald Tusk.
- Vi vil ikke acceptere, at flygtninge bliver brugt som et våben for at afpresse os.
Derfor finder jeg gårsdagens trusler fra præsident Erdogan helt og aldeles uacceptable, lyder det fra formanden.
Hvem er YPG?
YPG er en væbnet kurdisk gruppe, der opererer i Syrien.
YPG hører under det kurdiske parti Det Demokratiske Unionsparti (PYD).
I Tyrkiet bliver YPG betragtet som en del af det forbudte Kurdiske Arbejderparti (PKK).
Både i Tyrkiet og i EU bliver PKK betragtet som en terrorbevægelse.
Trump varslede 'noget stort'Det var Donald Trump, der gjorde den tyrkiske offensiv mulig, da han onsdag besluttede at trække de amerikanske tropper i det nordøstlige Syrien ud af området.
Og den beslutning har mødt kras kritik fra både republikanere og demokrater.
Donald Trump har dog også flere gange sagt, at han betragter Tyrkiets operation mod kurderne som en dårlig idé.
I går aftes varslede han på Twitter, at han var på vej med 'noget stort', der skulle kunne ramme Tyrkiet.
Den amerikanske præsident har da også før meldt ud, at hvis Tyrkiet førte operationen ud i livet, vil han 'totalt ødelægge' Tyrkiets økonomi.
FacebookTwitterKopier linkEmner:Donald Trump (politiker)|Donald Tusk (politiker)|Islamisk Stat|Tyrkiet|Flygtninge og asylansøgere




https://www.dr.dk/sporten/oevrig/ingen-over-ingen-ved-siden-af-faenomenet-biles-vinder-igen-guld-og-skriver-historie

Øvrig sportIngen over, ingen ved siden af: Fænomenet Biles vinder igen guld og skriver historieMed sin 22.
VM-medalje er Simone Biles nu den mest vindende kvinde i idrætsgymnastikkens historie.
Af Johan Haarløv og /ritzau/11.
okt.
2019 kl.
10.
00Læs opSom den første kvindelige gymnast vandt amerikanske Simone Biles torsdag sin femte all-around-titel ved VM.
FAKTA Simone Biles22-årig idrætsgymnast fra USAOL-medaljer: Fire guld, en bronzeVM-medaljer: 16 guld, tre sølv, tre bronzeEr USA's mest vindende gymnast nogensinde22-årige Biles havde den bedste samlede score på halgulvet i Stuttgart, efter at gymnasterne havde færdiggjort all-around-konkurrencens fire discipliner; hest, barre, bom og øvelser på gulv.
Biles blev tildelt en score på 14.
833 i den afsluttende konkurrence - øvelser på gulv - og endte med en sammenlagt score på 58.
999.
Det var 2100 point mere end kineseren Tang Xijing på andenpladsen.
Til trods for sine blot 22 år er Simone Biles allerede den mest vindende kvinde i idrætsgymnastikkens historie.
 Biles har proklameret, at hun stopper karrieren efter OL i Tokyo i 2020.
Hendes krop kan ikke længere tåle at træne på absolut topniveau, har hun fortalt.
 Hun er nu blot to medaljer fra at være den mest vindende idrætsgymnast på tvær af køn.
 Det var femte gang i træk, at hun vandt allroundkonkurrencen ved VM.
1 / 4Til trods for sine blot 22 år er Simone Biles allerede den mest vindende kvinde i idrætsgymnastikkens historie.
1 / 4Biles har proklameret, at hun stopper karrieren efter OL i Tokyo i 2020.
Hendes krop kan ikke længere tåle at træne på absolut topniveau, har hun fortalt.
2 / 4Hun er nu blot to medaljer fra at være den mest vindende idrætsgymnast på tvær af køn.
3 / 4Det var femte gang i træk, at hun vandt allroundkonkurrencen ved VM.
4 / 4I gymnastik er det en særdeles overbevisende sejr at slutte så mange point foran nummer to.
Biles, der også er regerende olympisk all-around-mester fra Rio i 2016, er nu oppe på 22 VM-medaljer i karrieren.
Hun er nu den mest vindende kvinde i idrætsgymnastikkens historie.
Og amerikaneren er dermed blot en enkelt medalje fra at matche VM-medaljerekorden på 23.
på tværs af køn.
Den tilhører hviderusseren Vitaly Scherbo.
Simone Biles har mulighed for at overgå rekorden i weekenden.
Næste års OL i Tokyo bliver formentlig hendes sidste konkurrence på topplan.
Biles har i interview fortalt, hvordan livet som topgymnast har tæret på hendes krop.
Da hun for tre år siden rejste hjem fra OL i Rio, fandt hun blandt andet ud af, at en af hendes tæer var knust.
/ritzau/I videoen lige her over kan du se videoen med Biles uden tekster.
FacebookTwitterKopier linkEmner:Gymnastik|Tyskland




https://www.dr.dk/nyheder/politik/groen-regnemodel-paa-vej-klimaaftryk-skal-kunne-aflaeses-tydeligt-paa-finansloven

PolitikGrøn regnemodel på vej: Klimaaftryk skal kunne aflæses tydeligt på finanslovenFinansministeriet skal spille en større rolle i målsætning om at udlede mindre CO2.
Finansminister Nicolai Wammen (S) vil gennemføre en større omlægning af Finansministeriet og skabe nye, grønne regnemodeller.
 Af Amanda Holmen11.
okt.
2019 kl.
09.
01Læs opDanmark skal i 2030 udlede 70 procent mindre CO2 end i 1990.
Det er den socialdemokratiske regering enig med sine støttepartier - SF, De Radikale og Enhedslisten - om.
Men skal man nå i mål med det, så skal Finansministeriet spille en langt større rolle i den grønne omstilling.
Det skriver Berlingske i dag.
- Vi skal blive bedre til at regne på, hvordan vi når vores klimamålsætninger.
Nicolai Wammen (S), finansminister- Vi skal blive bedre til at regne på, hvordan vi når vores klimamålsætninger – og hvordan vi kan få mest muligt grønt for pengene.
Det er den opgave, som vi går i gang med nu, siger finansminister Nicolai Wammen (S)Regeringen opretter et nyt center for grøn økonomi, klima og EU i Finansministeriet, som skal have ansvaret for at tænke spørgsmål om miljø og klima ind i ministeriets øvrige arbejde.
Ambition om ny grøn regnemodelRegeringen vil samtidig sætte gang i udviklingen af en ny grøn regnemodel, der skal gå under navnet ’Grøn reform’.
Den skal kunne bruges til styring af dansk økonomi og skal være klar til brug i ministerierne inden for to år.
Regnemodellen skal gøre det muligt både at kunne vurdere klima- og miljøeffekten af den politik, der vil blive ført i fremtiden.
Samtidig skal den kunne vurdere de samfundsøkonomiske effekter og eventuelle konsekvenser af klima- og miljøpolitiske tiltag.
- Vi lægger op til at lave en regnemodel, der for eksempel kan fortælle os, hvad klimaaftrykket er, når man kommer med en finanslov.
Det har vi simpelthen ikke nok viden om i dag.
Derfor skal regnemodellen både fortælle os, hvordan den hårde økonomi hænger sammen, men også hvordan den påvirker vores klima og vores grønne omstilling, siger Nicolai Wammen.
Indtil den nye model er klar, skal der udarbejdes 'en simpel grøn model', der skal være færdig ved årets udgang og dermed vil kunne bruges, indtil den anden model er klar.
Det er ifølge Berlingske uvist, hvad omlægningen af Finansministeriet præcis kommer til at koste.
Regeringen vil afsætte 55 millioner kroner på finansloven for næste år til at udvikle nye regnemodeller.
FacebookTwitterKopier linkEmner:Nicolai Wammen (politiker)|Socialdemokraterne|Finansministeriet|Økonomisk politik|Økonomi




https://www.dr.dk/sporten/oevrig/louise-er-vaegtloefter-i-verdenklasse-fokus-bliver-flyttet-fra-hvordan-jeg-ser-ud-til

Øvrig sportLouise er vægtløfter i verdenklasse: 'Fokus bliver flyttet fra, hvordan jeg ser ud, til hvad min krop kan"Vægtløfteren Louise Vennekilde tæller hver kalorie og vejer sig hver morgen.
Af Helena Melin11.
okt.
2019 kl.
09.
24Læs opEn typisk dagMorgenmad: 40 gram havregryn, 20 gram mandler, 70 gram hindbær, 330 ml proteindrik, 150 ml sødmælk, 150 ml letmælk.
I alt 653 kalorier.
Frokost: 120 gram rugbrød, 70 gram kyllingepålæg, 7 gram mayonnaise, 30 gram agurk, 20 gram tomater, 150 gram gulerødder.
I alt 477 kalorier.
Aftensmad: 180 gram hakket oksekød, 200 gram grønne bønner, 200 gram søde kartofler.
I alt 519 kalorier.
Mellemmåltider/snacks: 55 gram chokoladeproteinbar, 24 gram lakridskarameller, 40 gram bananproteinbar, 360 gram vanilleskyr, 30 gram ristet müsli.
I alt 813 kalorier.
Samlet: 2462 kalorierDet første Louise Vennekilde gør, når hun står op om morgenen, er at veje sig.
Det næste er at spise morgenmad.
Den bliver også vejet.
Louise Vennekilde dyrker olympisk vægtløftning på eliteplan, og når man gør det, har kost og vægt en stor betydning, så kroppen kan præstere på det højest mulige niveau.
Du kan blive klogere på Louise Vennekilde og hendes daglige rutiner i videoen.
FacebookTwitterKopier link




https://www.dr.dk/sporten/atletik/dopingskandale-faar-nike-til-lukke-ned-loebeprojekt

AtletikDopingskandale får Nike til at lukke ned for løbeprojektEfter at træneren Alberto Salazar har fået en dopingkarantæne på fire år, lukker Nike Oregon Project.
Alberto Salazar er blevet straffet med en karantæne på fire år for at "orkestrere og facilitere forbudt dopingadfærd".
11.
okt.
2019 kl.
10.
48Læs opNike har besluttet at sløjfe løbeprojektet Nike Oregon Project.
Det sker, efter at stedets ledende træner, Alberto Salazar, er fundet skyldig i brud på dopingreglerne, skriver løbemediet Runners World.
Skandalen skygger for atleterne, mener præsidenten og bestyrelsesformanden for tøjkoncernen, Mark Parker.
- Situationen, sammen med de udokumenterede påstande, er distraherende for mange af udøverne og går ud over deres evne til at fokusere på træning og konkurrence.
- Jeg har derfor besluttet at lukke Oregon Project, skriver Parker i en besked til Runners World.
Alberto Salazar (i midten) krammer britiske Mo Farah (til højre) og amerikanske Galen Rupp (til venstre).
61-årige Salazar blev i sidste uge idømt en fireårig karantæne af USA's Antidopingagentur, Usada, for at "orkestrere og facilitere forbudt dopingadfærd".
Også Jeffrey Brown, der har arbejdet tæt sammen med Salazar, blev straffet med fire års karantæne.
Salazar har blandt andre været træner for den firedobbelte britiske OL-guldvinder Mo Farah.
Flere af løberne ved det netop overståede VM i atletik har også været tilknyttet Nike Oregon Project, som blev lanceret i 2001.
Nike vil nu hjælpe atleterne med at finde det rette træningssetup, understreger Mark Parker.
I sidste uge afviste Salazar over for Oregon-projektets hjemmeside at have gjort noget forkert, og at han ville appellere karantænen.
Hjemmesiden er nu lukket sammen med projektet.
/ritzau/FacebookTwitterKopier linkEmner:Oregon|USA|Doping|Storbritannien|Nike




https://www.dr.dk/nyheder/indland/eftersoegt-i-knap-et-aar-politiet-har-anholdt-hoejtstaaende-bandemedlem

IndlandEftersøgt i knap et år: Politiet har anholdt højtstående bandemedlemDen 24-årige mand er tiltalt i en sag om grov vold fra sidste år.
Politiet til stede efter skudepisode på Ragnhildsgade i København den 19.
september 2018.
Af Louise Dalsgaard11.
okt.
2019 kl.
10.
44Læs opEn 24-årig mand bliver her til formiddag fremstillet i grundlovsforhør i Københavns Byret.
Her vil Københavns Politi have ham fængslet for et groft overfald i en frisørsalon under bandekonflikten sidste år.
De mener, at den anholdte var en del af overfaldet sammen med 18 andre personer med tilknytning til bandemiljøet.
Den 24-årige har været eftersøgt for sin rolle i sagen i knap et år og var derfor ikke at finde på anklagebænken, da sagen mod en række af de andre anholdte bandefolk kørte ved retten.
- Den pågældende har opholdt sig i udlandet en hel del af tiden.
Vi har haft efterretninger om, at han i en periode har opholdt sig i Spanien, lyder det fra politiinspektør i Københavns Politi Knud Hvass.
Han fortæller, at det var et tip, der førte til den 24-åriges anholdelse i går.
- Vi havde fået efterretninger om, at den pågældende var tilbage i Danmark, og det har vi så handlet på.
Og det fører så til, at vi i går kunne anholde ham på en restaurant, siger Knud Hvass.
Ifølge DR Nyheders oplysninger er den 24-årige mand særdeles central i bandegrupperingen NNV, der lige nu ifølge politiet er i voldelig konflikt med banden Brothas.
Læs også:Kæmpe voldssag mod bande: Hemmelig videoovervågning hjælper politiet16 allerede dømt i sagenOverfaldet i frisørsalonen på Nørrebrogade skete også som et led i en konflikt mellem netop de to bandegrupperinger.
Den 1.
oktober blev 16 tiltalte dømt i byretten for overfaldet.
De fik fængselsstraffe på mellem seks måneder og to år og otte måneder.
Politiet mener, at i alt 19 personer deltog i overfaldet, hvor et offer i 18 minutter blev slået, sparket og fik stukket en kniv i halsen.
Videoovervågning var et centralt bevis for politiet.
Men ud over den 24-årige mand har også to andre også været på fri fod i sagen.
Den ene sidder fængslet i Spanien, mens den anden er fængslet i Marokko.
Dansk politi forsøger at få dem udleveret.
Da volden ifølge politiet skyldtes en konflikt mellem de to bander, blev straffene mod de 16 forhøjede som følge af bandeparagraffen.
- Vi er jo godt tilfredse med anholdelsen af den 24-årige.
Det betyder, at vi forhåbentligt kan få sagen afsluttet, lyder det fra Knud Hvass.
Ifølge sin advokat nægter den 24-årige sig skyldig.
FacebookTwitterKopier linkEmner:Vold|Københavns Politi|Organiseret kriminalitet|Spanien|Brothas




https://www.dr.dk/nyheder/udland/iran-missiler-skaber-eksplosion-paa-iransk-tankskib

UdlandIran: To missiler skaber eksplosion på iransk tankskibNær den saudiarabiske havneby Jeddah har en eksplosion forårsaget brand og oliespild.
Af Jakob Busk Olsen11.
okt.
2019 kl.
08.
24 | opdateret 11.
okt.
2019 kl.
08.
35Læs opIran siger, at et iransk tankskib er blevet ramt af to missiler ud for havnebyen Jeddah i Saudi-Arabien.
Det oplyser embedsmænd til det statslige iranske nyhedsbureau Irna, skriver AP.
Missilerne skabte en eksplosion på tankskibet, der brød i brand.
Omfattende oliespildTankskibet befinder sig cirka 60 kilometer ud fra Jeddah, som ligger i den vestlige del af Saudi-Arabien ud mod Det Røde Hav.
Eksplosionen skal have forårsaget store skader og et omfattende oliespild i Det Røde Hav, oplyser unavngivne kilder til det iranske studenternyhedsbureau Isna.
Irna har dog senere oplyst, at olieudslippet er under kontrol.
Alle besætningsmedlemmer på tankskibet er i sikkerhed og situationen ombord er stabil, oplyser det iranske nyhedsbureau Nour, der har tætte forbindelser til Irans Revolutionsgarde.
Tankkibet har nu skiftet kurs og er på vej mod den iranske havneby Larak for egen kraft, viser data fra selskabet Refinitiv.
Store spændingerOlietransporten i Mellemøsten har været alvorligt forstyrret, efter flere tankskibe blev angrebet i Omanbugten tidligere i år.
Spændingerne i området blev øget yderligere, da to olieanlæg i Saudi-Arabien blev lammet af et droneangreb.
USA og Saudi-Arabien har anklaget Iran for at stå bag både angrebene mod tankskibene og angrebet mod olieanlæggene.
FacebookTwitterKopier linkEmner:Saudi-Arabien|Iran|Mellemøsten|Rederier|Skibstrafik




https://www.dr.dk/nyheder/udland/nye-engle-victorias-secret-hyrer-transkoennet-og-model-i-stoerrelse-44

UdlandTo nye 'engle': Victoria's Secret hyrer transkønnet og model i størrelse 44Undertøjsmærket har i mange år været kritiseret for mangel på mangfoldighed.
Undertøjsmærket har butikker over hele verden.
(Pressebillede Victoria's Secret).
Af Sophie Bavnhøj11.
okt.
2019 kl.
10.
07Læs opModellerne er kendt som 'engle' med lange ben og smalle taljer, der slentrer ned ad podiet i glimmer, fjer og let lingeri.
Men nu har undertøjsmærket Victoria's Secret lanceret en kampagne med fokus på det feminines mange forskellige former.
Det skriver flere medier som The Independent og Daily Mail.
Lingerimærket har udvidet sit modelkatalog og har hyret sin første model i størrelse 44.
Hun hedder Ali Tate Cutler og poserer i kampagnen sammen med den transkønnede skuespiller og model May Simón Lifschitz, der er dansk-argentinsk.
Kampagnen er et samarbejde med det britiske undertøjsmærke Bluebella, og den nye model i størrelse 44 skriver historie.
På sin Instagram-profil skriver Ali Tate Cutler i et opslag:- Jeg tror, at jeg er den første Victoria's Secret-model i størrelse 44.
Det er et skridt i den rigtige retning for kroppen.
Ali Tate Cutler bliver Victoria's Secrets første model i størrelse 44.
(Pressebillede, Victoria´s Secret) Mange år med tynde kvinderVictoria's Secret er et amerikansk lingeribrand, der har tusindvis af butikker over hele verden.
Brandet har ad flere omgange dog fået massiv kritik for ikke at inddrage flere størrelser i sin verden af 'engle' og på samme tid fremstille en stereotyp af kvinder og kvindekroppen, hvor der ikke er plads til diversitet.
Det gav også bagslag, da firmaets marketingschef sidste år sagde til modebladet Vogue, at transkønnede og modeller i store størrelser ikke hørte til i Victoria's Secrets årlige modeshow, fordi showet er en fantasi, skriver The Independent.
Men nu har Victoria's Secret hyret netop to af den slags modeller til en kampagne, der går under hashtagget #loveyourself.
For den danske model May Simón Lifschitz er det vigtigt, at hun kan være en del af en kampagne med netop det budskab.
- Jeg er meget taknemmelig, og jeg føler mig heldig over at være en del af et projekt med så meget kærlighed, siger hun til Daily Mail.
Læs også:Dansk transkønnet skuespiller scorer rolle i Netflix-serie: 'Jeg kæmper stadig med at blive taget seriøst'FacebookTwitterKopier linkEmner:Victoria's Secret|Daily Mail|Mode- og designbranchen|Seksualitet|Storbritannien




https://www.dr.dk/nyheder/udland/etiopiens-premierminister-modtager-nobels-fredspris

UdlandEtiopiens premierminister modtager Nobels fredsprisModtageren af den prestigefyldte pris er netop offentliggjort i Norge.
Abiy Ahmed blev premierminister i Etiopien sidste år.
Siden har han kæmpet for fred i landet.
(Arkiv)Af Kevin Ahrens og Kasper Duncan Gram (video)11.
okt.
2019 kl.
11.
01 | opdateret 11.
okt.
2019 kl.
14.
19Læs opAbiy Ahmed er årets modtager af Nobels fredspris.
Det er netop blevet offentliggjort ved en ceremoni på Det Norske Nobelinstitut i Oslo.
Den etiopiske premierminister, Abiy Ahmed, kom til magten i april 2018.
Her tog han straks skridt til at ende den årtier-lange konflikt med nabolandet Eritrea.
- Komiteen håber, at Nobels fredspris vil styrke premierminister Abiy Ahmeds vigtige arbejde for fred og forsoning, siger formand for den norske Nobelkomité, Berit Reiss-Andersen.
Abiy Ahmaed har underskrevet en fredsaftale med Eritreas præsident, Isaias Afwerki, og indgået i forhandlinger med lokale oprørsgrupper og ophævet undtagelsestilstanden i landet.
Abiy Ahmed er mest kendt for sin kamp for fred i hjemlandet, men han har også gjort sig bemærket på klimaområdet.
(Arkiv) Abiy Ahmeds reformerEfter Abiy Ahmed overraskende kom til magten i april 2018, gik han straks i gang med et omfattende reformprogram:Maj 2018: Tusinder af politiske fanger bliver løsladt.
Juni 2018: En undtagelsestilstand bliver ophævet to måneder før tid, og Etiopien indvilliger i at afgive omstridte landområder til Eritrea.
Juli 2018: Fredsaftale med Eritrea.
September 2018: Grænsen til Eritrea bliver genåbnet.
Oktober 2018: Kvinder får halvdelen af ministerposterne i regeringen.
Kilde: BBCOvertog land i undtagelsestilstandIfølge DR's Afrika-korrespondent, Søren Bendixen, er Abiy Ahmeds bedrifter intet mindre end utrolige.
Da han kom til magten i april sidste år, var Etiopien i militær undtagelsestilstand, og landet befandt sig i en meget dyb krise.
I løbet af ganske kort tid fik han lagt en dæmper på de interne spændinger, fortæller han.
- Han fik inviteret oppositionspolitikere ind i sit politiske projekt, løslod politiske fanger og indsatte flere af dem i vigtige stillinger.
Samtidig har han fået lavet en fredsslutning med Eritrea, som i sig selv er en meget stor bedrift, og spillede en rolle i at få skabt en overgangsregering i nabolandet Sudan.
Men når man skaber et åbent politisk landskab, bliver der også mulighed for at lufte sin utilfredshed.
- Landet består af mange etniske grupperinger, der ikke nødvendigvis har en fredelig historik – og derfor har vi også, siden han kom til magten, set mange sammenstød, og millioner af mennesker på flugt, siger Søren Bendixen.
- Der skal være valg til næste forår, og mange tvivler på, at landet bliver klar til at afholde det.
Så den positive bølge, Abiy Ahmed har reddet på, skal meget gerne fortsætte, hvis det her projekt skal lykkes.
Afrika-korrespondenten kalder Nobels fredspris for et vigtigt skulderklap.
- Der er brug for 'heltefigurer' som Abiy Ahmed - både for at sikre en god udvikling i hans eget land, som altså er Afrikas næststørste målt på indbyggere, men også i hele regionen, er der brug for at se nogle med store flotte politiske projekter, der kan lykkes, siger Søren Bendixen.
Har plantet en million træerDet er især fredsaftalen, der gør, at premierministeren modtager fredsprisen, men han har også markeret sig på klimaområdet fortæller fredsforsker Isabel Bramsen.
Han har blandt andet plantet en million træer.
- Han har gjort mange imponerende ting på den korte tid, han har siddet som premierminister, siger hun.
Læs også:Alt andet end fredelig: Syv Nobelpris-modtagere, der skabte balladeNobels fredspris er en af de fem priser, som blev oprettet af svenskeren Alfred Nobel i hans testamente.
Testamentet fastslår, at prisen skal gives til den, som sidste år har gjort mest for "forbrødring mellem folk, nedrustning eller afholdelse af fredskonferencer.
"Og den prestigefyldte pris bliver ikke givet til hvem som helst.
Nelson Mandela og Martin Luther King, Jr.
er blandt tidligere vindere.
Modtagere af Nobels fredprisNobels fredspris er uddelt 99 gange siden 1901.
133 har modtaget prisen.
17 af modtagerne var kvinder.
Den yngste prismodtager var 17 år.
Malala Yousufzai, der blev skudt af Taliban i 2012 og siden har kæmpet for pigers ret til uddannelse, modtog prisen i 2014.
Joseph Rotblat modtog i 1995 Nobels fredspris, da han var 87 år gammel.
Han modtog den for sin kamp imod udviklingen af masseødelæggelsesvåben.
Kilde: Nobels fredsprisThunberg var bookmakerfavoritInden offentliggørelsen var der især et navn, der gik igen: Greta Thunberg.
Den svenske klimaaktivist var bookmakernes favorit, men ifølge flere eksperter var det usandsynligt, at hun ville vinde prisen - i hvert fald alene.
- Der er ingen tvivl om, at det en uhyre vigtig sag, hun har taget op.
Det er vel nok den største udfordring, vi står overfor.
Men blandt forskerne er der uenighed om, om klimakampen og kampen for fred hænger direkte sammen.
Indtil videre er der ikke videnskabelig enighed om, at færre klimaforandringer også er lig med færre konflikter, siger Henrik Urdal.
Han er leder af det norske Institut for Fredsforskning i Oslo (PRIO) og ekspert i fredsprisen.
Læs også:Ekspert: Greta får næppe Nobels fredspris - her er fem andre favoritterEn læge og en yazidi-kvindeSidste år var der to modtagere af Nobels fredspris.
Den ene var lægen Denis Mukwege fra Den Demokratiske Republik Congo, der kæmper mod overgreb i Congo.
Han har offentligt kritiseret regeringen i Congo og behandlet ofre for seksuelle overgreb.
Den anden var yazidi-kvinden Nadia Murad, som er tidligere sex-slave hos terrororganisationen Islamisk Stat.
Hun modtog prisen, fordi hun offentligt fortæller om de seksuelle misbrug, hun og andre kvinder blev udsat for af Islamisk Stat.
Nadia Murad (til venstre) og Denia Mukwege (til højre) modtog Nobels fredspris sidste år.
(© REUTERS © Scanpix)Fakta om Nobels fredspris•Prisen er en af de fem Nobel-priser, som blev etableret af den svenske erhvervsmand, opfinder og våbenfabrikant Alfred Nobel.
Efter et foreløbigt mindeord, som fordømte ham for at have tjent en formue på våbenfremstilling, besluttede han, at testamentere sine penge til at etablere priserne.
Ud over fredsprisen uddeles der priser i litteratur, fysik, kemi og fysiologi/medicin.
•Fredsprisen er med enkelte undtagelser blevet uddelt årligt siden 1901.
Den skal gives til en modtager, som har arbejdet for 'broderskab mellem nationer, for afskaffelse eller reduktion af stående militære enheder og til at afholde og promovere fredskongresser'.
•Den uddeles af en komité på fem medlemmer udpeget af det norske Storting.
FacebookTwitterKopier linkEmner:Afrika|Den Demokratiske Republik Congo|Eritrea|Videnskab|Menneskerettigheder




https://www.dr.dk/nyheder/udland/alt-andet-end-fredelig-syv-nobelpris-modtagere-der-skabte-ballade

UdlandAlt andet end fredelig: Syv Nobelpris-modtagere, der skabte balladeDer har tidligere været voldsomme diskussioner om vinderne af Nobels fredspris.
(Arkivfoto) Af Flemming Brandt og Thomas Prakash11.
okt.
2019 kl.
08.
45Læs opModtagere af Nobels fredprisNobels fredspris er uddelt 99 gange siden 1901.
133 har modtaget prisen.
17 af modtagerne var kvinder.
Den yngste prismodtager var 17 år.
Malala Yousufzai, der blev skudt af Taliban i 2012 og siden har kæmpet for pigers ret til uddannelse, modtog prisen i 2014.
Joseph Rotblat modtog i 1995 Nobels fredspris, da han var 87 år gammel.
Han modtog den for sin kamp imod udviklingen af masseødelæggelsesvåben.
Kilde: Nobels fredsprisI dag offentliggøres det igen ved en ceremoni på Det Norske Nobelinstitut i Oslo, hvem der skal tildeles Nobels fredspris.
Uddelingen vækker opsigt i hele verden.
Nogle gange træffer komitéen et populært valg, andre gange er der tale om modtagere, der er ukendte i den brede offentlighed.
Og nogle gange afføder uddelingen ophedede diskussioner.
Det er en pris for freden - til mennesker, der har gjort en indsats for forbrødring mellem folk og fred i verden - men kritikere mener, at modtagerne i flere tilfælde har været alt andet end fredsduer.
Gennem tiden har Nobel-komiteen flere gange valgt at tildele prisen til politikere eller ledere, der har delt vandene.
Her er fem eksempler på fredspris-modtagere, som har vakt politisk furore eller har delt folk skarpt mellem tilhængere og modstandere.
12009: Barack Obama(arkivfoto) USA's præsident Barack Obama poserer med diplom og medalje, da han fik Nobels fredspris i Oslo i 2009.
Da USA's nyvalgte præsident Barack Obama i 2009 blev tildelt Nobels fredspris, blev det mødt med undren og kritik.
Obamas valgbudskab om håb havde givet genlyd verden over, men endnu manglede den nye præsident at levere på sine løfter.
Nobelkomiteen gav Obama prisen for hans "ekstraordinære indsats for at styrke det internationale diplomati og samarbejdet mellem folkeslagene.
"Selv sagde han, at han ikke anså det som en pris for hans personlige bedrifter, men snarere så det som en bekræftelse af det "amerikanske lederskab på vegne af de forhåbninger, der blev næret af folk fra alle nationer".
Kritikerne anførte, at Obama endnu intet væsentligt havde udrettet, da han kun havde været præsident i tolv dage, da fristen for nomineringen udløb.
En Gallup-målig blandt amerikanerne viste, at 61 procent af de adspurgte ikke mente, at han fortjente prisen.
I et interview med den satiriske tv-vært Stephen Colbert jokede Obama i 2016 med, at han "ærligt talt stadig ikke vidste, hvorfor han fik prisen".
21994: Arafat, Rabin og Peres(arkivfoto) PLO-leder Yasser Arafat, Israels udenrigsminister, Shimon Peres, og Israels premierminister, Yitzhak Rabin, modtager Nobels fredspris i 1994.
Det var noget af et trekløver, der i 1994 modtog Nobels fredspris.
Israels premierminister, Yitzhak Rabin, udenrigsminister Shimon Peres og så Yasser Arafat, lederen af den Palæstinensiske Befrielsesfront (PLO).
Fjender, der året forinden havde underskrevet Oslo-aftalen, som tegnede stregerne til en mulig fred i Mellemøsten.
Men mange - både i Israel og i andre lande - anså Arafat for en forbenet terrorist med masser af uskyldige liv på samvittigheden.
Et medlem af Nobel-komiteen, den norske politiker Kaare Kristiansen, gik således af i protest.
Pris eller ej - fredsprocessen kørte hurtigt af sporet; få måneder efter prisfesten blev en af prismodtagerne, Yitzhak Rabin, slået ihjel af en jødisk nationalist.
31991: Aung San Suu KyiAung San Suu Kyi er ikke længere så populær, som hun var, inden hun blev statsleder i Myanmar.
Da politikeren Aung San Suu Kyi i 1991 fik Nobels fredspris, kunne hun ikke komme at hente den.
Hun sad nemlig i husarrest i sit hjemland, Myanmar.
Eller det kunne hun sådan set godt - så kunne hun bare ikke komme tilbage til Myanmar, så hun valgte at blive hjemme.
Året før stod hun som oppositionsleder til at vinde valget og få 80 procent af pladserne i parlamentet.
Men den siddende militærjunta annullerede resultatet og beholdt magten.
Aung San Suu Kyi, som er datter Aung San, Myanmars landsfader, var allerede året inden valget i 1990 sat i husarrest.
Her kom hun med pauser undervejs til at sidde 15 ud af 21 år, indtil hun i 2010 var fri.
Nobel-komiteen tildelte hende prisen 'for hendes ikke-voldelige indsats for demokrati og menneskerettigheder'.
Men i 2016 kom Aung San Suu Kyi selv til magten, og efterfølgende er hun blevet kritiseret skarpt.
Det kniber blandt andet med demokratiske reformer i Myanmar, og hun har forholdt sig passivt over for militærets fordrivelse af og drab på landets muslimske mindretal, rohingyaerne.
Hun har også sat spørgsmålstegn ved, om rohingyaerne overhovedet hører hjemme i Myanmar.
41989: Dalai LamaTibets religiøse overhoved, Dalai Lama, har modtaget Nobels fredspris, men ikke alle regeringer er glade for at mødes med ham.
Da Dalai Lama, tibetanernes religiøse og politiske overhoved, i 1989 blev tildelt Nobels fredspris, var der ingen danske ministre, der ønskede at mødes med ham.
Og året efter sagde regeringen nej, da det grønlandske Landsting ønskede at invitere ham til Grønland.
Lama fik prisen med udgangspunkt i sin buddhistiske fredsfilosofi og ikke-voldelige kamp for et frit Tibet.
Men det kinesiske styre, der lå i konflikt med Lama om Tibet, som man anser som en del af Kina, var stærkt utilfreds.
Her ser man helt anderledes på prismodtageren.
Zhang Qingli, den daværende kommunistiske partisekretær i Tibet, beskrev siden Dalai Lama med disse ord:- Dalai er en ulv i munkeklæder, en djævel med et menneskeligt ansigt, men med et uhyres hjerte.
Siden har både Poul Nyrup Rasmussen, Anders Fogh Rasmussen og Lars Løkke Rasmussen alle mødtes med Dalai Lama, men hver gang har de understreget, at det kun har været i hans rolle som tibetanernes religiøse overhoved, ikke som Tibets politiske leder.
51975: Andrej SakharovAndrej Sakharov (th) kom endelig til Norge i 1989.
Her sammen med sin kone, Jelena Bonner, og Norges daværende udenrigsminister, Thorvald Stoltenberg (tv).
Sakharov døde senere samme år.
'Statens fjende nummer 1'.
Sådan betegnede daværende KGB-chef og senere statsleder Jurij Andropov modtageren af Nobels fredspris 1975, Andrej Sakharov.
Han fik den, fordi han efter at have været med til at udvikle sovjetiske atomvåben som atomfysiker i årene efter Anden Verdenskrig var blevet fortaler for nedrustning og menneskerettigheder.
Op gennem 70'erne kritiserede han offentligt det sovjetiske system.
Sakharov fik ikke selv mulighed for at modtage prisen, da de sovjetiske myndigheder nægtede ham udrejsetilladelse.
I stedet modtog hans kone Jelena Bonner prisen på hans vegne.
I 1980 blev han deporteret til byen Gorky (i dag Nizhny Novgorod, red.
), som var lukket af for udlændinge, og blev holdt under konstant opsyn.
Han fik dog lov til at komme tilbage til Moskva i forbindelse med Mikhail Gorbatjovs reformer i 1986.
61973: Henry Kissinger og Le Duc ThoHenry Kissinger tilbage i 70'erne under et besøg i København I 1973 valgte Nobel-komiteen at give fredsprisen til den amerikanske udenrigsminister, Henry Kissinger, og den nordvietnamesiske fredsforhandler Le Duc Tho for at forhandle våbenhvileaftale og siden en egentlig fredsaftale på plads.
Men i dag bliver uddelingen ofte nævnt som en af de mest kontroversielle valg i prisens historie.
Le Duc Tho afviste som den hidtil eneste modtager nogensinde prisen, fordi der ikke var fred i Vietnam, og fordi de amerikanske bombardementer fortsatte.
To medlemmer af Nobel-komitéen forlod den i protest mod tildelingen.
Kissinger sagde, at han 'ydmygt modtog prisen og donerede hele sin andel af pengene til børn af amerikanske soldater, som enten var døde eller savnede i Indokina'.
Da Saigon faldt til de nordvietnamesiske tropper i april 1975, forsøgte Kissinger at returnere den medalje, han havde fået som bevis på hæderen.
71935: Carl von OssietzkyCarl von Ossietzky blev sat i koncentratonslejr under nazistyret i Tyskland.
Han fik ikke lov til at rejse ud af landet for at modtage Nobels fredspris, som blev tildelt i 1936.
Den norske udenrigsminister trak sig fra Nobelpris-komitéen, og Kong Haakon den 7.
udeblev fra ceremonien.
Det var ikke til at formilde Nazi-tyskland, da Nobels fredspris for 1935, uddelt et år senere, blev givet til Carl von Ossietzky.
Propagandaminister Joseph Goebbels tordnede og kaldte prisen 'en uforskammet udfordring og en fornærmelse mod det nye Tyskland', mens Adolf Hitler forbød, at en tysker nogensinde igen modtog Nobel-prisen.
Ossietzky var erklæret pacifist og redaktør for tidsskriftet Die Weltbühne, som tilbage i 1929 havde afsløret, at det tyske transportministerium var i gang med at bygge et nyt luftvåben op, selvom det var i direkte strid med Versailles-traktaten.
Ossietzky blev idømt halvandet års fængsel for forræderi i 1931 på grund af offentliggørelsen af den hemmelige oprustning, men blev sat på fri fod efter knap et år i forbindelse med en juleamnesti.
Efter rigsdagsbranden i 1933 blev han dog arresteret og sendt i koncentrationslejr.
Han fik ikke lov til at rejse ud af Tyskland, så han kom aldrig til Oslo og modtog ikke de 100.
000 kroner, som fulgte med hæderen.
I stedet døde han i 1938 efter et længere sygdomsforløb.
FacebookTwitterKopier linkEmner:Myanmar|Tibet|Tyskland|Menneskerettigheder|Krige og væbnede konflikter




https://www.dr.dk/nyheder/udland/live-tv-nobels-fredspris-offentliggoeres






https://www.dr.dk/nyheder/udland/apple-south-park-og-nba-her-clasher-kina-med-vesten

UdlandApple, South Park og NBA: Her clasher Kina med VestenApple, South Park og NBA er i hver deres digitale krig med det kinesiske styre.
Verdens bedste basketball-liga, NBA, har givet kineserne en officiel undskyldning, efter en klub-direktør udtrykte sympati med demonstranterne i Hongkong.
Af Catharina Maria Skov Lassen11.
okt.
2019 kl.
09.
29Læs opEfter pres fra den kinesiske regering trak Apple i går appen HKmap.
live tilbage.
I app'en og på hjemmesiden HKmap.
likekan demonstranterne fra Hongkong holde øje med, hvor i gaderne politiet befinder sig via små ikoner, brugerne selv kan indsætte i appen som en advarsel til deres meddemonstranter.
Konflikten i HongkongSiden marts har demonstranter stimlet sammen i Hongkongs gader.
Demonstrationerne kom som reaktion på et forslag om en ny kontroversiel udleveringsaftale med Kina.
Her foreslog regeringen i Hongkong tilføjelser til landets udleveringslovgivning, der vil gøre det muligt for regeringen i Kina samt Taiwan og Macau at få mistænkte kriminelle udleveret til retsforfølgelse.
Siden har demonstrationerne udviklet sig til en mere generel protest mod det kinesiske styres stigende indflydelse i Hongkong.
Demonstranterne kræver blandt andet, at udleveringsaftalen helt droppes, at regeringslederen, Carrie Lam, træder tilbage, at der skal laves en uafhængig undersøgelse af påstået politivold, og at der skal være mere direkte demokrati i Hongkong.
Hongkong har semi-selvstændig status under parolen: ”Et land, to systemer”.
Det betyder, at man har et relativt vestligt retssystem med blandt andet ytrings- og forsamlingsfrihed, mens Kinas retssystem jævnligt kritiseres for at være brutalt og omfatte tortur og unfair rettergang.
Ordningen er sat til at udløbe i 2047, hvorefter Hongkong står til at komme under kinesisk styre.
Apple er de seneste i rækken til at mærke vrede fra det kinesiske styre.
Både den amerikanske basketball-liga, NBA, og den provokerende tegneserie South Park er også blevet kritiseret af Kina.
Andreas Marklund, forskningschef ved Enigma, som forsker i post, tele og kommunikation, ser et historisk mønster i Kinas nylige reaktioner.
- Myndighederne i Kina har historisk set altid betragtet kulturelle og politiske medieprodukter, der kommer udefra via internettet, som en potentiel sikkerhedstrussel, siger han.
Kina har førhen været et land, der i høj grad var præget af overvågning blandt andet i form af telefonaflytning.
Men i takt med internettets udvikling bliver det sværere at holde øje med alt, hvad befolkningen foretager sig.
Den kinesiske præsident, Xi Jinping, har derfor igangsat forskellige initiativer til at overvåge befolkningen og til at bestemme, hvilket indhold kineserne bliver eksponeret for, herunder algoritmer, der kan fjerne indhold fra eksempelvis South Park.
- Men man kan ikke skjule noget på internettet fuldstændigt - information vil finde vejen frem, fortæller Andreas Marklund.
Her er de tre seneste eksempler på, at Kina clasher med vestlig kultur.
AppleSmå ikoner formet som politibiler, hundehoveder og advarselsskilte i appen HKmap.
live har skabt en politisk krise mellem den kinesiske regering og it-giganten Apple.
Beskeder om hotspots i kampens hede tikker ind med minutters mellemrum i blå bokse, der indikerer tidspunktet for afsendelsen af beskeden.
- En jeep med hunde i, lyder en af beskederne på kortet.
Kortet HKmap.
live, der blandt andet viser demonstranterne i Hongkong, hvor politiet er, har skabt konflikt mellem Apple og Kina.
(Billede: HKmap.
live)Appen blev den 4.
oktober godkendt af Apple-teamet, og derfor anklagede Kina virksomheden for at 'beskytte oprørerne'.
Torsdag morgen trak Apple appen tilbage.
Konflikten mellem Apple og Kina eskalerede i denne uge, da en journalist, som arbejder på det kinesiske kommunistpartis officielle medie, People's Daily, skrev en kritisk klumme.
Appen blev ikke direkte nævnt, men budskabet var meget klart med overskriften "At beskytte oprørerne - har Apple tænkt grundigt over dette?
".
- At tillade denne giftige app at florere er at forråde det kinesiske folks følelser, stod der blandt andet i artiklen.
Apple selv siger, at de begyndte at undersøge appen, efter at mange bekymrede kunder havde taget kontakt til selskabet, skriver Reuters.
Ifølge udviklerne bag HKmap.
live har Apple udtalt, at "jeres app er blevet brugt på måder, der udsætter ordensmagten og indbyggerne i Hongkong for fare", skriver AFP.
Kina er et stort marked for Apple, og derfor kunne en konflikt komme til at koste it-virksomheden dyrt, hvis kineserne havde valgt at sanktionere virksomheden.
NBAVerdens bedste basketball-liga, NBA, har givet kineserne en officiel undskyldning, efter direktøren hos NBA-holdet Houston Rockets, Daryl Morey, fredag på sin Twitter-profil skrev et opslag i sympati med demonstranterne i Hongkong.
- Kæmp for frihed.
Støt Hongkong, stod der i tweetet.
Daryl Morey, som er topchef i Houston Rockets, skrev det omdiskuterede tweet i fredags.
Tweetet skabte ramaskrig i Kina, hvorefter direktøren med det samme valgte at slette opslaget fra sin twitterprofil.
- Det var ikke meningen at fornærme fans af Rockets eller mine venner i Kina.
Jeg ytrede en tanke baseret på en fortolkning af nogle komplicerede begivenheder, skrev Daryl Morey på Twitter natten til mandag dansk tid.
NBA-holdet Rockets har stor betydning i Kina, blandt andet fordi en af landets store helte indenfor sportens verden, Yao Ming, spillede for klubben i otte år frem til 2011.
Yao Ming er det største kinesiske basketnavn nogensinde.
Han har tidligere spillet i klubben Houston Rockets.
Ming er i dag præsident for det kinesiske basketballforbund.
Men der er delte meninger om efterspillet af Daryl Moreys tweet.
I USA blev tilbagetrækningen af tweetet ikke mødt med glade miner.
NBA er blevet beskyldt for at ignorere vestlige værdier såsom ytringsfrihed og demokrati, fordi Kina er et lukrativt marked, hvor milliarder af dollars er på spil.
300 millioner kinesere spiller basketball, og næsten 500 millioner så i 2018 en NBA-kamp på Tencents streaming-platform, der for nylig forlængede samarbejdet med NBA.
Angiveligt til en værdi på over ti milliarder kroner.
South ParkI sidste uge blev et nyt afsnit sendt af den populære og provokerende 'voksen-tegneserie' South Park med to ni-årige drenge som hovedpersoner.
Episoden, som hedder 'Banned in China' (Forbudt i Kina, red.
) gør grin med den kinesiske stats holdning til censur.
- Det er ikke værd at leve i en verden, hvor Kina kontrollerer vores kunst, siger en af de velkendte figurer i afsnittet med sorg i stemmen.
Mandag slettede og blokerede Kina alle episoder af tegneserien, og derudover blev alle online-diskussioner om serien på mediet Wybel også slettet.
Der er derfor ingen resultater, hvis man i Kina indtaster seriens navn i søgefeltet, fortæller Andreas Marklund.
- Når den form for satire, der benyttes i South Park, kommer ind i et totalitært land som Kina, så bliver det sprængfarligt og en trussel for regimets sandhedsmonopol.
I Kina kommer sandheden fra mænd i grå jakkesæt i kommunistpartiet, og den illusion revner, når kineserne får mulighed for at opleve andre måder at indrette verden på.
De to skabere af South Park, Trey Parker og Matt Stone.
De to skabere af South Park, Trey Parker og Matt Stone, valgte på baggrund af den vrede reaktion fra Kina at sende Beijing en hilsen over Twitter, hvori de annoncerede en ny episode af det populære program.
- Vi byder den kinesiske censur velkommen.
Vi elsker også penge højere end frihed og demokrati - længe leve det mægtige kinesiske kommunistparti, står der blandt andet i tweetet.
FacebookTwitterKopier linkEmner:Kina|Xi Jinping (politiker)|Twitter|Hong Kong|Basketball




https://www.dr.dk/nyheder/udland/republikanere-i-usa-vil-have-sanktioner-mod-tyrkiet-efter-angreb-mod-kurdere

Tyrkisk offensiv i SyrienSe temaUdlandRepublikanere i USA vil have sanktioner mod Tyrkiet efter angreb mod kurdereHundredvis af kurdiske soldater meldes dræbt under offensiv i det nordlige Syrien.
En due flyver mellem røgsøjler fra tyrkiske bombardementer i byen Tal Abyad i det nordlige Syrien.
Af Jakob Busk Olsen11.
okt.
2019 kl.
08.
10Læs op29 republikanske medlemmer af Repræsentanternes Hus i USA er i gang med at skrive en lovtekst, der vil føre til sanktioner mod Tyrkiet.
Den tyrkiske præsident, Recep Tayyip Erdogan, gav onsdag ordre om at begynde en militær offensiv mod kurdiske militser i det nordlige Syrien.
Angrebet kom, efter USA's præsident, Donald Trump, pludselig trak alle amerikanske soldater ud af området.
Kurdiske landtropper var afgørende for den koalition, som - anført af USA - fordrev Islamisk Stat fra terrorgruppens områder i Syrien og Irak.
Og der hersker betydelig utilfredshed i Donald Trumps eget parti over, at kurderne nu bliver angrebet af Tyrkiet.
- Præsident Erdogan og hans regimes ubarmhjertige angreb mod vores kurdiske allierede i det nordlige Syrien skal have alvorlige konsekvenser, skriver Liz Cheney, som er partiforkvinde for Republikanerne i Repræsentanternes Hus, på Twitter.
Liz Cheneys initiativ ligger i tråd med et lovforslag i Senatet, som opfordrer til 'alvorlige sanktioner' mod Tyrkiet.
Teksten i overhuset er forfattet af den republikanske senator Lindsey Graham og demokraten Chris Van Hollen.
Trump vil mægleDonald Trump selv sender lidt forskellige signaler, når det gælder Tyrkiets offensiv i Syrien.
I går sagde præsidenten, at han så tre muligheder i forhold til Tyrkiet: At sende tusindvis af amerikanske soldater ind og vinde militært eller ramme Tyrkiet virkelig hårdt økonomisk og indføre sanktioner eller mægle en aftale mellem Tyrkiet og kurderne.
Trump lod forstå, at han foretrak den sidste løsning.
Læs også:Trump varsler 'noget stort': Tyrkerne har én af tre mulighederSamtidig forsvarede Trump dog sin beslutning om at trække amerikanske soldater væk fra Syrien - blandt andet med en bemærkning om, at kurdiske soldater 'ikke hjalp os under 2.
Verdenskrig'.
Civile på flugt fra kampene i det nordlige Syrien.
174 "terrorister" dræbtTyrkiet opfatter de kurdiske militser i det nordlige Syrien som terrorgrupper.
Derfor vil præsident Erdogan ikke acceptere, at militserne kontrollerer et stort landområde lige op til Tyrkiets sydlige grænse.
Målet med offensiven i Syrien er at skabe en 480 kilometer lang og cirka 30 kilometer bred sikkerhedszone mellem Tyrkiet og de kurdiske områder.
Det tyrkiske forsvarsministerium sagde i aftes, at 174 "terrorister" var blevet "neutraliseret" under offensiven i Syrien, skriver AP.
Tallet er ikke bekræftet af uafhængige kilder.
Røde Kors oplyser ifølge Reuters, at 64.
000 civile er flygtet fra de tyrkiske bombardementer.
Flere byer i nærheden af grænsen til Tyrkiet ligger nærmest øde hen, siger organisationen.
FacebookTwitterKopier linkEmner:Donald Trump (politiker)|Islamisk Stat|Recep Tayyip Erdoğan (politiker)|Syrien|Terrorisme




https://www.dr.dk/nyheder/udland/kina-bro-styrter-sammen-over-motorvej

UdlandKina: Bro styrter sammen over motorvejUlykken skete i byen Wuxi, som ligger omkring 100 kilometer nordvest for Shanghai.
11.
okt.
2019 kl.
08.
37Læs opMindst tre personer er dræbt og to andre kvæstet, efter at en bro over en motorvej i Kina er styrtet ned over biler, der kørte under den.
Det oplyser officielle talspersoner i Beijing ifølge nyhedsbureauet dpa.
Videooptagelser, som er lagt ud på internettet af blandt andet avisen South China Morning Post, viser en stor sektion af motorvejsbroen i Jiangsu provinsen pludselig styrter sammen og ryger ned på et eller flere køretøjer.
Ifølge Channel News Asia skete ulykken torsdag aften (lokal tid).
Ulykken skete i byen Wuxi, som ligger omkring 100 kilometer nordvest for Shanghai.
Overlastet lastbil kan være årsagFlere optagelser viser biler, som er klemt helt sammen under den nedfaldne brokonstruktion.
- En foreløbig undersøgelse tyder på, at kollapset skyldes en overlastet lastbil, siger myndighederne i Wuxi i en udtalelse på det sociale medie Weibo.
Det oplyses, at tre køretøjer er knust, og at tre personer er omkommet, og at to er kvæstet.
Der var fem køretøjer på broen, deriblandt to lastbiler, da ulykken skete.
Tidligere på måneden kollapsede en bro i det nordøstlige Taiwan, hvor den ramte ned på flere fiskerbåde.
Mindst 14 personer blev kvæstet.
Den 140 meter lange bro kollapsede og ramte mindst tre fiskerbåde, da en olietankbil kørte over den.
/ritzau/dpaFacebookTwitterKopier linkEmner:Ulykker|Kina|Shanghai|Beijing|Taiwan




https://www.dr.dk/nyheder/penge/quiz-kan-du-klare-kviklaans-junglen-uden-blive-snydt

PengeQUIZ Kan du klare kviklåns-junglen uden at blive snydt?
Tjek din viden om hurtige lån og høje renter her.
Sidste år blev der udstedt 357.
000 kviklån, viser tal fra brancheforeningen Digitale Långivere.
 Signe Heiredal © dr)Af Alexander Hecklen, Søren Nielsen og Casper Schrøder11.
okt.
2019 kl.
07.
03Læs opDe politianmeldte firmaer4finance ApS (Vivus.
dk)Capitolia ApS (Simbo.
dk)Creamfinance Denmark ApS (Lendon.
dk)GoKredit ApS (Gokredit.
dk)Finans 247 ApS (Kassekreditten.
dk og Minifinans.
dk)Ferratum Denmark ApS (Ferratum.
dk)Forbrugerombudsmanden løfter igen sin pegefinger i sagen om en række kviklånsfirmaer, der er meldt til politiet.
Da forbrugermyndigheden i begyndelsen af i år politianmeldte seks kviklånsfirmaer for at have givet lån til dårlige betalere og vildledt kunder, så fik det flere af virksomhederne til at rette ind.
Blandt andet havde fem af de seks virksomheder tilbudt lån som ’kassekreditter’ i strid med reglerne.
Men selvom sagerne i øjeblikket ligger hos politiet, og virksomhederne risikerer bøder, så har firmaet Finans 247 holdt fast i at bruge hjemmesiden Kassekreditten.
dk, hvor selskabet tilbyder hurtige lån på op til 15.
000 kroner.
- Størstedelen af de selskaber, vi har politianmeldt, har fjernet ordet kassekredit.
Men der er der et enkelt selskab, der ikke har.
Det har vi selvfølgelig noteret os, siger Christina Toftegaard Nielsen.
Tip os•Har du taget forbrugs- eller kviklån, som du ikke har kunnet betale tilbage?
Skriv til ahec@dr.
dkI testen herunder kan du selv afprøve din viden om kviklån.
FacebookTwitterKopier linkEmner:Christina Toftegaard Nielsen (jurist)|Privatøkonomi|Forbrug|Erhverv|Forbrugerombudsmanden




https://www.dr.dk/sporten/fodbold/landsholdet/den-usandsynlige-helt-i-basel-dalsgaard-repraesenterer-landsholdets

LandsholdetDen usandsynlige helt i Basel: ’Dalsgaard repræsenterer landsholdets kontinuitet’Henrik Dalsgaard scorede det afgørende mål i forårets comeback mod Schweiz.
Af Mathias Hauge Jacobsen og Andreas Kraul11.
okt.
2019 kl.
07.
40Læs opSiden Åge Hareide overtog den danske landstrænerpost tilbage i 2016 har han været så godt som fast mand i truppen.
Henrik Dalsgaard spiller hverken på fodboldens dyreste adresser eller stjæler overskrifterne uge efter uge.
© ScanpixHenrik DalsgaardAlder: 30 årPosition: Højre back2009-16: AaB2016-17: Zulte Waregem2017-?
: BrentfordLandskampe: 21Mål: 1Det gjorde han dog i marts, da han i en vanvittig fodboldkamp ikke bare bidrog til et dansk comeback til historiebøgerne.
Nej, han stod såmænd med sin udligning til 3-3 på St.
Jakob-Park i schweiziske Basel for, at de danske muligheder for en plads ved EM på blandt andet dansk jord er bedre end nogensinde før.
- Personligt var det en fin begivenhed for mig.
Jeg scorede mit første landskampsmål i en fuldstændig vanvittig kamp.
Det kommer jeg nok aldrig til at glemme.
- Det var en bizar kamp og formentlig den mærkeligste kamp, jeg nogensinde har spillet.
Men også en af de fedeste, siger Henrik Dalsgaard til DR Sporten.
- Når holdet fungerer, fungerer Henrik også.
Han repræsenterer kontinuiteten på det her hold.
Landstræner Åge HareideKampen var kulminationen på Henrik Dalsgaards tilværelse på det danske landshold.
En tilværelse, hvor anonymiteten for den almindelige fodboldtilskuer har været stor.
Men hvor tiltroen fra landstræneren har været endnu større.
En tiltro, der har hjulpet backen et stort stykke mod de nu 21 officielle A-landskampe.
- Ved at spille så mange landskampe, som jeg har, har jeg lært at stole på mig selv.
Man skal ikke altid lytte til jer medier.
Jeg har nogle redskaber, som jeg skal sørge for at få sat i spil.
- Åge har givet mig tillid fra dag ét.
Han ved, at jeg er rigtig solid og at jeg har en god fysik.
Det kan godt ske, at jeg mangler lidt teknisk nogle gange, men han ved, hvad han får fra mig.
Hvis han giver mig nogle instrukser, så makker jeg ret.
Det tror jeg, er vigtigt for ham.
At han har nogle spillere, han kan stole 100 procent på.
- Jeg gør alt, hvad jeg kan i hver kamp.
Nogle gange er det måske ikke godt nok, og andre gange er det rigtig godt, siger Henrik Dalsgaard.
’Ekstrem fysik og løbekapacitet’Landstræneren er da også ganske rigtigt glad for sin stabile og arbejdsomme mand på højre back.
En mand, der har lige præcis dét, landstræneren efterspørger.
- Henrik har en ekstremt god fysik.
Han passer godt i måden, vi spiller på.
Vi vil gerne have offensive backer, og Henrik har både løbekapaciteten og fysikken til det.
- Når holdet fungerer, fungerer Henrik også.
Han repræsenterer kontinuiteten på det her hold.
Han har været med siden kampen mod Island i 2016 og har gjort det godt, og på klubplan i Brentford er han stabil hver eneste uge, siger Åge Hareide.
Uden at gisningerne om en potentiel startopstilling mod Schweiz skal fylde for meget, er der vist ingen tvivl om, at Dalsgaard står først i køen til pladsen på højre back.
Et opgør, den 30-årige Brentford-spiller naturligvis glæder sig til.
- Vi skal ud og vise, at vi er på hjemmebane.
En udsolgt Parken er der ikke mange hold, der glæder sig til at møde os i.
Danmark-Schweiz fløjtes i gang lørdag klokken 18 og kan følges direkte i LIGA på P3 eller ses på Kanal 5.
Genoplev nedenfor sekunderne før, under og efter Henrik Dalsgaards udlignende scoring mod Schweiz kommenteret af Andreas Kraul og Kenneth Møller Pedersen i LIGA på P3.
FacebookTwitterKopier linkEmner:Åge Hareide (fodboldtræner)|Schweiz|Brentford FC|Fodbold|Basel




https://www.dr.dk/nyheder/viden/klima/om-30-aar-skal-din-boef-og-maelk-vaere-klimaneutral-vi-har-bare-ingen-anelse-om

KlimaOm 30 år skal din bøf og mælk være klimaneutral: Vi har bare ingen anelse om, hvordan vi gør detLandbruget vil i 2050 være klimaneutral, men det kræver helt nye tiltag og mere viden, lyder det fra branchen og forsker.
Kvægavler Nis Hjort vil gerne være med til at skåne klimaet, når han producerer mælk, men landmanden mangler både viden og teknologi for at blive 100 procent grøn.
Af Søren Rahbek og Morten Søgård Volff11.
okt.
2019 kl.
07.
01Læs opI 2050 skal du kunne hælde mælk på havregrynene, lægge kød på panden og bage et brød med god samvittighed.
Det er ambitionen hos mejerikoncernen Arla og Danmarks største landbrugsorganisation Landbrug & Fødevarer, som begge har sat sig et mål om at sænke landbrugets udledning af klimagasser, der belaster atmosfæren.
Landbruget står nemlig for omkring en femtedel af Danmarks CO2-udledning.
Det er en stor mundfuld, men vi synes også, det er en flot ambition og en ambition, vi kan se os selv i.
Jakob Knudsen, administrerende direktør for Arlas danske forretningMen nu er landbruget klar til at tage ansvaret på sig.
I hvert fald vil Landbrug & Fødevarer arbejde for, at hele landbrugssektoren ikke udleder et eneste gram CO2, når kalenderen viser 2050.
- Alting tyder på, at udviklingen kommer til at gå hurtigere i fremtiden, og derfor tror vi, at når vi sætter os et mål og arbejder i den retning, så kan vi nå det, siger Martin Merrild, der er formand for Landbrug & Fødevarer.
Formand for Landbrug & Fødevarer Martin Merrild ser gerne, at landbruget bliver CO2-neutralt inden 2050, men erkender, at der skal mere forskning og viden til, hvis branchen skal nå i mål.
Samme mål findes hos Arla, der udover den klimaneutrale drøm har sat sig et mål om, at man allerede fra 2030 skal reducere udledningen af klimagasser med 30 procent.
Det siger Jakob Knudsen, der er administrerende direktør for Arlas danske forretning.
- Det er en stor mundfuld, men vi synes også, at det er en flot ambition og en ambition, vi kan se os selv i, siger direktøren.
Landmand: Vi mangler løsningerEn af de landmænd, som i fremtiden skal sænke sit klimaaftryk, er Nis Hjort, der driver en kvægbestand på 120 malkekøer ved Børkop ved Vejle.
Nis Hjorts landbrug anses, som mange andre kvæglandbrug, for at være en af de største udleder af klimagas i form af metan, der stammer fra køernes prutter og bøvser.
- Det er en kæmpe ambition at blive CO2-neutral, lyder det fra landmanden.
Og selvom både Arla og Landbrug & Fødevarer gerne vil have fjernet klimagasser fra landets gårde, marker og stalde, så er det noget af en opgave, der venter.
Landbrugets CO2-udledningDanmark er forpligtet til årligt at rapportere til FN og EU, hvor meget landet udleder af klimagasser.
Afrapporteringen varetages af forskere fra Aarhus Universitet, der registrerer, hvor meget klimagas eksempelvis landbruget udleder i atmosfæren i form af metan (CH4), lattergas (N20) og kuldioxid (CO2).
Gasserne belaster atmosfæren forskelligt, og derfor omregner forskerne gassernes belastning til CO2-ækvivalenter, hvilket gør det nemmere at sammenligne påvirkningen på tværs af de forskellige gastyper.
Eksempelvis svarer ét ton udledt metan til 25 tons CO2.
I 1990 udledte landbruget CO2-ækvivalenter på 12,7 mio.
tons CO2.
Det faldt løbende indtil 2013, hvor det ramte et niveau på 10,3 millioner tons.
Siden da er niveauet dog steget, og i 2017 kom landbruget op på 10,6 mio.
tons CO2.
Kilde: Denmark’s National Inventory Report.
For Nis Hjort deler både viljen og ambitionen, men han mangler de værktøjer og den viden, der skal til, hvis hans klimaregnskab skal gå i nul:- Vi ved simpelthen ikke præcis, hvordan vi gør det.
Vi har nogle ideer om, hvad vi skal starte med, men vi har brug for at blive meget klogere og vide en masse mere for at nå det her mål, siger han.
Landmanden mener dog, at de grønne mål i sig selv kan få ham og hans kollegaer til i højere grad at tænke anderledes grønt, når de skal producere mælken, kødet og afgrøderne:- Det betyder, at vi nu her over de senere år og meget stærkere i fremtiden kommer til at fokusere på CO2 og de her klimagasser, i den måde vi håndterer vores mark, dyr og foder.
'De lavthængende frugter er plukket'Det er heller ikke, fordi branchen ikke har forsøgt at skrue ned for klimagashanerne.
Landbruget har i perioden 1990 til 2017 fået reduceret sin udledning af CO2 med omkring 16 procent, hvilket blandt andet er sket ved hjælp af de såkaldte vandmiljøplaner, der fik skåret ned på mængden af gødning, som landmændene måtte sprede på deres marker.
Gødningen rummer nemlig kvælstof, som fordamper i atmosfæren og bidrager til CO2-regnskabet, og derfor er mindre gødning lig med en mindre udledning af klimagas.
Til gengæld viser fremskrivningen, at landbruget kun vil reducere udledningen af klimagas med yderligere én procent frem mod 2030.
Udfordringen er, at de lavthængende frugter er blevet høstet.
Det, vi har tilbage, batter ikke rigtig så meget, så der skal helt andre boller på suppen, hvis vi skal videre.
Jørgen Eivind Olsen, professor, Institut for Agroøkologi, Aarhus UniversitetDet skyldes, at de nemme løsninger er taget i brug, lyder det fra Jørgen Eivind Olsen, der er professor på Institut for Agroøkologi ved Aarhus Universitet.
-Udfordringen er, at de lavthængende frugter er blevet høstet.
Det, vi har tilbage, batter ikke rigtig så meget, så der skal helt andre boller på suppen, hvis vi skal videre, siger han.
For med de metoder, viden og teknologier, der er tilgængelige for branchen i dag, er det kun muligt at nå et stykke i mål, når det kommer til at sænke udledningen, forklarer Jørgen Eivind Olsen:- Hvis vi tager metan og lattergas, som er de to vigtigste landbrugsgasser herhjemme og i verden, så kan vi måske reducere med 20 til 25 procent, men så mangler vi 75 procent, og det ved vi ikke, hvordan vi kommer i mål med, siger Jørgen Eivind Olsen.
Forskning skal bane vejenHos Landbrug & Fødevarer erkender man, at der endnu ikke er klokkeklare løsninger på bordet, men formand Martin Merrild håber, at forskning kan bane vejen for et CO2-frit landbrug.
For landbruget er klar på at gøre mere, hvis den rette viden er der.
- Vi har et stort behov for, at alle universiteter og forskningsinstitutter går i gang med at se på, hvad der kan hjælpe os med det her.
Landbruget kan rigtig meget, men vi skal være sikre på, at vi gør det på den rigtige måde, så det er holdbart i længden, siger formanden.
Køer anses for at være en af landbrugets største syndere, når det kommer til udledningen af drivhusgasser.
Køerne både bøvser og prutter en hel del metan ud, som er en af mest skadelige klimagasser.
1 ton metan skader atmosfæren i samme grad som 25 tons CO2.
Arla vurderer, at der også skal mere forskning til, hvis mælkebøndernes produktion skal være klimaneutral.
Men koncernens delmål om at reducere udledningen af klimagasser med 30 procent inden 2030 er ganske realistisk med de nuværende metoder og teknologier, vurderer koncernens danske direktør:- Vi arbejder i dag igennem hele værdikæden fra gård til bord.
På gårdene ændrer vi foderblandingerne og foderproduktionen, tager sårbare jorde ud og bruger mere grøn energi i vores transport og produktion.
Desuden bruger vi genanvendelig emballage og mindre madspild, så vi skridt for skridt når vores ambition, siger direktør Jakob Knudsen.
FacebookTwitterKopier linkEmner:Arla Foods|Landbrug|Martin Merrild (erhvervsleder)|Landbrug & Fødevarer|Børkop




https://www.dr.dk/nyheder/udland/ekspert-greta-faar-naeppe-nobels-fredspris-her-er-fem-andre-favoritter

UdlandEkspert: Greta får næppe Nobels fredspris - her er fem andre favoritterDet vil være "meget overraskende", hvis ung klimaaktivist tildeles fredspris som eneste vinder, vurderer fredsforsker.
Den svenske klimaktivist Greta Thunberg taler til et arrangement i South Dakota under sit USA-besøg.
Af Thomas Prakash11.
okt.
2019 kl.
06.
02Læs opBookmakerne spår, at den svenske klimaaktivist Greta Thunberg har høje chancer for i dag at få tildelt Nobels Fredspris i Oslo.
En ære, der tidligere er tilfaldet så betydelige personer som Nelson Mandela og Martin Luther King, Jr.
Men ifølge Henrik Urdal, leder af det norske Institut for Fredsforskning i Oslo (PRIO) og ekspert i fredsprisen, er det ikke særligt sandsynligt, at Nobelkomitéen tildeler prisen til den nu 16-årige aktivist, som med skolestrejker for klimaet har inspireret unge over hele verden til at råbe politikerne op.
- Jeg vil blive meget overrasket, hvis hun får prisen alene, siger han.
Nobels fredsprisNobels fredspris er en af de fem priser, som blev oprettet af svenskeren Alfred Nobel i hans testamente.
Testamentet fastslår, at prisen skal gives til den, som sidste år har gjort mest for "forbrødring mellem folk, nedrustning eller afholdelse af fredskonferencer".
Den uddeles i dag kl.
11.
Problemet er, at man først skal sandsynliggøre, at Greta Thunbergs kamp mod menneskeskabte klimaforandringer også er en kamp for mere fred og færre væbnede konflikter i verden.
- Der er ingen tvivl om, at det en uhyre vigtig sag, hun har taget op.
Det er vel nok den største udfordring, vi står overfor.
Men blandt forskerne er der uenighed om, at klimakampen og kampen for fred hænger direkte sammen.
Indtil videre er der ikke videnskabelig enighed om, at færre klimaforandringer også er lig med færre konflikter, siger Henrik Urdal.
Ikke i top-femHan har netop udgivet instituttets egen liste over de meste værdige modtagere af prisen, og her er Greta Thunberg ikke i top-fem.
Eller det vil sige, at hun faktisk gemmer sig et sted på listen.
For Henrik Urdal vil ikke helt udelukke at den unge klimaaktivist kan blive hædret.
- Hvis hun får prisen, finder jeg det mest sandsynlig, at hun får prisen som led i en fællespris, for at værdsætte den forandring, som unge frontløbere skaber flere steder i verden, siger han.
Han vil heller ikke afskrive, at Thunberg kan få fredsprisen som led i en fællespris til klimaforkæmpere, Nobels fredspris er nemlig trods alt før gået til klimaforkæmpere.
Det var i 2007, hvor USA's tidligere vicepræsident Al Gore og FN's klimapanel (IPCC) fik prisen.
Greta Thunbergs unge alder taler også imod, at hun får prisen solo, mener institutlederen.
I 2014 gik Nobels Fredspris til kun 17-årige til Malala Yousafzai Pakistan, men hun fik prisen i fællesskab med 60-årige Kailash Satyarthi, der kæmper imod børnearbejde i Indien.
Her er ekspertens bud på værdige modtagere af Nobels fredspris:Unge fredsaktivisterUnge demonstrerer i Hongkong.
Henrik Urdal tror på en eventuel fredspris til nogle af de unge aktivister, der kæmper for deres rettigheder rundt omkring i verden.
Henrik Urdal mener, at der er stor sandsynlighed for at Nobel-komiteen i år vælger at give en "ungdomspris".
- Betydningen af ungeaktivisme er blevet mere og mere tydelig i de seneste år.
Unge sætter dagsordenen, når det gælder vigtige emner som fred og sikkerhed både globalt og lokalt, skriver han i sin begrundelse.
Han peger på tre navne: Hajer Sharief, der har lavet et demokrati-netværk i Libyen, Ilwad Elman, der driver et center for menneskerettigheder i Somalia og Nathan Law Kwun-chung, der er en af lederne i Hongkongs paraply-revolution.
Og det er i denne kategori, han mener, at Greta Thunberg eventuelt kan blive tildelt prisen i fællesskab med andre.
Reporters Without BordersDemonstration foran den saudi-arabiske ambassade i Berlin for at mindes journalisten Jamal Khashoggi, der blev dræbt på det saudi-arabiske konsulat i Istanbul.
Forskeren finder det også meget sandsynlig, at prisen i år bliver en "mediepris".
En oplagt prismodtager er organisationen Reporters Without Borders (RSF), Journalister uden Grænser, der kæmper for journalisters sikkerhed verden over.
- Der er rigtigt meget fokus på fake news og de overgreb, der rammer journalister, når de for eksempel dækker krige eller korruption.
Jeg tror, at det er meget sandsynligt, at komiteen vil give en pris for at understrege, hvor vigtigt det er med en fri og troværdig journalistik, siger Henrik Urdal.
Control Arms CoalitionEn Hisbollah-kriger med anti-tankmissiller på grænsen mellem Syrien og Libanon.
Organisationen Control Arms Coalition arbejder for bedre international kontrol med våbenhandlen.
Nobel-komiteen kan også vælge at hædre Control Arms Coalition, der er en koalition af over 100 ngo'er, der arbejder for international våbenkontrol.
Organisationen har ifølge Henrik Urdal gjort en "betydelig forskel", der blandt andet har ført til, at FN's generalforsamling i 2013 at vedtog en traktat, der begrænser den internationale våbenhandel.
International Rescue Committee (IRC)Syriske flygtningebørn i en lejr i Jordan nær den syriske grænse.
International Rescue Committee gør et stort arbejde i området.
En mulighed kan også være en "flygtningepris" til International Rescue Committee (IRC).
Organisation arbejder for at forbedre forholdene for flygtninge og har gjort en stor forskel i nærområder som Libanon og Jordan, der har taget imod millioner af flygtninge fra Syrien.
- En fredspris til International Rescue Committee (IRC) ville være en anerkendelse af deres vigtige arbejde i disse flygtningetætte regioner, vurderer Henrik Urdal.
Abiy AhmedEtiopiens premierminister, Abiy Ahmed, er blandt de nominerede til Nobels fredspris.
Da den etiopiske premierminister Abiy Ahmed kom til magten i april 2018, tog han straks skridt til at ende den årtier-lange konflikt med nabolandet Eritrea.
Han har underskrevet en fredsaftale med Eritreas præsident, Isaias Afwerki, har indgået i forhandlinger med lokale oprørsgrupper og ophævet undtagelsestilstanden i landet.
Der er dog stadig tvivl om, at Abiy Ahmed vil leve op til løfterne om ægte demokratiske reformer, vurderer Henrik Urdal, og derfor topper premierministeren ikke Urdals favoritliste.
FacebookTwitterKopier linkEmner:Martin Luther King (præst)|USA|Menneskerettigheder|Klimaændringer|Eritrea




https://www.dr.dk/nyheder/penge/kviklaansfirma-trodser-politianmeldelse-ruller-videre-med-kritiseret-kassekredit

PengeKviklånsfirma trodser politianmeldelse: Ruller videre med kritiseret 'kassekredit'Flere firmaer er anmeldt for at kalde kviklån for 'kassekreditter', men én hjemmeside kører videre med navnet.
Sidste år blev der udstedt 357.
000 kviklån, viser tal fra brancheforeningen Digitale Långivere.
Af Alexander Hecklen, Søren Nielsen og Casper Schrøder11.
okt.
2019 kl.
07.
04Læs opDet var en af de mere alvorlige sager, da Forbrugerombudsmanden i begyndelsen af i år politianmeldte seks kviklånsfirmaer for at have givet lån til dårlige betalere og vildledt kunder.
Blandt andet har flere af virksomhederne tilbudt lån som såkaldte ’kassekreditter’ i strid med reglerne, lyder kritikken fra forbrugerombudsmand Christina Toftegaard Nielsen.
De politianmeldte firmaer4finance ApS (Vivus.
dk)Capitolia ApS (Simbo.
dk)Creamfinance Denmark ApS (Lendon.
dk)GoKredit ApS (Gokredit.
dk)Finans 247 ApS (Kassekreditten.
dk og Minifinans.
dk)Ferratum Denmark ApS (Ferratum.
dk)- Fem af de seks virksomheder er anmeldt for at bruge betegnelsen 'kassekredit' om lån, der efter vores opfattelse ikke er kassekreditter, siger hun.
Men selvom sagerne i øjeblikket ligger hos politiet, og virksomhederne risikerer bøder, så har et af kviklånsfirmaerne, Finans 247, holdt fast i at bruge hjemmesiden Kassekreditten.
dk, hvor selskabet tilbyder hurtige lån på op til 15.
000 kroner.
Det får nu Forbrugerombudsmanden til igen at løfte sin pegefinger i sagen.
Andre af de politianmeldte kviklånsfirmaer har efter anmeldelsen rettet ind, lyder det.
Tip os•Har du taget forbrugs- eller kviklån, som du ikke har kunnet betale tilbage?
Skriv til ahec@dr.
dk- Størstedelen af de selskaber, vi har politianmeldt, har fjernet ordet kassekredit.
Men det er der et enkelt selskab, der ikke har.
Det har vi selvfølgelig noteret os, siger Christina Toftegaard Nielsen.
Sådan ser hjemmesiden ud:(© Skærmbillede fra Kassekreditten.
dk)'Heldigvis ikke sædvanligt'Det er ifølge Christina Toftegaard Nielsen meget usædvanligt, at virksomheder fortsætter i samme spor, når Forbrugerombudsmanden går ind i en sag.
- Det er heldigvis ikke sædvanligt.
Langt størstedelen af virksomheder ændrer deres markedsføring, allerede når vi skriver et brev, siger hun.
Også hos forbrugerorganisationen Forbrugerrådet Tænk er man chokeret over, at Finans 247 kører videre med lån fra hjemmesiden trods politianmeldelsen, siger seniorøkonom Morten Bruun Pedersen.
ÅOPÅOP – årlige omkostninger i procent eller årlig omkostningsprocent – er et tal, der bruges, når man sammenligner lån og kreditter, fordi det gør de forskellige lån sammenlignelige – uanset forskellige omkostninger til oprettelse og afdrag og forskellige rentesatser.
Ved ÅOP indregnes alle omkostninger i forbindelse med oprettelse af lånet og i hele lånets løbetid.
ÅOP er med andre ord den samlede pris for lånet udtrykt i procent per år af lånebeløbet.
- De tilbyder ikke en kassekredit, men kalder sig Kassekreditten.
dk.
Det er misvisende at kalde det kassekredit, når vi snakker om lån med ÅOP-renter, der ligger på omkring 300 procent.
Kassekreditter, som typisk er bankprodukter, ligger på en 10-15 procent, siger han.
Med Forbrugerrådet Tænks øjne er ordet kassekredit med til at give de hurtige forbrugslån et mere "seriøst skær".
Men der er ifølge seniorøkonomen tale om "lånte fjer".
- Vi ved, at forbrugere har svært ved at begå sig med finansielle produkter, og den kundegruppe, man går efter her, har måske endnu sværere ved det.
Så jeg mener, det er vildledende at fremstille det som om, at det er en ganske almindelig kassekredit, siger Morten Bruun Pedersen.
'Kan få betydning i straffesag'Ifølge forbrugerombudsmand Christina Toftegaard Nielsen kan virksomheden heller ikke undskylde sig med, at man kun bruger ordet 'kassekreditten' i navnet på hjemmesiden uden at kalde lånene for kassekreditter.
- Ikke efter vores opfattelse.
Det navn, en virksomhed har, er også markedsføring af de produkter, de sælger, siger Christina Toftegaard Nielsen.
Sagen om Kassekreditten.
dk er sammen med de fem andre sager under behandling hos politiet.
Det bekræfter Københavns Politi i en e-mail.
Men så længe virksomheden Finans 247 fortsætter med at bruge hjemmesiden til at låne penge ud, kan det få betydning for sagen mod kviklånsfirmaet, hvis virksomheden senere bliver dømt til at betale en bøde i sagen, mener Forbrugerombudsmanden.
- Selskabet er politianmeldt, og hvis dommeren er enig med os i, at deres lån ikke er kassekreditter, og at der dermed er tale om vildledende markedsføring, så kan det naturligvis få en betydning i straffesagen, at virksomheden har fortsat markedsføringen af lånene som kassekreditter, siger Christina Toftegaard Nielsen.
Firmaet Finans 247, der ejer kassekreditten, ønsker ikke at stille op til interview.
Direktør Mikkel Winston siger til DR Nyheder:- Vi sagsbehandler ikke sager med Forbrugerombudsmanden via DR.
Derudover har jeg ingen kommentarer.
FacebookTwitterKopier linkEmner:Christina Toftegaard Nielsen (jurist)|Forbrugerombudsmanden|Erhverv|Forbrug|København




https://www.dr.dk/nyheder/udland/europaeere-i-fns-sikkerhedsrad-fordommer-tyrkisk-offensiv

Tyrkisk offensiv i SyrienSe temaUdlandEuropæere i FN's Sikkerhedsråd fordømmer tyrkisk offensivFN's Sikkerhedsråd kunne torsdag ikke blive enige om en fælles erklæring om situationen i det nordlige Syrien.
11.
okt.
2019 kl.
04.
35Læs opDe fem europæiske medlemmer af FN's Sikkerhedsråd opfordrer i en fælles erklæring Tyrkiet til at stoppe sin offensiv mod de kurdiske styrker i Syrien.
- Vi er meget bekymrede over den tyrkiske militæroperation i det nordøstlige Syrien, skriver Frankrig, Tyskland, Storbritannien, Belgien og Polen i erklæringen.
- Vi opfordrer Tyrkiet til at stoppe den unilaterale militæroperation, da vi ikke tror, at den vil løse Tyrkiets underliggende sikkerhedsbekymringer.
Meldingen kommer, efter at FN's Sikkerhedsråd torsdag mødtes til et krisemøde bag lukkede døre om situationen i Syrien.
Her kunne rådets medlemmer ikke at nå til enighed om en fælles erklæring, der fordømmer den tyrkiske offensiv.
Erklæringen mødte blandt andet modstand fra Rusland, som kun ville tilslutte sig en tekst med meget vage formuleringer, oplyser en anonym diplomatisk kilde.
Ifølge kilden overvejer USA at tilslutte sig en fælles erklæring på et senere tidspunkt.
Ingen fordømmelseUSA's FN-ambassadør, Kelly Craft, sagde efter mødet, at Trump-administrationen ikke støtter Tyrkiets offensiv.
Hun truede samtidig Tyrkiet med en række uspecificerede konsekvenser, men undlod at fordømme den tyrkiske militæroperation.
- Det vil få konsekvenser, hvis man ikke spiller efter reglerne, ikke beskytter sårbare befolkningsgrupper og ikke kan garantere, at IS (Islamisk Stat, red.
) ikke udnytter disse handlinger til at genetablere sig, siger Craft.
- Tyrkiet er nu ansvarlig for at sikre, at alle fængslede IS-krigere forbliver i fængsel, og at IS ikke genskabes på nogen måde i nogen form.
Tyrkiets hær krydsede onsdag grænsen til Syrien og trængte ind i det nordøstlige Syrien.
Det fik de fem europæiske lande, som nu er nået til enighed om en fælles erklæring, til at indkalde til krisemødet i FN's Sikkerhedsråd.
/ritzau/FacebookTwitterKopier link




https://www.dr.dk/nyheder/udland/japan-forbereder-sig-pa-den-kraftigste-tyfon-siden-1958

UdlandJapan forbereder sig på den kraftigste tyfon siden 1958Tyfonen Hagibis har allerede fået konsekvenser for flere store sportsarrangementer i Japan i weekenden.
Japanerne forbereder sig på Hagibis ved blandt andet at sætte sandsække op for at kontrollere de store vandmængder, der er på vej.
(© EV/APTN)11.
okt.
2019 kl.
05.
52Læs opJapan forbereder sig fredag på tyfonen Hagibis' snarlige ankomst.
Det sker, blot en måned efter at en anden voldsom tyfon ramte Tokyo-området og forårsagede massive strømafbrydelser og forstyrrede transporten.
Det skriver nyhedsbureauet dpa.
Er du i Japan lige nu?
DR Nyheder vil gerne høre fra dig, hvis du er i Japan.
Skriv en mail til postkassen 1212@dr.
dkTo rugby-VM-kampe, der var planlagt til lørdag, er allerede blevet aflyst på grund af Hagibis, oplyser arrangørerne.
Samtidig har tyfonen fået konsekvenser for weekendens japanske Formel 1-grandprix på Suzuka-banen.
Her er lørdagens kvalifikation således blevet rykket til søndag, oplyser Formel 1 på sin hjemmeside.
Desuden er den tredje træning lørdag blevet aflyst.
Over 1.
000 flyafgange aflystTyfonen Hagibis ventes at blive den kraftigste tyfon til at ramme Japan siden 1958.
Det oplyser Japans Meteorologiske Institut ifølge nyhedsbureauet Reuters.
Luftfartsselskaber har allerede besluttet at aflyse flere end 1.
100 flyafgange lørdag, rapporterer det Tokyo-baserede medie Aviation Wire, der overvåger flytrafikken i området.
Ligeledes vil mange togafgange være aflyst i området omkring den japanske hovedstad lørdag, oplyser operatørerne ifølge dpa.
DR Vejret fortæller her om tyfonen:Fredag morgen klokken ni lokal tid befandt Hagibis sig omkring 410 kilometer vest for øen Chichi Jima.
Tyfonen bevæger sig mod nordnordvest med 25 kilometer i timen og vindstød på op til 252 kilometer i timen, oplyser Japans Meteorologiske Institut.
For en måned siden ramte tyfonen Faxai det østlige Japan, herunder Tokyo.
En person blev dræbt og omkring 130 såret.
I præfekturet Chiba var tusindvis af husstande efterfølgende uden elektricitet og vand i to uger.
/ritzau/FacebookTwitterKopier linkEmner:Japan|Vejret|Orkaner|Tokyo|Flyselskaber




https://www.dr.dk/nyheder/udland/mistaenkt-drabsmand-fra-el-paso-naegter-sig-skyldig-i-drab

UdlandMistænkt drabsmand fra El Paso nægter sig skyldig i drabEn 21-årig mand er anklaget for drab på 22 mennesker, men nægter sig skyldig.
Anklager går efter dødsstraf.
11.
okt.
2019 kl.
02.
14Læs opDen mistænkte gerningsmand bag et dødeligt skyderi i en Walmart-forretning i El Paso i den amerikanske delstat Texas nægter sig skyldig i drab.
Det siger han under et retsmøde torsdag, rapporterer flere amerikanske medier.
Den 21-årige amerikaner Patrick Crusius er tiltalt for at have dræbt 22 mennesker og såret 25 andre under et masseskyderi den 3.
august i år.
Umiddelbart efter sin anholdelse tilstod han ugerningen over for politiet og fortalte, at han var gået målrettet efter mexicanere.
Men under en høring ved en domstol i El Paso torsdag nægter han sig skyldig.
Anklager Jaime Esparza har tidligere oplyst, at han vil gå efter dødsstraf til Patrick Crusius.
Ifølge anklagemyndigheden behandles skyderiet som en terrorhandling.
Efterforskningen peger på, at Crusius kørte ni timer fra sin hjemby Allen til grænsebyen El Paso, hvor størstedelen af indbyggerne er latinamerikanere.
Overvågningsvideoer viser, at han går ind i Walmart-forretningen med et gevær.
Inden angrebet offentliggjorde Patrick Crusius desuden en slags manifest, hvor der blandt andet står, at angrebet er "et svar på den latinamerikanske invasion" af USA.
Af anklageskiftet fremgår det, at det var Crusius selv, der overgav sig til politiet efter angrebet med ordene: "Jeg er gerningsmanden".
Patrick Crusius' mor har tidligere fortalt, at hun kontaktede politiet flere uger inden skyderiet, fordi det bekymrede hende, at sønnen havde et gevær.
Få dage efter skyderiet besøgte USA's præsident, Donald Trump, El Paso.
Her blev han mødt af hundredvis af vrede demonstranter.
De kritiserede Trumps hårde retorik mod migranter, som ifølge demonstranterne har været med til at skabe politiske og kulturelle spændinger i USA.
Den amerikanske supermarkedskæde Walmart er efterfølgende stoppet med at sælge ammunition til håndvåben og visse geværer.
/ritzau/AFPFacebookTwitterKopier link




https://www.dr.dk/nyheder/politik/rode-partier-sociale-medier-skal-fjerne-ulovligt-indhold

PolitikRøde partier: Sociale medier skal fjerne ulovligt indholdRøde partier er klar til at lave lov, der skal tvinge sociale medier til at fjerne ulovligt indhold hurtigt.
De sociale medier står ikke til ansvar for hurtigt at fjerne krænkende indholdt.
Det skal skærpes, mener flere røde partier.
(Arkivfoto) 11.
okt.
2019 kl.
06.
01Læs opDet skal ikke længere være ofrene, der står med opgaven at få fjernet ulovligt og krænkende indhold fra sociale medier.
Flere røde partier er klar til at lave en lovgivning, så sociale medier som Facebook, Instagram og YouTube står mere direkte til ansvar for at fjerne ulovligt indhold hurtigt.
Og det skal ske så snart som muligt, mener retsordfører i SF Karina Lorenzen.
- Jeg synes, der skal laves en lovgivning, der siger, at de sociale medier skal have fjernet det ulovlige indhold inden for en kort tidsfrist.
- Det er nemlig hurtigheden af at stoppe de her delinger, der er afgørende, siger hun.
Karina Lorenzen vil hurtigst muligt stille spørgsmål til justitsministeren og på den baggrund tage stilling til, hvorvidt hun skal udarbejde et beslutningsforslag i Folketinget.
Love i Frankrig og TysklandI Frankrig og Tyskland er der allerede lovgivning, der stiller de største sociale medier til ansvar.
I Tyskland indebærer det, at åbenlyst ulovligt indhold skal fjernes inden for 24 timer, fra det er opdaget eller anmeldt.
Ellers giver det bødestraf.
Læs også:Minister: Stil bloggere til ansvar for indholdEn lignende model kunne sagtens passe på Danmark, mener Kristian Hegaard, retsordfører i Radikale Venstre.
- Det er tydeligt, at Danmark er bagud på den her front, og derfor er vi også klar på hvad som helst for at minimere skaderne af de ulovlige delinger.
- Og når man har lavet den her lovgivning i andre lande, der minder om Danmark, så er det helt oplagt, at vi også indfører noget lignende, siger han.
Også Enhedslisten, Alternativet og Socialdemokratiet er klar til at se på udarbejdelsen af en lov, så den ulovlige deling kan blive stoppet i opløbet.
Flere organisationer bakker op om en lovgivning for sociale mediers ansvar i sager om digitale krænkelser - herunder Red Barnet og Medierådet for Børn og Unge.
/ritzau/FacebookTwitterKopier linkEmner:Kristian Hegaard (politiker)|Radikale Venstre|Tyskland|Frankrig|Enhedslisten




https://www.dr.dk/nyheder/kultur/marie-fotograferer-voldsramte-kvinder-det-kan-virkelig-ske-alle

KulturMarie fotograferer voldsramte kvinder: 'Det kan virkelig ske for alle'32-årige Marie Hald er aktuel med en udstilling, der sætter fokus på 15 voldsramte kvinder.
Af Betina Garcia11.
okt.
2019 kl.
15.
07Læs op32-årige Marie Hald er blevet kaldt for kvindernes fotograf.
Det startede med en sexarbejder ved navn Bonnie.
Så vandt hun Årets pressefoto, og lige siden har Marie Hald zoomet ind på alt fra piger med anoreksi til kropsaktivister, der kæmper for retten til at være tyk og blive accepteret i samfundet.
- Jeg vil gerne bruge min stemme til at kæmpe imod det polerede og det perfekte og vise, at man ikke er alene med ikke at passe ind i samfundets snævre manual, siger Marie Hald.
Nu er det blevet tid til at sætte fokus på voldsramte kvinder.
Portrætterne, der fast skal hænge hos krisecenteret Danner i København, er en gave til huset, der skal være med til at give de kriseramte beboere håb om et liv efter tiden på krisecenteret ved at se og høre om andre kvinders historier.
Kulturnatten 2019 i KøbenhavnMarie Halds fotoudstilling 'Livet efter volden' kan ses hos Danner i København på Kulturnatten 2019.
Udstillingen er et af de mange arrangementer, der foregår hos 250 museer, teatre, biblioteker, kirker, ministerier og i parker og pladser over hele byen.
Kulturnatten har eksisteret siden 1993 og er Københavns største endagsbegivenhed.
For Marie Hald er det vigtigt at belyse emner, der er svære at tale om, og det bruger hun sin kvindelighed og æstetiske sans til.
- Kunst eller billeder kan være med til at lægge noget skønhed eller æstetik ind i nogle svære emner, som gør det lettere for os at åbne øjnene og tale om det.
Marie ankommer til Go’morgen Danmark i Tivoli mandag morgen, hvor hun skal interviewes sammen med de to kvinder Tara Jensen (t.
v.
) og Geeti Amiri (t.
h.
), der medvirker i 'Livet efter volden'-fotoserien.
Tara Jensen har været på krisecenter med sin mor tre gange som barn på grund af vold, og Geeti Amiri blev udsat for æresrelateret vold fra sin storebror.
1 / 9Marie Hald mener, at det er en fordel at være en kvindelig fotograf.
- Det er et af de steder i samfundet, hvor kvinder har superkræfter, da vi kan få adgang til mange flere steder, end mænd kan.
For eksempel kan vi både gå ind i kvindernes og mændenes omklædningsrum.
2 / 9Marie Hald, Geeti Amiri og Tara Jensen snakker i sminkerummet, mens de bliver klargjort til Go’morgen Danmark.
Noget af det, der har overrasket Marie Hald mest i mødet med de 15 voldsramte kvinder, var, hvor smukke, højtuddannede og intelligente de alle var.
- Der var både en ph.
d.
-forsker og en jurist iblandt.
Det er virkelig bare alle, det kan ske for.
Det er ret vildt, siger Marie Hald.
3 / 9Ens for mange af kvinderne i portrætserien er, hvordan deres historie ligner hinanden.
I starten havde deres forhold været romantiske, og det havde været som at svæve på en lyserød sky.
- De blev ved med at omtale deres mænd som fantastiske.
Nogle fantaster, som fik dem til at føle, at det var 'dig og mig' mod verden.
Når de havde bygget dem op, begyndte de langsomt at bryde dem ned, og de kontrollerede alt, fortæller Marie Hald.
4 / 9Geeti Amiris billede er et af Marie Halds favoritter.
Volden har sat sine dybe spor, og i dag kan Geeti Amiri ikke sove med lyset slukket, da mørket bringer dårlige minder frem.
- Man visner som menneske, når man ikke selv må bestemme, hvilket tøj man må gå i, siger Geeti Amiri.
5 / 9Lhyn er en af de kvinder, der er portrætteret på 'Livet efter volden'-udstillingen.
- Jeg føler, at jeg har været igennem to overgreb.
Først den psykiske og fysiske vold jeg blev udsat for.
Dernæst den uforståenhed jeg har mødt i systemet i forhold til min situation, fortæller Lhyn i forbindelse med udstillingen.
6 / 9Marie Hald har også selv prøvet følelsen af at være i krise, da hun mistede sin far for snart tre år siden.
- Da jeg mistede min far, var det vigtigt for mig at møde andre, der også havde prøvet det, og se, at de havde det okay, for jeg kunne slet ikke tro på, at jeg ville få det godt igen.
Det gav mig håb.
Når man står i en krise, har man brug for nogle at spejle sig i, der kan sige: 'Jeg ved godt, at det er hårdt nu, men det bliver bedre'.
7 / 9Her ses uddrag af fire forskellige fotohistorier, Marie Hald har lavet.
Hun startede med at følge sexarbejderen Bonnie i to år.
Lige siden har hun fotograferet kvinder og forholdet til deres kroppe.
- Jeg synes, det er vanvittigt, at alle mine veninder og alle kvinder, jeg kender, tænker helt absurd meget på mad, træning og udseende, og hvordan kroppen skal være perfekt.
Det gjorde mig bare så ked af det, for det er lige meget om man er en størrelse 34 eller 40.
Det er alle, der tænker sådan, siger Marie Hald.
8 / 9Mandag aften skulle udstillingen åbnes, og socialminister Astrid Krag (S) lagde også vejen forbi Danner, hvor Marie gav en tour og fortalte om værkerne.
- Jeg er heldig at være i den her branche som historiefortæller, hvor jeg kan få lov til at bestemme.
Med min stemme vil jeg vise det ægte, så vi ikke bare fortæller den her prinsessehistorie om, hvordan det er at være kvinde, siger Marie Hald.
9 / 9FacebookTwitterKopier linkEmner:København|Socialforhold|Vold




