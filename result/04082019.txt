https://www.dr.dk/nyheder/udland/dayton-skyderi-24-aarig-gerningsmand-skoed-sin-egen-soester

UdlandDayton-skyderi: 24-årig gerningsmand skød sin egen søsterSøskendeparret ankom til gerningsstedet sammen, fortalte Dayton Politi på et pressemøde.
Sko på jorden ved den bar, som skyderiet fandt sted udenfor.
Af Sally Frydenlund Larsen04.
aug.
2019 kl.
22.
45Bemærk: artiklen er mere end 30 dage gammelLæs opPå et pressemøde har politiet i byen Dayton i staten Ohio søndag aften afsløret nye detaljer om gerningsmanden og hans ofre efter det skudangreb, der i morges dansk tid kostede ni mennesker livet.
Gerningsmanden, som blev dræbt af politiet under angrebet, er blevet identificeret som en 24-årig, hvid mand.
Politiet i Dayton arbejder ud fra teorien om at angrebet var nøje planlagt.
Gerningsmanden bar skudsikker vest, maske, og høreværn og havde flere patronmagasiner klar.
En ny detalje i efterforskningen underbygger den teori.
Et af ofrene er nemlig blevet identificeret som den 24-årige gerningsmands søster.
Søsteren var 22 år gammel.
De øvrige otte dødsofre var i alderen fra 25 til 57 år.
Politiet efterforsker fortsat ved baren i Oregon District i Dayton, Ohio.
Politichef i Dayton, Richard Biehl, fortalte på det seneste pressemøde, at søsteren "og hendes mandlige ven" var blandt de første, der blev skudt.
De to søskende fulgtes til baren, fortalte Richard Biehl:- De kom alle sammen i det samme køretøj, men splittede op senere.
Der er dog ikke noget, der på nuværende tidspunkt tyder på, at søsteren var involveret i selve forbrydelsen.
Den 24-årige var ikke kendt af politiet for alvorlige forbrydelser, men for mindre trafikforseelser.
Fra gerningsmanden affyrede sit første skud, til han var uskadeliggjort af politiet, gik der blot 30 sekunder, fremgik det af pressemødetMotiv stadig uklartPolitichef Richard Biehl fortalte på pressemødet flere detaljer om ofrene, som mistede livet på fortovet uden for en populær bar.
Fire af de dræbte er kvinder, mens fem er mænd.
Tre er hvide, mens seks er sorte.
På pressemøderne gjorde politiet i Dayton det klart, at det er for tidligt i efterforskningen at spekulere i, hvad motivet for skyderiet var:- Der er alt for meget bevismateriale, som vi skal gennemse, før vi overovedet kan begynde på at spekulere i motiv.
Det er alt, alt for tidligt, lød det fra politichefen.
Tidligere i dag oplyste senator i Ohio Rob Portman på et andet pressemøde, at der er "indikationer på," at gerningsmanden have psykiske problemer.
En mand holder et skilt op med navnene på de to ramte byer under en demonstration for våbenregulering i New York.
Motivet står derimod mere klart i det skyderi, der ramte et indkøbscenter i byen El Paso blot 13 timer inden skyderiet i Ohio.
Her gik den 21-årige formodede gerningsmand tilsyneladende direkte efter folk med latino-baggrund, ligesom han lagde en racistisk og indvandringsfjendsk tekst op på internettet kort inden skyderiet.
Her mistede 20 mennesker livet.
De to drabelige skyderier har fået debatten om USA's liberale våbenlovgivning til at blusse op på ny.
Tæller man de to angreb med, har der nu været 251 masseskyderier i år - det er mere end et om dagen.
FacebookTwitterKopier linkEmner:Kriminalitet|Politi|Ohio|USA




https://www.dr.dk/nyheder/udland/trump-vil-stoppe-skyderier-had-har-ingen-plads-i-vores-land

UdlandTrump vil stoppe skyderier: 'Had har ingen plads i vores land'USA's præsident har talt med FBI og sin justitsminister om, hvad der skal til for at forhindre masseskyderier.
Præsident Donald Trump har drøftet med sin justtitsminister og med FBI, hvad der kan gøres for at forhindre flere masseskyderier.
04.
aug.
2019 kl.
23.
03Bemærk: artiklen er mere end 30 dage gammelLæs op- Had har ingen plads i vores land, siger USA's præsident, Donald Trump, efter skyderierne i Texas og Ohio.
I El Paso i Texas mistede 20 mennesker livet, da en bevæbnet mand lørdag gik ind i et Walmart-supermarked og skød omkring sig.
Vi skal have det stoppet.
Det har foregået i årevis i vores landUSA's præsident, Donald TrumpI Dayton, Ohio, blev ni mennesker dræbt i løbet af et minuts tid natten til søndag, inden politiet skød og dræbte gerningsmanden.
- Vi skal have det stoppet.
Det har foregået i årevis i vores land, siger præsidenten.
Han tilføjer, at han har talt med forbundspolitiet FBI, justitsminister William Barr og medlemmer af Kongressen om, hvad der kan gøres for at forhindre masseskyderier fremover.
- Måske skal der gøres mere, siger Trump og tilføjer ifølge nyhedsbureauet dpa, at "det er også et problem, der handler om psykisk sygdom".
Læs også:Myndighederne i Texas efterforsker masseskyderi som terrorUd over tweets med tanker og bønner til ofrene og deres familier, er det Trumps første kommentar om skyderierne.
Præsidenten, der søndag udtalte sig til journalister i New Jersey, siger, at han mandag vil komme med en udtalelse om skyderierne.
Præsidenten har fået kritik fra en række af de demokratiske politikere, der håber at blive nomineret som Demokraternes præsidentkandidat - og dermed udfordrer til Trump - ved næste års præsidentvalg.
/ritzau/FacebookTwitterKopier linkEmner:Donald Trump (politiker)|Texas|USA|Walmart|Kriminalitet




https://www.dr.dk/nyheder/indland/rolf-saa-en-sjaelden-fugl-ved-skagen-det-var-min-heldige-dag

IndlandRolf så en sjælden fugl ved Skagen: 'Det var min heldige dag'Den blå ellekrage er en sjælden gæst i Danmark - i dag var den i Skagen.
En sjælden ellekrage blev set på Grenen ved Skagen i dag.
Af Flemming Brandt04.
aug.
2019 kl.
22.
01Bemærk: artiklen er mere end 30 dage gammelLæs opDet maleriske miljø, det særlige lys og den unikke placering på toppen af Danmark trækker turister til Skagen året rundt.
Men i dag var det en anderledes sjælden gæst, som besøgte området.
Rolf Christensen, ornitolog fra Grenen Fuglestation, fik en af sit livs helt store oplevelser:- I dag skete det fantastiske ude på Grenen, at der kom en ellekrage forbi.
Den er både super-sjælden og så er den pisse-flot.
Den er helt vildt blå.
Ellekragen (Coracias Garrulus)Den hører til de farvestrålende skrigefugle og er på størrelse med en allike.
Den kan med sin kastanjebrune ryg, de sorte svingfjer og den øvrige blå og grønne fjerdragt ikke forveksles med nogen anden europæisk fugleart.
Ellekragen yngler i Europa og østpå til et stykke ind i Centralasien samt i Nordvestafrika.
I Europa yngler den i mindre tal i Sydeuropa.
Flere ynglepar er i Østeuropa og det østlige Middelhavsområde, især i Tyrkiet, Rusland og Rumænien.
Den er en trækfugl og overvintrer i Afrika syd for Sahara, især i de østafrikanske savanneområder.
Ellekragen ses meget sjældent herhjemme.
De fleste observationer er gjort i Østdanmark i det sene forår, når den optræder på forlænget træk i forbindelse med lun, sydøstlig vind.
Den er generelt i tilbagegang i Europa.
Det kan forklare, at der er blevet længere mellem observationerne herhjemme fra slutningen af 1960’erne.
Før den tid optrådte den med 5-6 fund om året.
Vingefang: 66-73 cm Længde: 31 cm Vægt: 110-155 gKilde: Dansk Ornitologisk Forening.
- Den er på størrelse med en allike, og den bliver næsten aldrig set her i landet - der går fire-fem år imellem, at den kommer forbi.
Så at jeg lige skulle spotte den i dag, det er jo helt fantastisk.
Det var min heldige dag.
Fik øje på noget meget blåtRolf Christensen stod netop og kiggede i sit teleskop, da han i morges pludselig fik øje på noget meget blåt.
- Jeg tænkte 'er det en due, er det en papegøje', og så begyndte farverne at falde på plads oppe i mit hoved.
Så tænkte jeg 'det her er en ellekrage, det er fandeme løgn', og så blev jeg super-glad.
Der var ikke noget foto på det tidspunkt, så jeg tilkaldte et par venner.
Vi så den fire gange i løbet af 50 minutter og fik nogle billeder af den, så den er på plads, ellekragen i Skagen i dag, fedt.
Læs også:Sjælden fugl besøger Danmark for første gang i over 20 årDen glade ornitolog fortæller, at han aldrig har set ellekragen før i Skagen, hvor han har boet de sidste 28 år.
- Men jeg så en i Struer i 1995, som var nede lidt syd for Limfjorden.
Der går år og dage imellem, og sidst den sås i Skagen var for 39 år siden.
- Ellekrager ses ikke bare lige her og der, de fleste ses ud mod Østersøen.
Hvis man ser en og selv kan få lov at opdage den, så har man den bedste dag nogensinde.
Yngler i HvideruslandRolf Christensen fastslår, at der var tale om en voksen ellekrage, som var kommet temmeligt meget på afveje i forhold til, hvor de normalt opholder sig.
- De yngler i Hviderusland, og så er den fløjet for langt efter den er færdig med at yngle eller også har den slet ikke ynglet.
Det er en voksen fugl, som har fløjet 1.
000 eller måske 3.
000 kilometer for langt mod nordvest.
Den skal slet ikke være her, så det er svært at sige, hvorfor vi ser den.
Ellekrage.
Vi er lige 'the lucky few', som har fået den at se.
Alle vil gerne se den, fordi den er så flot.
Rolf Christensen, ornitologOrnitologen forudser, at der kan være chance for at se den sjældne blå fugl i Skagen igen i morgen mandag.
Også selvom en del interesserede gik forgæves i dag.
- Den er på vej mod vest, og det kan blive op til 6-800 kilometer til Shetlandsøerne.
Der er nogle ganske få, der flyver den modsatte vej af, hvad de skulle, så det er der, den vil ramme.
Den kan også ramme Sydnorge eller Skotland med den kurs, den har nu.
- Vi har ikke set den senere i dag, men fordi der stadig er vestenvind, så er den her måske stadig i morgen.
Vi håber det, for mange vil gerne se den.
Der har været 20-25 'birdere' (fuglekiggere, red.
) her i dag, som har været ude at kigge efter den, men de blev skuffede, for den var væk.
Vi er lige 'the lucky few', som har fået den at se.
Alle vil gerne se den, fordi den er så flot.
Læs også:Sjælden, eksotisk fugl opdaget ved Birkerød: Den kvækker som en frøFacebookTwitterKopier linkEmner:Skagen|Hviderusland|Fugle|Skotland|Jylland




https://www.dr.dk/nyheder/udland/varslet-strejke-i-heathrow-lufthavnen-droppes-mandag

UdlandVarslet strejke i Heathrow-lufthavnen droppes mandagSAS har alligevel aflyst flere afgange til og fra lufthavnen.
Afgange fra Heathrow kan stadig være påvirkede af den varslede strejke, der efter planen skulle være begyndt ved midnat.
04.
aug.
2019 kl.
21.
42Bemærk: artiklen er mere end 30 dage gammelLæs opDen varslede strejke i Europas travleste lufthavn, Heathrow i London, er blevet udsat - indtil videre med en dag.
Strejken skulle ellers være begyndt umiddelbart efter midnat mandag og skulle have varet til og med tirsdag.
Parterne i konflikten - de ansatte og lufthavnens ledelse - ønsker angiveligt mere tid til at forhandle, inden en eventuel strejke bryder ud.
Det oplyser repræsentanter for de ansatte ifølge nyhedsbureauet AP.
Flere end 170 afgange - på tværs af forskellige luftfartsselskaber - mandag og tirsdag er allerede blevet aflyst på grund af den varslede strejke.
Flyselskabet SAS havde fire planlagte flyvninger mellem Heathrow og Skandinavien i morgen og havde tidligere i dag aflyst alle de afgange.
Nu lyder det dog fra SAS, at en afgang til København og en afgang til Arlanda-lufthavnen i Stockholm alligevel bliver gennemført.
- Det er kun afgange fra Heathrow til andre destinationer, der bliver påvirket af strejken.
Flyvninger til Heathrow vil ikke blive påvirket, fortalte pressemedarbejder hos SAS Tonje Sund tidligere søndag aften.
Hold dig opdateretPassagerer, der rejser til eller fra Heathrow, opfordres til løbende at holde sig opdateret enten på Heathrows hjemmeside eller hos de enkelte flyselskaber.
Det er sikkerhedsvagter, brandmænd, flymekanikere og chauffører, der har ønsket at nedlægge arbejdet.
De lufthavnsansatte i fagforeningen Unite har afvist et tilbud fra Heathrows ledelse om en lønstigning på 7,3 procent over to år.
Efter lange forhandlinger i de sene timer natten til søndag har fagforeningen igen søndag holdt møder med lufthavnens ledelse for at forsøge at finde en løsning på uenighederne.
Repræsentanter for Unite har oplyst, at fagforeningen arbejder for at sikre lige vilkår for medarbejdere, der udfører det samme arbejde i lufthavnen.
Desuden har fagforeningen fokus på et "uacceptabelt" løngab, der ifølge dem er mellem de ansatte i lufthavnen og Heathrows administrerende direktør, John Holland-Kaye.
- Det tager Holland-Kaye omkring to dage at tjene det samme, som nogle af de lavestlønnede tjener på et år, har fagforeningen udtalt.
/ritzau/FacebookTwitterKopier linkEmner:Heathrow Airport|SAS Group|Lufthavne|Strejker og lockouts|Holland




https://www.dr.dk/sporten/fodbold/superliga/horsens-korte-maalspark-i-fokus-efter-ny-regel-ville-vaere-vanvid-ikke

SuperligaHorsens’ korte målspark i fokus efter ny regel: 'Ville være vanvid ikke at udnytte'En serie af korte målspark fra AC Horsens trak en del fokus under søndagens opgør mod Brøndby.
Af Emil Halkier og Rikke Smed Iversen04.
aug.
2019 kl.
21.
10Bemærk: artiklen er mere end 30 dage gammelLæs opKedeligt eller kynisk?
Galt eller genialt?
Man kan synes, hvad man vil om AC Horsens.
Under Bo Henriksens ledelse har østjyderne i hvert fald lagt øre til mangt og meget om holdets måde at forvalte fodboldspillet på.
Og søndag synes der igen at være lejlighed til at diskutere førnævnte, da 'Den Gule Fare' vandt 2-1 i Brøndby.
Det ville være vanvittigt ikke at spille ud fra de regler spillet nu engang indikerer, at man har.
Bo Henriksen, cheftræner i AC HorsensÅrsagen?
At Horsens-mandskabet flere gange undervejs valgte at sende en forsvarsspiller ned i feltet i forbindelse med målspark for at agere bande for keeper Michael Lansing, som efterfølgende roligt kunne lægge bolden til rette mellem handskerne.
Lovligt?
Ja, hvis man spørger kampens dommer Anders Poulsen.
- Reglerne er lige nu, at der er blevet åbnet op for, at man må tage korte målspark og korte frispark inde i eget straffesparksfelt.
Det betyder, at du godt må lave denne her model, hvor målmanden tipper den op til en medspiller, der header den tilbage til keeperen, og så må han spille bolden med hænderne, fortæller Anders Poulsen.
Regel ændret flere gange på få ugerVi skal dog ikke længere end 14 dage, før Horsens' kreativitet havde fået et noget andet udfald.
En række regelændringer omkring målspark i international fodbold har nemlig svinget som pendulet i et Bornholmerur - frem og tilbage - den seneste tid.
Kampens dommer Anders Poulsen tror ikke, at målsparksreglen er der om en måned.
Foto: Anders Kjærbye/Scanpix 2019 - Det er ikke 14 dage siden, at der kom en udmelding ud til os Superliga-dommere om, at det her var en omgåelse af loven, og det skulle vi ikke acceptere.
Den blev så kontrameldt i løbet af denne her uge, så nu må vi gerne, siger Anders Poulsen.
Det bryder jeg mig ikke om.
Det er sådan reglerne er, det er tilladt, men jeg synes da, at det er specielt.
Niels Frederiksen, cheftræner i Brøndby IF- I mellemtiden, altså mellem vi får den sidste melding og denne her kamp (Brøndby mod AC Horsens, red.
), så er der nogen internationale nyheder, der florerer om, at man er på vej til at spole tilbage og sige, at det her vil være en omgåelse af reglerne.
Men det er ikke implementeret fuldt i Danmark i endnu, og derfor kører vi efter den model, der lige p.
t.
er gældende for os, lyder det fra Superliga-dommeren, som forudser, at målsparksreglen synger på sidste vers.
- Jeg tror ikke, at reglen er der om en måned.
For det første tror jeg, at reglerne bliver ændret, og jeg tror helt ærligt heller ikke, at der er den store fidus i det for spillerne.
Vanvittigt ikke at gøre detHos AC Horsens og cheftræner Bo Henriksen er der overhovedet ingen slinger i valsen, når det kommer til at udnytte regelændringen.
For det kreative målspark giver en stor fordel i det fremadrettede spil fra boks til boks.
- Kynisk set er idéen at få bolden en lille smule længere frem, end vi ellers kunne.
Og modstanderholdet har jo ikke en chance for at lukke det ned, forklarer AC Horsens-træneren.
- Jeg skal sørge for, at vi vinder.
Og hvis reglerne giver mig en mulighed for det, så gør jeg det, siger AC Horsens-træner Bo Henriksen om de korte målspark under søndagens opgør mod Brøndby.
Foto: Anders Kjærbye/Scanpix 2019 - Der blev sendt en mail fra Dansk Fodbolddommer Union den anden dag om, at der ville blive kigget på den her regel.
VI fik den alle sammen, alle klubber har fået den samme mail, så det er ikke mig, der har lavet de her regler, siger han.
Faktisk ville det være decideret dumt ikke at udnytte reglen, mener Bo Henriksen.
- Når vi kan få bolden 15 meter længere frem og skubbe holdet længere op, så er det da klogt at gøre.
Det ville være vanvittigt ikke at spille ud fra de regler spillet nu engang dikterer, at man har.
'Det er specielt'I Brøndby-lejren var cheftræner Niels Frederiksen ikke just begejstret over fodboldreglernes nyeste påfund.
- Det bryder jeg mig ikke om.
Det er sådan reglerne er, det er tilladt, men jeg synes da, at det er specielt.
Men det er ikke noget, jeg har indflydelse på og kan lave om på.
Formentlig, siger Brøndy-træneren.
- Nu er det første gang, vi ser det, fordi det lige er blevet bekræftet, at man godt må gøre det på den måde.
Vi vænner os vel til det, hvis man får lov til at blive ved med at gøre det.
Det siges, at forandring fryder.
Nu må vi se, hvor det hele lander, når vi taler Superligaens nye, korte målspark.
FacebookTwitterKopier linkEmner:AC Horsens|Fodbold|Brøndby|Horsens|Brøndby IF




https://www.dr.dk/nyheder/politik/borgerlig-lejr-kraever-rent-flag-fra-loekke-man-kan-ikke-gaa-til-valg-paa-vaelte-en

PolitikBorgerlig lejr kræver rent flag fra Løkke: 'Man kan ikke gå til valg på at vælte en regering, man gerne vil være en del af'Frustrationerne fortsætter i blå blok trods Venstre-formandens udmelding på Facebook.
- Når den dag kommer før eller senere, så er det Venstres og min ambition, at vi skal tilbageerobre serveretten i dansk politik, siger Lars Løkke Rasmussen (V) i videoen.
Af Oliver Batchelor04.
aug.
2019 kl.
20.
27Bemærk: artiklen er mere end 30 dage gammelLæs opLars Løkke Rasmussen må melde klart ud, om han agter at fortsætte som Venstre-formand i hele valgperioden - og om han i givet fald vil droppe sit bejleri til Socialdemokratiet.
Sådan lyder meldingerne fra den borgerlige lejr efter fredagens Facebook-video fra Lars Løkke Rasmussen, hvori han taler om, at han og Venstre vil have nøglerne til Statsministeriet tilbage.
- Jeg synes ikke, han får afklaret noget som helst med den video, siger Dansk Folkepartis formand, Kristian Thulesen Dahl.
Læs også:Lars Løkke: 'Jeg og Venstre har en ambition om at tage nøglerne til Statsministeriet igen'Lars Løkke Rasmussen nævner selv i videoen, at han under Folketingsvalget talte om muligheden for et regeringssamarbejde hen over midten:- Fordi jeg troede på, og fortsat tror på, at Danmark ikke har det godt, hvis vi lader os styre af yderfløjene.
Vi har behov for, at Venstre entydigt forpligter sig til at kæmpe for en borgerlig regering ved næste valg i stedet for at lade døren stå på klem for en socialdemokratiet.
Rasmus Jarlov, fungerende politisk ordfører for Det Konservative FolkepartiBestemt ikke ord, der huer Kristian Thulesen Dahl og Dansk Folkeparti, som havde et forfærdeligt valg med mere end en halvering af partiets mandater:- Vi bliver nødt til at vide, om han rent faktisk agter at kæmpe kampen sammen med os og den borgerlige lejr.
Vi er nødt til at have sikker grund under fødderne.
DF vil fravige princip og stille betingelserI sin Facebook-video bemærker Lars Løkke Rasmussen med sit velkendte skæve smil, at hans indbydelse til Socialdemokratiets formand blev afvist.
- Der skal jo to til tango, men der blev ikke rigtig signet ind (kvitteret for, red.
) på balkortet, for Mette Frederiksen valgte jo at mure sig inde på Christiansborg i tre uger med SF, Enhedslisten og Det Radikale Venstre, siger han med henvisning til det forståelsespapir, der danner grundlag for den socialdemokratiske mindretalsregering.
Kristian Thulesen Dahl lægger ikke skjul på, at det har haft konsekvenser for tilliden til Venstre-formanden.
Kristian Thulesen Dahl på hovedscenen i Allinge under Folkemødet på Bornholm tidligere på sommeren.
Læs også:Politisk analytiker: Statsministerdrøm er typisk for Løkke - men det bliver ikke letDansk Folkeparti har ikke haft tradition for at stille betingelser for at støtte Venstres leder ved et Folketingsvalg.
Men det kan blive ændret:- Vi kommer til at stille betingelser, hvis vi skal støtte Lars Løkke Rasmussen som statsministerkandidat.
Og det skyldes hans ageren under valgkampen.
Helt konkret er det tanken om, at Venstre i et samarbejde med Socialdemokratiet kan komme til at lave udlændingepolitik med Det Radikale Venstre, der ønsker lempelser, der er for bitter for Dansk Folkeparti.
- Hvis Venstre fortsat vil kæmpe for en SV-regering i et samarbejde med De Radikale, som er vores politiske modpol, ja så bliver det uden støtte fra Dansk Folkeparti, siger Kristian Thulesen Dahl.
Konservative: Frieri til S var en fejlOgså hos den tidligere regeringspartner Det Konservative Folkeparti er der frustration at spore.
Fungerende politiske ordfører Rasmus Jarlov fortæller, at Lars Løkke Rasmussens frieri til Socialdemokratiet skabte en masse rod og forvirring, som stadig gnaver i blå blok to måneder efter valget.
- Vi har behov for, at Venstre entydigt forpligter sig til at kæmpe for en borgerlig regering ved næste valg i stedet for at lade døren stå på klem for Socialdemokratiet.
- Man kan ikke gå til valg på at vælte en regering, som man selv ønsker at være en del af.
Rasmus Jarlov (tv.
) måtte overdrage Erhvervsministeriet til Simon Kollerup (S) efter Folketingsvalget 5.
juni.
Rasmus Jarlov antyder, at det er mindre vigtigt for De Konservative, om Venstres formand hedder Lars Løkke Rasmussen om fire år.
- Der er lang tid til næste valg, og derfor haster det ikke med at at være klar med en holdopsætning.
Men det er vigtigt, at Venstre får lagt den her fejl bag sig, siger han.
I morgen kan der komme indikationer på Venstres interne spil omkring Lars Løkke Rasmussens formandsskab.
Her skal de 43 medlemmer af Venstres folketingsgruppe besætte de interne ledelsesposter, herunder posterne som gruppeformand og politisk ordfører.
Senere på ugen starter sommergruppemødet, og her kommer der navn på de andre ordførerskaber.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Radikale Venstre|Socialdemokraterne|Valg og folkeafstemninger




https://www.dr.dk/nyheder/udland/dansker-i-dayton-efter-masseskyderi-det-er-meget-surrealistisk-staa-i

UdlandDansker i Dayton efter masseskyderi: 'Det er meget surrealistisk at stå i'I nat blev ni mennesker dræbt i den amerikanske by, hvor Morten Kristiansen bor.
Det er anden gang, at danskeren er tæt på et masseskyderi.
Gerningsmanden i Dayton i Ohio slog ni ihjel og sårede 26 på et minut, inden politiet dræbte ham.
Af Sean Coogan04.
aug.
2019 kl.
22.
03Bemærk: artiklen er mere end 30 dage gammelLæs opDanske Morten Kristiansen stod i dag op til en solrig sommerdag i byen Dayton i Ohio.
Først da han tændte for radioen, blev han klar over, at der havde foregået et blodigt masseskyderi omkring to kilometer fra sin families hjem i den lille by med knap 150.
000 indbyggere.
- Det er utrolig mærkeligt at stå op til en rolig søndag formiddag og så finde ud af, at noget så tragisk har foregået for kun få timer siden, fortæller danskeren, som har boet i byen med sin kone og to unge børn i halvandet år.
Læs også:Borgmester efter masseskyderi i Ohio: Hundredvis kunne være dræbtNattens skyderi i Dayton var det andet masseskyderi i USA på under 24 timer og kostede ni ofre samt gerningsmanden livet, mens 26 blev såret.
Angrebet fandt sted i det såkaldte Oregon-district, som Morten Kristiansen beskriver som et ungt og moderne område med hippe restauranter.
- Det er et område, hvor vi var nede at spise for under to uger siden, så det er et område, der både er meget tæt på geografisk, men også mentalt, fortæller danskeren.
Byens borgmester oplyste tidligere i dag, at hundredvis kunne være blevet slået ihjel, hvis ikke den tungt bevæbnede gerningsmand var blevet dræbt af politiet mindre end et minut efter, at han gav sig til at skyde omkring sig.
Nært og fjernt på samme tidMorten Kristiansen forklarer, at det er svært at begribe, at et masseskyderi kan foregå så tæt på i en ellers fredelig by.
- Det er sådan en mærkelig situation at stå i, fordi man på den ene side slet ikke kan få det til at hænge sammen eller forestille, hvordan det foregår, og hvordan det må føles – men omvendt er det foregået to kilometer fra, hvor vi står, siger han.
Morten Kristiansen bor i Dayton med sin hustru og to børn.
- Det er meget surrealistisk at stå i.
Morten Kristiansen er afdelingsleder i en virksomhed i Dayton, der beskæftiger sig med materialevidenskab og letvægtsmetaller.
Man kan ikke lade være med at være påvirket.
Det er klart, at det er noget, vi kommer til at tænke over i lang tidMorten Kristiansen, dansker bosat i DaytonSå snart han hørte om skyderiet i formiddags, gik han i gang med at sende mails til sine ansatte for at sikre sig, at der ikke var nogle af dem, der er ramt af tragedien.
Det er der heldigvis ikke, fortæller han.
Siden har han været på gaden for at snakke med sine naboer om tragedien.
- Vi står lidt med samme følelse af, at vi mentalt er så langt fra at have forståelse for, at sådan noget foregår, og samtidigt er det noget, der foregår i vores baghave, siger han.
Har oplevet det førNattens skyderi er ikke første gang, at Morten Kristiansen har set sit lokalsamfund blive ramt af de tunge byrder af et masseskyderi.
I 2012 boede den danske familie i en naboby til Sandy Hook, som blev ramt af et forfærdeligt masseskyderi på en skole, hvor 20 små børn samt seks voksne blev dræbt.
- Jeg arbejdede i en virksomhed med ansatte, der havde børn på Sandy Hook-skolen, som gik på samme klassetrin, som tragedien ramte, fortæller han.
Læs også:Overblik: De mest dødelige masseskyderier i USA’s historie- Det var meget ubehageligt.
- Vi føler allerede, at vi har haft det tæt på os, siger danskeren, som fortæller, at det er svært at begribe, at masseskyderier finder sted i sit nærområde.
Man kommer ikke uden om, at nattens masseskyderi sætter gang i tanker om farerne ved at bo i USA i forhold til i Danmark, fortæller Morten Kristiansen.
- Det kan ikke lade være med at have en betydning.
Når vi sender vores børn i skole, tænker vi over det, siger han.
- Jeg vil ikke sige, at det er det, der får os til at flytte herfra, men det er helt sikkert nogle tanker, man går med.
- Man kan ikke lade være med at være påvirket.
Det er klart, at det er noget, vi kommer til at tænke over i lang tid.
FacebookTwitterKopier linkEmner:Mord|USA|Kriminalitet|Ohio|Oregon




https://www.dr.dk/sporten/fodbold/superliga/selvom-anfoereren-ser-roedt-hiver-fcm-1-0-sejr-i-land-mod-aab

SuperligaSelvom anføreren ser rødt, hiver FCM 1-0 sejr i land mod AaBTrods 40 minutter i undertal lykkedes det FC Midtjylland at slå AaB 1-0 på en sen scoring.
FCM-spillerne stimler sammen om målscorer Evander Ferrerira.
Foto: Henning Bagger/Ritzau Scanpix 04.
aug.
2019 kl.
20.
14Bemærk: artiklen er mere end 30 dage gammelLæs opFC Midtjylland var i undertal i størstedelen af anden halvleg, men slog alligevel AaB med 1-0 i fjerde spillerunde af 3F Superligaen.
I det 89.
minut sendte FC Midtjyllands midtbanespiller Evander Ferreira et frispark direkte i mål, og scoringen forblev kampens eneste.
Kampen var en dramatisk en af slagsen, og dommer Morten Krogh kom i fokus med flere tvivlsomme kendelser, der gik imod midtjyderne.
Kampens indledning var hektisk og bød på to underkendte scoringer for offside, én til hvert mandskab.
Det skulle vise sig at blive en forsmag på en dramatisk affære.
Efter 25 minutter udmøntede det gode AaB-spil sig i et tvivlsomt straffespark, som angriber Tom van Weert misbrugte.
Første halvleg blev generelt spillet i et højt tempo, og der var god tænding på banen, men som halvlegen nærmede sig sin afslutning faldt tempoet, og de to mandskaber gik til pause med 0-0 på tavlen.
Evander eksekveredeHjemmeholdet åbnede anden halvleg stærkt, men efter 54 minutter blev betingelserne svære for FC Midtjylland, da forsvarsspilleren Erik Sviatchenko blev vist ud efter sit andet gule kort i kampen.
Det blev starten på en dramatisk fase af kampen, hvor dommer Morten Krogh kom i fokus, da han efter 64 minutter underkendte en FCM-scoring for offside.
Det lignede en fejlkendelse og medførte da også vilde protester fra fans, spillere og trænere.
Det lignede en pointdeling, men et minut før tid sendte Evander et frispark i kassen til 1-0 og midtjysk jubel over tre point mere til kontoen.
Den normale FCM-anfører Jakob Poulsen var bænket fra start for fjerde superligakamp i træk.
FC Midtjylland har vundet sæsonens fire første kampe.
/ritzau/FacebookTwitterKopier linkEmner:Erik Sviatchenko (fodboldspiller)|FC Midtjylland|Fodbold|AaB|3F




https://www.dr.dk/nyheder/udland/myndighederne-i-texas-efterforsker-masseskyderi-som-terror

UdlandMyndighederne i Texas efterforsker masseskyderi som terrorGårsdagens masseskyderi i El Paso i Texas kostede 20 mennesker livet.
20 blev dræbt og 26 blev såret ved gårdagens masseskyderi i El Paso i Texas.
Af Sean Coogan04.
aug.
2019 kl.
18.
45Bemærk: artiklen er mere end 30 dage gammelLæs opMasseskyderiet, som i går kostede 20 mennesker livet i El Paso i den amerikanske delstat Texas, efterforskes nu som en terrorsag.
Det siger John Bash, der er statsanklager i Western District of Texas, på et pressemøde søndag aften dansk tid.
Tidligere i dag kom det frem, at skyderiet menes at være begået af en 21-årig, hvid amerikaner, som udførte angrebet som en hadforbrydelse målrettet latinamerikanere i USA.
For kort tid siden kom det også frem, at anklagemyndigheden i Texas vil gå efter at få gerningsmanden idømt dødsstraf.
Det oplyser anklagemyndigheden ifølge Ritzau.
- Statens tiltale lyder på overlagt drab, og det vil sige, at han kan idømmes dødsstraf.
Vi vil gå efter dødsstraf, siger anklager Jaime Esparza på en pressekonference, beretter Ritzau.
Læs også:Efterforsker Texas-skyderi som hadforbrydelse: Anholdt ville 'stoppe invasion' af latinamerikanereMistanken om en hadforbrydelse skyldes, at der kort efter skyderiet blev fundet et manifest på internettet, der menes at være skrevet af gerningsmanden.
Dokumentet taler angiveligt om at stoppe 'invasionen af folk fra Mellem – og Sydamerika'.
Politichefen i El Paso, Greg Allen, sagde allerede i går på et pressemøde:- Vi har et manifest, der indikerer, at gerningsmanden har forbindelse til en potentiel hadforbrydelse.
Det fire sider lange dokument understøtter tilsyneladende såkaldt 'hvid nationalisme' og racistiske synspunkter.
Politiet efterforsker nu, om den formodede gerningsmand skrev teksten.
Sætter gang i racisme-debatAngrebet i Texas i går fandt sted ved en Walmart-forretning i byen El Paso i den amerikanske stat Texas.
Grænsebyen, som ligger få kilometer fra grænsen til Mexico, er hjem for mere end 600.
000 mennesker, hvoraf de fleste har rødder i Latinamerika.
Flere fremtrædende demokrater, der kæmper om at blive partiets præsidentkandidat ved valget i 2020, har langet ud efter præsident Trump og beskyldt ham for at opildne til fremmedhad.
Herunder Beto O'Rourke, der beskylder præsidenten for at være hvid nationalist og for at styrke åben racisme i USA.
Præsidenten har fordømt angrebene, som han kalder "hadefulde og feje" handlinger og bedt om, at alle offentlige bygninger flager på halvt frem til torsdag.
- Vi deler smerten og lidelsen med alle, der er ramt af disse to meningsløse angreb, lyder det i en udtalelse fra præsidenten, skriver CNN.
To masseskyderier på under et døgnBlot 13 timer efter angrebet i El Paso blev USA ramt af et nyt masseskyderi, da en tungt bevæbnet gerningsmand på mindre end et minut dræbte ni mennesker og sårede 26 i byen Dayton i delstaten Ohio, før han selv blev dræbt af politifolk, der befandt sig i nærheden.
Læs også:Borgmester efter masseskyderi i Ohio: Hundredvis kunne være dræbtHan blev for kort tid siden identificeret af myndighederne som en 24-årig mand, mens navnene på de ni ofre også blev frigivet.
Her kom det frem, at gerningsmandens 22-årige søster er blandt de dræbte.
Myndighederne vil på nuværende tidspunkt ikke udtale sig om gerningsmandens motiver.
Dødstallet ved de to angreb kan stige, da flere ofre er i kritisk tilstand.
FacebookTwitterKopier linkEmner:Beto O'Rourke (politiker)|Donald Trump (politiker)|Texas|Kriminalitet|Twitter




https://www.dr.dk/sporten/fodbold/superliga/finsk-forsvarsspiller-indtager-skurkerolle-i-horsens-sejr

SuperligaFinsk forsvarsspiller indtager skurkerolle i Horsens-sejrBrøndbys Paulus Arajuuri noterede sig for et selvmål, da Brøndby tabte 1-2 til Horsens.
04.
aug.
2019 kl.
18.
16 | opdateret 04.
aug.
2019 kl.
21.
06Bemærk: artiklen er mere end 30 dage gammelLæs opBrøndby kom søndag eftermiddag tilbage på jorden efter torsdagens strålende sejr i Europa League-kvalifikationen, da AC Horsens tog fra Brøndby Stadion med en 2-1-sejr i 3F Superligaen.
Brøndbys offensiv var langtfra så farlig, som den har været i sæsonens første tre kampe, og det skyldtes blandt andet en flot defensiv præstation af Horsens, hvis udgangspunkt var meget dybt i banen.
På trods af den defensive Horsens-tilgang fik kampen en hektisk indledning med to scoringer i opgørets første ti minutter.
Brøndby-spillerne kom ned på jorden efter Europa-opturen tidligere på ugen.
Foto: Anders Kjærbye/ Ritzau Scanpix/Scanpix 2019 Bo Henriksens tropper indledte således målscoringen efter fem minutter.
Horsens-målmand Michael Lansing tippede et målspark op til forsvarer Sivert Heltne Nilsen, der headede bolden tilbage i favnen på sin målmand.
Dermed kunne Lansing sparke bolden langt, og på det følgende angreb fandt venstrebacken Michael Lumb færingen Hallur Hansson, som headede Horsens på 1-0.
Brøndby svarede dog hurtigt igen, da Brøndby-topscorer Kamil Wilczek på en af værternes eneste chancer i første halvleg headede et flot Dominik Kaiser-indlæg i mål til 1-1.
Et Horsens-hold med bid iDe jyske gæster forsvarede sig gennem halvlegen flot organisatorisk, men var også farlige den anden vej, hvor særligt angriberen Nicolai Brock-Madsen kunne ærgre sig over flere brændte muligheder.
Brøndby derimod spillede idéforladt og langsomt, hvorfor det sjældent lykkedes at bryde igennem Horsens' solide forsvar.
Det blev ikke bedre for værterne i anden halvleg, hvor Horsens igen bragte sig foran i opgøret på et hjørnespark.
Efter en times spil kom Brøndby-forsvareren Paulus Arajuuri nemlig højest ved den forreste stolpe, men finnen snittede bolden i eget net og bragte Horsens på 2-1.
Mod slutningen af kampen fik Brøndby skubbet gæsterne langt tilbage på banen, og det gav plads til en række Brøndby-muligheder, men værterne formåede ikke at få bolden i mål.
På torsdag skal Brøndby forsøge at rejse sig, når portugisiske Braga venter i Europa League-kvalifikationen på hjemmebane.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|Hallur Hansson (fodboldspiller)|Horsens|Fodbold




https://www.dr.dk/sporten/fodbold/england/city-haever-saesonens-foerste-trofae

EnglandCity hæver sæsonens første trofæEfter 1-1 i ordinær spilletid vandt Manchester City 5-4 over Liverpool i straffesparkskonkurrence og sikrede sejren i Community Shield.
Manchester City's Sergio Aguero og David Silva løfter Community Shield-trofæet.
Foto: Reuters/John Sibley 04.
aug.
2019 kl.
18.
38Bemærk: artiklen er mere end 30 dage gammelLæs opManchester City snuppede i sidste sæson det engelske mesterskab lige foran Liverpool.
Og søndag indledte City denne sæson med at besejre Liverpool i den årlige Community Shield, som traditionelt spilles en uge inden Premier League-starten.
Den ordinære kamp endte 1-1, og efterfølgende vandt City 5-4 i straffesparkskonkurrence.
Kun en ud af ti skytter brændte, og her blev Liverpools midtbanespiller Georginio Wijnaldum synderen, da City-keeper Claudio Bravo reddede det svage spark.
Det blev angriberen Gabriel Jesus, der satte det sidste og afgørende spark ind fra pletten for de engelske mestre.
Brasilianske Gabriel Jesus var kølig fra pletten, da han sendte sejr og trofæ i armene på Manchester City.
Foto: Adrian DENNIS / AFP Inden da havde tilskuerne på Wembley i London været vidner til en underholdende forestilling.
City kom bedst fra start og kom foran 1-0 ved angriberen Raheem Sterling efter 12 minutter.
Sterling stod helt umarkeret inde foran mål og scorede, da holdkammeraten David Silva smart havde sendt bolden videre.
Minuttet efter blev City nødt til at foretage en udskiftning, og det så ikke godt ud for Leroy Sane, der tog sig til højre knæ og blev erstattet af Gabriel Jesus.
Sterling viste i anden halvleg, hvordan man kan forspilde en af spillets største muligheder.
Efter en flot frispilning var Sterling helt fri med Liverpool-målmanden Allison Becker, og samtidig havde City-backen Kyle Walker taget en sprint og var helt fri i venstre side.
Men Sterling var alt for ubeslutsom og endte med at træde i bolden, så Liverpool-keeper Allison Becker nemt kunne samle den op.
Liverpool misbrugte store chancerLiverpool var også farlige i flere situationer i løbet af de 90 minutter.
Især angriberen Mohamed Salah var nærgående og ramte blandt andet stolpen.
Liverpool-stopperen Virgil van Dijk bragede desuden bolden på overliggeren i anden halvleg.
Liverpool fik dog udlignet til 1-1, og det blev den indskiftede stopper Joel Matip, som headede bolden i kassen efter 77 minutter.
Efterfølgende havde Salah igen flere gigantiske chancer for at score det afgørende mål, men egypteren havde en dag, hvor bolden bare ikke ville ind.
Salah fik i slutminutterne sendt bolden på vej i mål, men en akrobatisk Kyle Walker forhindrede forsøget med et saksespark.
/ritzau/FacebookTwitterKopier linkEmner:England|Gabriel Jesus (fodboldspiller)|Leroy Sané (fodboldspiller)|Fodbold|Manchester City FC




https://www.dr.dk/nyheder/viden/klima/mette-dumpede-matematik-i-gymnasiet-nu-er-hendes-forskning-paa-forsiden-af-new

KlimaMette dumpede matematik i gymnasiet: Nu er hendes forskning på forsiden af New York Times  Mette Bendixen har gjort lynkarriere som topforsker, og nu har hun måske fundet en løsning på den globale mangel på sand.
Af Maria Lise Behrendt04.
aug.
2019 kl.
19.
36Læs opGalt eller genialt?
Mette Bendixen var selv i tvivl, da ideen opstod.
Så hun luftede den for nogle af sine forskningskolleger.
- Jeg kunne se, at de fik lidt af det berømte lys i øjnene.
Og så havde vi egentlig ret hurtigt fornemmelsen af, at det her kunne være stort, fortæller hun.
Ideen dukkede op efter en snak med hendes mand Lars, der er biolog.
Han havde læst en artikel om den store sand-krise, vi står over for.
Verden risikerer nemlig (tro det eller ej) at løbe tør for sand.
Den historie vender vi tilbage til.
I Mette Bendixens hoved opstod imidlertid en kobling mellem sandkrisen og hendes ph.
d.
-projekt, hvor hun har undersøgt, hvordan klimaforandringer påvirker Grønlands kyster og deltamiljøer.
© DTUHvad er et delta?
Et delta er en betegnelse for et område ved en flodmunding, der er dannet af de enorme mængder af sediment (for eksempel sand og ler), som floder bringer med sig, når de skærer gennem landskabet.
Kilde: Den Danske Ordbog, KU.
Når Grønlands indlandsis smelter, som den gør med stigende hast, fører afsmeltningen nemlig til enorme sandaflejringer langs kysten.
Så Mette Bendixen tænkte: Gad vide, om Grønland kan blive storleverandør af sand til hele verden?
- Forskning handler ikke altid om at stille rigtig svære spørgsmål.
Her stod vi overfor et simpelt regnestykke: Nogen mangler noget, som Grønland har rigtig meget af, siger hun.
Og også simple ideer kan være geniale.
Det gik for alvor op for Mette Bendixen, da hun og hendes grønlandske sand i juli landede på et af verdens mest prestigefyldte stykke papirer: Forsiden af The New York Times.
Vejen til ColoradoFor foden af Rocky Mountains, hvor bjergene møder USAs enorme prærie, ligger byen Boulder.
Jeg var ikke klar til gymnasiet.
Jeg var så dårlig til at passe mine ting, og mit snit var elendigt.
Mette Bendixen, postdoc.
I 1800-tallet var den en lille, støvet guldgraver-by.
I dag er det en naturskøn universitetsby, som er hjem for omkring 100.
000 indbyggere.
En af dem er Mette Bendixen.
Hun kom hertil i marts sidste år for at arbejde som postdoc på Colorado Universitys arktiske forskningsinstitut, Instaar.
Som kun 34-årig har Mette Bendixen (med mine ord) gjort lynkarriere inden for topforskning.
Selv medgiver hun, at ‘det er gået sindsygt hurtigt’, siden hun i 2017 færdiggjorde sin ph.
d, selvom hun faktisk måtte søge en del legater, før forskningsstillingen i Colorado var hjemme.
- Jeg endte med at arbejde gratis i 10 måneder, inden det lykkedes.
Men hvis man vil blive i forskning og vise sit værd, skal man have tildelt de her forskningslegater, siger hun.
Havnede på geografistudiet af nødMen nu er hun her.
I ‘det lille paradis’, som hun kalder Boulder.
Og hun er kun på vej et sted hen: Fremad i forskningsverdenen.
Blå Bog: Mette Bendixen Mette Bendixen er 34 år og oprindeligt fra Kokkedal i Nordsjælland.
Siden marts 2018 har hun været ansat som postdoc (en person, der er ansat i en tidsbegrænset forskerstilling) ved Institute of Arctic and Alpine Research på University of Colorado med midler fra Carlsbergfondet og Det Frie Forskningsråd.
I Colorado bor hun sammen med sin mand, der ligeledes er forsker, og sin 5-årige søn.
Hun er uddannet geograf og færdiggjorde i 2017 sit ph.
d.
-projekt om klimaændringernes effekt på Grønlands delta- og kystmiljøer fra Københavns Universitet.
Hendes forskning er allerede udgivet i to af de mest anerkendte videnskabelige tidsskrifter, der findes: Nature og Science.
I februar i år udgav hun sammen med en række kolleger forskningsartiklen ‘Promises and Perils of Sand exploitation in Greenland’.
Det var den, der førte til forsiden på The New York Times.
Turen hertil har dog været en smule kringlet.
For havde du mødt Mette Bendixen, dengang hun gik på Rungsted Gymnasium, havde du næppe forestillet dig en fremtidig forsker.
- Jeg var ikke klar til gymnasiet.
Jeg var så dårlig til at passe mine ting, og mit snit var elendigt, fortæller Mette Bendixen om de år, hvor historielæreren ind i mellem sendte hende ud på gangen for at løbe i stedet for at deltage i undervisningen.
Efter gymnasiet søgte hun ind på Roskilde Universitet, RUC.
På noget med samfundsvidenskab, der ikke krævede verdens højeste gennemsnitskarakter.
- Alligevel kom jeg ikke ind, siger Mette Bendixen.
Men så faldt hun over noget, der hed geografi, på Københavns Universitet.
Og hun kunne jo passende give det et år eller to, inden hun forsøgte RUC igen.
- Mit kendskab til geografi var meget småt.
Jeg havde dumpet matematik i gymnasiet, så det naturfaglige var på papiret ikke ligefrem min stærkeste side, siger hun.
Herefter spoler vi tiden 5-6 år frem.
Til 2011, hvor Mette Bendixen (kun afbrudt af en seks måneders smuttur til Berlin for at arbejde på en kaffebar) afleverer sit speciale i naturgeografi.
Til gengæld for det får hun et 12-tal.
Det første nogensinde.
- Jeg havde ingen forventninger, da jeg startede på det studie.
Men langsomt blev jeg bedre og bedre.
Derfor kan jeg også kun sige til andre: Glem det med drømmeuddannelsen.
Prøv dig frem.
Fungerer det ikke, når du drejer til venstre, så drej til højre, siger Mette Bendixen.
Mette Bendixen ved Zackenberg-deltaet i det nordøstlige Grønland.
Sandkrise skaber sandmafiaerInden vi kommer til historien om, hvordan Mette Bendixens forskning havnede på forsiden af New York Times, vender vi lige den der globale sandkrise.
Det er formentlig de færreste, der går rundt og tænker over, at sand er en begrænset ressource.
Men det er det.
En stor del af vores samfund er nemlig bygget på sand.
Særligt i form af beton, hvis opskrift indeholder 40 procent sand.
Sandkrise Vi bruger op mod 50 milliarder tons sand og grus hvert år.
Blandt andet til at lave veje, glas, computere og ikke mindst til at bygge huse.
Efterspørgslen er tredoblet de seneste to årtier, og stigende priser har skabt et marked for tyveri af sand.
Man regner med, at forbruget vil stige til omking 82 milliarder tons om året i 2060.
Særlige Afrika og Asien, der oplever et byggeboom.
Og nej: Sandet i Sahara kan ikke bruges.
Ørkensandet er nemlig for glat og rundt til at indgå i byggematerialer.
Du kan læse mere om den globale sandkrise her.
- Det er ikke engang to år siden, at jeg selv hørte, at der eksisterer sandmafier, fortæller Mette Bendixen.
Mafiaerne findes for eksempel i Indien, hvor de ulovligt udvinder sand fra for eksempel floder med alt, hvad dertil hører af mafia-metoder.
Verden har sand nok for nu.
Men kigger man ud i fremtiden krymper sandreserverne i takt med, at verdens befolkning vokser og flere søger mod byerne - og får penge til at bygge boliger af beton.
Fremskrivninger viser, at efterspørgslen på sand mellem år 2000 og år 2100 stiger med 300 procent, mens prisen vil stige med 400 procent.
Og det er her, at Grønland kan komme i spil som stor-eksportør af de enorme mængder sand, som afsmeltningen fra indlandsisen fører med sig.
Flere grønlandske politikere har allerede taget ideen til sig.
Nu er det op til Mette Bendixen og hendes forsker-kolleger at undersøge, om det i praksis kan lade sig gøre at tjene penge på grønlandsk sand, og samtidig undgå at ødelægge det i forvejen skrøbelige, arktiske miljø.
- Vi er ved at finde pengene til at undersøge det nærmere de kommende år.
Jeg kan kun sige, at det går godt.
Der er interesse, fortæller Mette Bendixen.
Otte procent af al den sand, der bliver udvisket til verdenshavene, kommer fra Grønland.
Der er tale om enorme mængder.
Velkommen på forsidenDet er ikke ligefrem hver dag, at forskning i sand giver genlyd ude i den store verden.
Det føltes ret vildt.
En af mine kolleger sagde, at det er større end at være på forsiden af Nature eller Science.
Mette Bendixen, postdoc.
Alligevel nåede Mette Bendixens forskning helt ind på skrivebordet hos chefredaktøren for New York Times, som havde set artiklen om perspektiver for sand-udvinding i Grønland i det videnskabelige tidsskrift Nature Sustainability.
Han satte den garvede videnskabsjournalist Henry Fountain på opgaven, som ringede til Mette Bendixen for at høre, om hun snart skulle til Grønland.
To uger senere sad de seks mennesker i en lille båd i Grønland.
To af dem journalister.
New York Times havde også lejet en helikopter til lejligheden.
For at få nogle gode billeder.
Efter hjemkomsten gik Mette Bendixen i kiosken for at købe avisen.
Der stod ikke noget om turen til Grønland.
Og så tænkte hun egentlig ikke mere over det, før hun kom hjem fra en tur i bjergene, og en kollega rakte hende et eksemplar af New York times fra d.
4.
juli - USAs nationaldag.
Der var den: ‘Melting Greenland Is Awash in Sand’ (det smeltende Grønland er oversvømmet i sand, red).
- Det føltes ret vildt.
En af mine kolleger sagde, at det er større end at være på forsiden af Nature eller Science (to meget anerkendte videnskabelige tidsskrifter, red.
), siger Mette Bendixen, og fortsætter:- Det bedste er, at jeg har lavet noget, som folk ude i verden - og ikke kun forskerkolleger - synes er interessant.
At jeg har lært nogen noget.
Mette Bendixen er slet, slet ikke færdig med sand.
Udover projektet i Grønland, er hun også begyndt at kigge nærmere på Afrika, hvor sand i fremtiden bliver en knap ressource, fordi befolkningen vokser eksplosivt og langsomt får bedre levestandarder.
- Jeg har egentlig altid gerne ville lave udviklingsarbejde.
Og samtidig elsker jeg det komplekse i noget så simpelt som sand.
Så det er oplagt at kombinere de to ting, siger Mette Bendixen.
FacebookTwitterKopier linkEmner:Grønland|New York Times|USA|Videnskab|Roskilde Universitet




https://www.dr.dk/sporten/formel1/magnussen-traekker-paa-smilebaandet-over-konkurrents-haarde-kritik

Formel1Magnussen trækker på smilebåndet over konkurrents hårde kritikAustralske Daniel Ricciardo mener, at danskeren ødelagde hans løb.
Kevin Magnussen lykkedes ikke med at hente yderligere point til VM-kontoen i Ungarn.
Foto: EPA/Zoltan Balogh HUNGARY OUT 04.
aug.
2019 kl.
18.
08Bemærk: artiklen er mere end 30 dage gammelLæs opSelv om det blev til en lidt flad og pointløs 13.
-plads var der stor tilfredshed i Haas-teamet med danske Kevin Magnussens kørsel i søndagens ungarske Formel 1-grandprix.
Både under og efter løbet fik Magnussen ros i teamradioen - også for at være i stand til at holde Daniel Ricciardo bag sig i løbets sidste del.
Magnussen forsvarede sig til grænsen - en enkelt gang lidt over ifølge dommerne, og det udløste en advarsel, men yderligere skete der ikke, og Magnussen blev nummer 13 foran Ricciardo.
Australieren var meget utilfreds med danskerens kørsel.
- Jeg kiggede efter ham, da jeg kom ud, men det er nok meget godt, jeg lige køler ned, inden jeg taler med ham, for han er ikke glad for konfrontationer.
- Og lige nu er det måske bedst, at jeg ikke snakker med ham overhovedet, siger Ricciardo til TV3+.
Australske Daniel Ricciardo var nødt til at holde afstand til Keven Magnussen efter det ungarske grandprix.
Han var meget utilfreds med danskerens kørsel.
Foto: REUTERS/Matthew Childs Australieren mener, at Magnussen overskred grænsen for, hvor meget og hvordan, man må forsvare sig, når der kommer angreb bagfra.
- Mit løb blev ødelagt, jeg blev nødt til at holde igen for at undgå en ulykke, siger Ricciardo.
Kevin Magnussen tog den melding med et smil.
- Det var godt, siger Magnussen til TV3+ som svar på, at Ricciardo ikke var tilfreds med danskerens møde at køre på.
Magnussen mener, han kørte til grænsen.
Og han gjorde, hvad han kunne for at komme i pointene, hvilket altså ikke lykkedes.
- Jeg kæmpede med alt, hvad jeg havde.
Det er et lidt ærgerligt resultat, men man kan kun gøre sit bedste, siger Kevin Magnussen.
Danskeren har hentet point i 3 af sæsonens 12 løb.
Søndagens grandprix blev vundet af britiske Lewis Hamilton (Mercedes), der også er suverænt i spidsen i det samlede VM-regnskab.
/ritzau/FacebookTwitterKopier link




https://www.dr.dk/nyheder/udland/tyrkiet-vil-angribe-usas-venner-i-syrien

Tyrkisk offensiv i SyrienSe temaUdlandTyrkiet vil angribe USA's venner i SyrienTyrkiets præsident Erdogan siger, at han har varslet Rusland og USA om operationer mod milits, der støttes af USA.
YPG er støttet af USA og har været en vigtig aktør under krigen mod Islamisk Stat i Syrien.
Arkivfoto.
04.
aug.
2019 kl.
17.
08Bemærk: artiklen er mere end 30 dage gammelLæs opTyrkiet vil udføre operationer øst for floden Eufrat i det nordlige Syrien, siger Tyrkiets præsident.
Det er et område, der kontrolleres af den kurdiske milits YPG.
Ifølge præsident Recep Tayyip Erdogan er både Rusland og USA informeret om Tyrkiets hensigter.
YPG har under den syriske borgerkrig været støttet af USA.
Militsen har været stærkt medvirkende til at nedkæmpe den militante bevægelse Islamisk Stat i Syrien.
Ifølge Erdogan har Tyrkiet mistet tålmodigheden med den kurdiske milits, som af den tyrkiske regering beskyldes for at være i ledtog med den forbudte tyrkisk-kurdiske milits PKK.
Tyrkiet er tidligere trængt ind i det nordlige Syrien vest for Eufrat.
- Vi trængte ind i Afrin, Jarablus, al-Bab.
Nu vil vi trænge ind øst for Eufrat.
Vi har delt dette med Rusland og USA.
- Så længe beskydningen for at genere os fortsætter, så vil vi ikke forholde os tavse, siger Erdogan ifølge avisen Sabah.
Avisen skriver, at det tyrkiske militær har rykket svært militært udstyr til grænsen til Syrien, heriblandt kampvogne, som forberedelse til en offensiv.
Det vil blive fulgt med et meget kritisk blik af Nato.
Tyrkiet, der er medlem af forsvarsalliancen, er i forvejen ikke i kridthuset hos de øvrige allierede, efter at den tyrkiske regering har købt og modtaget et avanceret luftværnssystem denne sommer.
Det har skabt kølig luft i forhold til USA, der har smidt Tyrkiet ud af samarbejdet om at udvikle og erhverve det nye kampfly F-35.
/ritzau/FacebookTwitterKopier linkEmner:Islamisk Stat|Recep Tayyip Erdoğan (politiker)|Tyrkiet|Syrien|Militær




https://www.dr.dk/sporten/formel1/endnu-en-dag-bag-rattet-uden-vm-point-til-magnussen

Formel1Endnu en dag bag rattet uden VM-point til MagnussenLewis Hamilton og Mercedes slog Verstappen i flot duel.
Magnussen blev nummer 13.
Danske Kevin Magnussen blev nummer 13 ved det ungarske grandprix.
Foto: REUTERS/Lisi Niesner 04.
aug.
2019 kl.
17.
01 | opdateret 04.
aug.
2019 kl.
17.
36Bemærk: artiklen er mere end 30 dage gammelLæs opSøndagens ungarske Formel 1-grandprix blev vundet af Lewis Hamilton (Mercedes) efter en spændende duel i front, hvor Hamilton og Mercedes endte med at tage fusen på Max Verstappen og Red Bull.
Besøget i Ungarn leverede ikke tiltrængt opmuntring til Kevin Magnussen og Haas-teamet, der igen måtte notere et stort rundt nul i kolonnen med VM-point.
Danskeren fik godt nok masser af ros i teamradioen for sin kørsel, men det endte med en flad 13.
-plads, mens Romain Grosjean udgik på grund af problemer med vandtrykket.
Læs også:Ekspert om slidt Haas-samarbejde: 'Magnussen og Grosjean bør kontakte andre hold'Løbet fik en rolig start, hvor største dramatik ramte Valtteri Bottas (Mercedes), der led slemt efter kontakt med teamkollega Lewis Hamilton.
Bottas, der begyndte som toer, sejlede bagud og måtte i pit efter bare fem omgange.
Frontvingen skulle skiftes, og det kostede dyrt.
Bottas kom ud bag samtlige øvrige kørere og måtte kæmpe sig op igennem feltet.
Han nåede ikke helt op og måtte tage til takke med en ottendeplads.
Lewis Hamilton fejrer sejren i Ungarn, der kom i hus efter en hård duel med Max Verstappen.
Foto: REUTERS/Lisi Niesner Max Verstappen (Red Bull) åbnede løbet som forreste mand og holdt akkurat Lewis Hamilton bag sig indtil 26.
omgang, hvor Verstappen kørte i pit.
Kort efter kørte Hamilton også i pit, og Verstappen var tilbage i front, men Hamilton kørte klart hurtigst midtvejs i løbet.
De to havde en spændende tvekamp kørende langt foran resten af feltet, og løbet igennem blev Verstappen presset hårdt af Hamilton.
Verstappen lignede længe en vinder, men Hamilton og Mercedes lagde en perfekt strategi med et uventet ekstra pitstop.
Og selv om det længe så håbløst ud for briten i forhold til at indhente Verstappen, så viste Mercedes-teamet sig i sidste ende klogest.
Beregningerne holdt stik, og på 66.
af løbets 70 omgange kørte Hamilton forbi hollænderen, og verdensmesteren kørte sikkert sejren hjem til stor jubel hos det sejrsvante Mercedes-team.
Treer i løbet blev Sebastian Vettel (Ferrari).
Strategi forvirrede MagnussenKevin Magnussen valgte en strategi med kun et pitstop, som lå efter 39 af de 70 omgange, men det var tydeligt, at danskeren forud for det enlige pitstop ikke var helt med på, hvad teamets plan var.
- Vi bliver ude.
Vi tager chancen og kører så langt, vi kan, lød det i radioen til Magnussen, der dog havde brug for mere information.
- Hvad er planen, spurgte han nogle omgange før pitstoppet.
- Plan C, lød svaret.
Med nye dæk og 30 omgange tilbage var Magnussen dog ikke blevet ret meget klogere.
Han kom tilbage på banen som nummer 16, men teamkammerat Romain Grosjean lukkede ham forbi med det samme på en ordre fra teamet.
Red Bull-kører Max Verstappen (venstre) og Mercedes' Valtteri Bottas i hård duel under starten ved det ungarske grandprix.
Foto: Attila KISBENEDEK / AFP - Jeg aner ikke, hvad vi laver, fortæl mig mere, sagde danskeren, der fik besked på, at han skulle køre løbet færdigt på softdæk - og håbe på hjælp fra andre for at kunne klemme sig op i top-10 og hente point til VM-regnskabet.
Det lykkedes ikke, men Magnussen fik en del opmærksomhed sidst i løbet, hvor han kæmpede for at holde Daniel Ricciardo bag sig.
Det lykkedes, men Ricciardo og Renault-teamet var stærkt utilfredse med Magnussen måde at forsvare sig på.
Mens Magnussen blev nummer 13 og fik masser af ros for sin kørsel af teamet, udgik Romain Grosjean på sin 51.
omgang.
Franskmanden begyndte løbet som nummer ni, men han blev hurtigt kørt ud af pointene, og problemer med vandtrykket tvang ham i sidste ende til at parkere sin racer.
Magnussen har scoret VM-point i tre af 12 løb i 2019.
/ritzau/FacebookTwitterKopier linkEmner:Daniel Ricciardo (racerkører)|Kevin Magnussen (racerkører)|Red Bull|Formel 1|Ungarn




https://www.dr.dk/sporten/fodbold/superliga/norsk-missil-forvaerrer-esbjerg-saesonstart-yderligere

SuperligaNorsk missil forværrer Esbjerg sæsonstart yderligereOB vandt søndag 1-0 over Esbjerg på en veltimet halvflugter af Sander Svendsen.
04.
aug.
2019 kl.
16.
20 | opdateret 04.
aug.
2019 kl.
18.
40Bemærk: artiklen er mere end 30 dage gammelLæs opSelv om Esbjerg spillede en god kamp søndag eftermiddag mod OB, var det ikke nok til at tage point i fjerde spillerunde af 3F Superligaen.
Esbjerg var ellers bedst i store dele af kampen mod et tamt OB-mandskab, men vestjyderne har svært ved at score mål, og det var også tilfældet søndag.
Omvendt var OB kynisk, da holdet fik chancen efter en af de dårligere præstationer indtil videre.
Det betyder, at esbjergenserne forsat ligger næstsidst i tabellen med et point efter fire kampe, mens fynboerne er på en foreløbig femteplads med seks point.
Lige ved og næsten for EsbjergI starten var det ellers Esbjerg, der sad på det meste, men første halvleg var symptomatisk for esbjergensernes sæsonstart, og især en situation beskrev den meget godt.
Efter et af flere gode opspil ude i Esbjergs højreside fik angriberen Yuri Yakovenko et perfekt indlæg fra vestjydernes højrekant Mathias Kristensen, men den ukrainske angriber tog et for langt træk og lavede i stedet frispark på OB's målmand Oliver Christensen og modtog et gult kort.
Lige ved og næsten for hjemmeholdet, der stod velorganiseret på banen, var gode med bolden og gjorde det svært for fynboerne at komme igennem.
Faktisk havde gæsterne ikke en reel chance i første halvleg, da de spillede for langsomt.
Ryan Laursen (nr.
4) tackler Esbjergs Lasha Parunashvili.
Der blev gået til stålet i det vestjyske, hvor dommer Benjamin Willaume-Jantzen stangede ni advarsler ud.
I anden var kampbilledet det samme.
Esbjerg gik længere frem på banen, og det betød, at fynboerne fik mere plads offensivt.
Det udnyttede OB's nyindkøbte Sander Svendsen efter 66 minutters spil.
Angriberen halvflugtede bolden op i nettaget ude foran feltet, og nu var OB foran trods spil og chancer.
Esbjerg gik nu endnu længere frem på banen, og det betød flere omstillingsmuligheder til gæsterne, der stod bedre i forsvaret, efter at de var kommet foran.
Skarpheden manglede for hjemmeholdet, og kampen endte 0-1.
Esbjerg skal til Aalborg i næste spillerunde, mens fynboerne tager imod Randers hjemme.
/ritzau/FacebookTwitterKopier linkEmner:Esbjerg|Odense Boldklub|Fodbold|3F|Aalborg




https://www.dr.dk/sporten/formel1/omgang-omgang-magnussen-bliver-nummer-13-i-ungarn

Formel1OMGANG FOR OMGANG Magnussen bliver nummer 13 i UngarnFormel 1-feltet er nået til det ungarske grand prix.
Sæsonens 12.
løb.
04.
aug.
2019 kl.
14.
50 | opdateret 04.
aug.
2019 kl.
16.
51Bemærk: artiklen er mere end 30 dage gammelLæs opFacebookTwitterKopier linkEmner:Budapest|Ungarn




https://www.dr.dk/nyheder/udland/masseskyderi-i-ohio-efterlader-ni-doede-vi-hoppede-over-et-hegn-og-maatte-traede-paa

UdlandMasseskyderi i Ohio efterlader ni døde: 'Vi hoppede over et hegn og måtte træde på mennesker'Det er endnu uvist, hvorfor en mand skød og dræbte ni mennesker ved en bar i Ohio i USA.
Lørdag aften lokal tid blev ni dræbt ved et skyderi i Dayton i den amerikanske delstat Ohio.
Ifølge det lokale politi er yderligere 26 personer såret af skyderiet.
Af Sandra Meersohn Meinecke04.
aug.
2019 kl.
16.
46Bemærk: artiklen er mere end 30 dage gammelLæs opNi personer samt gerningsmanden er dræbt og 26 indlagt på hospitalet efter skyderi i den amerikanske delstat Ohio.
Gerningmanden er skudt og dræbt på stedet, bekræfter politietSkyderiet fandt sted i området Oregon District i Dayton, som er kendt for sine natklubber, barer, gallerier og butikker og ligger i det vestlige Ohio.
Ifølge flere medier startede skyderet ved baren Ned Peppers, men det er endnu ikke blevet bekræftet af politiet.
Billeder, der lagt ud på sociale medier, viser, hvordan folk flygter gennem gaderne for at komme væk fra skyderiet.
Flere vidner bruger også de sociale medier til at dele og skrive om den 'forfærdelige' oplevelse.
En af den er twitter-bruger Hannuh.
Hun skriver, at hun hørte skud, da hun opholdt sig på Ned Peppers terrasse.
I første omgang løb hun derfor ind i baren, men blev sendt ud igen, da skyderiet angiveligt kom derfra.
- Vi måtte løbe for livet.
Vi hoppede over et hegn og trådte på flere mennesker på vejen.
Vi gemte os, hvert eneste sted vi kunne finde, skriver hun.
Heldigvis var politiet i nærheden, så gerningsmanden blev hurtigt stoppet, fortæller assisterende politichef Matt Carper til BBC.
Læs også:Nyt skyderi i USA: Ni døde i OhioGerningmanden skudt på vej ind på barEt andet øjenvidne til skyderiet, som Sky News har talt med, James Williams, fortæller, at han så en mand med en riffel nærme sig området, inden han åbnede ild.
James Williams deler også sin oplevelse på de sociale medier, hvor han skriver, at gerningsmanden forsøgte at komme ind på baren Ned Peppers, men at han aldrig nåede ind på baren, da han blev stoppet i døren, hvor han fik taget sin riffel fra sig og blev skudt.
- Det er forfærdeligt.
Jeg har aldrig set noget lignende.
Ned Peppers skriver på sin Instagram-profil, at alle deres medarbejdere er uskadte, og 'at deres hjerte er med alle involverede'.
Jae Williams, som BBC har talt med, var til et musikarrangement i Oregon, da der blev skudt i området.
- Jeg er meget chokeret.
Vi blev allesammen evakueret hurtigt og sikkert og fik besked på at holde os fra området, siger han.
Da han blev dirigeret væk fra Oregan i sin bil, kunne han se masser af politifolk og flere ambulancer.
Masseskyderiet i Ohio kommer mindre end et døgn efter, at 20 personer blev dræbt i et skyderi i en Walmart-forretning ved et butikscenter i byen El Paso i den amerikanske delstat Texas.
Oregon District i Dayton  er kendt for sine natklubber, barer, gallerier og butikker og ligger i det vestlige Ohio.
Der bor 145.
000 mennesker i byen.
FacebookTwitterKopier linkEmner:Ohio|Twitter|Kriminalitet|BBC|Caféer og barer




https://www.dr.dk/nyheder/indland/finskytte-blev-sat-ind-27-aarig-mand-havde-forskanset-sig-med-sin-fireaarige-datter

IndlandFinskytte blev sat ind: 27-årig mand havde forskanset sig med sin fireårige datterPolitiet har i eftermiddag været talstærkt til stede i Bispehaven i det vestlige Aarhus.
Politiets aktionsstyrke er blevet sat ind under en politiaktion i Bispehaven.
(Foto: Presse-fotos.
dk © Scanpix)Af Anna Sol Jørgensen04.
aug.
2019 kl.
15.
50 | opdateret 05.
aug.
2019 kl.
11.
45Bemærk: artiklen er mere end 30 dage gammelLæs opDet udløste en større politiaktion, da en 27-årig mand tidligere i dag havde forskanset sig med sine fireårige datter i en lejlighed.
Aktionen foregik på Hasle Centervej i Bispehaven i det vestlige Aarhus.
Kort før klokken 16 blev manden anholdt, da det blev besluttet at trænge ind i lejligheden.
Indtrængningen og anholdelsen forløb uden problemer, oplyser Østjyllands Politi.
Svært bevæbnede betjente fra politiets aktionsstyrke udstyret med våben med kikkertsigte har ellers været sat ind under politiaktionen.
Det fremgår af billeder fra stedet.
Frygtede skader på datterenPolitiets aktionsstyrke er specialtrænede politifolk, der indsættes, hvis der er en gidselsituation i gang, i tilfælde af terror eller ved anholdelse af særligt farlige personer.
- Østjyllands Politi sendte flere patruljer til stedet for at få kontakt til den 27-årige mand, da der var frygt for, at han måske ville gøre skade på den 4-årige pige, skriver politiet i en pressemeddelselse.
- Politiet fik hurtigt kontakt til personerne i lejligheden, og der blev løbende forhandlet og kommunikeret, lyder det videre.
Den fireårige pige er ikke kommet til skade og har det efter omstændighederne godt.
Den 27-årige mand er blevet sigtet for trusler på livet og bliver kørt til afhøring på politigården i Aarhus, hvor der vil blive taget stilling til, om han skal fremstilles i grundlovsforhør i morgen.
Beboere evakueretEn beboer i den opgang, hvor politiet var talstærkt til stede, fortæller til BT, at politifolk ved 12-tiden begyndte at ringe på for at fortælle beboerne, at der var problemer i en lejlighed på 6.
sal.
Østjyllands Politi oplyser, at de øvrige beboere i opgangen blev evakueret, da 'politiet ikke ville tage nogen chancer, inden man havde det fulde overblik over situationen'.
- Der var dog på intet tidspunkt nogen fare for de øvrige beboere, lyder det i pressemeddelelsen.
Politiet arbejder fortsat i lejligheden, mens de evakuerede beboere har fået lov til at vende retur.
FacebookTwitterKopier linkEmner:Østjyllands Politi|Politi|Aarhus|Kriminalitet|Politiets Efterretningstjeneste




https://www.dr.dk/nyheder/regionale/fyn/familiefar-med-fire-boern-soegte-eventyret-nu-er-nicolai-fodboldtraener-i

FynFamiliefar med fire børn søgte eventyret: Nu er Nicolai fodboldtræner i MalagaFamilien drømte om at komme ud af 'hverdags-hamsterhjulet'.
Nu bor de i Spanien på andet år.
Af Anne Mette Dam Thrane04.
aug.
2019 kl.
14.
20Læs opNår inspirationen ikke finder dig, må du finde den.
Det var tesen, der fik den fynske fodboldtræner Nicolai Johansen til at hive teltpælene op i de trygge rammer, fylde bilen op med det mest nødvendige og flytte til det sydlige Spanien sammen med sin hustru og fire børn i alderen to til ni år.
Sidste sommer flyttede de til en lille by nær Malaga for at gøde Nicolais drøm om at blive fodboldtræner på højt plan.
Jeg er jo stadig cirkusdirektør for fire børn, men hernede har man bare masser af tid til sine børn på en anden måde.
Nicolai JohansenHan havde fået tilbudt et job som træner på ungdomsakademiet FC Malaga, og planen var at blive i Spanien i op til to år.
- Vi havde brug for et eller andet eventyr.
Jeg har selv tidligere boet to år i to forskellige lande - i henholdsvis England og Østrig - så jeg havde den der udlængsel, siger Nicolai Johansen.
Han har været selvstændig i mange år, og har blandt mange andre jobs også været grøntsagshandler i Odense, træner i Svendborg og instruktør i DBU.
- Udover fodbold har jeg svært ved bare at finde ro ved én ting.
Fodbolden er min passionerede del, fortæller han.
Nicolai Johansen på FC Malaga Akademiet.
Det næste karriereskridtAllerede efter det første år på akademiet i Malaga, blev endnu en af Nicolai Johansens drømme indfriet, da han blev tilbudt en professionel et-årig kontrakt med fodboldklubben Velez-Malaga, som han nu er en af hovedtrænerne for.
- Det kom lidt ud af det blå, og jeg snakkede med min familie om det, fordi det kræver en del flere timer.
Men det var bare noget, jeg ikke kunne sige nej til, så jeg tog chancen, fortæller Nicolai Johansen, der i sit nye job stadig kan gå hjem til familien klokken to om eftermiddagen og så supplere med lidt aftenarbejde.
Sæsonen startede i onsdags og er hans hidtil største professionelle udfordring.
- Det bliver sindssygt spændende - det skal nok gå godt.
Nu har jeg satset mange år på at blive professionel fodboldtræner på fuldtid, så det var også en inspirationstur for at lære at anskue fodbold på en anden måde.
Velez-Malaga spiller i en spansk række, der kan sammenlignes med 1.
division i Danmark.
På længere sigt håber Nicolai at blive træner for en engelsk klub.
En anden kulturUd over arbejdet, der pynter på cv'et og giver 37-årige Nicolai Johansen forhåbninger om spændende jobtilbud i fremtiden, så skal livet i Spanien også give familien et indblik i en anden kultur, plads til refleksion og bedre tid til hinanden.
Nicolai og hans to-årige datter til til nabohygge på vejen.
- Vi havde brug for nogle nye input i hverdagen.
Nogle gange er det sundt at betragte sig selv et andet sted fra og så være glad for de ting, man har i Danmark, og de mennesker, der betyder noget for én, siger Nicolai Johansen.
Børnene i familien har ingen iPads, telefoner eller spillekonsoller, og de har heller ikke internet i hjemmet i Spanien.
Men det hænger fint sammen med det nye hverdagsliv.
- Man lærer hinanden bedre at kende, og de lærer hinanden bedre at kende som søskende.
Især de to store har et enormt tæt bånd, og det er lige som om båndene er blevet stærkere, fortæller Nicolai Johansen.
Familien opholder sig ude i de fleste af døgnets timer.
Det minder Nicolai om dengang, han var barn, hvor han spillede rundbold og fodbold ude på gaden.
- Vi bor på en fantastisk vej med en masse fantastiske naboer.
Det er jeg glad for at kunne give børnene.
Jeg kendte jo knap nok mine naboer hjemme i Danmark.
Men savnet af bedsteforældrene hjemme i Danmark er en af de ting, familien må leve med sydpå.
Mere tid til familienDet kunne måske tage pusten fra de fleste at rykke et trygt hverdagsliv med fire børn op ved rode og flytte 3.
000 kilometer sydpå, men Nicolai Johansen tager det roligt.
Danskere, der udvandrer til udlandetI første kvartal af 2019 var der 4.
766 danskere, der flyttede adresse til udlandet.
De ti mest populære lande, danskerne udvandrer til, er:1.
Tyskland (1.
043)2.
Sverige (907)3.
Storbritannien (683)4.
Polen (620)5.
Norge (602)6.
USA (596)7.
Rumænien (543)8.
Spanien (530)9.
Grækenland (485)10.
Kina (429)- Vi havde ikke sagt så meget til børnene - bare at de skulle prøve at gå i skole og børnehave i et andet land, fortæller han og fortsætter:- Børn er enormt omstillingsparate.
De har ikke alt det med for og imod, de kaster sig bare ud i det.
Og så har de fået venner hernede.
Ikke at de har glemt deres venner hjemme i Danmark, men så er det her, man er, og så leger de med dem.
Selv om der var nogle små sprogmæssige udfordringer i starten, så er størstedelen af skiftet fra Odense til Malaga gået glat.
- Det er jo ikke, fordi vi har sluppet alle problemer eller udfordringer hjemme fra Danmark.
Jeg er jo stadig cirkusdirektør for fire børn, men hernede har man bare masser af tid til sine børn på en anden måde, fortæller Nicolai Johansen.
I det spanske skolesystem skal man være tre år, når man starter i børnehave, derfor går Nicolais hustru, Tea Lie, hjemme med den yngste datter på to i Spanien og tager indimellem tilbage til Danmark for at arbejde og tage nogle kurser som psykoterapeut.
- Det er meget rart, at man har mulighed for at opleve sit barn - og ikke bare sender dem i institution, når de er ni-ti måneder - så det er helt klart en gave, fortæller Nicolai Johansen.
30 år tilbage i tidenMen det store eventyr krævede en del af børnene, da den spanske hverdag begyndte.
- Det var først, da de startede deres skolegang, at de fik lidt af et chok, fortæller Nicolai.
Familiens fire børn.
Yderst til venstre 2-årige Ida, herefter Karl på 5 år, Astrid på 8 år og Alfred på 9 år.
Økonomien rakte ikke til en international skole, og forældrene ønskede, at børnene skulle være en del af lokalområdet, hvor de fleste er spaniere, så børnene skulle lære at begå sig i en almindelig spansk skole.
- Det er et helt andet skolesystem.
Man er vitterligt 30 år tilbage i tiden, og spanskrøret hedder altså ikke spanskrøret for ingenting.
Det er sådan lidt kæft, trit og retning-agtigt, men det har de måske haft meget godt af i virkeligheden.
Det er det samme i den spanske børnehave, hvor Nicolais 5-årige søn går, fortæller han.
- Selv om det er sindsygt godt vejr hver dag, så gør de dem allerede skoleklar.
De skal lære at skrive, og de er kun ude 30 minutter om dagen.
Bare gør detAlfred og Karl trætte efter en dag på stranden.
Det er tydeligt at fornemme, at livet i Malaga står i stor kontrast til hverdagslivet i Danmark, hvor begge voksne arbejdede fra otte til fem.
Og det får Nicolai også mange kommentarer på.
- Der er mange, der siger, "eeeej, hvor er det fedt, at I gør det", og hvor jeg så tænker, hvorfor gør I det ikke bare?
Hvis I synes, det er så fedt, så bare gør det.
- Men oppe i tankerne gør vi det ofte sværere, fordi vi har så mange overvejelser og så mange plusser og minusser.
Hjerterum og fællesskabEfter en tur hjem til Danmark i sommerferien, længtes familien efter at komme tilbage til Spanien.
- Vi savnede menneskene, energien og attituden, som er blandt folk hernede.
Man har tid til at stoppe op, og man går ikke med skyklapper på, som vi ofte gør hjemme i Danmark, siger Nicolai Johansen og tilføjer:- Her er der et andet hjerterum på en eller anden måde, hvor man er interesseret i hinanden og i fællesskabet.
Eventyret fortsætter lidt endnu for den fynske familie, indtil de - formentlig næste år - igen vender hjem til den faste base i Odense, hvor huset er lejet ud.
- Vi er udenfor hele tiden, fortæller Nicolai.
Som naboer mødes man til kaffe og daglig snak på vejen.
Og det ser børnene også frem til.
- Børnene vil rigtig gerne tilbage, og jeg har forståelse for, at børn skal have en fast base.
Men Nicolai Johansen har lært af tiden i Spanien, at fremtiden er uforudsigelig.
- Vi ved aldrig, hvad der sker.
Der kan nå at ske en masse ting bare på et par dage, siger han.
Spørger man Nicolai Johansen, hvad der har været det bedste indtil videre, fremhæver han særligt to ting.
- Dét, at møde nye kulturer og andre mennesker, som er meget anderledes end danskerne.
- Men det bedste har måske været, at man lærer sine børn lidt at stå på egne ben.
Hvis de er ude at svømme på dybt vand, så har de pludselig lært, at sker det igen i livet, så kan de godt finde ud af at manøvrere i det.
Og jeg kan se, at mine børn har ændret sig på det punkt.
Men den dybe refleksion kommer nok først engang i fremtiden, mener Nicolai Johansen.
- Det er formentlig først, når jeg kommer hjem, og jeg træder ind i det samme gamle hamsterhjul, at jeg virkelig lærer, hvad jeg har fået ud af det.
FacebookTwitterKopier linkEmner:Malaga|Spanien|Fodbold|DBU|Apple Inc.





https://www.dr.dk/nyheder/udland/overblik-de-mest-doedelige-masseskyderier-i-usas-historie

UdlandOverblik: De mest dødelige masseskyderier i USA’s historieGårsdagens skyderi i Texas indtager en trist ottende-plads på listen.
USA er inden for et døgn blevet ramt af to masseskyderier, der tilsammen har kostet mindst 29 personer livet.
(ARKIVFOTO) Af Mark Lindved Norup04.
aug.
2019 kl.
14.
06Bemærk: artiklen er mere end 30 dage gammelLæs opTo masseskyderier på under et døgn har i USA krævet mindst 29 uskyldige ofre.
I går gik en 21-årig gerningsmand amok i et supermarked i Texas og dræbte 20 mennesker.
I dag er det i byen Dayton i Ohio, hvor politiet melder om ni døde.
MasseskyderierIfølge organisationen Gun Violence Archive har der i år været 251 masseskyderier i USA.
Et masseskyderi defineres ved, at fire eller flere personer er blevet ramt af skud ved samme hændelse.
Kilde: Gun Violence ArchiveIfølge CNN kan den første hændelse af det, som vi i dag forstår som et masseskyderi, spores tilbage til den 6.
september 1949, da Anden Verdenskrig-veteranen Howard Unruh med en pistol gik rundt i sit nabolag i New Jersey og vilkårligt skød og dræbte 13 mennesker.
Siden da har der været hundredvis af masseskyderier i USA, og mange af dem med langt flere døde til følge.
Her er de 10 værste.
59 dræbtRedningspersonale på stedet i Las Vegas, hvor 59 mistede livet og flere hundrede blev såret.
Las Vegas - 1.
oktober, 2017Musikfestivalen Route 91 Harvest dannede ramme om det hidtil mest dødelige masseskyderi i USA’s nyere historie, da den 64-årige Stephen Paddock fra 32.
sal på et hotel overfor åbnede ild.
I alt var flere end 20.
000 samlet til festivalen, og i kugleregnen og den efterfølgende panik kom over over 500 til skade.
Gerningsmanden tog livet af sig selv på hotelværelset.
Se video fra masseskyderiet i Las Vegas.
49 dræbtModeren til et af ofrene for masseskyderiet sørger på sin søns kiste.
Orlando – 12.
juni, 2016På homo-natklubben Pulse åbnede Omar Saddiqui Mateen pludselig ild mod gæsterne og dræbte 49 og sårede 50.
Inden angrebet ringede han til alarmcentralen og erklærede sin sympati for terrorgruppen Islamisk Stat.
Omar Saddiqui Mateen blev skudt og dræbt af politiet på gerningsstedet.
32 dræbtBevæbnede politibetjente på vej ind på universitetet Virginia Tech, hvor 32 blve dræbt af en medstuderende.
Blacksburg – 16.
april, 2007Den 23-årige Seung-Hui Cho, der er født i Sydkorea, dukkede op med semiautomatiske håndvåben på universitetet Virginia Tech og skød og dræbte 32 studerende.
Cho, der et par år tidligere var blevet henvist til en læge efter at have talt om at begå selvmord, skød sig selv, inden politiet fik fat i ham.
27 dræbtEt af de våben, der blev fundet på Sandy Hook, hvor 20 små børn blev dræbt af en bevæbnet gerningsmand.
Newtown – 14.
december, 2012På skolen Sandy Hook stod 20-årige Adam Lanza bag et masseskyderi rettet mod børn.
I alt dræbte han 20 børn i alderen seks til syv år.
Også seks voksne på skolen blev hans ofre.
Efterfølgende konstaterede politiet, at han også havde skudt sin mor.
Lanza skød sig selv, da politiet nærmede sig.
En rapport slog efterfølgende fast, at Adam Lanza havde mentale problemer.
25 dræbtPoliti og FBI arbejder på gerningsstedet i Sutherland Springs, Texas, hvor 26-årige Devin P.
Kelley har dræbte 26 kirkegængere.
Sutherland Springs, 5.
november, 2017En lille baptistkirke i et landligt område i Texas blev skueplads for en massakre begået af Devin Patrick Kelley.
Han skød og dræbte 25 kirkegængere.
Det formodes, at han ville hævne sig på sin svigermor, som han tilsyneladende var uvenner med, og som ofte kom i kirken.
Han blev såret af en bevæbnet borger under angrebet, men han skød og dræbte sig selv i sin bil.
23 dræbtBetjente foran cafeteriet, hvor 23 mennesker blev likvideret i 1991.
Killeen – 16.
oktober, 1991Den 35-årige George Hannard kørte sin pick up-truck ind i et cafeteria i Texas, hvorefter han steg ud og skød og dræbte 23 mennesker.
Han skød efterfølgende sig selv.
På det tidspunkt blev det anset for at være det mest dødelige masseskyderi i USA’s historie.
21 dræbtJames Huberty, der skød og dræbte 23 uskyldige i 1984.
San Diego - 18.
juli, 1984James Huberty på 41 år gik ind på en McDonald’s og skød 21 voksne og børn.
Han var bevæbnet med automatvåben, haglgevær og pistol.
Han blev dræbt af en af politiets snigskytter en time efter at have påbegyndt angrebet.
20 dræbtVideoovervågning fra supermarkedet i El Paso, hvor en bevæbnet gerningsmand i går gik amok og dræbte 20 personer.
El Paso – 3.
august, 2019Gårsdagens angreb kniber sig ind på en trist ottendeplads på listen over flest dræbte i et masseskyderi.
Supermarkedet i grænsebyen El Paso var fyldt med tusindvis af kunder, og gerningsmanden gik rundt og skød omkring sig.
Han blev anholdt af politiet, uden at der blev løsnet skud.
18 dræbtEt af ofrene for Charles Whitmans masseskyderi bliver båret væk fra universitetets område.
(© Copyright 2017 The Associated Press.
All rights reserved.
)Austin – 1.
august, 1966Den tidligere marinesoldat Charles Whitman dræbte 16 og sårede 30, da han fra et tårn skød ned på studerende og ansatte på et universitet i Texas.
Han havde tidligere på dagen også dræbt sin mor og kone.
Whitman blev skudt af politiet.
17 dræbtMindesmærker for ofrene i Parkland-massakren, der fik titusindvis af unge på gaden for at kræve strammere våbenlovgivning.
Parkland – 14.
februar, 201819-årige Nikolas Cruz, der var blevet smidt ud af Marjory Stoneman Douglas High School for dårlig opførsel, vendte bevæbnet tilbage og dræbte både elever og lærere.
Der var på skolen ikke lang tid forinden gennemført øvelser med det specifikke formål at forberede eleverne på en situation, hvor en bevæbnet gerningsmand skulle dukke op med henblik på et masseskyderi.
Massakren satte gang i en række af demonstrationer, hvor særligt skoleelever gik på gaden for at kræve en strengere våbenlovgiving for at komme masseskyderierne til livs.
FacebookTwitterKopier linkEmner:Islamisk Stat|Texas|Mord|USA|Kriminalitet




https://www.dr.dk/nyheder/udland/borgmester-efter-masseskyderi-i-ohio-hundredvis-kunne-vaere-draebt

UdlandBorgmester efter masseskyderi i Ohio: Hundredvis kunne være dræbtEn tungt bevæbnet gerningsmand dræbte ni og sårede 26 i løbet af et minut, inden han selv blev skudt.
Ni personer plus gerningsmanden mistede i nat livet ved et masseskyderi i Dayton i den amerikanske delstat Ohio.
Af Sean Coogan04.
aug.
2019 kl.
15.
30Bemærk: artiklen er mere end 30 dage gammelLæs opEn nat i det feststemte Oregon-nabolag i byen Dayton i Ohio udviklede sig i nat til en tragisk affære, da en bevæbnet mand iklædt skudsikker vest begyndte at skyde omkring sig.
Skyderiet fandt sted ved 01-tiden lokal tid og kostede ni personer plus gerningsmanden livet, mens 26 blev såret.
Der er tale om en forfærdelig dag for byen, men episoden kunne have kostet mange flere menneskeliv, oplyser Daytons borgmester, Nan Whaley.
Læs også:7 ting du ikke vidste om masseskyderier i USADer gik nemlig under ét minut fra, at gerningsmanden begyndte at skyde, til han var blevet skudt og dræbt af politifolk, som patruljerede i området.
Gerningsmanden var bevæbnet med en kraftig riffel med et ekstra langt magasin og havde ekstra ammunition på sig, oplyser borgmesteren.
- Hvis Daytons politi ikke var kommet frem inden for et minut, kunne hundredvis af folk i området være døde, siger Nan Whaley, der siger, at tusindvis af mennesker befandt sig i Oregon-distriktet, der er kendt for sit natteliv.
Ingen detaljer om gerningsmandenPå et pressemøde for kort tid siden gav borgmesteren og det lokale politi detaljer om skyderiet til den fremmødte presse.
Her kom de blandt andet ind på, at gerningsmanden var tungt bevæbnet og bar skudsikker vest.
Læs også:OVERBLIK Jo flere våben, des flere dræbteDer blev dog ikke delt detaljer om hverken gerningsmanden, hans motiver eller ofrene for nattens angreb, men borgmesteren oplyste, at nogle af de sårede var i kritisk tilstand.
- Vi kender ikke gerningsmandens tanker på nuværende tidspunkt.
- Vores tanker er med de folk, der tog ud en lørdag aften og troede, at de kunne komme sikkert hjem.
251 masseskyderier i årTidligere i går rundede USA en trist milepæl, da en mand trådte ind i et Walmart-supermarked i El Paso i Texas og begyndte at skyde omkring sig.
Det var nemlig masseskyderi nummer 250 i USA i 2019.
Angrebet kostede 20 mennesker livet og undersøges som en hadforbrydelse.
Blot 13 timer senere blev amerikanerne så ramt af masseskyderi nummer 251, da den tungt bevæbnede gerningsmand begyndte at skyde i Dayton.
Tallet er baseret på data fra organisationen Gun Violence Archive, der definerer et masseskyderi som en skudepisode, hvor mindst fire personer ud over gerningsmanden dræbes eller såres af skud.
Den amerikanske præsident, Donald Trump, oplyser, at FBI arbejder sammen med de lokale myndigheder i både Dayton og i El Paso.
FacebookTwitterKopier linkEmner:Donald Trump (politiker)|Kriminalitet|Texas|USA|Walmart




https://www.dr.dk/sporten/golf/dansk-golfspiller-lukker-british-open-med-skidt-runde

GolfDansk golfspiller lukker British Open med skidt rundeDagens runde blev ingen succesoplevelse for Nicole Broch Larsen, der samlet sluttede fem slag over par.
Nicole Broch Larsen gik dagens finalerunde i fem slag over par.
04.
aug.
2019 kl.
15.
00Bemærk: artiklen er mere end 30 dage gammelLæs opHvis golfspilleren Nicole Broch Larsen havde håbet på at kunne blande sig i kampen om topplaceringerne i dagens finalerunde i majorturneringen British Open, blev hun slemt skuffet.
Danskeren gik fjerde og sidste runde på Woburn Golf and Country Club i fem slag over par - Larsens klart dårligste runde i turneringen.
De 77 slag, hun brugte på at komme rundt på de 18 huller, betød, at hun også måtte tage til takke med en samlet score på fem slag over par.
Læs også:Thorbjørn Olesen vinker farvel til topplacering i USA efter en elendig rundeGenerelt havde Nicole Broch Larsen svært ved at finde sit niveau fra de første tre runder.
En dobbeltbogey, seks bogeys og blot tre birdies blev det til.
Fredag klarede den 26-årige dansker cuttet til weekendens runder og er derfor sikret en plads i den bedste halvdel af turneringen.
Men dagens nedtur betyder, at hun slutter i den tunge ende af den gode halvdel.
De sidste spillere mangler fortsat at komme i aktion i dag.
Tidligere i turneringen var også Nanna Koerstz Madsen med i British Open, men hun klarede ikke cuttet til de afgørende runder.
/ritzau/FacebookTwitterKopier linkEmner:Golf




https://www.dr.dk/sporten/fodbold/kvindeligaen/spansk-ligachef-dansk-kvindefodbold-er-en-diamant-der-skal-slibes

KvindeligaenSpansk ligachef: Dansk kvindefodbold er en diamant der skal slibesI Spanien har kvindefodbold stor succes, og den kan kopieres til Danmark.
Pedro Malabia, chef for kvindernes La Liga i Spanien, til pressemødet for lanceringen af den nye kvindeliga i Danmark.
Af Michael Sten Jensen04.
aug.
2019 kl.
12.
10 | opdateret 07.
okt.
2019 kl.
11.
37Bemærk: artiklen er mere end 30 dage gammelLæs op'Man må pisse eller stå af potten', som det en smule bombastisk hedder.
Og det har folkene bag den nye kvindeliga så gjort, efter at det i en lang årrække ikke er lykkedes at skabe et særligt kommercielt attraktivt produkt i dansk kvindefodbold.
En aftale med Gjensidige Forsikring blev for knap en uge siden præsenteret som den største aftale nogensinde i dansk kvindefodbold, og det er naturligvis med til at hæve ambitionerne for det produkt, kvindefodbolden, som lige nu har et kæmpe-momentum globalt set.
Over en milliard tv-seere fulgte således med under sommerens VM i Frankrig.
Til præsentationen af den nye kvindeliga var der fløjet kyndig ekspertise ind fra Spanien.
Pedro Malabia, chef for kvindernes La Liga, kunne med vid og engagement berette om de kvantespring, som ligaen i det fodboldgale land over de seneste fire år har taget.
Fra et produkt uden ben at stå på, ingen hold eller interesse, til et foreløbigt højdepunkt i marts, hvor 60.
739 tilskuere overværede Atlético Madrid spille mod FC Barcelona.
Over 60.
000 så Atlético Madrid og Barcelona dyste i slutningen af marts.
Alt sammen, fordi cheferne i den spanske La Liga tog ansvaret på sig og så mulighederne i at 'låne' lidt brandværdi samt give en platform til kvinderne, så der kunne komme gang i sagerne, siger Pedro Malabia, der har 20 års erfaring med kvindefodbold i Spanien.
- Kvindefodbold i Spanien var en døende patient.
Der var ingen interesse fra det spanske fodboldforbund, fra fans eller klubber.
Men klubberne gik sammen til La Ligas præsident og bad om at gøre noget, og den opgave tog præsidenten på sig.
- Fire år senere er 41 klubber involveret i at løfte projektet sammen, og der er brugt mange ressourcer på at få folk til at forstå, at det ikke er pigefodbold, men kvindefodbold, og at kvinderne altså kan spille fodbold, siger Pedro Malabia.
12 af de 16 hold i kvindernes La Liga spiller i samme klub som et herrehold fra de to bedste, spanske divisioner, og der kommer hele tiden flere til.
Eksempelvis har Real Madrid i juni annonceret klubbens første kvindehold.
Skal tænke som virksomhederTil præsentationen skulle man spejde langt efter repræsentanter fra de 14 superligaklubber, men det skal man ikke lægge så meget i, lyder det fra Pedro Malabia.
Klubberne skal nok se fidusen, hvis de angriber det fra den rigtige vinkel.
Men det kræver investeringer, og det kræver ansvarlig ledelse, så man ikke risikerer at skabe en boble af store lønninger, som før eller siden vil briste.
Fokus skal i stedet være på at investere i klubbernes infrastruktur.
- De mange millioner, som er kommet ind i projektet i Spanien, er først og fremmest gået til at udvikle klubbernes organisation, infrastruktur og kommunikation.
På den måde har det været muligt at tage små skridt hele tiden med digitale kampagner, muligheden for livescore og enkelte, velproducerede kampe på tv, siger Pedro Malabia.
- Superligaklubber og investorer skal i stedet introduceres til kvindefodbold som en usleben diamant, og de skal se den nye kvindeliga som et blankt lærred, man kan male, som man vil, siger Pedro Malabia.
Det vigtigste var dog, at så mange etablerede klubber i La Liga gik sammen om at bruge deres platform til at promovere kvindefodbolden med den mission, at bundlinjen ikke var det vigtigste lige nu.
Det handlede om at tage ansvar, løfte i flok.
Det var aldrig et spørgsmål om tvang, som eksempelvis Kvindekommisionen i 2018 lagde op til, da de fremlagde en rapport i forlængelse af arbejdet om at skabe fundamentet for den nye kvindeliga.
- For tvang virker ikke, siger Pedro Malabia.
- Det er svært at se, at det skulle føre noget godt med sig.
Superligaklubber og investorer skal i stedet introduceres til kvindefodbold som en usleben diamant, og de skal se den nye kvindeliga som et blankt lærred, man kan male, som man vil.
Det kræver de rette forudsætninger og lederskab at få det på skinner, men det er allerede mere end godt på vej i flere europæiske lande, så hvorfor skulle det ikke kunne lade sig gøre i Danmark?
Første runde af den nye kvindeliga blev spillet i går.
Her blev alle kampene streamet på nettet, mens Brøndby mod FC Nordsjælland var udnævnt til rundens 'Supermatch'.
FacebookTwitterKopier linkEmner:Fodbold|Spanien|FC Nordsjælland|FC Barcelona|Brøndby




https://www.dr.dk/nyheder/kultur/film/tivoli-kongen-leif-dahlgaard-blev-tv-stjerne-jeg-kan-stadig-ikke-forstaa-der

Film og serierTivoli-kongen Leif Dahlgård blev tv-stjerne: 'Jeg kan stadig ikke forstå, at der skulle være noget interessant ved mig'74-årige Leif Dahlgård blev for 20 år siden allemandseje i tv-serien 'Dahlgårds Tivoli'.
© Betina GarciaAf Christian Ellegaard og Betina Garcia 04.
aug.
2019 kl.
15.
01Læs op- Ja, det' Leif!
Stemmen er ikke til at tage fejl af.
Jeg har hørt den mange gange før.
Hørt den dele skideballer ud, proklamere at høns ikke kan fryse og hørt den fortælle begejstret om glæden ved italienske karruseller og rutsjebaner.
Nå ja, og hvor billigt 40 kroner er for en tur i simulatoren.
Stemmen tilhører Leif Dahlgård, den i dag 74-årige landevejsgøgler, der i mange år sad på tronen i familiedynastiet Dahlgårds Tivoli, et omrejsende ét af slagsen, der i 1999 blev allemandseje i tv-serien af samme navn.
Vi skulle egentlig være mødtes hjemme i privaten i den jyske by Frederiks, men Leif Dahlgård er blevet syg, så nu tager vi den i stedet over en skrattende telefonlinje fra et sted på den jyske motorvej.
Hans karakteristiske krejlerkarisma strømmer dog uhindret igennem telefonrøret.
- Nu må du sige til, hvis jeg snakker for hurtigt, ikå?
, siger Leif på klingende jysk, mens han begynder fortællingen om sit liv som tivoli-konge.
Dahlgårds Tivoli blev grundlagt af faderen Ejner Dahlgård tilbage i 1947, og Leif voksede op på landevejen blandt karruseller og skydetelte.
Da faderen gik bort, overtog Leif tivoliet, som han i mange år frem kørte sammen med konen Anni.
De mødte hinanden, da Leif var 15, og Anni var 16.
Leif gjorde kur med en gratis tur i radiobilerne, og siden er det blevet til 55 års ægteskab og to børn, Palle og Marianne, som også i mange år var med til at drive familiens stolthed; det omrejsende tivoli.
Leif Dahlgård fotograferet på årets Horsens Kræmmermarked.
Her solgte han blandt andet pandekager fra de madvogne, der i dag udgør hans vognpark.
Blev landskendt i tv-programFor præcis 20 år siden, i sommeren 1999, blev Leif, Anni og resten af tivoliet landskendte, da reportageserien 'Dahlgårds Tivoli' rullede over skærmen.
Et tv-hold fra DR fulgte i hælene på tivoliet i ugevis og dokumenterede det til tider turbulente liv på landevejen.
- 20 år… Hvor fanden er de blevet af?
Jeg kan sgu ikke rigtig forstå det, for jeg synes sgu ikke, jeg er blevet ældre.
Men det er nok kun mig, der synes det, griner Leif Dahlgård med sin karakteristiske, hæse latter, der vidner om knap 70 år på landevejen og nok smøger til, at Sundhedsstyrelsen ville gå mere bananas end Jamaicaen.
Der var nok nogen, der spillede lidt op til kameraerne med det der: 'Nu rejser jeg, nu bliver jeg, nu rejser jeg igen'.
Leif DahlgårdPersongalleriet i serien bestod af familien Dahlgård og deres ansatte i tivoliet, og programmet dokumenterede livet på landevejen og de interne dramaer og kontroverser, der på nærmest daglig basis udspillede sig mellem personalet på tivoli-pladsen.
De ansatte var en - mildt sagt - broget flok, og i nærmest hvert afsnit truede nogen med at 'pakke sit lort' og smutte.
Men selvom Leif Dahlgård erkender, at bølgerne kunne gå højt i tivoliet dengang, mistænker han også nogle af de ansatte for at skrue en ekstra tand op for dramatikken, når DR's tv-hold var på besøg.
- Der var nok nogen, der spillede lidt op til kameraerne med det der: 'Nu rejser jeg, nu bliver jeg, nu rejser jeg igen'.
Og Jan, der blev skudt i øjet… Hvis han var blevet skudt i øjet, så havde han kraftedeme ikke haft noget øje i dag, vel?
Men når fjernsynet kom, så kunne han lige stå og dryppe øjet lidt.
Det benyttede de sig lidt af, det tror jeg, siger han bestemt.
Alle fik en chance i tivolietMen selvom det ikke gik stille for sig i den lille, omrejsende skurvognsby, har Leif Dahlgård været glad for de mange ansatte, der gennem årene har været forbi hans tivoli.
- De fleste af dem var nogle mægtig rare fyre, det må jeg sige.
Måske var nogle af dem lidt tabt bag en vogn, men så kunne vi jo samle dem op, siger Leif Dahlgård og fortsætter:- Jeg har altid sagt, at ingen er så ringe, at der ikke er en plads til dem.
Gennem årene har jeg haft mange unge mennesker inde, som nok egentlig bare trængte til at prøve at blive respekteret som menneske for en gangs skyld.
Det blev de hos os.
Leif Dahlgård har brugt de sidste 70 år af sit liv i tivoli.
Den tidligere tivolichef tror, at mange af de unge mænd, der gennem årene ofte tilsluttede sig tivoliet, i bund og grund prøvede at finde en form for tryghed, som de måske tidligere havde manglet.
Derfor blev Leif og konen Anni også en slags reserverforældre for personalet, når de kørte rundt på landevejene.
- Min kone var jo som en mor for dem.
Hvis de havde slået fingeren, så kom de hen til hende og fik den pakket ind og fik en uskyldig kalktablet.
Når de så var på vej ud, så stoppede hun dem og sagde: 'Argh, bliv nu lige siddende i et par minutter, for det er en meget stærk tablet, du har fået' - og så fem minutter senere, så kan du fandeme tro, at de kunne igen, siger Leif Dahlgård og fortsætter;- Der var selvfølgelig ikke noget i tabletterne, det var det psykologiske i det.
Hos os fik de noget tryghed, og de vidste altid, at hvis de havde et problem, så stod min dør åben.
Leif Dahlgård var ikke bange for at sige fra, hvis han følte, nogle af hans ansatte blev dårligt behandlet af de andre:'Herregud, hvorfor går de og optager det her?
'Programmerne om tivoliet begyndte at rulle over skærmen i sommeren 1999.
Selvom det var noget specielt at se sig selv på tv, var den erfarne krejler glad for tv-programmerne.
- Der var da nogle gange, hvor tæerne krøb lidt sammen nede i skoene, når der var en eller anden scene, der var lidt pinlig.
Men jeg synes, det var nogle fine udsendelser, siger Leif Dahlgård.
Og det var han ikke ene om synes.
Vi tænkte jo: 'Herregud, hvorfor går de og optager det her, hvad sjovt er der ved det?
Det er jo det, vi oplever hver dag'.
Leif DahlgårdFortællingen om det omrejsende tivoli tog de danske tv-skærme med storm og blev ét af den sommers største seermagneter med seertal tæt på millionen.
- Det var helt fantastisk, at der var nogle mennesker, der syntes, at mit liv var interessant.
Vi tænkte jo: 'Herregud, hvorfor går de og optager det her, hvad sjovt er der ved det?
Det er jo det, vi oplever hver dag'.
Tv-serien blev sendt, mens tivoliet stadig turnerede rundt i landet, og familien Dahlgård fik ofte kærligheden at føle, når de kørte rundt på landevejene.
- Når vi kom kørende med lastbilerne, kørte folk jo op på siden af os og gav os tommeltotten.
Jeg blev også engang stoppet ude på landevejen af en færdselsbetjent og tænkte: 'Hvad fanden har jeg nu gjort?
.
Men han ville sgu bare hilse på mig og sige tak for nogle gode programmer, fortæller Leif Dahlgård.
Leif Dahlgård plejede at ryge 60 smøger om dagen.
Nu er han nede på 20.
- Tror du Prince kunne være min sponsor?
Det er god reklame for dem, siger han og skraldgriner.
Tivoli måtte lukke efter 65 årI kølvandet på tv-succesen fortsatte familien ufortrødent arbejdet med det omrejsende tivoli, men i 2012 måtte Dahlgårds Tivoli dog trække teltpløkkerne op for sidste gang.
Den økonomiske krise nogle år forinden havde ramt tivoliet, og selvom besætningen på det tidspunkt bestod af 40 ansatte og en karavane af 12 vogne, var det ikke længere rentabelt at rejse rundt med tivoliet.
Familien besluttede derfor at slukke for karrusellerne og lukke forretningen.
- Det var rent ud sagt frygteligt.
Det var hårdt, det var det.
Du skal regne med, at jeg har rejst rundt med tivoli hele mit liv.
.
.
Men sådan er det jo, siger Leif Dahlgård.
Selvom tivoliet i dag er fortid, så har Leif Dahlgård ikke kunnet slippe tivolilivet helt.
Derfor startede han for et par år siden en pizzavogn, som siden er blevet udvidet med en pandekagevogn og en bod, der sælger de populære, oliedryppende 'spanskrør', churros.
Dem rejser han nu rundt med sommer efter sommer og besøger markeder og byfester rundt omkring i landet.
Men hvorfor dog fortsætte det hårde tivoliliv, når manden forlængst er blevet folkepensionist?
- Det holder mig i gang.
Og så elsker jeg det overalt på jorden.
Det er det bedste, jeg ved.
Vi har lige været tre dage på Vorbasse Marked.
Der åbnede vi klokken ti og lukkede klokken to om natten, og jeg var der alle timerne.
Jeg gad jo ikke stå derude til langt ud på natten, hvis jeg ikke kunne lide det, vel?
- Pandekager med fyld er blevet så populære, så det begyndte vi også at lave.
Folk kan godt lide dem med salat, skinke, ost og sådan noget, fortæller Leif Dahlgård.
Har fået legendestatus hos fansMen det er ikke kun pizza og pandekager, der bliver langet over disken, når den ukronede tivolikonge fortsat turnerer rundt i landet.
Leif Dahlgård har nemlig fået en ny specialitet på menukortet: selfies.
- Så sent som på Vorbasse Marked blev jeg jo fotograferet hundrede gange.
Der kommer rigtig mange, som kan genkende mig og vil have taget et billede.
Jeg synes, det er sjovt, og folk er for det meste søde og rare - hvis altså ikke de har fået for mange øl.
Læs også:Danmarks 'bedste reality-show' fylder 20 år: 'Den slags var aldrig gået i dag'Her 20 år efter premieren er 'Dahlgårds Tivoli'-programmerne nemlig stadig populære og bliver fortsat streamet i stor stil på DR's hjemmeside.
Reportageserien har sågar fået sin egen - og meget aktive - fangruppe på Facebook, ligesom der også er blevet produceret en 13 afsnit langt podcast, udelukkende dedikeret til serien.
Jeg kan stadig ikke forstå, at der skulle være noget interessant ved mig.
Men er der nogen, der synes, at det er nogle gode udsendelser, jamen så er jeg da glad for det.
Leif DahlgårdLeif Dahlgård og de andre medvirkende har i fankredse i dag opnået noget nær kultstatus, men hovedpersonen selv ved dog ikke helt, hvad han skal sige til rollen som tv-legende, som mange har påduttet ham.
- Altså.
.
.
Så håber jeg da bare, at jeg opfører mig på sådan en måde, at jeg kan leve op til alt dét, griner han.
Leif Dahlgård forstår heller ikke helt, hvorfor programmerne fortsat er så populære.
- Nej, det gør jeg sådan set ikke.
Jeg kan stadig ikke forstå, at der skulle være noget interessant ved mig.
Men er der nogen, der synes, at det er nogle gode udsendelser, jamen så er jeg da glad for det.
Vil dø på tivolipladsenSelvom dåbsattesten vidner om en alder på 74, så har Leif Dahlgård absolut ikke i sinde at stoppe med at arbejde.
Gjorde han det, ville han sgu dø, konstaterer han nøgternt.
- Jeg kunne sætte mig hjemme i en stol og dø, men det vil jeg ikke.
Jeg lever og ånder for tivolilivet.
Mit største ønske er at gå hen over en tivoliplads og så falde død om.
Bum, så var det ovre, siger han.
Men hvis det står til chefen selv, sker det dog ikke lige foreløbigt:- Jeg regner med at blive 100.
Helt bestemt, siger Leif Dahlgård, som dog allerede har planlagt, hvad der skal stå på hans gravsten, når den tid kommer:- 'Jeg har været glad for at være her, og jeg kommer gerne igen'.
Du kan se eller gense alle otte afsnit af 'Dahlgårds Tivoli' lige nu på DRTV.
Leif Dahlgård slentrer hen over pladsen ved Horsens Kræmmermarked.
Denne sommer har han - ligesom årtier forud - turneret sommerlandet tyndt.
FacebookTwitterKopier linkEmner:Dahlgårds Tivoli|Vorbasse|Facebook|Jylland|Forlystelsesparker




https://www.dr.dk/sporten/fodbold/superliga/minut-minut-uden-udvist-anfoerer-vinder-fcm-1-0-over-aab






https://www.dr.dk/nyheder/penge/facebook-lukker-danske-dyregrupper-paa-stribe

PengeFacebook lukker danske dyregrupper på stribeGrupper med titusinder af medlemmer er lukket på grund af forbuddet mod handel med dyr.
DR Nyheder har kontaktet Facebook for at få en kommentar til deaktiveringerne af flere danske dyregrupper, men det sociale medie har indtil videre ikke meldt tilbage.
Af Jesper Knudsen og Oliver Batchelor04.
aug.
2019 kl.
09.
56Bemærk: artiklen er mere end 30 dage gammelLæs opVi elsker at udveksle tips og tricks om vores kæledyr.
Det gør de normalt også i Facebookgruppen 'Kommende Hvalpe' med binavnet 'Dog Talk'.
Men lige nu er al snak om hunde forstummet blandt gruppens næsten 16.
000 medlemmer.
Facebook har nemlig deaktiveret den populære hundegruppe på grund af såkaldt forbudt indhold, forklarer gruppens administrator Tenna Nielsen.
- Jeg fandt ud af det, da jeg fik en computergenereret besked fra Facebook om, at vores gruppe har indhold, der strider mod Facebooks regler om salg af dyr, siger hun.
Flere Facebookgrupper, der handler om hunde og katte, deaktiveres for øjeblikket af Facebook.
Det sker med henvisning til, at de viser forbudt indhold.
Denne besked fik Tenna Nielsen og gruppen Kommende Hvalpe den 11 juli.
Vi krydser da fingre og poter alle sammen og håber på, at vi får vores gamle gruppe igen.
Michael Hansen, administrator for 'Os der elsker katte'Tenna Nielsen har stået for gruppen i mere end syv år.
Og hun er frustreret.
- Det værste er uvisheden.
Vi ved ikke, om gruppen vil overleve.
Det er hårdt ikke at vide, om man er købt eller solgt, forklarer hun.
Tech-giganten begrunder deaktiveringen af gruppen med, at den indeholder forbudt indhold.
På linje med våben, sprængstoffer, narkotika og sex er køb og salg af dyr nemlig forbudt på Facebook.
I det sociale medies handelspolitik hedder det blandt andet: 'Opslag må ikke promovere salg af nogen former for dyr'.
Ifølge Facebooks handelspolitik er køb af salg af bl.
a.
våben, stoffer og dyr forbudt.
Godbidder og ammemødreForbud gælder alle dyr og skindFacebooks forbud mod køb og salg af dyr har været gældende siden 2016 og gælder for alle opslag på bl.
a.
Marketplace, i købs- og salgsgrupper og i Instagram ShoppingDet gælder alle former for levende dyr som kæledyr og kvæg.
Men også dyrenes skind og hud – herunder pels - er bandlyst, når det handler om køb og salg.
Til gengæld er det tilladt at sælge udstyr til dyr som for eksempel bure til dyr, legetøj og halsbånd.
Også services til dyr såsom dyrlæge-behandling og dyrepleje må sælges på det sociale medie.
Kilde: FacebookTenna Nielsen erkender, at der er eksempler på, at hunde er blevet solgt i 'Kommende Hvalpes' lukkede gruppe.
- De fleste er stamtavlehunde.
Det er sket cirka et par gange om måneden, siger hun.
Men hovedformålet med gruppen er ifølge hende at dele viden om den fælles pelsklædte interesse.
- Folk deler opskrifter på hjemmelavede hundegodbidder.
Der gives gode råd om, hvad for noget foder, du skal give.
Eller vi formidler kontakt, hvis hundemor dør, og hvalpene har brug for mælk.
Vi har et helt netværk, der kan skaffe en ammehund, forklarer hun.
Stor kattegruppe også lukketDet er ikke kun 'Dog Talk', der er ramt af Facebooks strammere linje over for køb og salg af dyr.
Også gruppen 'Os der elsker katte' med mere end 25.
000 medlemmer er blevet deaktiveret af Facebook.
'Os der elsker katte' er blevet drevet i mere end ti år af Michael Hansen.
Han er dybt frustreret over lukningen af siden.
(© (c) Colourbox)Administrator Michael Hansen, som har brugt mere end ti år på at opbygge gruppen, er uforstående og frustreret.
- Vælger FB at slette gruppen permanent, ja, så er alt jo smadret fuldstændigt.
Og så er det lige, om man orker at knokle for at få det op at køre igen, siger han.
Når Facebook slår ned på noget, er det som regel fordi, de bliver provokeret til det.
Dennis Christensen, chef for DR MedieforskningHovedformålet med gruppen er at dele viden om, hvordan katte passes og hjælpes.
Og det er længe siden, at der har været salgsopslag på siden.
- Det har været ganske almindelige mennesker, som solgte deres katte i min gruppe.
Faktisk var det ikke ret tit, der var opslag med salg, siger han.
Salgsopslag slettet før deaktiveringAlle gamle salgsopslag var ifølge Michael Hansen slettet, før Facebook deaktiverede gruppen i maj måned.
- Vi krydser da fingre og poter alle sammen og håber på, at vi får vores gamle gruppe igen, men for hver dag der går, daler håbet jo en lille smule, især når Facebook bare lukker ens gruppe uden varsel, siger han.
Yderligere en række dyregrupper er i løbet af de seneste måneder blevet deaktiveret.
Blandt andre gruppen 'Hvalpe Alle Racer' med over 23.
000 medlemmer og 'Chihuahua med og uden tavle', som havde 5.
600 medlemmer, før Facebook deaktiverede den.
Gruppen 'Chichuahua med og uden tavle' er også blevet lukket.
 Colourbox)En deaktivering er ikke nødvendigvis lig med en lukning.
Facebook kan vælge at genåbne gruppen, hvis det sociale medie mener, at gruppen igen overholder reglerne.
DR Nyheder har forgæves bedt Facebook om en kommentar til de mange lukninger.
Medieforsker: Ikke usædvanligt at Facebook slår nedDet er ikke usædvanligt, at Facebook lige pludselig slår ned på flere grupper samtidig, påpeger chef for DR Medieforskning, Dennis Christensen.
Han vurderer samtidig, at det kan være sket, fordi det sociale medie har fået en helt konkret henvendelse.
- Når Facebook slår ned på noget, er det som regel fordi, de bliver provokeret til det, siger han.
Facebook har 2,4 milliarder brugere på verdensplan.
Det overrasker ham ikke, hvis andre grupper samtidig går fri.
- De handler meget på, hvad der ligesom kommer op.
Det betyder også, at overtrædelser i den milde ende kan være noget, Facebook ser gennem fingre med.
- Facebook er så stort et community, at det er umuligt for dem at være politibetjente over for alt, vurderer Dennis Christensen.
FacebookTwitterKopier linkEmner:Facebook|Kæledyr|Dyr




https://www.dr.dk/sporten/fodbold/superliga/minut-minut-livlige-horsens-slider-sejren-hjem-i-broendby






https://www.dr.dk/nyheder/udland/iran-vi-har-beslaglagt-en-olietanker

UdlandIran: Vi har beslaglagt en olietankerTankskib ville ifølge Iran smugle olie til arabiske lande.
Syv søfolk om bord er tilbageholdt.
Iran har opbragt en olietanker i Den Persiske Bugt.
Arkivfoto.
04.
aug.
2019 kl.
11.
26 | opdateret 04.
aug.
2019 kl.
13.
27Bemærk: artiklen er mere end 30 dage gammelLæs opIran har søndag opbragt et udenlandsk olietankskib i Den Persiske Bugt, som smugler olie til flere arabiske stater, oplyser Irans statslige medier.
Syv søfolk om bord er tilbageholdt.
De er af forskellig nationalitet.
- Nogle af revolutionsgardens styrker har opbragt en udenlandsk olietanker i Den Persiske Bugt, som smuglede olie til nogle arabiske lande, lyder det på iransk tv.
Tankskibet, der ikke er identificeret, havde 700.
000 liter råolie i lasten.
Det er blevet ført til havnen Bushehr ifølge de iranske medier.
Nyhedsbureauet Fars citerer general Ramezan Zirah, der leder den enhed fra revolutionsgarden, som stoppede tankskibet, for at sige, at skibet var på vej for at aflevere olie til arabiske lande ved Den Persiske Bugt.
Det er tredje gang inden for en måned, at Iran tilbageholder olietankskibe i Golfen.
- Vi kender ikke de nærmere detaljer omkring beslaglæggelsen af olietankeren endnu, så man skal passe på med at drage konklusioner.
Situationen i Hormuz gør, at vi anbefaler vores medlemmer at vise særlig agtpågivenhed ved sejlads gennem strædet og tage passende forholdsregler.
Vi vil løbende overvåge situationen sammen med danske og udenlandske partnere, siger Jacob K.
Clasen, direktør i Danske Rederier i en skriftlig kommentar.
Flere beslaglæggelser18.
juli oplyste revolutionsgarden, at den havde opbragt tankeren "MT Riah", der sejler under Panamaflag, for angiveligt at smugle olie.
Dagen efter var det det tankskibet "Stena Impero", der er indregistreret i Storbritannien, som blev tilbageholdt i Hormuzstrædet, hvor Den Persiske Bugt munder ud.
Ifølge Iran havde det forbudt sig mod "internationale maritime regler".
Det skete, to uger efter at Storbritannien ud for Gibraltar opbragte en iransk olietanker.
Det blev beggrundet med, at skibet skulle levere olie til Syrien i strid med EU's sanktioner mod Syrien.
Iran advarede ved den lejlighed om, at man ville svare igen.
Det var USA, som havde opfordret Storbritannien til at stoppe det iranske olietankskib.
USA trak sig sidste år ud af den internationale atomaftale med Iran til stor fortrydelse for EU og bebudede sanktioner mod regimet i Teheran.
En del af sanktionerne går ud på at forhindre Iran i at eksportere olie.
/ritzau/ReutersFacebookTwitterKopier linkEmner:Iran|Storbritannien|Skibstrafik|EU|Rederier




https://www.dr.dk/nyheder/udland/efterforsker-texas-skyderi-som-hadforbrydelse-anholdt-ville-stoppe-invasion-af

UdlandEfterforsker Texas-skyderi som hadforbrydelse: Anholdt ville 'stoppe invasion' af latinamerikanereEfter fund af manifest efterforskes Texas-skyderiet som en hadforbrydelse målrettet latinamerikanere.
Af Sandra Meersohn Meinecke04.
aug.
2019 kl.
10.
30Bemærk: artiklen er mere end 30 dage gammelLæs op20 blev dræbt og 26 såret under et masseskyderi i et butikscenter i El Paso, Texas, i går formiddag.
Ni af de sårede er stadig i kritisk tilstand.
Skyderiet, som menes at være begået af en 21-årig, hvid amerikaner, bliver efterforsket som en hadforbrydelse målrettet latinamerikanere i USA.
Mistanken om en hadforbrydelse skyldes, at der kort efter skyderiet blev fundet et manifest på internettet.
Dokumentet taler angiveligt om at stoppe 'invasionen af folk fra Mellem – og Sydamerika'.
Hvad er hadforbrydelserHadforbrydelser, også kaldet ’hate crime’, udspringer af had eller fjendtlighed mod bestemte grupper.
Gerningsmænd til hadforbrydelser opfatter ofrene på en forenklet og negativ måde, som de mener kendetegner hele gruppen.
Ofte skyldes en hadforbrydelse offerets race eller etniske oprindelse, religion eller seksuelle orientering.
Gerningsmænd til hadforbrydelser anerkender ikke den udsatte gruppes grundlæggende rettigheder og værdi som mennesker.
Kilde: DKR, Det Kriminalpræventive RådDet skriver flere amerikanske medier, blandt andre CNN.
De skriver, at FBI har iværksat en intern terror-efterforskning af masseskyderiet.
FBI understreger dog også, at det kræver yderligere efterforskning at slå fast, at der er tale om 'terror' og 'hate crime'.
Politichefen i El Paso, Greg Allen, sagde allerede i går på et pressemøde:- Vi har et manifest, der indikerer, at gerningsmanden har forbindelse til en potentiel hadforbrydelse.
Det fire sider lange dokument understøtter tilsyneladende såkaldt 'hvid nationalisme' og racistiske synspunkter.
Også Journalist Lasse Engelbrecht, som opholder sig i Washington DC i USA, bekræfter, at flere medier og myndigheder undersøger muligheden om en hadforbrydelse.
- Både Texas' guvernør og det lokale politi oplyser, at de arbejder ud fra den teori, siger Lasse Engelbrecht, som også har læst det manifest, som blev lagt ud på internettet inden skyderiet.
Manifestet beskriver økonomisk armod i USALasse Engelbrecht fortæller, at der i manifestet er en beskrivelse af, hvordan folk fra Mellem – og Sydamerika invaderer USA.
Og hvordan de kommer og tager amerikanernes arbejde.
Arbejde som i forvejen, ifølge manifestet, er truet af robotter og teknologi.
- Manifestet beskriver økonomisk armod hos amerikanerne, som bliver presset yderligere på grund af indvandringen, siger Lasse Engelbrecht og tilføjer:- Han beskylder begge partier, men mest Demokraterne, for at gøre den her udvikling mulig, og så siger han, at det eneste, han kunne gøre nu, var at ty til handling – altså de drab, som man må formode, at han har begået.
Et flertal af indbyggerne i El Paso, der ligger på grænsen til Mexico, er latinamerikanere.
Blandt de dræbte er tre mexicanere, oplyser Mexicos præsident, Andres Manuel Lopez Obrador, ifølge Reuters.
Læs også:Demokrater bebrejder våbenlobby og republikanere for skyderiHyldede Mexico-mur på TwitterPå en Twitter-profil, som angiveligt tilhørte den formodede gerningsmand, bliver Trump og hans administration hyldet.
På profilen, som nu er slettet, bliver især planerne om at bygge et 100 kilometer langt grænsehegn mod Mexico påskønnet.
Det skriver Los Angeles Times.
Mediet skriver også, at den formodede gerningsmand tidligere har skrevet om indvandring i USA og har støttet personen bag angrebet på moskéer i Christchurch i New Zealand.
Masseskyderiet i El Paso er det ottende mest dødelige i nyere amerikansk tid og sker blot en uge efter, at en mand skød og dræbte tre personer og sig selv ved en madfestival i det nordlige Californien.
FacebookTwitterKopier linkEmner:Texas|USA|Kriminalitet|Twitter|Andrés Manuel López Obrador (politiker)




https://www.dr.dk/sporten/formel1/ekspert-om-slidt-haas-samarbejde-magnussen-og-grosjean-boer-kontakte-andre-hold

Formel1Ekspert om slidt Haas-samarbejde: 'Magnussen og Grosjean bør kontakte andre hold'Dårligt samarbejde mellem Kevin Magnussen og Romain Grosjean vil nok føre til udskiftning, forudser John Nielsen.
Kevin Magnussen og Romain Grosjean forud for det ungarske grand prix.
04.
aug.
2019 kl.
09.
41Bemærk: artiklen er mere end 30 dage gammelLæs opForholdet mellem racerkørerne Kevin Magnussen og Romain Grosjean - teamkammeraterne hos Haas i Formel 1 - har været beskrevet som anspændt i den seneste tid efter fysiske sammenstød mellem dem i de seneste to grandprixer.
Op til weekendens grandprix i Ungarn er de to gang på gang blevet spurgt ind til forholdet, der har været sat ekstra på prøve, efter at de i kampens hede også har sagt mindre pæne ting til hinanden i pit-radioen.
Begge har glattet ud og gjort alt for at nedtone en eventuel konflikt.
Motorsportseksperten John Nielsen tror da også, at konflikten er blevet pustet op, men det ændrer i hans optik ikke ved det faktum, at de to er dårlige teamkammerater.
- Det er nok lidt kørt op, men det er uheldigt for holdet, at de ikke kan finde ud af at samarbejde.
Det kan de ikke finde ud af ude på banen i hvert fald, og det har holdet brug for, da det er i vildrede omkring bilen.
Kevin Magnussen og Romain Grosjeans samarbejde har ikke fungeret upåklageligt denne sæson.
- Det er op til kørerne at komme med tilbagemeldinger, så ingeniørerne kan finde ud af, hvorfor bilen opfører sig, som den gør, og kun kører enkelte hurtige omgange.
Så går det ikke, at de bekæmper hinanden så hårdt, påpeger John Nielsen.
For tre uger siden bragede Magnussen og Grosjean sammen og udgik begge, og i søndags var de igen i karambolage på Hockenheim-banen, hvor det dog ikke fik konsekvenser for deres videre færd i grandprixet.
Internt har det dog fået konsekvenser.
Haas-boss Günther Steiner har op til weekenden luftet tanken om, at man vil tage kontrollen fra dem, hvis de kommer for tæt på hinanden.
Han føler sig nødsaget til at være mere bestemt over for dem.
- Måske ender det med, at vi siger, hvad de skal gøre.
Vi beslutter, hvem der gør hvad, når de begynder at nærme sig hinanden, sagde Steiner ifølge Reuters torsdag.
John Nielsen har fuld forståelse for chefens reaktion.
- Han er jo nødt til at styre dem, hvis de ikke kan selv, og i kontrakten har kørerne skrevet under på, at de ikke må sætte sig selv over holdet.
Han er nødt til at skride ind, selv om det bliver lidt børnehave-agtigt.
Romain Grosjean skriver autografer før det ungarske grand prix.
En løsning kunne også være at skifte en kører ud midt i sæsonen, men den tror John Nielsen ikke på.
- Det vil blive et helvede at skifte kører midt i sæsonen.
Det vil kun skabe mere kaos.
Derimod tror han ikke, at Magnussen og Grosjean bliver teamkammerater i 2020-sæsonen.
- Det sker næppe.
Jeg tror, at Haas skiller sig af med en af dem.
'Silly season' begynder nu, og der kan komme en del rokeringer.
Jeg ved ikke, om Magnussen og Grosjean har kontaktet andre teams, det bør de i hvert fald, siger han.
Han mener dog, at Magnussen sidder mest sikkert i Haas-sædet, da han hidtil i sæsonen har hentet 18 point, mens Grosjean er noteret for 8.
- De vil formentlig skille sig af med Grosjean.
Magnussen har været mest toneangivende, som han skal være, og har scoret flest point.
- Men Magnussen har før haft svage perioder lige efter sommerferien, og i sidste sæson var Grosjean bedst indbyrdes i sæsonens anden halvdel, så Magnussen er nødt til at holde skruen i vandet i forhold til Grosjean, siger Nielsen.
Søndagens grandprix begynder klokken 15.
10.
Magnussen starter som nummer 14.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|Formel 1|Motorsport|Ungarn




https://www.dr.dk/nyheder/regionale/syd/enkel-metode-virker-folk-bliver-i-stor-stil-sendt-paa-rygestopkurser

Syd- og SønderjyllandEnkel metode virker: Folk bliver i stor stil sendt på rygestopkurserUddannelse af rygestop-ambassadører i Syd- og Sønderjylland har givet resultater.
Sygeplejersker på sygehuse i Syd-og Sønderjylland har med enkle midler succes med at henvise patienter til rygestopkurser.
Af Ulrik Bang-Mørch og Lars Düwel 04.
aug.
2019 kl.
11.
30Bemærk: artiklen er mere end 30 dage gammelLæs opHvis sygeplejersker spørger ind til patienternes rygevaner og tilbyder et rygestopkursus, så beslutter flere sig for, at de gerne vil skodde den sidste smøg.
Det viser de foreløbige erfaringer fra Sydvestjysk Sygehus i Esbjerg og Sygehus Sønderjylland.
Man skal ikke overbevise patienterne om, at de skal gå i gang med et rygestop.
Grethe Schmidt Hansen, sygeplejerske og rygestopambassadørSydvestjysk Sygehus i Esbjerg har uddannet 50 rygestopambassadører, og i år har man henvist 197 til rygestopkurser.
Sidste år var det kun 2.
Vil ikke presse patienterneLine Hvidberg er kvalitetskonsulent på Sydvestjysk Sygehus i Esbjerg, og hun har det overordnede ansvar for den nye ambassadørordning.
- Vi spørger ind til, om de ryger, og så spørger vi, om vi må sende en henvisning afsted til kommunen.
Det er en meget enkel metode, som ikke skal tage mere end 30 sekunder at gennemføre i praksis, siger Line Hvidbjerg.
Det er ikke sygeplejerskernes opgave at udskamme eller presse patienterne, supplerer Grethe Schmidt Hansen, sygeplejerske og en af rygestopambassadørerne:- Man skal ikke overbevise patienterne om, at de skal gå i gang med et rygestop.
Man skal blot være positiv og anerkendende over for patienten og spørge, om de har lyst til et rygestopkursus.
RygestopI alle kommuner kan man få hjælp til rygestop, hvis man ønsker at kvitte smøgerne.
På Stoplinien.
dk kan man finde sin kommunes tilbud.
Rygestop i gruppe tilbydes i næsten alle kommuner.
Nogle steder kan man også vælge individuel rådgivning.
Kilde: Kræftens BekæmpelseMøder ikke modstandMange rygere vil gerne droppe smøgerne helt.
Tre ud af fire rygere vil gerne kvitte rygningen, viser den nyeste nationale sundhedsprofil fra Sundhedsstyrelsen.
Også i Danske Regioner er der fokus på, at personalet skal spørge direkte ind til rygning og tilbyde rygestopkurser.
Det er meget sjældent, at jeg har oplevet, at folk har været irriteret, eller jeg har mødt modstand.
Grethe Schmidt Hansen, sygeplejerske og rygestopambassadørDe fleste patienter på sygehuset i Esbjerg synes også, at det er helt i orden, at sygeplejerskerne spørger til deres rygevaner.
- Det er meget sjældent, at jeg har oplevet, at folk har været irriteret, eller jeg har mødt modstand.
Tværtimod har de kun været glade for, at der er nogen, der interesserer sig for deres sundhed og velvære, fortæller Grethe Schmidt Hansen.
- Der er også mange, der takker nej til tilbuddet.
Men en del af metoden er, at man anerkender et nej, siger Line Hvidberg.
Patienterne er motiveretDe fire sønderjyske kommuner har lavet et lignende samarbejde med Sygehus Sønderjylland.
Her har sygehuset et stigende fokus på at henvise patienterne til et rygestopkursus.
Aabenraa Kommune har endnu ikke tal på, hvor mange der er blevet henvist, men kommunaldirektør Tom Ahmt fortæller, at initiativet virker, og flere patienter bliver henvist til et rygestopkursus.
- Tilbagemeldingerne fra fagfolkene er, at det virker.
Og de fortæller samtidig, at patienterne er motiveret, når de skal i gang med et rygestopkursus, siger Tom Ahmt.
FacebookTwitterKopier linkEmner:Rygning|Sydvestjysk Sygehus i Esbjerg|Patienter|Sygehus Sønderjylland|Esbjerg




https://www.dr.dk/nyheder/indland/annettes-chihuahua-gruppe-lukket-af-facebook-uden-varsel-foeler-det-som-et-overgreb

IndlandAnnettes Chihuahua-gruppe lukket af Facebook uden varsel: Føler det som et overgrebSalgsopslag gennem syv år skal fjernes - ellers bliver hundegruppe slettet permanent.
- Vi ønskede at skabe et positivt fællesskab omkring vores kærlighed til hundene.
Og det har vi mistet nu, siger administrator Annette Kirk, der er ejer af den treårige hanhund Cashew.
Af Oliver Batchelor og Jesper Knudsen04.
aug.
2019 kl.
13.
11Bemærk: artiklen er mere end 30 dage gammelLæs opSyv års opslag, diskussioner og billeder af hunde var pludselig væk, da Facebook 22.
april lukkede den danske gruppe 'Chihuahua med og uden tavle'.
Ligesom med flere andre dyre-grupper, som DR Nyheder har været i kontakt med, skete det helt uden varsel fra det sociale medie.
- Gruppen var lige pludselig væk.
Endda på min fødselsdag.
Der var ikke information om noget som helst, ingen dialog, ingen kommunikation, fortæller administrator Annette Kirk.
Læs også:Facebook lukker danske dyregrupper på stribeDen 53-årige førtidspensionist fra København, der selv er Chihuahua-ejer, oprettede 15.
maj 2012 gruppen, der havde 5.
600 medlemmer den dag, den blev lukket.
'Chihuahua med og uden stamtavle' var aldrig tiltænkt som en markedsplads for salg af hunde, fortæller Annette Kirk.
Men henover årene har der sneget sig salgsopslag ind på gruppens sider.
Indtil da havde medlemmer fra både ind- og udland haft coverbillede-konkurrencer og delt gode tips til opdragelse, pelspleje og andre emner, som optager hundeejere.
Forbud gælder alle dyr og skindFacebooks forbud mod køb og salg af dyr har været gældende siden 2016 og gælder for alle opslag på bl.
a.
Marketplace, i købs- og salgsgrupper og i Instagram ShoppingDet gælder alle former for levende dyr som kæledyr og kvæg.
Men også dyrenes skind og hud – herunder pels - er bandlyst, når det handler om køb og salg.
Til gengæld er det tilladt at sælge udstyr til dyr som for eksempel bure til dyr, legetøj og halsbånd.
Også services til dyr såsom dyrlæge-behandling og dyrepleje må sælges på det sociale medie.
Kilde: Facebook- Det var ikke en salgsgruppe, men en hyggegruppe og en støttegruppe, hvor man kunne dele glæder og sorger med andre, der elsker den her hunderace, fortæller Annette Kirk.
Lukkede efter salgsopslagMen blandt de mange billeder, tips og tricks, havde der også sneget sig salgsopslag ind på 'Chihuahua med og uden tavle', når brugerne havde drægtige tæver.
Køb og salg af levende dyr er imidlertid i strid med Facebooks regler og årsagen til, at det sociale medie har valgt at lukke en stribe danske dyregrupper, sådan som DR Nyheder i dag kan fortælle.
- Reglerne eksisterede ikke, da jeg oprettede gruppen.
Men jeg blev siden hen opmærksom på det og skrev i opslag til medlemmerne, at det var forbudt, fortæller Annette Kirk.
- Jeg havde bare ikke forestillet mig, at jeg skulle gennemgå alt indhold fra gruppen helt tilbage til oprettelsen i 2012.
Mange brugere er kede af, at Facebook har deaktiveret gruppen.
Da siden lukkede, blev mange medlemmerne kede af det, og enkelte bebrejdede også Annette Kirk, fordi gruppen pludselig forsvandt, som om den aldrig havde eksisteret.
- Folk skrev til mig og spurgte, hvad i alverden der var sket.
For mange af dem var gruppen ligesom en del af deres daglige rutiner, hvor man lige skulle tjekke, hvad der skete.
- Men Facebook har aldrig defineret, hvad der var galt, siden de deaktiverede gruppen.
Og de tjener endda penge på os som brugere.
Jeg føler det faktisk som et overgreb, fortæller Annette Kirk.
Livline fra FacebookHun har skrevet til Facebook og bedt om at få en chance for at fjerne alt materiale, der har med salg at gøre i håb om, at gruppen dermed kan åbne igen.
- Jeg skrev til dem, at jeg lagde mig fladt ned, og at jeg var ked af, at jeg havde overset noget blandt de over 5.
000 medlemmer.
Jeg talte virkelig for min syge moster, siger Annette Kirk.
Indsatsen har kastet en chance af sig - men kun én - for at 'Chihuahua med og uden tavle' overlever.
'Hvis vi kan se, at gruppen overholder fællesskabsreglerne, genoptages den, hvis ikke slettes den permanent', lyder den besked, Annette Kirk har modtaget.
Når Annette Kirk har gennemgået alt indholdet i gruppen, skal hun ansøge om at få genåbnet siden.
- Nu skal jeg så til at gennemgå 50.
000 billeder og opslag.
Og jeg skal helt ned i de mapper, folk har lagt op, så jeg er sikker på, at Facebook ikke kan finde noget som helst med køb og salg, siger Annette Kirk.
Hun kan godt forstå, at Facebook er i sin gode ret til at lukke grupper, der bryder det sociale medies regler.
- Jeg ved godt, at der er regler.
Men jeg kan til gengæld ikke forstå, at Facebook ikke informerer ordentligt, før det her sker.
DR Nyheder har forsøgt at få en kommentar fra Facebook til de mange lukninger af dyresider - indtil videre uden held.
FacebookTwitterKopier linkEmner:Facebook|København|Kæledyr




https://www.dr.dk/nyheder/regionale/midtvest/forsker-paa-festival-finde-ud-af-hvorfor-vi-er-saa-vilde-med-det

Midt- og VestjyllandForsker på festival - for at finde ud af hvorfor vi er så vilde med det SDU står i spidsen for et europæisk forskningsprojekt, der undersøger festivalernes succes.
Roskilde Festival er en af de festivaler, der altid trækker masser af gæster til.
Af Allan Bo Poulsen og Asta Pil Heltborg04.
aug.
2019 kl.
09.
40Bemærk: artiklen er mere end 30 dage gammelLæs opMusik på scenen, masser af madboder, våde varer i lange baner og gode venner - ude i det fri.
Festivaler som Smukfest, Northside og Copenhell er hvert år et trækplaster for unge som gamle, og flere tager afsted end tidligere.
De bringer os sammen i ægte sociale rum blandt virkelige mennesker.
Ian Woodward, SDUEt nyt europæisk forskningsprojekt skal undersøge, hvorfor vi er vilde med at tage på musikfestivaler, og hvorfor de skaber så stor omsætning.
I spidsen for projektet står australske Ian Woodward, der er sociolog og professor ved Syddansk Universitet.
Han fortæller, at antallet af festivaler er eksploderet i Europa de seneste fem-ti år.
- Festivaler er simpelthen en stadig mere populær måde, hvorpå folk kommer i kontakt med kultur og musik, fortæller han.
Om forskningsprojektetForskere fra Danmark, Polen, Storbritannien, Holland og Irland deltager i det treårige forskningsprojekt om europæiske musikfestivaler.
De vil fokusere på musikfestivaler i de fem lande og undersøge, hvad festivaler betyder for publikum, arrangører, festivalmedarbejdere, musikere og samfundet i bred forstand.
Otte festivalorganisationer er partnere i projektet, herunder hovedpartneren The European Festivals Association.
Hovedvægten ligger på at undersøge den kulturelle mangfoldighed.
Kilde: Syddansk UniversitetSelvom Ian Woodward og de andre forskere, der kommer fra både Storbritannien, Polen og Irland, kun lige er gået i gang med det tre år lange projekt, har han allerede nogle bud på, hvorfor det står sådan til.
- Festivaler bliver en slags alt-i-en oplevelse, hvor folk har et stort udvalg af muligheder, de kan vælge imellem, siger han og forklarer, at festivalerne er en levende modpol til vores liv på sociale medier.
- De bringer os sammen i ægte sociale rum blandt virkelige mennesker, hvor vi får mulighed for kontakt.
Jeg tror, det er en vigtig dimension i den nutid og kultur, vi lever i.
Små festivaler bliver også størreIfølge Ian Woodward skaber festivalerne en turismeomsætning, som nogle steder kan være en vigtig del af økonomien.
Det gælder både for regioner, store byer og små byer.
En af de små byer, som nyder godt af netop dette, er Bork syd for Ringkøbing Fjord.
Bork Festival har solgt 25 procent flere billetter i forhold til sidste år, og formand Martin Jensen tror, at fællesskabet er årsagen.
- Det er fællesskabet og sammenholdet.
I stedet for at tage ud til en enkelt koncert og køre hjem igen, så er en festival en helt anden stemning, siger han.
Festivalen i Bork har 40 års jubilæum i år, og selvom festivaler generelt er blevet mere populære, erkender Martin Jensen, at der skal meget til for at holde den kørende i så mange år.
For det kan af og til knibe med økonomien.
- En stor del af hemmeligheden er, at vi har rigtig mange engagerede frivillige herude, som møder troligt op.
FacebookTwitterKopier linkEmner:Syddansk Universitet|Storbritannien|Videnskab|Copenhell Festival|Musikfestivaler




https://www.dr.dk/sporten/fodbold/dansk-landsholdsspiller-taet-paa-italiensk-skifte-der-er-en-mundtlig-aftale

FodboldDansk landsholdsspiller tæt på italiensk skifte: 'Der er en mundtlig aftale'Lasse Schöne sad i aftes på bænken i hele kampen for Ajax, og han er måske snart fortid i klubben.
Lasse Schöne nærmer sig et skifte til den italienske Serie A, fortæller han selv.
04.
aug.
2019 kl.
09.
28Bemærk: artiklen er mere end 30 dage gammelLæs opLasse Schöne har måske spillet sin sidste kamp for Ajax.
I hvert fald fortæller den danske landsholdsspiller, at der er en mundtlig aftale på plads med Genoa, som kan blive den næste destination.
- Der er en mundtlig aftale.
Transferen er i den afsluttende fase, fortæller Lasse Schöne, ifølge det hollandske medie Algemeen Dagblad.
I går sad Schöne på bænken i hele kampen for Ajax, som åbnede sæsonen med at spille 2-2 ude mod Vitesse i Æresdivisionen.
Efter kampen blev han spurgt til det mulige skifte til Genoa- Om dette var min sidste kamp for Ajax?
Det ved jeg ikke.
Det er en vanskelig beslutning.
Jeg har snakket med min familie og folk omkring mig om det.
- Derefter snakkede vi med Genoa for at se, hvad der ville komme ud af det, og det var faktisk meget positivt, siger Schöne.
Lasse Schöne er med 286 officielle kampe den udlænding med flest klubkampe for Ajax.
Han har scoret 64 gange.
I løbet af syv sæsoner i Ajax har Schöne været med til at vinde tre hollandske mesterskaber, en hollandsk pokaltitel samt den hollandske Super Cup.
I sidste sæson var Schöne en del af det Ajax-mandskab, der overraskede i Champions League og nåede helt frem til semifinalen, hvor holdet blev slået ud af Tottenham.
Han er med 286 officielle kampe den udlænding med flest klubkampe for Ajax.
Han er noteret for 64 mål for hollænderne.
I Genoa kan Schöne blive holdkammerat med Lukas Lerager, som også har været en del af det danske A-landshold i de seneste år.
33-årige Lasse Schöne har spillet 45 landskampe for Danmark, og det er blevet til tre mål for den centrale midtbanespiller.
/ritzau/FacebookTwitterKopier linkEmner:Lasse Schöne (fodboldspiller)|Lukas Lerager (fodboldspiller)|Holland|Fodbold|Tottenham Hotspur FC




https://www.dr.dk/nyheder/udland/nyt-skyderi-i-usa-ni-doede-i-ohio

UdlandNyt skyderi i USA: Ni døde i OhioNi personer er dræbt efter skyderi i byen Dayton i Ohio.
Gerningsmanden er også død.
Ni er dræbt under skyderi i Dayton i Ohio, bekræfter politiet.
Gerningsmanden er det 10.
dødsoffer.
Sandra Meersohn Meinecke og /ritzau/04.
aug.
2019 kl.
09.
39 | opdateret 04.
aug.
2019 kl.
10.
30Bemærk: artiklen er mere end 30 dage gammelLæs opFlere personer er blevet dræbt i et skyderi i Dayton i den amerikanske delstat Ohio.
Ifølge det lokale politi er ni personer blevet dræbt og mindst 16 personer såret ved skyderiet.
Gerningmanden er skudt og dræbt på stedet, bekræfter politiet på BBC.
Ifølge det lokale medie Dayton Daily News er han endnu ikke blevet identificeret.
Assisterende politichef Matt Carper siger til BBC, at det lokale politi var på stedet hurtigt og er uddannet til at håndtere situationer som denne.
- De var heldigvis på et rutinetjek lige i nærheden, siger han og tilføjer, at politiet endnu ikke kender motivet bag skyderiet.
Desuden oplyser de, at FBI nu også assisterer med efterforskningen.
Vidne: 'Vi blev hurtigt evakueret'Ifølge Dayton Daily News skulle skyderiet være foregået i nærheden af baren Ned Peppers, som ligger i området Oregon District i Dayton.
Baren skriver på sin Instagramprofil, at alle medarbejdere er uskadte, og 'at deres hjerte er med alle de involverede'.
En af dem, som var tilstede under skyderiet, er Jae Williams, som BBC har talt med.
- Jeg er meget chokeret.
Vi blev allesammen evakueret hurtigt og sikkert, og fik besked på at holde os fra området, siger han.
Jae Williams fortæller, hvordan han kunne se masser af politi og flere ambulancer, da han blev dirigeret væk fra området i sin bil.
Oregon District i Dayton  er kendt for sine natklubber, barer, gallerier og butikker og ligger i det vestlige Ohio.
Der bor 145.
000 mennesker i byen.
Mulig skytte nummer toElizabeth Long, som er talsperson for flere sygehuse i området, bekræfter over for netmediet Huffington Post, at de har taget imod ofre fra skyderiet.
Det lokale politi skrev kort efter klokken ni dansk tid på Twitter, at de var på stedet for at efterforske et igangværende skyderi, og at befolkningen skulle holde sig væk fra området.
Ifølge lokale medier leder politiet efter en mulig skytte nummer to, som kan have forladt området i en mørk Jeep.
Meldingerne kommer mindre end et døgn efter, at 20 personer blev dræbt i et skyderi i går i en Walmart-forretning ved et butikscenter i byen El Paso i den amerikanske delstat Texas.
FacebookTwitterKopier linkEmner:BBC|Kriminalitet|Huffington Post|Ohio|USA




https://www.dr.dk/nyheder/udland/lufthavnstrejke-forude-sas-kunder-kan-faa-ny-billet

UdlandLufthavnstrejke forude: SAS-kunder kan få ny billetEt flertal af omkring 4000 ansatte i Heathrow-lufthavnen har med stort flertal stemt nej til lønstigning på 7,3 procent.
SAS-kunder kan blive ramt af strejken i Heathrow, men til gengæld kan de nå at få ombyttet deres billetter.
04.
aug.
2019 kl.
08.
42Bemærk: artiklen er mere end 30 dage gammelLæs opHeathrow-lufthavnen ved London har aflyst 172 planlagte flyvninger mandag og tirsdag.
Det skyldes, at tusinder af medarbejdere har varslet strejke.
Det oplyser lufthavnen lørdag, skriver nyhedsbureauet AP.
Luftfartsselskaberne er blevet bedt om på forhånd at sammenlægge nogle af deres afgange og ombooke de passagerer, der skulle have været med de aflyste afgange.
Passagerer opfordres til at kontakte luftfartsselskaberne eller se på selskabernes hjemmeside, om deres fly til eller fra Heathrow skulle være ramt.
Læs også:London-lufthavn planlægger aflysning af 172 flyvninger under strejkeHos SAS følger man situationen tæt, men luftfartsselskabet kan endnu ikke bekræfte, om de planlagte flyvninger til og fra Heathrow bliver aflyst mandag og tirsdag.
Hvis man har en billet med SAS fra Heathrow mandag eller tirsdag, tilbyder SAS kunderne at ombooke deres billet gratis.
- Hvis man skal fra Heathrow med SAS, tilbyder vi kunderne at ændre deres billet gratis.
Så kan de flyve fra Heathrow en anden dag end mandag og tirsdag, siger Tonje Sund, der er pressemedarbejder i SAS.
- Det er muligt, at vi kommer til at aflyse fly til og fra Heathrow, men det er stadig for tidligt at sige, om det sker.
Vi følger situationen tæt.
Man kan holde sig opdateret og finde flere informationer om ombooking af billetten på vores hjemmeside, tilføjer hun.
Strejken rammer hårdtSikkerhedstjek er noget af det, der kommer til at tage længere tid i Heathrow.
Lufthavnen opfordrer derfor også passagerer til at komme i god tid.
Strejken ventes at ramme ekstra hårdt, fordi den kommer inden for skolernes sommerferie.
Det betyder, at mange briter og andre europæere rejser udenlands.
De lufthavnsansatte i fagforeningen Unite har afvist et tilbud fra Heathrows ledelse om en lønstigning på 7,3 procent.
Efter lange forhandlinger i de sene nattetimer mødes repræsentanter for fagforeningen igen lørdag med Heathrows ledelse for at forsøge at finde en løsning.
/ritzau/FacebookTwitterKopier link




https://www.dr.dk/sporten/fodbold/superliga/minut-minut-randers-raeser-forbi-fcns-unge-gutter






https://www.dr.dk/sporten/fodbold/superliga/minut-minut-kanonmaal-sikrer-ob-tre-point-i-esbjerg






https://www.dr.dk/nyheder/udland/fransk-vovehals-forsoeger-igen-krydse-den-engelske-kanal

UdlandFransk vovehals forsøger igen at krydse Den Engelske KanalFranky Zapata vil fra Frankrig til England på et hoverboard.
Franky Zapata har tidligere forsøgt at krydse Den Engelske Kanal på sit hoverboard.
Nu prøver han igen.
04.
aug.
2019 kl.
06.
28Bemærk: artiklen er mere end 30 dage gammelLæs opDen franske opfinder Franky Zapata vil søndag morgen for anden gang forsøge at krydse Den Engelske Kanal på et hoverboard udstyret med jetmotorer.
Det skriver nyhedsbureauet dpa.
Zapatas første forsøg for ni dage siden endte med, at han måtte fiskes op af vandet.
Turen over kanalen skulle have taget omkring 20 minutter.
Cirka halvvejs var det planlagt, at Zapata skulle tanke brændstof på et skib.
Læs også:Kikset rekordforsøg: Flyvende franskmand kom ikke over Den Engelske KanalMen han ramte forbi den platform, der var monteret på fartøjet, og derfor måtte han opgive at færdiggøre den spektakulære tur, selv om han ikke var kommet til skade.
Zapatas hold oplyser, at denne gang vil han tanke brændstof på en større platform, der er placeret på et større fartøj, som ventes at ligge mere roligt i vandet.
Imponerede statsoverhovederDen 40-årige vovehals planlægger som første gang at lette fra Sangatte nær Calais på den franske nordkyst søndag morgen og håber at lande i Saint Margaret's Bay nær Dover i det sydlige England.
Zapatas hoverboard er et form for flyvende bræt.
Det har fem små jetmotorer og flyver i 15 til 20 meters højde med en topfart på 140 kilometer i timen.
Zapata vakte opsigt, da han på den franske nationaldag, Bastilledagen, 14.
juli fløj rundt ved den årlige militærparade i den franske hovedstad, Paris.
Her var Frankrigs præsident, Emmanuel Macron, og den tyske forbundskansler, Angela Merkel, blandt de imponerede tilskuerne.
Zapatas første forsøg på at krydse Den Engelske Kanal fandt sted den 25.
juli.
Det var præcis 110 år efter, at Louis Bleriot som den første krydsede farvandet i et fly.
/ritzau/FacebookTwitterKopier link




https://www.dr.dk/nyheder/kultur/danske-stemmer-sang-sig-til-sejr-i-eurovison-kor-grand-prix

KulturDanske stemmer sang sig til sejr i Eurovison Kor Grand PrixVocal Line fra Aarhus optrådte med sange af Tina Dickow og Lisa Nilsson.
Af Mark Lindved Norup04.
aug.
2019 kl.
09.
37Bemærk: artiklen er mere end 30 dage gammelLæs opDer var store danske smil under guldkonfettien, der dalede ned over vinderne af Eurovision Kor Grand Prix i Göteborg i aftes.
Sejren gik til det aarhusianske kor Vocal Line, der repræsenterede Danmark i sangkonkurrencen, der havde deltagelse af 10 nationer.
Eurovision Choir 2019Afholdt for anden gang - første gang var i 2017, hvor Slovenien vandt.
Det arrangeres af European Broadcasting Union, der også står bag Eurovision Song Contest.
Den danske finalist er udpeget af DR.
Der deltog kor fra 10 lande.
Konkurrencen består af en indledende runde og en finalerunde.
En jury udpeger både finalister og den endelige vinder - der er ingen afstemning.
Der er intet krav om, at vinderen skal arrangere den næste konkurrence.
I spidsen for danskerne stod korleder Jens Johansen.
- Vi havde ikke regnet med at vinde, men vi vidste også, at alt kunne ske i den her konkurrence, for det var meget forskellige korgrupper og typer af musik, som deltagerne kom med.
- Vores første mål var at komme i finalen, og var vi bare lykkedes med det, så kunne jeg have taget rigtig glad hjem herfra.
At vi så også opnåede det sidste trin var bare fantastisk, fortæller han fra hotellet i Göteborg, hvor sejren blev fejret til ud på de små timer.
I den indledende runde sang Vocal Line 'True North', som er skrevet af Tina Dickow, og i finalerunden var det en dansk version af sangeren Lisa Nilssons 'Viola'.
de bød ind med.
Se Vocal Lines indsats i den indledende runde øverst i artiklen og deres finalebidrag herunder.
Mindre sceneshowI modsætning til solisternes Eurovision, hvor udklædning og dansetrin til tider synes at spille en ligeså stor rolle som musikken, er kor-udgaven en noget mindre farverig omgang.
Og det danske bidrag i Göteborg var blandt de mest afdæmpede af de 10 deltagere, og det blev formentlig afgørende, siger korleder Jens Johansen.
- Det tror jeg rent faktisk, at det var.
At vi først og fremmest var optaget af at få leveret et budskab og en følelse, og at det var musikken, der var i centrum.
- Det er et valg, vi har truffet.
At musikken skal stå i centrum, og for os skal den ikke pakkes ind i en eller anden fastlagt koreografi.
Det passer ikke til os, og det har vi holdt fast i, siger han.
Læs også:X Factor-deltager springer ud som Grand Prix-stjerne: 'Folk tror, det er kikset'Modsat Eurovision Song Contest er der ingen aftale om, at vinderen skal arrangere det næste Eurovision Kor Grand Prix, men de danske vindere sikrede sig med sejren en rejse til World Choir Games 2020.
Se et sammendrag af de 10 kors sange i den indledende runde ved Eurovision Kor Grand Prix.
FacebookTwitterKopier linkEmner:Gøteborg|Melodi Grand Prix|Aarhus




https://www.dr.dk/nyheder/viden/kroppen/resistent-hiv-spreder-sig-i-hele-verden-kan-paa-sigt-blive-et-stort-problem-i

KroppenResistent hiv spreder sig i hele verden: ’Kan på sigt blive et stort problem i Danmark’Herhjemme har vi masser alternative muligheder for medicinsk behandling af resistent hiv.
Hiv er et virus.
Ligesom andre mikroorganismer kan det mutere, så det for eksempel bliver resistent overfor den medicin, den normalt ville blive ødelagt af.
Foto: Colourbox.
Af Emilie Aagaard04.
aug.
2019 kl.
07.
05Bemærk: artiklen er mere end 30 dage gammelLæs opDa hiv første gang blev beskrevet i starten af 1980’erne, var infektionen lig med en dødsdom.
I dag er det heldigvis helt anderledes.
Lægerne kan godt nok ikke kurere infektionen.
Men med medicin kan en hiv-smittet i Danmark leve et normalt liv, hvor sygdommen aldrig udvikler sig til aids, og hvor der er så få vira i kroppen, at man ikke smitter.
Men i en ny rapport beskriver verdenssundhedsorganisationen WHO, en skræmmende udvikling.
For flere hiv-smittede oplever, at medicinen ikke bremser sygdommen, fordi de har fået en resistent virus.
Altså et virus, der er muteret, så den kan overleve medicinen.
© ScanpixWHO's rapport om hiv-resistensWHO udkom i juli med en rapport, der samler hiv-data (2014-2018) fra middel- og lavindkomstlande.
Rapporten viser, at over 10 procent af de hiv-diagnosticerede i 12 ud af 18 lande har en infektion, som er resistent overfor hiv-medicinen efavirenz og/eller nevirapine.
Når resistensen er over de 10 procent, anbefaler WHO, at man undgår den specifikke medicin i hele befolkningen for at undgå yderligere resistensudvikling.
Heldigvis findes der en lang række alternative typer hiv-medicin, som der endnu ikke findes stor resistens imod.
Kilde: WHO og NatureUdviklingen bekymrer Jannik Fonager, som er seniorforsker på Statens Serum Institut og overvåger hiv-resistensudviklingen i Danmark.
- I vores del af verden er hiv blevet lidt en ’glemt’ sygdom, fordi man ikke længere dør af den.
Men sådan er det langt fra alle steder.
Og på sigt kan hiv blive et stort problem i Danmark igen, hvis ikke vi er opmærksomme på resistensudviklingen, siger han.
Han fortæller, at 8-10 procent af de mennesker, der i dag bliver diagnosticeret i Danmark, har en resistent hiv-infektion.
- Men heldigvis er der over 30 forskellige slags medicin.
Så de kan godt blive behandlet alligevel.
Men det kan betyde, at de skal skifte til andre slags hiv-medicin, som kan have flere bivirkninger og skal tages oftere, siger Jannik Fonager.
30 procent har resistent hiv i Sydafrika og på CubaAnderledes er tallene i fattigere dele af verden.
Rapporten fra WHO beskriver, at over 30 procent af de hiv-smittede i flere lande, blandt andet Sydafrika og Cuba, bærer rundt på en resistent virus.
- Det er jo desværre nok noget, vi havde frygtet lidt.
For man har behandlet en masse mennesker for hiv i lande, hvor vi ikke har kunnet overvåge udviklingen i tilstrækkelig grad – så det er gjort lidt i blinde, siger Jannik Fonager.
Det betyder, at lægerne ofte først opdager resistensen sent.
Derved kan mennesker gå længe med en resistent infektion.
Og når medicinen ikke virker, kan de både blive syge og smitte andre.
Pauser uden medicin skaber resistensLars Østergaard er professor på Aarhus Universitet.
Han har også fulgt hivs resistensudvikling.
Han peger på, at der ofte er nogle betingelser til stede i fattige lande, der gør det langt mere sandsynligt, at resistens opstår.
- Her er der hiv-smittede, der ikke får tilstrækkelig information.
Derfor ved de ikke, at de ikke kan stoppe med medicinen i perioder.
© drHvordan opstår resistens?
Resistens er nok mest kendt fra bakterier, der har udviklet resistens overfor antibiotika.
Men alle mikroorganismer kan udvikle resistens overfor den medicin, vi behandler med.
Resistens kan nemlig opstå, når en mikroorganisme muterer, hvilket sker helt naturligt.
Mutationen gør, at den kan modstå den medicin, der skulle bekæmpe den.
Og pludselig kan mikroorganismen altså trives, selv om vi medicinerer imod den.
Resistensen opstår oftere, hvis medicin tages uhensigtsmæssigt: Hvis man for eksempel holder pause i hiv-behandlingen eller tager antibiotika, når det ikke er nødvendigt.
WHO fortæller, at resistens næsten er tre gange hyppigere blandt de mennesker, der netop har ’holdt pauser’ i deres behandling.
- Men det er jo ikke nødvendigvis et frivilligt valg at holde pause.
I Danmark er vi nogenlunde sikre på, at vi kan få den medicin, vi har brug for.
Men i mange af de her lande er der forsyningsudsving, siger Lars Østergaard.
Derudover kan økonomien også spille ind for mennesker i lavindkomst-lande, der selv skal betale.
Værst for kvinder og børnLars Østergaard fortæller også, at medicinen, som bliver brugt i mange af verdens fattigste egne, netop er de typer, som har størst tendens til at føre til resistens.
Og særligt én type medicin giver resistente hiv-infektioner.
- Den medicin, som gravide i lavinkomstlande ofte får for ikke at smitte deres børn under fødslen, har vist sig at være let for hiv at blive resistent overfor, siger Lars Østergaard.
Det ses i tallene.
Over dobbelt så mange kvinder som mænd bærer en resistent hiv-virus.
Og næsten halvdelen af alle små børn, der fik en infektion under fødslen i lande syd for Sahara, var smittet med resistente hiv-typer.
Løsningen er bedre behandling i fattige landeLars Østergaard mener dog, at resistensen kan bremses.
Men det kræver en indsats i middel- og lavindkomst-lande.
- Der skal behandles med medicin, hvor der er mindre risiko for resistensudvikling.
Og så skal forsyningssikkerheden sikres.
Og hiv-smittede skal undervises bedre, siger han.
På den måde kan man undgå, at folk holder pause i deres behandling.
Jannik Fonager fra SSI er enig.
Han peger desuden på, at opfølgning og overvågning er vigtig.
- Lægerne skal opdage hurtigt, når der opstår resistens.
For så kan de udskifte medicinen, så resistensen ikke spredes, forklarer han.
FacebookTwitterKopier linkEmner:Medicin|Sygdomme og lidelser|WHO|Cuba|Sydafrika




https://www.dr.dk/nyheder/udland/franskmand-er-floejet-fra-frankrig-til-england-paa-hoverboard

UdlandFranskmand er fløjet fra Frankrig til England på hoverboardFranky Zapata krydsede søndag morgen kanalen mellem Frankrig og England på et hoverboard.
Flot så det ud, da Franky Zapata nåede frem til St.
Margaret's Bay i Dover efter turen over Den Engelske Kanal.
04.
aug.
2019 kl.
09.
09 | opdateret 04.
aug.
2019 kl.
12.
18Bemærk: artiklen er mere end 30 dage gammelLæs opPå et hoverboard med jetmotorer kastede den franske opfinder Franky Zapata sig søndag morgen ud i endnu et forsøg på at krydse Den Engelske Kanal.
Og den spektakulære flyvetur endte i modsætning til sidste gang lykkeligt.
Det skriver nyhedsbureauet AFP.
Den 40-årige vovehals lettede fra Sangatte nær Calais på den franske nordkyst søndag morgen, og ikke længe efter kunne han sætte fødderne på jorden i Saint Margaret's Bay nær Dover i det sydlige England.
Franky Zapata på vej over Den Engelske Kanal.
Zapatas hoverboard er en form for flyvende bræt.
Det har fem små jetmotorer og flyver i 15 til 20 meters højde med en topfart på 140 kilometer i timen.
Den 40-årige franskmand forsøgte første gang at krydse kanalen for ni dage siden, men dengang kom han ikke tørskoet frem.
Han måtte fiskes op af vandet, da han var nået halvvejs.
Optankningsproces optimeretTuren over kanalen tager i omegnen af 20 minutter, men undervejs skulle Zapata tanke brændstof på et skib.
Det var ved dette stop, at det glippede for franskmanden for lidt over en uge siden.
Han ramte forbi platformen, der var monteret på fartøjet, og måtte derfor noget slukøret opgive turen, selv om han ikke var kommet til skade.
Zapata tankede på søndagens tur brændstof på en større platform på et større fartøj.
Desuden var det forventet, at vandet ville være mere roligt denne dag.
Franskmanden vakte opsigt internationalt, da han på den franske nationaldag, Bastilledagen, 14.
juli fløj rundt ved den årlige militærparade i den franske hovedstad, Paris.
Her var Frankrigs præsident, Emmanuel Macron, og den tyske forbundskansler, Angela Merkel, blandt de imponerede tilskuere.
Zapatas første forsøg på at krydse Den Engelske Kanal fandt sted den 25.
juli.
Det var præcis 110 år efter, at Louis Bleriot som den første krydsede farvandet i et fly.
/ritzau/FacebookTwitterKopier linkEmner:Angela Merkel (politiker)|Emmanuel Macron (politiker)|Frankrig|England|Tyskland




https://www.dr.dk/nyheder/regionale/nordjylland/laegen-malene-frygtede-fodvorter-og-kedsomhed-men-virkeligheden-var

NordjyllandLægen Malene frygtede fodvorter og kedsomhed – men virkeligheden var helt anderledesFlere unge vælger at blive praktiserende læger, og det er godt nyt for landområderne.
Malene Vandsted Svart havde ikke regnet med at sidde, hvor hun gør i dag.
Af Klaus Videbæk, Søren Flytkjær og Marie-Ane Buus Simonsen04.
aug.
2019 kl.
08.
05 | opdateret 05.
aug.
2019 kl.
09.
47Bemærk: artiklen er mere end 30 dage gammelLæs op- Du kan bare komme med mig.
28-årige Malene Vandsted Svart guider hjemmevant en af sine patienter ind på sit lægekontor hos Lægerne Aahaven i Sæby.
Det er første dag i hendes hoveduddannelsesstilling i almen medicin – det sidste trin mod at blive praktiserende læge.
Men hun kender arbejdsgangen, for hun har allerede været i praktik på stedet.
Det der med at sidde i det samme rum en hel dag og kigge på fodvorter, det var overhovedet ikke mig.
Malene Vandsted Svart, ung læge- Jeg havde egentlig aldrig tænkt, at jeg skulle være praktiserende læge.
Det der med at sidde i det samme rum en hel dag og kigge på fodvorter, det var overhovedet ikke mig.
Men så prøvede jeg det, og så var det jo noget helt andet, fortæller hun.
I løbet af det seneste år er antallet af læger, der vælger at uddanne sig som praktiserende læger steget ganske betragteligt.
Mens 212 unge læger sidste år begyndte deres hoveduddannelse inden for almen medicin, tyder tal for i år på, at man lander på omkring 260 unge læger i 2019, hvis ikke flere.
Godt nyt efter hårde årSærligt i Nordjylland, hvor man for få år siden for første gang oprettede en lægeuddannelse, er der fremgang, men tendensen ser ud til at gælde det meste af landet.
- Hvis det holder, så er det et første rigtig godt skridt, som vi har ventet længe på, siger Christian Freitag, formand for Praktiserende Lægers Organisation (PLO).
Sådan bliver du praktiserende lægeUddannelsen som praktiserende læge begynder på medicinstudiet, hvor du skal gennemføre et seks år langt forløb på universitetet med en afsluttende eksamen.
Herefter venter en klinisk basisuddannelse (KBU), som består af to gange seks måneders lønnet arbejde.
Dertil kommer en introstilling i almen praksis på typisk et halvt år, inden du kan tage en hoveduddannelse som speciallæge i almen medicin med en varighed på 4,5 år.
Kilde: Lægeforeningen.
dk- Det kan være en vending efter nogle hårde år, som vi har været igennem som praktiserende læger, fortsætter han.
Når nyheden om flere praktiserende læger møder så stor begejstring, skyldes det lægemanglen, som især har ramt yderområderne og betydet, at lokale lægepraksisser har måttet lukke, mens nabolæger presses af et stigende antal patienter.
Et udfordrende sted at væreFor Malene Vandsted Svart har det været afgørende for hendes beslutning, at hun har fået lov at opleve, hvad det vil sige at være i en almen praksis, inden hun skulle starte.
Virkeligheden har gjort et godt indtryk på hende.
- Den patientgruppe, der er her, er så forskellig, og det gør bare, at dagen overhovedet ikke bliver kedelig.
Det er udfordrende, og det er også det sjove ved det, siger hun.
I et af de andre konsultationsværelser i Sæby glæder Thomas Mølgaard, praktiserende læge og medejer, sig over, at flere yngre læger kan se en fremtid for sig uden for de store sygehuse.
- Jeg kan jo godt mærke, at der er mangel på praktiserende læger i mit område, så det er kun positivt.
Og det er da specielt positivt, at jeg selv kan være med til at uddanne mine kommende kolleger, siger han.
Kan løse problemer på længere sigtOptimismen deles af professor og sundhedsøkonom på Syddansk Universitet Kjeld Møller Pedersen.
For ham at se viser stigningen, at de unge læger har fået større interesse for at komme i almen praksis, og det kan være med til at løse udfordringen med manglen på praktiserende læger, mener han.
Eneste 'men' er, at det tager lang tid at færdiggøre sin hoveduddannelsesstilling.
- Det tager cirka 54 måneder, fra man starter i en hovedstilling til, at man er speciallæge i almen praksis, så det er ikke noget, der hjælper her og nu, siger han.
Et omdrejningspunkt for sundhedsvæsenetDerfor arbejder man flere steder intenst på at få de ældre læger til at blive længere i deres stillinger.
I 2018 var der omkring 350 praktiserende læger over 65 år, oplyser Kjeld Møller Pedersen.
Når det i en periode ikke har været særligt populært at gå den vej som ung læge, kan det hænge sammen med, at jobbet har haft et støvet ry, og at der har været flere konflikter på området med opgivende signaler fra politikerne.
Men nu ser det ud til, at stemningen er vendt.
Omdrejningspunktet i det danske sundhedsvæsen er ikke hospitalerne, som mange tror, men de praktiserende læger, som 90 procent af os besøger mindst en gang om året.
Kjeld Møller Pedersen, professorDet er godt, for reelt set er de praktiserende læger helt centrale for at få sundhedssystemet til at fungere, mener Kjeld Møller Pedersen.
- Omdrejningspunktet i det danske sundhedsvæsen er ikke hospitalerne, som mange tror, men de praktiserende læger, som 90 procent af os besøger mindst en gang om året, siger han.
Fremgangen skal fortsætteDerfor er han også fortrøstningsfuld i forhold til at få lappet de huller på landkortet, der i dag allerede er opstået eller er ved at komme.
- Jeg tror, det vil være nok, hvis vi kan regne med, at fremgangen fortsætter, når man samtidig forsøger at gøre det mere attraktivt for de ældre læger at blive, siger Kjeld Møller Pedersen, der er forsigtig med at sige hvornår.
- Vi skal nok op på fire til fem år, og så skal vi lægge lidt til, inden det hele er vendt.
Når Malene Vandsted Svart har afsluttet sit hovedforløb, regner hun med at blive, hvor hun er.
- Jeg tænker helt klart, at jeg skal slå mig ned som praktiserende læge et sted her i Nordjylland.
Gerne sammen med nogle flere kolleger, så vi er flere om det.
FacebookTwitterKopier linkEmner:Kjeld Møller Pedersen (økonom)|Læger|Sundhedsvæsen|Jylland|Praktiserende Lægers Organisation




https://www.dr.dk/nyheder/regionale/hovedstadsomraadet/flere-naerved-ulykker-i-koebenhavns-havn-badende-og-smaabaade

KøbenhavnFlere nærved-ulykker i Københavns Havn: Badende og småbåde chikanerer havnebusserHavnebusser i København kan fremover rapportere om uønskede folk og både i havnen.
Alene i juli måned har førerne af havnebusserne registreret 123 hændelser om for eksempel farlige situationer med badegæster.
(© dr)Af Line Gudnitz Baun04.
aug.
2019 kl.
06.
21 | opdateret 05.
aug.
2019 kl.
09.
12Bemærk: artiklen er mere end 30 dage gammelLæs opDet er ikke risikofrit, når havnebusserne sejler rundt i de københavnske kanaler.
For både badende, udlejningsbåde og kajakker kommer ofte i vejen.
Men nu har førerne af havnebusserne fået mulighed for at registrere hændelser med eksempelvis badegæster, der bader ulovligt eller farlige situationer med udlejningsbåde.
Læs også:Sejlende værter skal skabe mere tryghed i Københavns havnAlene i juli måned har der været 123 registrerede hændelser.
51 af dem har været såkaldte nærved-ulykker, mens de resterende 72 hændelser har drejet sig om episoder, hvor havnebusserne er blevet forsinket eller chikaneret, fordi eksempelvis badegæster har svømmet i vejen ved busstoppestederne.
Hændelserne bliver videresendt til havneværterne, som kan bruge det i deres forebyggende arbejde på vandet, forklarer Jacob Schrøder, leder af havneværterne, badezonerne og strandene i Københavns Kommune.
- Havneværterne kan advare dem, som skal til at bade ved stoppestederne, om faren ved at gøre det, siger han.
Det er By & Havn og København Kommune, som har taget initiativ til de lokale havneværter, som skal oplyse lokale og turister, der bruger havnen.
Kultur- og Fritidsborgmester i Københavns Kommune Franciska Rosenkilde (Å) siger i øvrigt til DR Nyheder, at kommunen tager hændelserne alvorligt, og at der bliver holdt øje med de registrerede hændelser.
Det er især om fredagen, at der registreres hændelser - og de fleste af dem er ved busstoppestederne Holmen Nord og ved Operaen.
Jeg tror ikke, at de (badegæsterne, red.
) selv ved, hvor farligt det er for dem, når de ligger og svømmer rundt foran sådan en stor havnebus.
Johnny Damgaard, skipper på havnebussen- For eksempel er der rigtig mange, der svømmer på tværs af kanalen, og det er noget af det farligste, man overhovedet kan gøre, og det har de (førerne af havnebusserne, red.
) registreret hele 30 gange den seneste måned, siger Jacob Schrøder.
En af dem, som har taget det nye værktøj i brug, er skipper Johnny Damgaard, som til daglig sejler havnebusserne.
- Jeg tror ikke, at de (badegæsterne, red.
) selv ved, hvor farligt det er for dem, når de ligger og svømmer rundt foran sådan en stor havnebus, siger Johnny Damgaard og fortsætter:- Men for os er det jo et problem, vi er nødt til at holde øje, men de er jo ikke til at se hele tiden, når de ligger under vand, så det er et kæmpe problem, siger han.
Samarbejde er vejen fremHos By & Havn er udviklingschef Per Schulze glad for det nye værktøj.
- Vi synes, at det er et rigtigt fint initiativ, som er kommet i gang, siger han og fortsætter:- Vi skal jo finde ud af, hvor hændelserne finder sted, hvilken karakter de har, og det får vi med den her undersøgelse, og så har vi bedre mulighed for at sætte ind.
I dag er der otte badezoner i København, og snart åbner endnu en.
Samtidigt bruges kanalerne også af mange udlejningsbåde, kajakker, lystbåde og af kanalrundfarten.
Hvis havnen skal være tryg at færdes i for alle, så peger Per Schulze på samarbejde:- Vi forsøger meget på dialog med de interessenter, som agerer i og omkring havnen.
Vi skal i samarbejde med dem finde ud af, hvordan vi får havnen til at fungere endnu bedre end den gør i dag, og der er vi nødt til at hjælpe hinanden, siger han.
FacebookTwitterKopier linkEmner:Alternativet (parti)|Franciska Rosenkilde (politiker)|København|Kollektiv trafik|Skibstrafik




https://www.dr.dk/nyheder/udland/oslo-er-ramt-af-oversvommelser-efter-massivt-skybrud

UdlandOslo er ramt af oversvømmelser efter massivt skybrudHimmelen har åbnet sig over den norske hovedstad natten til søndag, og det har medført trafikalt kaos.
Oslo, er natten til søndag blevet ramt af et massivt skybrud, der har skabt store oversvømmelser i den norske hovedstad.
04.
aug.
2019 kl.
03.
32Bemærk: artiklen er mere end 30 dage gammelLæs opNorges hovedstad, Oslo, er natten til søndag blevet ramt af et massivt skybrud, der har skabt store oversvømmelser.
Det skriver det norske medie VG samt nyhedsbureauet NTB.
Det har ifølge norsk politi skabt store trafikale problemer, og blandt andet er byens t-bane plaget af vandmængderne.
Foruden de massive mængder vand har der også været flere lynnedslag og voldsom torden.
Ifølge NTB har lynene ramt flere træer samt enkelte bygninger.
Dog uden at bryde i brand.
- Det har været et heftigt uvejr her.
Mange mennesker følte sig utrygge, da de ikke vidste, hvad der foregik, da flere lyn slog ned tæt på, fortæller Guro Sandnes, operationsleder ved Oslos Politi, til NTB.
- Berusede mennesker bader i gaderne, og andre falder i vandet, fordi man ikke kan se fortovskanterne under vandet.
Uvejret og det medfølgende skybrud begyndte omkring klokken 01.
Flere tunneller i Oslos centrum er lukket, da de i øjeblikket er fyldt med vand.
Ifølge politiet har flere biler dog set stort på indkørselsforbuddet med det resultat, at de nu sidder fast i de høje vandmasser.
/ritzau/FacebookTwitterKopier linkEmner:Oslo|Vejret|Norge




https://www.dr.dk/nyheder/udland/demokrater-bebrejder-vaabenlobby-og-republikanere-skyderi

UdlandDemokrater bebrejder våbenlobby og republikanere for skyderiFlere demokratiske præsidentkandidater langer ud efter våbenlobbyen og republikanere efter skyderi i Texas.
Mens politikerne diskuterer våbenlovene, så var mange sørgende mødt op for at sørge ved El Paso High School.
04.
aug.
2019 kl.
06.
22 | opdateret 04.
aug.
2019 kl.
09.
01Bemærk: artiklen er mere end 30 dage gammelLæs opI kølvandet på masseskyderiet i El Paso, Texas retter en stribe af demokratiske præsidentkandidater deres vrede mod våbenlobbyorganisation National Rifle Association (NRA) og dens republikanske allierede i kongressen.
Senator og præsidentkandidat Bernie Sanders angriber republikanske senatorer for "at være mere optaget af at være gode venner med NRA end at lytte til flertallet af den amerikanske befolkning".
- Over hele verden ser folk på USA og tænker: Hvad foregår der?
Hvordan er den mentale tilstand i USA, hvor vi gang på gang er vidne til ubeskrivelig rædsel, spørger Bernie Sanders.
Læs også:20 er dræbt i skyderi i butikscenter i TexasSanders mener også, at USA's præsident, Donald Trump, har et ansvar for at bakke op om en strammere våbenlovgivning.
Den tidligere vicepræsident Joe Biden stemmer i og konstaterer, at "nok er nok".
- Denne sygdom rækker ud over alt, hvad vi bør tolerere.
Vi kan vinde over NRA.
Vi kan slå våbenproducenterne, siger Joe Biden.
Denne sygdom rækker ud over alt, hvad vi bør tolerere.
Vi kan vinde over NRA.
Vi kan slå våbenproducenterne.
Joe Biden, demokratisk præsidentkandidat.
Skyderiet, der indtil videre har kostet 20 mennesker livet og efterladt 26 sårede, skete ved et butikscenter i byen El Paso i delstaten Texas lørdag aften dansk tid.
Masseskyderiet er det ottende dødeligste i nyere amerikansk tid og sker, blot en uge efter at en mand skød og dræbte tre personer og sig selv ved en madfestival i det nordlige Californien.
Våbenloven skal ændresElizabeth Warren, senator fra Massachusetts og ligeledes præsidentkandidat, udtrykte sin vrede på Twitter efter skyderiet:- Alt for mange lokalsamfund har lidt under tragedier som denne.
Vi må handle nu for at stoppe vores lands våbenepidemi, skriver hun.
Ved et valgmøde lørdag lovede en anden kandidat, senator Kamala Harris, at hun vil indføre våbenkontrol, hvis hun bliver præsident.
20 personer er foreløbigt meldt dræbt efter masseskyderiet i et indkøbscenter i byen El Paso i den amerikanske stat Texas.
Det bakker Pete Buttigieg, borgmester i byen South Bend i delstaten Indiana, op om:- Vi er det eneste land i verden med flere våben end mennesker.
Det har ikke gjort det mere sikkert.
Senator i Minnesota Amy Klobuchar kritiserer, ligesom Joe Biden, også NRA.
- Jeg mener, at NRA længe har domineret amerikansk politik til et punkt, hvor den har forhindret fornuftige våbenlove, der ville have forhindret drab, siger hun.
Præsidentkandidat Beto O'Rourke tror på, at det kan lade sig gøre at ændre våbenloven.
- Jeg tror på det amerikanske folk.
Når dagen er omme, er det muligt.
Men det bliver på grund af de folk, der tvinger det igennem, siger han.
/ritzau/APFacebookTwitterKopier linkEmner:Bernie Sanders (politiker)|Beto O'Rourke (politiker)|USA|Valg og folkeafstemninger|Twitter




https://www.dr.dk/sporten/fodbold/superliga/randers-nupper-saesonens-foerste-sejr-mod-uskarpe-fcn

SuperligaRanders nupper sæsonens første sejr mod uskarpe FCN Randers FC vandt 3-1 over FC Nordsjælland efter en stærk første halvleg.
04.
aug.
2019 kl.
14.
09Bemærk: artiklen er mere end 30 dage gammelLæs opSelv om FC Nordsjælland var mest på bolden, var det Randers FC, der havde kynismen og vandt 3-1 hjemme i fjerde runde af 3F Superligaen.
Hjemmeholdets tre mål faldt i første halvleg.
FCN fik slet ikke nok udbytte af boldbesiddelsen, hvorfor Randers flere gange kunne drage nytte af hurtige omstillinger og skarpe dødbolde.
Netop dødboldene blev afgørende, da Randers scorede to mål efter hjørnespark.
Nordsjælland havde svært ved at få den vanlige boldomgang til at fungere, for Randers leverede flot defensivt spil.
Resultatet betyder, at Randers med sin første sejr i denne sæson kravler op på en syvendeplads med fem point, mens Nordsjælland er på femtepladsen med seks point.
Randers FC's Marvin Egho juber efter sit føringsmål.
 André Rømer satte kort inden pausen trumf på til 3-0.
 Skuffede FCN-spillere efter nederlagt på 1-3.
1 / 3Randers FC's Marvin Egho juber efter sit føringsmål.
1 / 3André Rømer satte kort inden pausen trumf på til 3-0.
2 / 3Skuffede FCN-spillere efter nederlagt på 1-3.
3 / 3I det 13.
minut fik hjemmeholdet en indlægsmulighed, og tvivlsomt forsvars- og målmandsspil fra udeholdet gjorde, at angriber Marvin Egho nemt kunne gøre det til 1-0 til Randers.
Efter en halv time fik kronjyderne bragt sig yderligere foran.
Et hjørnespark endte i panden på FCN-back Mads Aaquist, som uheldigt for ham headede bolden i eget net.
Det så flere gange ud til at blive 3-0 til hjemmeholdet, men først minuttet før pausefløjtet lykkedes det for Randers.
Igen var det et hjørnespark, der skabte problemer for udeholdet, men denne gang var det midtbanespiller André Rømer, der kunne sætte sidste fod på og gøre det til 3-0.
Seks minutter inde i anden halvleg burde der havde stået 4-0 på måltavlen, men Randers-profilen Saba Lobjanidze brændte en kæmpe-chance.
Anden halvleg var for det meste med FCN i boldbesiddelse, men som i første halvleg formåede holdet ikke at udnytte det.
Det lykkedes dog udeholdet at pynte på resultatet, da midtbanespiller Mohammed Kudus flugtede bolden op i nettaget efter 82 minutter.
/ritzau/FacebookTwitterKopier linkEmner:Mohammed Kudus (fodboldspiller)|Randers|FC Nordsjælland|Fodbold|Randers FC




https://www.dr.dk/nyheder/indland/danske-mink-avlere-i-krise-ann-mona-taber-penge-paa-hver-eneste-skind-hun-saelger

IndlandDanske mink-avlere i krise: Ann-Mona taber penge på hver eneste skind, hun sælgerMinkavlerne havde i gennemsnit 900.
000 kroner i underskud på produktionen sidste år.
Ann-Mona Kulsø Larsen kan sælge minkens skind for omkring 220 kroner, men det koster hende mellem 270-280 kroner at producere skindet.
(© DR Nyheder)Af Peter Boier, Jane Thyrring Stouenberg og Josephine Nue04.
aug.
2019 kl.
08.
00Bemærk: artiklen er mere end 30 dage gammelLæs opDet er alt andet end en guldrandet forretning at være minkavler.
De danske minkavlere havde i gennemsnit lige knap en million - 900.
000 kroner - i underskud på produktionen sidste år.
Selv de bedste og mest succesfulde af avlerne havde røde tal på bundlinjen.
Det viser en opgørelse fra Danmarks Statistik.
Og det kan mærkes på minkfarmene.
I Brandelev øst for Næstved driver Ann-Mona Kulsø Larsen minkfarmen Nordgaarden sammen med sin mand Henrik Nordgaard Hansen.
Her har de bibeholdt antallet af dyr på trods af, at de taber penge, hver gang de sælger et dyr.
- Vi mærker det, da vi ikke får det hjem for vores skind, som det koster at producere et dyr.
Og det gør da noget ondt på bundlinjen, fortæller Ann-Mona Kulsø Larsen.
Hun forklarer, at et skind koster mellem 270 og 280 kroner at producere.
Det går til ting som foder, husleje og løn.
- Den seneste sæson har vi fået omkring 220 kroner for et skind.
Så vi skal altså have 50 kroner med selv for hvert dyr.
Og jeg har 18.
000 dyr her, siger hun fra sin farm omgivet af de små mårdyr.
Indtil videre kan de holde skuden flydende trods underskud, da de også har et jordbrug på gården - og god kontakt til banken.
- Men det giver da sig selv, at hvis markedet ikke ændrer sig, så kan jeg ikke blive ved med at suge på lappen og lægge 50 kroner for hvert dyr.
Men jeg tror på det, og vi har for mange positive kort på hånden til, at jeg tror, det ikke går.
Vender kurven mon?
For 10 år siden steg prisen på mink drastisk.
Det fik flere avlere - særligt i udlandet - til at gå ind i branchen, og det har betydet alt for mange skind og en pris, der er faldet til en trejdedel.
Det har påvirket hele branchen, forklarer Sander Jacobsen, der er direktør i Kopenhagen Fur, der er et pelsauktionshus og de danske pelsdyravleres andelsselskab.
- Fra 2009-2015 havde vi et fantastisk boom i branchen, og det betød, at priserne på minkskind steg til det tredobbelte.
Men det gjorde produktionen så også - især i Østeuropa og Kina.
Derfor kom der store prisfald fra 2015 og frem, da der pludselig var et større udbud i forhold til efterspørgslen.
Ifølge direktøren har det betydet, at avlerne sidenhen har reduceret produktionen - og derfor tror han, at priserne snart vil stige igen.
- Vi har på et par auktioner her i foråret set tegn på, at kunderne er begyndt at forstå, at man må købe skind, hvis man stadig vil være i branchen fra 2020 og frem.
Så jeg forventer, det vender.
Ekspert: Det er en rigtig hård tid for dem- Der er ikke nogen tvivl om, at de danske minkavlere har det hårdt lige nu, siger Michael Haahr Andersen, markedsdirektør i Jyske Bank.
Når man i flere år har måtte sælge sit produkt til en lavere pris end den koster at producere, ja så gør det ondt, forklarer han.
- Der er faktisk så stort et spænd i prisen, at det er svært at tjene penge, selv for de allerdygtigeste avlere, siger han.
Og her handler det i bund og grund om, hvor solid en virksomhed man har, og hvor længe man har økonomien til at stå imod.
- Der er nogle, som allerede har måtte sige stop, og jeg tror også, at med de udsigter, der er lige nu, så vil det være mærkeligt, hvis ikke der er flere, der bliver udfordret, siger Michael Haahr Andersen.
- Mit råd er, at man får lavet sig et ordentligt overblik over ens virksomhed, og så får talt med banken og ens samarbejdspartnere om situationen.
FacebookTwitterKopier linkEmner:Pelsdyrproduktion|Jyske Bank|Erhverv|Kopenhagen Fur|Kina




https://www.dr.dk/nyheder/udland/20-er-draebt-i-skyderi-i-butikscenter-i-texas

Udland20 er dræbt i skyderi i butikscenter i Texas20 personer er dræbt i et skyderi lørdag i El Paso.
Det oplyser Texas' guvernør, Greg Abbott, på pressemøde.
Overvågningskameraer fangede en mand med et våben på vej ind i Walmart-butikscentret i byen El Paso.
04.
aug.
2019 kl.
02.
05 | opdateret 04.
aug.
2019 kl.
09.
02Bemærk: artiklen er mere end 30 dage gammelLæs op20 personer er dræbt i et skyderi lørdag ved en Walmart-forretning og et butikscenter i byen El Paso i den amerikanske stat Texas.
Det oplyser Texas' guvernør, Greg Abbott, natten til søndag dansk tid på et tv-transmitteret pressemøde.
Desuden er 26 personer såret, oplyser politiet ifølge nyhedsbureauet AP.
- En almindelig lørdag, hvor folk slapper af med indkøb, er blevet forvandlet til en af de blodigste dage i Texas' historie, siger guvernøren.
En kvinde reagerer, efter at 20 personer er dræbt i et skyderi lørdag i El Paso.
 Folk holder i hånden og mindes ofrene for masseskyderiet i et Walmart shoppingcenter lørdags formiddag.
 En 21 årig mand er efterfølgende varetægtsfængslet og mistænkt for skyderiet som dræbte 20 mennesker.
Motivet til skyderiet kendes ikke, men ifølge CNN's oplysninger er politiet i Texas i gang med at undersøge et opslag, der blev offentliggjort på internettet forud for skyderiet, og som kan pege i retningen af et motiv.
 En kvinde fra El Paso sørger over de omkomne ved skyderiet i El Paso, Texas.
 Texas guvernør, Greg Abbott, taler med pressen efter en gudstjeneste for ofrene i St.
Pius X kirke i El Paso.
- En almindelig lørdag, hvor folk slapper af med indkøb, er blevet forvandlet til en af de blodigste dage i Texas' historie, har guvernøren udtalt.
 Folk samles, tænder lys og mindes de 20 dræbte ved skyderiet i et shoppingcenter i Texas.
 Også gymnasieelever fra El Paso High School er samlet og tænder lys for ofrene.
 "Jeg er El Paso", står der på trøjen på en gymnasieelev fra El Paso High School, som holder et lys og mindes ofrene  for skyderiet lørdag formiddag.
 Samuel Lerma, Arzetta Hodges og Desiree Qunitana deltager i en mindehøjtidlighed.
Politiet har identificeret og anholdt den formodede gerningsmand.
Der er tale om en 21-årig mand fra Dallas-området.
1 / 9En kvinde reagerer, efter at 20 personer er dræbt i et skyderi lørdag i El Paso.
1 / 9Folk holder i hånden og mindes ofrene for masseskyderiet i et Walmart shoppingcenter lørdags formiddag.
2 / 9En 21 årig mand er efterfølgende varetægtsfængslet og mistænkt for skyderiet som dræbte 20 mennesker.
Motivet til skyderiet kendes ikke, men ifølge CNN's oplysninger er politiet i Texas i gang med at undersøge et opslag, der blev offentliggjort på internettet forud for skyderiet, og som kan pege i retningen af et motiv.
3 / 9En kvinde fra El Paso sørger over de omkomne ved skyderiet i El Paso, Texas.
4 / 9Texas guvernør, Greg Abbott, taler med pressen efter en gudstjeneste for ofrene i St.
Pius X kirke i El Paso.
- En almindelig lørdag, hvor folk slapper af med indkøb, er blevet forvandlet til en af de blodigste dage i Texas' historie, har guvernøren udtalt.
5 / 9Folk samles, tænder lys og mindes de 20 dræbte ved skyderiet i et shoppingcenter i Texas.
6 / 9Også gymnasieelever fra El Paso High School er samlet og tænder lys for ofrene.
7 / 9"Jeg er El Paso", står der på trøjen på en gymnasieelev fra El Paso High School, som holder et lys og mindes ofrene  for skyderiet lørdag formiddag.
8 / 9Samuel Lerma, Arzetta Hodges og Desiree Qunitana deltager i en mindehøjtidlighed.
Politiet har identificeret og anholdt den formodede gerningsmand.
Der er tale om en 21-årig mand fra Dallas-området.
9 / 9Politiet har identificeret og anholdt den formodede gerningsmand.
Der er tale om en 21-årig mand fra Dallas-området.
Anholdelsen af den mistænkte forløb uden problemer, og politiet løsnede ikke skud, skriver nyhedsbureauet Reuters.
Motivet til skyderiet kendes ikke, men ifølge CNN's oplysninger er politiet i Texas i gang med at undersøge et opslag, der blev offentliggjort på internettet forud for skyderiet, og som kan pege i retningen af et motiv.
Den 21-årige mand under mistanke menes at have lavet opslaget.
Los Angeles Times skriver, at opslaget indeholdt synspunkter om, at latinamerikansk indvandring konstituerer en "invasion" samt enighed med personerne bag angrebet på moskéer i Christchurch i New Zealand.
Den 21-åriges Twitter-profil skulle ifølge samme medie have sendt hyldest til Præsident Donald Trump og hans planer om at bygge en mur langs den mexicanske grænse.
Politichefen i El Paso, Greg Allen, oplyser på pressemødet, at der muligvis er tale om en hadforbrydelse.
- Lige nu har vi et manifest fra denne person, der til en vis grad viser, at det muligvis er en hadforbrydelse, siger han.
Et flertal af indbyggerne i El Paso, der ligger på grænsen til Mexico, er latinamerikanere.
Blandt de dræbte er tre mexicanere, oplyser Mexicos præsident, Andres Manuel Lopez Obrador, ifølge Reuters.
Trump oprørtDen amerikanske præsident, Donald Trump, er oprørt.
- Frygtelige skyderier i El Paso, Texas.
Forlydender er meget slemme, mange er dræbt.
Arbejder med statslige og lokale myndigheder samt politi, skriver præsidenten på Twitter.
El Paso ligger på grænsen til Mexico.
På den anden side af grænsen ligger byen Juarez.
Masseskyderier er et hyppigt fænomen i USA, hvor næsten alle borgere har let adgang til våben.
Myndighederne definerer et massemord som mindst tre dræbte, og det er i store træk hverdag i USA.
Næsten 40.
000 personer blev i 2017 dræbt af skud i USA.
Det var det højeste niveau i 50 år, oplyser Centers for Disease Control and Prevention, der er den officielle myndighed, som fører statistik.
Heri indgår også antallet af selvmord og vådeskud.
De seneste års værste masseskyderier i USA•3.
august 2019: Lørdag formiddag lokal tid begynder en mand at skyde omkring sig med et automatvåben i en Walmart-butik i El Paso.
Politiet anholder en 21-årig mand, som menes at stå bag skyderiet, der koster mindst 20 livet.
•Maj 2019: 12 mennesker bliver dræbt af skud i en offentlig bygning i delstaten Virginia.
Den formodede gerningsmand, DeWayne Craddock, bliver dræbt af skud under ildkamp med politifolk.
•November 2018: Ian David Lon skyder og dræber 12 mennesker på en countrybar i Thousand Oaks i Californien, før han tager sit eget liv.
Lon var en amerikansk krigsveteran, der havde været udsendt til Afghanistan.
•Oktober 2018: Robert Bowers er anklaget for at skyde og dræbe 11 mennesker i en synagoge i Pittsburgh, Pennsylvania.
Det er det dødeligste angreb på jøder i USA nogensinde.
•Maj 2018: Dimitrios Pagourtzis åbner ild på Santa Fe High School i Santa Fe i Texas.
Den 17-årige dreng skyder og dræber otte elever og to lærere.
•Februar 2018: Den 19-årige Nikolas Cruz skyder og dræber 17 elever og ansatte, da han med en halvautomatisk riffel åbner ild på Marjory Stoneman Douglas High School i Florida.
•November 2017: 25 personer og et ufødt barn mister livet, og 20 andre bliver såret, da Devin Patrick Kelley åbner ild mod en kirke i Sutherland Springs i Texas.
Gerningsmanden bliver efterfølgende fundet død.
•Oktober 2017: Den 64-årige Stephen Paddock skyder mod flere tusinde koncertgængere fra sit hotelværelse i Las Vegas.
58 personer bliver dræbt, og 546 andre bliver såret i angrebet.
Gerningsmanden begår selvmord efter angrebet, der er det blodigste i nyere amerikansk tid.
•Juni 2016: 49 mennesker bliver dræbt, da 29-årige Omar Saddiqui Mateen skyder omkring sig på Orlando-natklubben Pulse i Florida, der fortrinsvis bliver besøgt af homoseksuelle.
Gerningsmanden bliver dræbt, da politiet rykker ind for at befri de gidsler, han har taget.
•December 2015: Ægteparret Syed Rizwan Farook og Tashfeen Malik åbner ild mod en forsamling af medarbejdere på Inland Regional Center i byen San Bernadino i Californien.
14 personer mister livet.
•December 2012: 20-årige Adam Lanza skyder først sin mor, før han dræber 20 elever og lærere på Sandy Hook Elementary School i Newtown i Connecticut.
De fleste af de dræbte elever var mellem seks og syv år gamle.
•Kilder: Time, NBC News, CNN Library, Vox.
com, AFP, AP og KDKA.
/ritzau/FacebookTwitterKopier linkEmner:Texas|USA|Politi|Santa Fe Group|Andrés Manuel López Obrador (politiker)




https://www.dr.dk/nyheder/kultur/film/danmarks-bedste-reality-show-fylder-20-aar-den-slags-var-aldrig-gaaet-i-dag

Film og serierDanmarks 'bedste reality-show' fylder 20 år: 'Den slags var aldrig gået i dag' 20 år efter premieren er tv-serien 'Dahlgårds Tivoli' stadig hamrende populær, og de medvirkende har opnået kultstatus.
Af Christian Ellegaard04.
aug.
2019 kl.
06.
17Læs op- I '99-sæsonen satser Dahlgårds Tivoli på noget helt nyt.
Familien har hyret store musiknavne og håber, at det kan tiltrække ekstra mange gæster.
Sådan lyder introspeaken i det allerførste afsnit af den danske reportageserie 'Dahlgårds Tivoli', der rullede over skærmen tilbage i sommeren 1999.
Men at hive tidens store navne som Cartoons, Hit'n'Hide og Infernal op på pallescenen var langt fra det eneste nye, det familiedrevne tivoli prøvede dén sommer.
I hælene havde de nemlig et kamerahold fra DR, der dokumenterede livet på landevejen i otte tv-programmer.
De skulle vise sig at blive en milepæl i dansk tv-historie.
Siden dengang har programmerne og ikke mindst de ansatte i tivoliet - særligt tivoliets solbrændte og storrygende overhoved Leif Dahlgård - opnået noget nær kultstatus.
Vi markerer 20 års jubilæet for 'Dahlgårds Tivoli' ved at dykke ned i, hvordan programmerne blev til, og hvorfor der er folk, der stadig ser med her to årtier senere.
Mødet med familien Dahlgård'Dahlgårds Tivoli' blev optaget i løbet af foråret og sommeren 1999.
Måneder forinden var idéen til programmet opstået, mens tv-tilrettelægger Lisbet Barrett og hendes kolleger i DR var i gang med at filme et reportageprogram på Københavns Hovedbanegård, inspireret af datidens store seersucces 'Airport' fra britiske BBC.
- Min chef, Arne Ullum, kom med den idé, om vi ikke skulle forsøge at følge et omrejsende tivoli.
Det synes vi lød sjovt, så jeg blev taget af projektet på Hovedbanegården og fløjet direkte til Jylland for at finde frem til det tivoli, som vi skulle følge, siger hun.
Om Dahlgårds TivoliDahlgårds Tivoli var et omrejsende tivoli grundlagt i 1947.
Da faderen Ejner døde, overtog Leif Dahlgård sin families tivoli, og senere overtog hans børn, Palle og Marianne, roret på det omrejsende tivoli.
I 1999 fulgte DR tivoliet rundt i landet i programserien 'Dahlgårds Tivoli', der blev en stor seersucces.
Tivoliet måtte lukke i 2012, men Leif Dahlgård ejer stadig et par madvogne, som han fortsat kører rundt med på markeder og til byfester rundt omkring i landet.
I det jyske nåede Lisbet Barrett dog kun at besøge ét andet omrejsende tivoli, før hun stødte på familien Dahlgård.
- Da jeg sad der i spisevognen sammen med hele familien, var jeg ikke i tvivl om, at det skulle være dem.
Det her familiedynasti var helt fantastisk, og så er Leif jo bare Leif.
Så det gav sig selv, at det var dem, vi skulle følge, fortæller hun.
Et par måneder senere, da tivoliet så småt var i gang med forårsæsonen, begyndte optagelserne.
Fire tv-tilrettelæggere fra DR - hver med ét kamera under armen - rykkede ind i to campingvogne på tivolipladsen.
Under optagelserne, der varede i omkring otte uger, boede tv-holdet i tivoliet og fulgte livet blandt personalet tæt.
De fire tilrettelæggere arbejdede i hold af to og to og skiftedes til at have én uge med tivoliet og én uge hjemme i TV-Byen i Søborg, hvor de var med til at klippe programmerne.
Livet i et omrejsende tivoli var sjovt, men også hårdt, fortæller Lisbet Barrett.
- Vi boede der jo i en uge ad gangen og var sammen døgnet rundt.
Om søndagen, når vi havde skiftedag, og jeg så de andre tilrettelæggere ankomme, løb jeg dem nærmest i møde, fordi jeg var så glad for at se dem.
Efter sådan en uge trængte jeg virkelig til at komme hjem og se mine børn.
Fællesbillede fra Lisbet Barretts private gemmer.
Forrest ses hun (th.
) sammen med tilrettelægger-kollegaen Flemming Christensen, mens flere af tivoliets ansatte ses bag dem.
Programmets to andre tilrettelæggere, David Binzer og Anne Eberhardt, er ikke med på billedet.
Nærdødsdrama og opsigelser i ét vækTv-holdet fulgte med tivoliet rundt i landet og var blandt andet med i Vejle, Viborg og Gram i løbet af de uger, optagelserne varede.
Her agerede de, med et kamera under armen, fluen på væggen, mens livet i tivoliet gik sin vante gang med magtkampe om radiobilerne, romantiske trekantsdramaer og opsigelser på stribe.
Ja, drama var der nok af.
I ét afsnit bliver en polsk medarbejder nær mast til døde i en karrusel, og i en anden episode bliver seerfavoritten Jan sendt til øjenlægen efter et lidt for nært bekendtskab med et vildfarent hagl i skydeteltet.
Jan og Lisbet Barrett pjatter mellem optagelserne.
Tv-holdet fulgte tivoliet i flere uger, så tilrettelæggerne og de ansatte lærte med tiden hinanden godt at kende.
Men modsat hvad man måske kan fristes til at tro, når man ser de vilde optrin i programmet, så er ingen af episoderne opstillede eller planlagt på forhånd.
I stedet lykkedes det tv-holdet at få så meget guld i kassen, fordi de, med Lisbet Baretts ord, filmede 'dag og nat'.
- Vi var hele tiden på dem med kameraerne.
Vi filmede konstant.
Vi var hele tiden opmærksomme på, hvad der foregik rundt omkring i tivoliet, og hvor de gode historier var.
Og gode historier var der mange af - så mange, at tv-holdet af og til havde svært ved at følge med.
I et af programmerne vælger Raymond, én af tivoliets ansatte, at sige op efter blot tre dage i tivoli-trøjen.
Og netop dén scene kom kun med i programmet takket være en lynhurtig tilrettelægger.
- Det var tidlig morgen, så jeg havde lige været i bad og kom gående gennem pladsen med mit håndklæde, da jeg pludselig så min kollega Flemming komme spurtende med 110 kilometer i timen, mens han filmede.
Det viste sig så, at Raymond var i gang med at sige op, siger Lisbet Barrett med et grin og fortsætter:- Ja, man kunne sgu ikke engang gå i bad, uden at folk pludselig sagde op!
Se scenen, hvor Raymond får nok og siger op, fordi han ikke får lov til at rydde op på sit værelse:Med 2019-briller kan Lisbet Barrett dog godt studse lidt over den måde, hun og de andre tilrettelæggere arbejdede dengang.
- Vi filmede jo på alt og alle, og de blev ikke engang spurgt, om de ville være med - vi filmede bare.
Dét var ikke gået i dag.
Dengang gik man ikke så meget op i det med samtykkeerklæringer, og det var jo heller ikke en helt fair måde at gøre det på.
Men alle de unge arbejdere i tivoliet synes jo heldigvis, det var meget sjovt, siger hun og tilføjer:- Og det var da helt klart grunden til, at vi fik så meget materiale i kassen - vi filmede sgu bare.
Vi kunne godt mærke, at det her kunne ét eller andet, men jeg blev lidt overrasket over, hvor stort det blev.
Lisbet Barrett, tv-tilrettelægger på 'Dahlgårds Tivoli'Blev sommerens helt store seersuccesMaterialet blev løbende sendt hjem på filmbånd med kurér til København, hvor to klippere sad klar til at se de mange timers råbånd igennem for at finde frem til de helt rette scener.
Ifølge Lisbet Barrett er det i høj grad klippernes fortjeneste, at programmerne blev så gode, som de gjorde.
- Vi havde to knalddygtige klippere på, Anders Møller-Nielsen og Jens Lohmann, som var pissegode til at finde de rette scener og klippe det hele sjovt og kvikt sammen.
Det har jo været et helt forfærdeligt arbejde at skulle se alle de timers råbånd igennem, så de fortjener noget anerkendelse; rigtig meget af programmets succes er i mine øjne deres fortjeneste.
Skørtejægeren Jan Lund var én af de medvirkende, der fik særlig meget skærmtid i programmerne.
I dag er han stadig en af seriens fan-favoritter.
Samme sommer begyndte 'Dahlgårds Tivoli' at rulle over skærmen.
Det første afsnit blev sendt 20.
juni 1999, og der gik ikke længe, før programmet begyndte at mænge sig i toppen af avisernes lister over de mest sete tv-programmer.
Selvom flimmerkassen kæmpede en nådesløs kamp mod det forygende solskinsvejr den sommer, blev programmet alligevel et af sommerens mest sete tv-programmer med seertal, der flere gange nåede over 800.
000.
- Vi kunne godt mærke, at det her kunne ét eller andet, men jeg blev lidt overrasket over, hvor stort det blev.
Og jeg tror heller ikke, familien Dahlgård anede, hvad det her kunne blive til, da de takkede ja til at medvirke, siger Barrett.
I avisernes tv-klummer var begejstringen også stor over tv's nye hitserie.
- Det er sjovt, det er tragisk, og det er hamrende nærværende fjernsyn fra et miljø i dagens Danmark, som er så fjernt og dog så tæt på, skrev bladet Aktuelt for eksempel i sin tv-klumme.
Hardcore fans hylder Leif DahlgårdHer 20 år efter, at programserien havde premiere, er 'Dahlgårds Tivoli' fortsat populært.
Seriens otte afsnit er samlet set blevet set over 140.
000 gange på DRTV alene i år, og programmet og dets medvirkende har i nogle kredse opnået kultstatus.
Det oplever man i særdeleshed i Facebook-gruppen 'Dahlgårds Tivoli Fans', hvor de mere end 9.
300 medlemmer dagligt deler gamle klip fra programmerne, selfies med tivolifatter Leif Dahlgård - der i fanbasen anses som noget nær en legende - og memes baseret på scener og citater fra programmet.
- Der er nogle virkelig hardcore fans inde i den gruppe, konstaterer komiker og podcastvært Pelle Lundberg med et grin.
Han er selv en af dem, der for alvor har set lyset i fortællingen om det omrejsende tivoli, siden han for omkring syv år siden blev introduceret til serien.
- Det var kærlighed ved første blik.
Dengang jeg gik meget i byen, så jeg ofte 'Dahlgårds Tivoli', når jeg lå og havde tømmermænd.
Det er en rigtig tømmermandsserie og kan på mange måder det samme, som en serie som 'Venner' kan.
Det er trygt og velkendt, og det kan køre i baggrunden, uden at du behøver sidde klistret til skærmen.
- I dag er det fortsat en af mine favoritserier, og jeg tror, jeg genser den engang i kvartalet - både med og uden tømmermænd, siger Pelle Lundberg.
Hitter med Dahlgårds-podcastSidste sommer begyndte han at lave podcasten 'Dahlgårds Tivoli Podcast', en podcast der - som navnet antyder - udelukkende er dedikeret til DR's gamle reportageserie.
Flankeret af et panel af gæster gennemgår han i hver udsendelse på nærmest slavisk vis hvert af seriens afsnit, ligesom han også har interviewet flere af de personer, der medvirkede i serien tilbage i 1999.
De 5 mest ikoniske øjeblikke fra 'Dahlgårds Tivoli'Lytterne af 'Dahlgårds Tivoli Podcast' har kåret de mest legendariske scener fra serien.
Her er deres fem favoritter:5.
Barn vælter ind i radiator og trutter i plastic-saxofon (Se klippet her)4.
Leif raser over 'skideværk og vandkoblinger' (Se klippet her)3.
Leif 'havde skudt Bo til at være et røvhul' (Se klippet her)2.
Raymond og Keld small-talker ved radiobanen (Se klippet her)1.
Leif skælder ud, og Johnny nasser en smøg (Se klippet her)Beskrivelserne lyder nok en smule obskure, så du kan med fordel se klippene.
- Det var en stor og lidt surrealistisk oplevelse, da jeg første gang talte i telefon med Leif.
Jeg havde snakket så meget om den her mand, og nu sad jeg pludselig med ham i røret.
Leif er jo én til én den samme person i virkeligheden, som ham vi oplever i serien.
Manden har jo været chef hele sit liv og er meget kort og kontant, men samtidig er han også et varmt menneske, som jeg har stor respekt for, siger Pelle Lundberg.
Selvom 'Dahlgårds Tivoli' med nutidens briller er et overflødighedshorn af 90'er-nostalgi, så har reportageserien langt mere at byde på end skørt tøj og et gensyn med eurodance, mener Pelle Lundberg.
- Den kan det samme som en velskreven fiktionsserie.
Der er drama, fantastiske mennesker, interessante spændingskurver.
Og så viser den et miljø og nogle mennesker, som jeg aldrig tidligere har stødt på.
Alle de her store og vilde personligheder smelter sammen og går bare op i en højere enhed, siger han.
- Og så er de her mennesker jo sjove.
De siger og gør virkelig nogle sjove ting, så serien har også en stor grad af humor.
Denne scene fra det allerførste program, hvor Leif skælder ud, og Johnny nasser en smøg, er både Pelle Lundberg og Lisbet Barretts favoritøjeblik fra serien:Dahlgård var datidens 'Familien fra Bryggen'Netop seriens humor og farverige medvirkende er en del af forklaringen på, at programmet stadig har en fanbase i dag, mener tv-ekspert og tidligere kanalchef på TV 2 Zulu Keld Reinicke.
- Der er jo blevet lavet hundredvis af denne her slags reportageserier, men jeg tror, at 'Dahlgårds Tivoli' har opnået kultstatus på grund af persongalleriet, som jo er helt fantastisk.
- Det er fuld af det, som vi på moderne tv-sprog kalder 'big characters', som vi også kender det fra en serie som 'Familien fra Bryggen'.
Var det blevet lavet i dag, havde de her mennesker jo fået deres egne spin off-serier, men dengang var det første gang, man mødte den her slags personligheder på dansk tv, siger Keld Reinicke.
Han er imponeret over den kultstatus, som 'Dahlgårds Tivoli' har formået at opbygge gennem årene.
- Jeg tror, der er en del af den yngre generation, der har taget det show til sig.
De har måske aldrig set selve programmerne, men til gengæld har set de her memes og Youtube-klip, som bliver delt rundt på nettet, siger han og tilføjer:- Det er flot gået, særligt af et reportageprogram med 20 år på bagen.
Jeg er meget stolt af at have været med til at lave et program, som har opnået den form for kultstatus.
Lisbet Barrett, tv-tilrettelægger på 'Dahlgårds Tivoli'Er blevet kaldt tv-historiens bedste realityshowSiden premieren for 20 år siden er 'Dahlgårds Tivoli' flere gange blevet fremhævet som en milepæl i dansk tv-historie.
Programmet anses af mange stadig for at være et af de mest vellykkede danske reportageprogrammer, og serien er sågar blevet døbt 'tv-historiens bedste realityshow'.
Timevis af Dahlgårds-optagelser er - nok - forsvundetDet blev kun til otte afsnit af 'Dahlgårds Tivoli', men tv-holdet filmede timevis af optagelser i løbet af de otte uger, de fulgte i hælene på tivoliet.
Men betyder det så, at der ligger mere guld i arkivet, der blot venter på at se dagens lys?
Desværre ikke, hvis man skal tro Lisbet Barrett:- Der blev lavet helt vildt meget materiale, der aldrig blev brugt, og der er mange, der har spurgt, om materialet findes endnu.
Jeg kan huske, at jeg gemte alle båndene i en flyttekasse i den gamle TV-Byen i Søborg, men jeg har altså ikke kunnet finde dem siden.
De blev efterladt dér, da vi flyttede til DR Byen, så måske er de røget ud sidenhen.
Jeg ved det simpelthen ikke.
- 'Dahlgårds Tivoli' er jo noget helt særligt, og det er også kommet til at betyde noget særligt for mig, fordi det har fået den status, som det har i dag, siger tilrettelægger Lisbet Barret.
Læs også:Tivoli-kongen Leif Dahlgård blev tv-stjerne: 'Jeg kan stadig ikke forstå, at der skulle være noget interessant ved mig'På nær ét enkelt afsnit, som hun så for ganske nyligt, har hun ikke selv genset serien, siden den blev til for 20 år serien, men hun er glad for, at programmet har fået en særlig plads i så mange danske tv-hjerter.
- Jeg er meget stolt af at have været med til at lave et program, som har opnået den form for kultstatus, siger Lisbet Barret, som sågar har prøvet at skrive en autograf til en person, som blev så imponeret, da han fandt ud af, at hun havde været med til at producere 'Dahlgårds Tivoli'.
- Dét er altså ikke sket med nogle af de andre programmer, jeg har lavet.
Du kan se eller gense alle otte afsnit af 'Dahlgårds Tivoli' lige nu på DRTV.
FacebookTwitterKopier linkEmner:Keld Reinicke (producer)|København|Tivoli|TV 2 Zulu|Humor




