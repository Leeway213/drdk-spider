https://www.dr.dk/sporten/oevrig/skuffet-dansk-florballanfoerer-efter-lussing-resultatet-er-retvisende

Øvrig sportSkuffet dansk florballanfører efter lussing: 'Resultatet er retvisende'Mikkel Skov havde efter det danske nederlag til Tjekkiet ved VM i floorball ikke meget at udsætte på resultatet.
Der var ikke meget at juble over for Mikkel Skov torsdag, da Danmark tabte 1-10 til Tjekkiet ved VM i floorball.
Af Michael Sten Jensen i Lyon og interview: Malte Nørgaard06.
dec.
2018 kl.
23.
05Bemærk: artiklen er mere end 30 dage gammelLæs opDet danske herrelandshold i floorball kom torsdag ned på jorden igen efter 3-2 sejren over Estland, da VM-værterne fra Tjekkiet stangede en lussing på 1-10 ud.
Den danske anfører Mikkel Skov havde håbet, at danskerne kunne udfordre værterne lige en tand mere, men der var simpelthen for stor forskel på kvaliteten.
- Det er selvfølgelig en kæmpe skuffelse.
Vi havde håbet på, at vi kunne tage dem, men så skulle vi have spillet vores livs kamp og haft alle marginalerne, og det havde vi ikke.
Læs også:Storebror søger ly bag lillebror: ’Han går en centimeter længere for mig’- Vi kæmper ikke, som vi skal.
Vi er ikke 100% i nærkampene og får ikke dækket skud, og vores chancer tager vi ikke, som vi kunne have gjort.
Når det så er sagt, så er Tjekkiet bare et bedre bedre hold.
På en god dag kunne vi sagtens have holdt dem lavere, men vi giver for mange lette mål væk, siger Mikkel Skov, der nu kan se frem til en tiltrængt fridag.
Lørdag går det så løs igen, hvor enten Tyskland eller Finland venter i placeringskampene om at ende som nummer fem og otte.
- Vi skal helt sikkert gå efter den femteplads, selv om der ikke er meget krudt tilbage i benene efter fem kampe på fem dage, siger den danske anfører.
FacebookTwitterKopier linkEmner:Tjekkiet|Estland|Finland|Tyskland




https://www.dr.dk/nyheder/udland/robot-fejlede-paa-lager-hos-amazon-24-medarbejdere-endte-paa-hospitalet

UdlandRobot fejlede på lager hos Amazon: 24 medarbejdere endte på hospitaletFagforening melder sig klar til kamp for de ansattes sikkerhed.
Robotten hev en dåse med bjørnespray ned fra en hylde på et Amazon-lager i New Jersey.
Af Signe Mai Vilsbøll06.
dec.
2018 kl.
22.
38Bemærk: artiklen er mere end 30 dage gammelLæs opGår du og frygter robotternes indtog på arbejdsmarkedet?
Så er det måske med god grund.
Det har det i hvert fald været for de mange medarbejdere, der onsdag blev udsat for et robotangreb på et amerikansk Amazon-lager i Robinsville i New Jersey.
Her gik en robot amok ved en fejl og rev en bjørnespray ned fra en lagerhylde, så den punkterede.
Og da dampene fra beholderen (der minder om en peberspray, red.
) flød ud i lokalet og blev indåndet af ansatte, måtte ambulancerne rykke ud.
24 personer var nemlig i en tilstand, der krævede behandling på hospitaler i området, skriver ABC News.
Medarbejdersikkerhed er toppriotitetFlere medarbejdere er berørt af situationen, og mange er ifølge lokale medier blevet syge af dampene fra den ødelagte bjørnepray.
En talsmand oplyste dog i går til ABC News, at de 24 ansatte, der blev bragt til hospitalet, med al sandsynlighed ville blive udskrevet inden for et døgn.
Og virksomheden, der har lagre i hele verden, understregede i et skriftligt svar, at medarbejdernes sikkerhed er en topprioritet i virksomheden.
- Sikkerheden for vores medarbejdere er altid vores højeste prioritet, og vi har indledt en undersøgelse af forløbet.
Vi vil gerne takke alle dem, der var på stedet og hjalp, lød det fra Amazons talsmand onsdag aften.
Fagforening er klar til kampI den amerikanske fagforening for handelsansatte er formanden, Stuart Appelbaum, ikke overbevist.
Han mener, at hændelsen er endnu et eksempel på, at Amazon sætter medarbejdernes sikkerhed over styr på deres lagre rundt om i verden, fordi effektivitet er i højsædet.
- Amazons automatiserede robotter har bragt mennesker i livsfare i dag, og konsekvenserne for de ansatte kan være katastrofal.
Vi kender jo fortsat ikke langtidspåvirkningen af det, der er sket, lyder det ifølge ABC News fra Stuart Appelbaum, der melder sig klar til kamp.
- En rig virksomhed som Amazon skal ikke slippe for repressalier, når de bringer hårdtarbejdende menneskers liv i fare, og vores fagforeningen opgiver ikke kampen, før Amazon bliver holdt ansvarlig for denne og andre farlige situationer.
FacebookTwitterKopier linkEmner:Amazon.
com|Teknologi|Arbejdsmarked|Fagforeninger|USA




https://www.dr.dk/nyheder/indland/vrede-yousee-kunder-er-lukket-ude-af-deres-mail-vi-ved-ikke-hvornaar-det-fungerer

IndlandVrede Yousee-kunder er lukket ude af deres mail: 'Vi ved ikke, hvornår det fungerer igen'Anne Wingstand har ikke haft adgang til sin post siden midten af november.
Af Signe Mai Vilsbøll og Flemming Brandt06.
dec.
2018 kl.
22.
59 | opdateret 07.
dec.
2018 kl.
08.
45Bemærk: artiklen er mere end 30 dage gammelLæs opEn opdatering af mailplatformen hos TDC-ejede YouSee har efterladt en stor gruppe kunder i frustration.
De har nemlig ikke længere adgang til deres e-mail, og de har ikke kunnet få den fornødne hjælp til at løse problemet hos virksomheden.
- Vi har ringet mange gange.
Hver gang må vi vente en halv til en hel time på at komme igennem, og der sker intet.
Instruktionerne fungerer ikke, og der er ingen tidsramme for, hvornår det fungerer igen.
Vi får bare at vide, at problemet er større, end de havde regnet med, fortæller Anne Wingstrand.
Hun er en af de YouSee-kunder, der har været uden mail siden midten af november, og hun er vred.
- Vi kan jo risikere at få pålagt ekstra udgifter, hvis vi for eksempel får regninger på vores mail, mens vi ikke kan få adgang til den.
TIP OSHar du problemer med din YouSee-mail?
Så vil vi gerne høre fra dig.
Skriv til sigv@dr.
dk.
Et stort problemTre af it-supporter Jens Tingleffs kunder har henvendt sig til ham for at få hjælp.
De kan ligesom Anne Wingstrand ikke læse den post, de får tilsendt på mail i øjeblikket.
- Mine kunder blev lovet, at det ville blive løst på få dage, og nu har det stået på i flere uger, siger Jens Tingleff, der mener, at problemet må være større end som så.
- Når det ikke er løst endnu, må det næsten være fordi, at der er tusindvis af YouSee-kunder, der er ramt af opdateringen i deres systemer, lyder det fra IT-supporteren.
Og Anne Wingstrand er enig.
- Vi får forskellige forklaringer, hver gang vi ringer, men vi har fået at vide, at problemet er større, end de regnede med, siger hun.
YouSee-ejer beklagerPræcis hvor stort omfanget af problemet er, vil YouSee-ejeren, TDC Group, ikke fortælle.
Hverken hvor mange, der er ramt, eller hvornår, det forventes løst.
Den danske telegigant erkender dog, at det har vist sig at være "mere komplekst end forventet at få nogle af kundernes mailklienter op at køre igen efter opgraderingen".
- I første omgang havde vi ikke uddannet nok personale, skriver Mai-Britt Noe, der er kommunikationskonsulent i et skriftligt svar til DR Nyheder.
Her tilføjer hun:- Vi har nu sikret særlig uddannelse til endnu flere medarbejdere, og vi sørger derudover for, at vores medarbejdere helt generelt er bedre klædt på til at hjælpe kunder og få dem ledt de rigtige steder hen for at få hjælp.
Det har vi ikke været gode nok til, og det vil vi gerne beklage.
Tempoet er sat nedHvad vil I gøre for at forhindre, at det sker i fremtiden?
- Vi har lært rigtig meget af det her projekt og en af de ting, vi har ændret på, er tempoet i opgraderingen (.
.
.
) Vi vil meget gerne beklage over for de kunder, der har oplevet gener i forbindelse med opgraderingen og ikke har fået den rette vejledning.
Hvad skal kunder, der fortsat er ramt af problemerne, gøre?
- De skal gå ind på vores hjælpeside (https://kundeservice.
yousee.
dk/mail/problemer/faq, red.
).
Her sidder der på hverdage mellem kl.
8 og 15 specialuddannede medarbejdere klar på vores livechat til at hjælpe kunder, der har problemer med deres mailopsætning eller login efter opgraderingen af mailplatformen.
De har blandt andet mulighed for at give vores kunder nye koder med det samme, lyder det fra Mai-Britt Noe.
Artiklen er opdateret for at gøre klart, at det ikke er alle YouSee-kunder, der ikke har adgang til deres mail, men derimod en gruppe af kunder.
FacebookTwitterKopier linkEmner:YouSee|Erhverv|TDC|Arbejdsmarked|Telebranchen




https://www.dr.dk/nyheder/udland/redningsskib-fra-laeger-uden-graenser-tvunget-i-land

UdlandRedningsskib fra Læger uden Grænser tvunget i landRedningsskibet "Aquarius" er tvunget til at indstille alle aktioner i Middelhavet efter politisk pres.
Den italienske regering og flere andre europæiske lande har tvunget skibet "Aquarius" i land.
06.
dec.
2018 kl.
23.
14Bemærk: artiklen er mere end 30 dage gammelLæs opMigranter, der kæntrer på Middelhavet i forsøget på at komme til Europa, kan ikke længere blive reddet af nødhjælpsorganisationen Læger uden Grænser.
Organisation skriver torsdag i en pressemeddelelse, at redningsskibet "Aquarius" er tvunget til at indstille sit arbejde.
Den italienske regering og flere andre europæiske lande har tvunget skibet i land, med beskyldninger om at skibet illegalt har skaffet sig af med affald i italienske havne.
Direktør for Læger uden Grænser i Danmark Jesper Brix spår en meget dyster fremtid for de flygtninge, der forsøger at krydse Middelhavet.
Der er reelt ikke nogen redningsskibe på havet til at redde dem.
- Sandsynligheden for at det kommer til at betyde flere drukneulykker og dødsfald er stor.
- Der er ikke længere nogen søredningstjeneste på havet, så der er heller ikke nogen, der kan bevidne de tab af liv, som der kommer i fremtiden.
Det er dybt tragisk, siger han.
Appellere til ikke at drukneSkibet, der også er drevet af SOS Mediterranée, har ligget stille i havnen i Marseille de seneste to måneder, efter at anklagerne fra Italien begyndte.
Jesper Brix fortæller, at Italiens regering gentagne gange har lagt et pres på redningsarbejdet, og han kalder anklagerne om forkert håndtering af affald i de italienske havne for uberettiget.
- Lige nu kan vi ikke gøre så meget andet end at appellere til, at mennesker ikke skal drukne i Middelhavet.
- Det er nødvendigt, at Europa tager ansvaret på sig og er med til, at folk ikke drukner, siger han.
/ritzau/FacebookTwitterKopier linkEmner:Læger Uden Grænser|Ulykker|Italien|Marseille




https://www.dr.dk/sporten/haandbold/em-kvinder/dansk-landstraener-efter-fransk-laerestreg-vi-var-ikke-aggressive-nok

EM KvinderDansk landstræner efter fransk lærestreg: 'Vi var ikke aggressive nok'Landstræneren er overrasket over, at håndboldkvinderne ikke kunne presse Frankrig mere.
Danmarks landstræner Klavs Bruun Jørgensen under EM kampen mellem Danmrak og Frankrig.
06.
dec.
2018 kl.
22.
16Bemærk: artiklen er mere end 30 dage gammelLæs opHåndboldlandstræner Klavs Bruun Jørgensen sendte sit hold på banen med troen på, at franskmændene var til at ryste.
Men efter 23-29-nederlaget i EM's mellemrunde må han konstatere, at forskellen på hans forholdsvis unge hold og de franske verdensmestre var større, end han havde forventet.
Ikke mindst fordi hans spillere ikke optrådte med den aggressivitet, som landstræneren forlanger.
Læs også:Stine Jørgensen tilbage i EM-truppen før Frankrig-kamp- Jeg troede, at vi kunne presse dem meget mere end det her.
Vi spillede fornuftigt angrebsmæssigt, men brændte for meget på Amandine Leynaud (Frankrigs målvogter, red.
).
- I forsvaret blev vi trykket alt for langt tilbage og var ikke aggressive nok.
Den aggressivitet, der har været vores varemærke, manglede vi en smule.
- Vi kan ikke tillade os at stå så langt tilbage mod spillere, der er så fintestærke og godt skydende, siger Klavs Bruun Jørgensen.
Målvogterne Sandra Toft og Althea Reinhardt blev samlet noteret for blot fire redninger i kampen.
Spørgsmålet er, om det var forsvaret, der gav målvogterne dårlige arbejdsforhold, eller om det var keeperne, der havde en dårlig dag.
Læs også:Danmark er videre ved EM efter sikker sejr over Polen- Det er nok en kombination.
Det hænger sammen det hele.
Når vi brænder så meget i angrebet, slæber vi det formentlig med ned i forsvaret og ærgrer os, siger Klavs Bruun Jørgensen.
Nederlaget til Frankrig kommer to dage efter dukkerten mod Serbien, og håndboldkvinderne er efter en god EM-start kommet ned på jorden igen.
- Jeg har stadig stor tiltro til dette hold.
Selv om vi var langt bagefter og kunne se, at det var en lukket fest, blev spillerne ved med at spille.
De viste enormt god karakter, siger landstræneren.
Også hos ham sad følelserne uden på tøjet efter kampen, hvor han udvandrede fra et interview med TV2.
- Nogle gange synes jeg, det ville være flot, hvis man havde en lille smule respekt for en mand, der selvfølgelig er mega skuffet.
Det synes jeg manglede i det interview.
- Det blev lidt for meget følelsesporno, og det gider jeg ikke at stå i lige efter en kamp, hvor jeg selvfølgelig er mega skuffet og ked af, at vi ikke var mere med, end vi var, siger Klavs Bruun Jørgensen.
/ritzau/FacebookTwitterKopier link




https://www.dr.dk/nyheder/indland/fra-2019-bliver-motoriserede-loebehjul-og-skateboards-lovliggjort-i-danmark

IndlandFra 2019 bliver motoriserede løbehjul og skateboards lovliggjort i DanmarkEt bredt flertal i Folketinget indfører forsøgsordning på de danske cykelstier.
Folk over hele verden har taget de elektriske løbehjul til sig.
Her er det folk på det amerikanske firma Lime's elløbehjul i Madrid, Spanien.
Af Stine Delfs06.
dec.
2018 kl.
22.
28Bemærk: artiklen er mere end 30 dage gammelLæs opFra januar 2019 kan du suse lovligt af sted på motoriserede løbehjul, selvbalancerende køretøjer og motoriserede skateboards.
I eftermiddag mødtes Transportminister Ole Birk Olesen med medlemmer fra Folketingets Transport-, Bygnings- og Boligudvalg, og her var der bred enighed om, at forsøgsordningerne for de eldrevne køretøjer bør igangsættes i januar 2019.
Vi skal være åbne for nye måder at bevæge os på i trafikken, og det er jeg glad for, at der er bred enighed om blandt Folketingets partier.
Transportminister, Ole Birk Olesen- Vi skal være åbne for nye måder at bevæge os på i trafikken, og det er jeg glad for, at der er bred enighed om blandt Folketingets partier, siger Ole Birk Olesen på Transportministeriets hjemmeside.
Transportministeren mener, at de motoriserede løbehjul kan vise sig at have et stort mobilitetspotentiale, fordi de kan kombineres med offentlig transport.
Dermed vil de både aflaste miljøet og mindske trængslen på vejene.
Ministeriet arbejder også på at ændre vejloven, så den er fremtidssikret i forhold til, at der forventes at komme flere nye udlejningsvirksomheder på markedet; eksempelvis udlejere af el-løbehjul.
Fakta om forsøgsordningen for motoriserede løbehjul:Kørsel med motoriserede løbehjul skal foregå på cykelstien.
Der gælder samme krav til lygter og reflekser for motoriserede løbehjul, som der gør til cykler.
Dog skal lygterne altid være tændt under kørsel på et motoriseret løbehjul – også uden for lygtetændingstiden.
Motoriserede løbehjul må i forsøgsordningen kunne køre maksimalt 20 kilometer i timen ved egen kraft.
Førere af et motoriseret løbehjul skal være fyldt 15 år.
Der kræves ikke kørekort.
Kilde: TransportministerietLovliggørelsen kommer tre måneder for sentEn af de virksomheder som udlejer el-løbehjul i flere af verdens største byer, er amerikanske Lime.
Deres løbehjul kan køre op til 20 kilometer i timen, og udlejningen foregår på den måde, at de samles op, bruges og efterlades så i faste standere rundt omkring i byen.
Konceptet stammer fra San Francisco, og siden februar i år er Lime rullet ud i over 100 byer.
I oktober indsatte den internationale dele-løbehjulsvirksomhed også omkring 200 elektriske løbehjul på gaden i København.
Løbehjulene blev dog fjernet igen få dage efter, fordi lovgivningen forbød elektriske løbehjul at køre de steder, hvor færdselsloven gælder.
Brugere af el-løbehjulene risikerede derfor at få bøder.
Fra januar kan Lime og andre udlejningsfirmaer dog igen sætte deres el-løbehjul på de danske cykelstier.
FacebookTwitterKopier linkEmner:Ole Birk Olesen (politiker)|Folketinget|Fritidsaktiviteter|Transportministeriet|København




https://www.dr.dk/nyheder/vejret/temperaturen-stiger-fortsat-i-nat

VejretTemperaturen stiger fortsat i natDet milde vejr fortsætter indtil midten af næste uge, hvor vinden drejer over i øst.
Billedet er taget klokken cirka 15.
33 og i følge Jack Strandgaard var regnen lettet, og kun skyerne i jennum i Ca 100 meters højde, lå tilbage.
Denne vejrtype ser ud til at passe køerne på marken, hvor græsset er stadig grønt.
 DR)Af Christian Jon Cherry06.
dec.
2018 kl.
21.
04Bemærk: artiklen er mere end 30 dage gammelLæs opDer er ikke julestemning over vejret i de kommende dage, Det er mildt for årstiden.
Hvilket også kommer til udtryk allerede i nat, hvor en relativ varm og fugtig luftmasse glider over landet.
Sønderjylland, Fyn, Sjælland og Bornholm får regn i nat, imens det holder mest tørt i den nordlige og vestlige del af landet.
Der kan være lokalt dis eller tåge i nat.
Derfor bliver det mildt i nat.
På denne årstid, hvor solen står lavt, har den ikke meget indflydelse på temperaturen.
Men hvad er det så, der gør, at temperaturen dagen igennem har bevæget sig opad.
Årsagen til den stigende temperatur frem til engang i nat skal findes i to forhold.
Dels har vi en kraftig tilstrømning af lun luft fra sydvest, og dels er der en del skyer som er med til at holde på varmen.
Det vil forsat være relativt mildt indtil begyndelsen af næste uge, når vi tirsdag får luftmassen fra nord og nordøstFredag: Regn rammer hele landetDet er mest i den vestlige og centrale del af Jylland, at der falder mest regn i løbet af dagen.
Dog ser det ud til, at der er tørvejr i de tidlige morgentimer.
Først i løbet af formiddagen breder regnen sig over Sønderjylland og senere trekantområdet og det sydfynske øhav.
Det holder tørt i den nordlige halvdel af Jylland, på Sjælland og Bornholm i formiddagstimerne, men det begynder at regne over hele landet i løbet af eftermiddagen.
Følg med på DMI, for at se hvor meget regn, som falder hvor du befinder digDer er især Sønderjylland som får meget regn i løbet af fredagen.
Bornholm derimod slipper med omkring 5 mm regn.
 DR)FacebookTwitterKopier linkEmner:Jylland|Vejret|Bornholm|Fyn|Danmarks Meteorologiske Institut




https://www.dr.dk/sporten/oevrig/danmarks-florballherrer-tjekker-ud-af-vm-efter-1-10

Øvrig sportDanmarks florballherrer tjekker ud af VM efter 1-10Det danske floorballlandshold tabte i VM-kvartfinalen mod Tjekkiet 1-10.
Af Michael Sten Jensen i Lyon og Anders Keld Messer06.
dec.
2018 kl.
21.
49Bemærk: artiklen er mere end 30 dage gammelLæs opI et tætpakket O2 Arena i Prag skulle de danske floorball-herrer forsøge at overgå sidste VMs top 5-placering med en billet til semifinalen.
Dette krævede en sejr over overmagten og hjemmebanefavoritterne fra Tjekkiet.
I første periode kom tjekkerne hurtigt foran med mål af Rypar og Sebek efter blot fem minutter.
En start på kampen, som fik gang i det tjekkiske hjemmepublikum, der gav en flot opbakning.
Læs også:VIDEO Danmark taber 25-0 ved VM i floorballDe tjekkiske fans kunne derefter se danske Mathias Glass reducere til 1-2 på et hurtigt kontraangreb.
Tjekkiet svarede dog hurtigt igen, og Doza scorede kort efter til 3-1.
I anden periode bragte Jendrisak hurtigt Tjekkiet på 4-1.
Den danske målmand, Mike Trolle, reddede det første skud, men fik ikke fat på riposten, der blev sendt i mål for næsen af det danske forsvar.
Efter målet fik danskerne lidt mere fat i spillet, men det blev ved en kort fornøjelse.
To minutter senere scorede tjekkerne nemlig til 5-1, og i løbet af anden periode blev det endnu værre for danskerne, der gik fra banen bagud 1-7.
Læs også:Storebror søger ly bag lillebror: ’Han går en centimeter længere for mig’I tredje periode blev af tempoet taget ud af kampen.
Der gik dog ikke længe før Jendrisak scorede hattrick for tjekkerne, og gjorde stillingen til 8-1.
Tjekkerne var resolutte i deres angrebsspil, og straffede danskerne i powerplay.
Hjemmeholdets topscorer i turneringen, Delong, scorede til 9-1, hvorefter Nemecek sluttede målfesten med sin scoring til 10-1.
Dermed skal Danmark spille placeringskampe lørdag og søndag.
FacebookTwitterKopier linkEmner:Tjekkiet|Prag




https://www.dr.dk/nyheder/indland/studerende-om-bred-uddannelsesaftale-politikerne-kan-godt-gaa-meget-laengere

IndlandStuderende om bred uddannelsesaftale: 'Politikerne kan godt gå meget længere'Danske Studerendes Fællesråd vil fortsætte kampen for et endnu mere fleksibelt uddannelsessystem.
Forkvinde for Danske Studerendes Fællesråd Sana Mahin Doost.
Af Signe Mai Vilsbøll06.
dec.
2018 kl.
20.
11Bemærk: artiklen er mere end 30 dage gammelLæs opEt farvel til karakterbonus for tidlig studiestart og mere fleksible uddannelser vækker glæde blandt de studerende på landets universiteter.
Men den uddannelsesaftalen, som alle Folketingets partier i dag har vedtaget, kunne godt gøre uddannelsessystemet endnu mere fleksibelt, mener forkvinde for Danske Studerendes Fællesråd, Sana Mahin Doost.
- Politikerne kan godt gå meget længere og fjerne alle de fremdriftsmekanismer, der er indført i uddannelsessystemet de senere år.
De er også er med til at stresse en masse unge og skabe frygt for, at vælge forkert.
Sana Mahin Doorst peger blandt andet på uddannelsesloftet, der de første seks år efter endte studier begrænser studerende i at tage en ny uddannelse på samme niveau med den, de har færdiggjort.
- Dét og fremdriftsreformen mener vi ikke, man kan ignorere, når vi taler fleksible uddannelser, lyder det fra de studerendes talskvinde.
Læs også:OVERBLIK: Forstå, hvad den nye uddannelsesaftale betyder for digBegrænsning på SUMed uddannelsesaftalen er der i første omgang fokus på karakterbonus og retskrav.
Den omdiskuterede karakterbonus på 1,08 afskaffet, og det såkaldte retskrav udvides, så de studerende får mulighed for at begynde på en kandidatoverbygning op til tre år efter endt bachelor.
- Vi skal skrue ned for jagten på karakterdecimaler.
Optaget skal afspejle, hvor dygtig du er, ikke hvor hurtig du er, sagde uddannelses- og forskningsminister Tommy Ahlers (V) tidligere i dag.
Og det er Sana Mahin Doost som udgangspunkt enig i.
Hun påpeger dog, at reglen stadig delvist vil eksistere.
- Folk får jo stadig mindre i SU, når de ikke går i gang i gang indenfor to år, og mængden af SU, man kan få er begrænset.
Kampen har båret frugtSana Mahin Doost synes, det er tid til, at politikerne fjerner alle incitamenter "som ikke har noget med faglighed at gøre".
Læs også:Farvel til karakterbonus til de hurtige: Kommende studenter har blandede følelser- Vi har en masse reformer, der er skabt med meget snævre finansministerie-briller, og derfor bliver vi ved med at insistere på, at vi også er mennesker, og at vi gerne vil have tid og fleksibilitet til blive dygtige, siger hun og tilføjer:- Det er positivt, at noget af det, vi har kæmpet for i flere år, nu er lykkedes.
Det vidner om, at presset fra os studerende, faktisk kan skabe forskel.
På et tidspunkt kan politikerne ikke ignorere os længere, og så begynder de at lytte.
Socialdemokratiet ændrede i juni holdning til uddannelsesloftet, som partiet selv har været med til at vedtage.
Uddannelses- og forskningsminister Tommy Ahlers (V) er dog ikke klar til at fjerne loftet.
Han mener fortsat, at der mangler bevis for større frafald.
FacebookTwitterKopier linkEmner:Tommy Ahlers (politiker)|Venstre|Uddannelse|Danske Studerendes Fællesråd|Videregående uddannelser




https://www.dr.dk/sporten/haandbold/em-kvinder/kroghs-karakterer-maalvogterne-skraber-bunden-i-svag-dansk-praestation

EM KvinderKroghs karakterer: Målvogterne skraber bunden i svag dansk præstationDer var ikke meget at stille op for Danmark mod de franske verdensmestre, og det afspejler Lars Krogh Jeppesens karakterer også.
Danmarks Sandra Toft ramte ikke dagen i kampen mod Frankrig.
Af Michael Sten Jensen i Lyon06.
dec.
2018 kl.
20.
54Bemærk: artiklen er mere end 30 dage gammelLæs opKarakterskalaen7-trins-skalaen indeholder karaktererne:12 gives for den fremragende præstation10 gives for den fortrinlige præstation7 gives for den gode præstation4 gives for den jævne præstation02 gives for den tilstrækkelige præstation00 gives for den utilstrækkelige præstation-3 gives for den ringe præstationDanmark kom for alvor i modvind, da holdet ved første kamp i mellemrunden mod Frankrig tabte 23-29.
De franske værter var hele tiden to skridt foran danskerne, der i anden halvleg var bagud med hele ni mål.
DR Sportens håndboldekspert, Lars Krogh Jeppesen, kommer her med sin vurdering af de danske spillere.
1Klavs Bruun Jørgensen: 02Den energi og vildskab, som jeg oplevede ved onsdagens pressemøde, havde han ikke fået formidlet over til de danske spillere, som på trods af otte gode minutter i første halvleg spillede langt under niveau.
Ventede for længe med at tage initiativ offensivt, men især defensivt, hvor han burde havde ageret før og forsøgt at ændre rytmen hos det franske hold, som ingen problemer havde med at åbne det danske 6:0 forsvar.
Som træner er det bare ekstremt svært, når ens keepere ikke rammer dagen.
Det stiller altid træneren i en svær situation, som er svær at gøre noget ved, udover at ændre forsvarsformationen tidligere.
2Sandra Toft : -3Puha.
.
.
Én redning på 14 skud.
Skuffende, at en så rutineret og dygtig keeper, i så vigtig en kamp, ender med en redningsprocent på syv.
3Althea Reinhardt: 00Ikke meget lykkedes for den unge målmand i dagens opgør.
Fik fat i tre redninger på 18 forsøg.
Var specielt udfordret på de franske skud fra fløjen.
4Stine Bodholt : 4Anonym kamp af den danske forsvarsgeneral, som ikke kom frem til en eneste afslutning.
Hun var ikke, som vi er vant til, med til at gøre det danske forsvar kompakt.
5Kathrine Heindahl : 4Markerede sig i angrebet med fine aktioner, og tilkæmpede sig flere straffekast.
Var udfordret i defensiven, som resten af danskerne.
6Trine Østergaard : 02Den normale træfsikkerhed var væk for den danske højre fløj, der ikke formåede at score på de tre forsøg, hun havde.
Defensivt slap hun fornuftigt fra opgaven.
7Fie Woller: 7Spillede hele kampen, og kvitterede med fem mål på syv forsøg.
God kamp af den danske venstre fløj.
8Kristina Jørgensen : 7Tre mål og fire assists er mere end acceptabelt, og hun var en af de få spillere, der i svære perioder fortsat havde modet til at gå mod mål.
9Anne Mette Hansen : 4Stort håndboldhjerte, viste mod og gav aldrig op.
Tog dog alt for mange dårlige beslutninger angrebsmæssigt, hvor det blev til fire mål på otte forsøg.
De unødvendige udvisninger trækker ned.
10Line Haugsted : 4Kom ind som et friskt pust i 5:1 forsvaret, og hun viste, at hun skulle have været inde noget før.
Var bevægelig og hårdtarbejdende.
11Stine Jørgensen: 02 Ville så gerne tage ansvar og gå forrest, men havde ikke mange gode aktioner i de ti minutter, hun spillede.
Hendes fire mål var alle på straffekast.
12Mie Højlund : 4Fik kæmpet sig til et par straffekast, og samtidig havde hun tre assists i en kamp, hvor hun igen havde modet til at tage kampen op mod de franske forsvarsspillere.
Kom dog ikke selv på måltavlen.
13Mette Tranborg : 4Lavede tre gode mål i kampens begyndelse, hvilket trækker op, men ellers kommer der for lidt fra den danske højre back, der spillede 52 minutter.
Har for få aktioner i angrebet, hvor hun tør at tage kampen op og gøre sine medspillere bedre.
Tabte for mange dueller defensivt.
14Anne Cecilie la Cour: 4Fik vist, hvorfor hun er med.
Nemlig på grund af hendes imponerende skudkraft.
Kom ikke frem til meget mere i hendes fem minutter på banen.
Lotte Grigel  - UBSarah Iversen - UBLærke Nolsøe  - UBFacebookTwitterKopier linkEmner:Althea Reinhardt (håndboldspiller)|Anne Cecilie la Cour (håndboldspiller)|Fie Woller (håndboldspiller)|Håndbold|Frankrig




https://www.dr.dk/nyheder/kultur/oskar-bastian-og-gustav-fik-lov-moede-deres-yndlingsvaerter-nu-bliver-jeg-populaer

Hvad bruger du din tid på?
Se temaKulturOskar, Bastian og Gustav fik lov at møde deres yndlingsværter: Nu bliver jeg populær!
Tre brødre fik lov at møde P3-værterne fra 'Curlingklubben', da de var på besøg i Tebstrup ved Skanderborg.
© Jørn BondeAf Malene Koops Grønborg06.
dec.
2018 kl.
21.
00Læs op- Hvad sagde Jesus, da han gik ind i taxaen?
12-årige Gustav Hjarsen fniser.
Han er i gang med at fortælle P3-værter Maria Fantino og Christian Bonde en joke.
- Det ved jeg ikke, siger Christian Bonde.
- Sømmet i bund!
, griner Gustav Hjarsen.
Han og hans to brødre, Oskar og Bastian, fik nemlig lov at møde nogle, for dem, helt særlige personer, da holdet bag programmet 'Curlingklubben' på P3 onsdag besøgte Tebstrup ved Skanderborg, hvor de tre brødre bor sammen med deres forældre og to storesøstre.
Der blev fortalt jokes og grinet i Tebstrup Forsamlingshus.
- Hvorfor tør tyren ikke gå i supermarkedet?
, spørger Gustav Hjarsen.
- Det er fordi, der er alt for mange køer!
Deres far, Martin Hjarsen, kommer nemlig ofte i Tebstrup Forsamlingshus, som P3 besøgte i denne uge.
Så da han hørte, P3 kom forbi, var det en helt særlig mulighed for hans tre sønner at få lov at møde folkene bag 'Curlingklubben'.
Om programmetI uge 49 laver 'Curlingklubben' på P3 udsendelser, der har udgangspunkt i alt andet end det internet, det meste af indholdet plejer at komme fra.
,Du kan følge 'Curlingklubben' og de to værter, Maria Fantino og Christian Bondes oplevelser HER.
- Det bliver de så glade for.
De elsker at høre programmet og de synes, værterne er så sjove, siger Martin Hjarsen, der også selv er glad for at høre 'Curlingklubben'.
Læs også:Radioværter udfordres: Hvad laver man i fem dage uden internet?
- Det er super dejligt og super underligtBesøget i Tebstrup kommer af, at P3-vært Christian Bonde faktisk kommer fra byen, og derfor blev det et af de steder, P3 i denne uge har sendt fra i forbindelse med et tema om sociale medier.
Læs også:Snart fortæller Facebook og Instagram dig, hvor meget tid de stjælerOg når værterne rykker ud af studiet i DR Byen betyder det også, at de møder nogle andre mennesker, end de plejer.
- Det er super dejligt, og det er super underligt.
Det er en kæmpe kompliment, men det er syret, for når man er inde i det her kæmpe 'sløjdlokale' af et studie, som vi sidder i i DR Byen, så kan jeg godt glemme, at jeg sender for nogle rigtige mennesker, lyder det fra Maria Fantino.
Oskar, Bastian og Gustav Hjarsen på henholdsvis 8, 10 og 12 år lytter til 'Curlingklubben' når de sidder i bilen på vej hjem fra skole sammen med deres mor og far.
Sociale medierHvad bruger du din tid på?
Danske unge har Europa-rekorden i tidsforbrug på sociale medier.
Men hvad gør det ved os?
Og hvad får vi egentlig ud af det?
P3, DR3 og dr.
dk sætter i uge 49 fokus på den tid, vi bruger på sociale medier, og hvad vi egentlig laver der.
Følg med på dr.
dk/socialemedier, DRTV og P3.
For selvom programmet godt kan være lidt frækt, som de siger, så er det bare sjovt, synes de.
- De griner meget, værterne.
Og fortæller platte jokes.
Og det synes jeg er sjovt, siger Bastian Hjarsen.
- Og nu bliver jeg populær!
, lyder det fra storebroren Gustav om mødet med de to værter.
Bekymrende på den hyggelige mådeVært Christian Bonde havde dog langt fra regnet med, at der var folk fra hans egen hjemby, der ville troppe op for at hilse på.
- Det er jo helt sindssygt at komme hjem til der, hvor man kommer fra, og så står der ti mennesker, som gerne vil hilse på en på grund af ens arbejde.
Det er virkelig underligt, siger han.
- Og så er det ret sjovt, at der kommer tre børn, der elsker vores program.
Mest fordi, vi altid går op i at sige, vores program ikke er til børn, griner Maria Fantino.
Læs også:Maria kom gennem nåleøjet og blev radiovært: Du skal ikke prøve at være som andre.
Du skal bare være dig!
- Ja, det er også lidt bekymrende.
Men på den hyggelige måde, siger Christian Bonde.
Men det er vigtigt for de to værter, at de rammer lyttere i hele landet, og derfor er de glade for, når det viser sig, de har ramt rigtigt.
- Det er noget, vi har fokus på i programmet.
Det skal ikke kun være noget, der sker i København, men også Jylland, Fyn og Bornholm, siger Maria Fantino.
- Og så synes jeg bare det her viser, at du godt kan lave ungdomsradio, der rammer bredt.
Der har været både børn, unge og ældre i dag og det betyder, at vi laver noget, som mange synes er sjovt, siger Christian Bonde.
P3-værterne er både glade og overraskede over, at flere kom forbi i Tebstrup for at hilse på.
- Det kan godt være, at vi siger i programmet, at nu sender vi herfra, og folk kan bare komme forbi.
Men vi regner ikke med det, siger Maria Fantino.
FacebookTwitterKopier linkEmner:DR Byen|Skanderborg|København|Ørestad|Jylland




https://www.dr.dk/musik/mobbet-og-haanet-sit-talent-saadan-blev-lady-gaga-alligevel-superstjerne

MusikMobbet og hånet for sit talent: Sådan blev Lady Gaga alligevel superstjerne  Lady Gaga måtte knokle for sin succes som sanger.
Nu springer hun ud som filmskuespiller.
© ScanpixAf Marie Ravn Nielsen06.
dec.
2018 kl.
19.
55Læs opTænker du indimellem, at du ikke er god nok?
Så ved popstjernen Lady Gaga præcis, hvordan du har det.
Det skulle man ellers ikke tro, sådan som hun selvsikkert indtager en scene og rød løber med den største selvfølge iført de vildeste kjoler, der ofte tiltrækker opmærksomhed og overskrifter.
Men popstjerner kan naturligvis også føle sig usikre og opleve modgang, og det er Lady Gaga ikke bange for at være åben omkring.
- Jeg følte mig aldrig smuk eller intelligent nok eller som en dygtig nok musiker (…) Det gode er, at jeg aldrig følte mig god nok, men at jeg gør det nu, udtalte Lady Gaga ærligt og uden makeup i Netflix-dokumentaren 'Gaga: Five Foot Two' fra sidste år.
Nu er stjernen med det borgerlige navn Stefani Germanotta igen aktuel i en film.
Ikke som sig selv, men som skuespiller i den roste film 'A Star Is Born', hvor hun ses i sin første store filmrolle.
Her spiller hun den unge sanger og sangskriver Ally, der ikke føler sig selvsikker og smuk nok til et liv på scenen.
Men så møder hun den garvede rockmusiker Jack i skikkelse af skuespiller og filmens instruktør Bradley Cooper, der får Ally til at blomstre.
I genindspilningen af filmen 'A Star Is Born' spiller Lady Gaga overfor Bradley Cooper, der debuterer som instruktør med denne film.
(Foto: Neal Preston © Warner Bros.
Entertainment Inc.
)Lyt til Lady Gagas 'Perfect Illusion', mens du læser videre:Perfect IllusionLady GagaBlev drillet i high schoolSelvom sangskriveren Stefani Germanotta også var usikker, ville hun musikken så meget, at hun gemte de negative tanker væk.
På med Lady Gaga-hatten og ud med tvivlen!
Dengang blev jeg mobbet og gjort til grin.
Jeg var deprimeret, og det er der, jeg har hentet min egen inspiration til at spille Ally.
Lady Gaga, popstjerne og skuespiller- Ally er en kvinde med et talent, men som fuldstændig har opgivet sig selv.
Hun er så anderledes end mig.
Jeg troede virkelig på mig selv, da jeg startede.
Jeg ville det så meget, fortalte Lady Gaga for nyligt til tv-kanalen ABC.
- Jeg bankede på hver eneste dør, så jeg kunne spille på hver en klub i New York.
Jeg havde noget på hjertet, og jeg sagde det højt, og jeg troede på mig selv.
Men Ally er blevet slidt af branchen og blevet bildt ind, at hun ikke er smuk nok, tilføjede Lady Gaga.
En stadig mørkhåret Lady Gaga ses her under en optræden på den amerikanske festival Lollapalooza i 2007.
Det var året inden, hun udgav sit første album 'The Fame'.
Det var ellers ikke nemt at være Stefani Germanotta i high school-tiden, der bød på mobning.
- Jeg blev drillet, fordi jeg elskede at synge, medvirkede i alle skolens musicals og gerne ville være skuespiller og musiker.
Dengang blev jeg mobbet og gjort til grin.
Jeg var deprimeret, og det er der, jeg har hentet min egen inspiration til at spille Ally, sagde Lady Gaga til ABC.
Men i stedet for at skrue ned for sine drømme satte Stefani Germanotta endnu mere fut i de musikalske ambitioner.
I forhold til mange andre popstjerner, hvor det typisk handler om, hvordan man lyder og ser ud, så kommer Lady Gaga med noget mere.
Niels Pedersen, musikjournalist og radiovært- Lady Gaga kommer med mere end andre popstjernerPå Youtube kan man stadig finde små videoklip med en meget ung og mørkhåret Stefani Germanotta bag keyboardet eller flyglet, hvor hun foran få mennesker synger af sine lungers fulde kraft.
Og det hårde arbejde ved klaveret og med sangskrivningen har været godt, siger musikjournalist og radiovært Niels Pedersen.
- I forhold til mange andre popstjerner, hvor det typisk handler om, hvordan man lyder og ser ud, så kommer Lady Gaga med noget mere.
Hun har et imponerende repertoire af sange og kan nogle af de grundelementer, man ikke nødvendigvis møder hos popstjerner, siger Niels Pedersen og konstaterer:- Hun startede jo med at skrive sange for andre, hun er en dygtig pianist og synger virkelig godt.
Stefani Germanotta fik da også en praktikantkonkrakt hos Famous Music Publishing som sangskriver, hvor hun kom til at skrive sange for kendte navne som Britney Spears, Fergie og New Kids On The Block.
Artiklen fortsætter under billedet.
Lady Gaga, som vi kender hende på scenen - med blond hår, godt med energi og en vild kjole.
Her ses hun under sin optræden ved den engelske Glastonbury Festival i 2009.
Endelig var der hul igennem for den unge Stefani Germanotta, der hurtigt tog kunstnernavnet Lady Gaga.
Og da rapperen Akon hørte hende på en indspilning og tilbød hende en pladekontrakt, ændrede det hendes liv.
Siden har hun ikke set sig tilbage.
- Hun er meget bevidst om, at man som stjerne skal komme med hele pakken, og derfor har hun meget tidligt arbejdet både med sin påklædning, sine musikvideoer og sit visuelle udtryk i det hele taget, fortæller Niels Pedersen og fremhæver hendes team:- Hun har skabt Lady Gaga-figuren sammen med et hold kreative mennesker, som hun kalder Haus of Gaga.
Det er også en vigtig del af historien om Lady Gaga.
Da hun i 2008 udgav debutsinglen 'Just Dance', som hun skrev sammen med Akon, var det første hit i eget navn hjemme, og i januar 2009 kravlede den helt op på førstepladsen på Billboard top 100.
En kvinde med mange talenterSiden debuten har hun leveret hit efter hit, kæmpet for LGBT-rettigheder, indspillet jazz, spillet med i tv-serien 'American Horror Story' og chokeret med sine vilde kjoler – hvem husker ikke kjolen, der var lavet af kød?
- Hvis man kun kender hende fra de første singler, tænker man, at her kommer en almindelig popsanger, der er væk igen lige om lidt.
Men hun kan mange ting, og en af de største oplevelser for mig var, da hun optrådte som jazzsanger med Tony Bennett i Tivoli.
Det fungerede rigtig godt, siger Niels Pedersen.
Lady Gaga bevægede sig i en helt ny retning i 2014, da hun sammen med den i dag 92-årige crooner Tony Bennett udgav jazz-albummet 'Cheek To Cheek', som de vandt en Grammy for.
I 2015 optrådte de sammen i Tivoli i København.
Og selvom Lady Gaga gerne skifter stil og hele tiden søger nye musikalske veje, følger hendes mange fans trofast med.
- Hun berører nogle fangrupper, som ofte er meget dedikerede.
Det er folk, der elsker idoler, og som kan lide poppet dance, og så har hun blandt andet et meget nært forhold til homoseksuelle mænd.
Hun har et element af Kylie Minogue, Cher og især Madonna over sig, siger Niels Pedersen.
The Lady Is A TrampLady Gaga Sigmund fra 'X Factor' er kæmpe fanEn af dem, der har elsket Lady Gaga fra starten, er youtuber, sanger og tidligere 'X Factor'-deltager Sigmund Trondheim.
- Jeg har fulgt hende since day one!
Det var dengang, at 'Just Dance' kom frem.
Det er lidt det, der er med os gays; så snart der kommer en popdiva, som man bliver vild med, så bliver du bare besat, hører alle sangene og ser alt med hende på Youtube, siger han og fortsætter:- Lady Gaga vil altid have en helt speciel plads i mit hjerte.
Hun var den rollemodel, jeg havde at spejle mig i, da jeg voksede op, for hun har jo også haft det svært.
På den måde har Lady Gaga været alle unge homoseksuelles moster.
Og Lady Gaga har ikke kun leveret lydsporet til Sigmunds teenageår.
Hun har også hjulpet ham med sin energi og sit gåpåmod, siger han:- Hun var jo bare en mørkhåret italian american med buttede kinder, og så sagde hun en dag: 'Jeg vil være en fucking star'!
Og så farvede hun sig blond og kaldte sig Lady Gaga og glemte sig selv.
Hun er jo så vanvittigt talentfuld og helt på niveau med Michael Jackson.
Nu som filmstjerne.
Her deltager Lady Gaga i den britiske premiere på 'A Star Is Born' i London.
Og kærligheden fra de dedikerede fans er gengældt.
Da Vogue for nyligt spurgte ind til hendes roste optræden under sidste års Super Bowl-finale, svarede hun:- Jeg følte virkelig, at det markerede det første årti af min karriere, og det føltes, som om det var mine fans, der optrådte til Super Bowl i stedet for mig.
Det var en optræden for dem.
Det næste årti kan byde på meget, men sikkert er det i hvert fald, at Lady Gaga nu også får skulderklap for sin skuespilpræstation i 'A Star Is Born'.
Filmen kan ses i biografer landet over fra torsdag den 6.
december.
FacebookTwitterKopier linkEmner:Britney Spears (musiker)|Kylie Minogue (musiker)|Pop og rock|Youtube|New York




https://www.dr.dk/sporten/haandbold/em-kvinder/franske-stryg-sender-danmark-paa-randen-af-em-exit

EM KvinderFranske stryg sender Danmark på randen af EM-exitMedaljekampene er langt væk for de danske håndboldkvinder, der fik klø af de franske værter.
Danmarks Anne Mette Hansen under EM kampen mellem Frankrig-Danmark i Nantes.
06.
dec.
2018 kl.
19.
32Bemærk: artiklen er mere end 30 dage gammelLæs opMedaljekampene er langt væk for de danske håndboldkvinder, der fik klø af de franske værter.
De danske håndboldkvinders håb om at nå frem EM-semifinalen hænger i en tynd tråd, efter at danskerne led et klart nederlag på 23-29 til værtsnationen Frankrig i den første mellemrundekamp.
Læs også:Ekspert: Tre grunde til at Danmark kan overraske mod de franske verdensmestreEt rutineret og afklaret fransk hold fik for let spil mod Klavs Bruun Jørgensens tropper, der kun hang på i kampens første ti minutter.
Der var klasseforskel i den langt fra fyldte arena i Nantes, hvor de lokale tilskuere havde en fest og kunne tage hjem med deres negle intakt.
Frankrig var foran 17-11 ved pausen, og allerede på det tidspunkt var det svært at forestille sig et dansk comeback.
En stor del af forskellen på de to hold fandt man i det franske mål, hvor Amandine Leynaud havde de redninger, danskerne manglede i den anden ende.
Læs også:Stine Jørgensen tilbage i EM-truppen før Frankrig-kampHverken Sandra Toft eller Althea Reinhardt fik fat, og selv om Klavs Bruun Jørgensen byttede dem ind og ud flere gange, kom ingen for alvor i gang.
At Frankrig skulle gå til pausen med så stor en føring, lå ellers ikke i kortene i matchens indledning.
For første gang i turneringen kom Danmark nemlig fint fra land.
Både Anne Mette Hansen og Mette Tranborg traf i første forsøg, og i begyndelsen havde forsvaret godt fat i værterne, der kom med masser af kraft, men ikke just spillede hvirvelvindshåndbold.
Danmark var nogenlunde med til 8-10, men måtte herefter se Leynaud redde fem forsøg i træk, så franskmændene kunne bringe sig på 14-8.
Keeperen fik god hjælp af et brølstærkt forsvar, der gav de danske spillere alverdens problemer med at score i åbent spil.
Ellers sikre Trine Østergaard indledte med en afbrænder fra fløjen og fulgte op med at misbruge Danmarks første straffekast.
Siden forsvandt turneringens mest scoringssikre dansker nærmest helt ud af kampen.
Fransk rutine skinnede igennemDet meste initiativ i angrebet kom fra Anne Mette Hansen, som havde klassen til at udfordre det blå betonforsvar, selv om hun naturligt nok spillede med en vis spildprocent.
Tilbagevendte Stine Jørgensen havde sværere ved at sætte sig igennem og blev hurtigt trukket ud på bænken.
Anføreren faldt mest i øjnene ved at score på fire straffekast, inden også hun måtte bøje sig for Leynaud.
Frankrig er kommet til EM med et hold, hvor fem spillere er noteret for mere end 200 landskampe, og de forsvarende verdensmestre ryster ikke på hånden over at spille foran eget, forventningsfulde publikum.
Mod slutningen havde franskmændene overskud nok til at tage Leynaud ud.
Reserven Laura Glauser indledte meget passende med at snuppe et straffekast fra Fie Woller.
Mette Tranborg sluttede kampen i utide efter at have modtaget sin tredje udvisning, og de sidste minutter skulle blot overstås, så den franske sejrsfest kunne gå i gang.
Nederlaget betyder, at Danmark er tvunget til at vinde over både Rusland og Montenegro for at have en chance for at avancere til medaljeweekenden i Paris.
Selv med to sejre skal danskerne dog have hjælp af andre resultater for at komme videre.
FacebookTwitterKopier linkEmner:Althea Reinhardt (håndboldspiller)|Fie Woller (håndboldspiller)|Frankrig|Håndbold|Montenegro




https://www.dr.dk/nyheder/regionale/nordjylland/gamle-danske-husdyrracer-er-truede-henrik-holder-fast-i-jysk-kvaeg

NordjyllandGamle danske husdyrracer er truede: Henrik holder fast i jysk kvægFlere gamle racer kan ikke længere bruges til moderne landbrug, men Henrik Andersen holder dem i live.
Af Michael Strandfelt06.
dec.
2018 kl.
19.
45 | opdateret 06.
dec.
2018 kl.
17.
30Bemærk: artiklen er mere end 30 dage gammelLæs op- Der er ingen penge i det.
Overhovedet ingen.
Henrik Andersen, der driver landbrug ved Ildbjerge tæt på Hjørring, kommer nok meget godt med forklaringen på, hvorfor flere af de gamle danske husdyrracer i dag er i fare for helt at forsvinde.
Produktionsmetoderne har nemlig for længst skubbet jysk kvæg, som Henrik Andersen blandt andet har på sin gård, væk fra de moderne landbrug.
- Det er slet ikke nok ydelse i dem, og så er det jo en meget kortbenet race, så en moderne malkerobot ville slet ikke kunne komme ned under den, fortæller han.
For år tilbage var mange forskellige racer i spil på de danske landbrug, men i dag er produktionen blevet mere ensrettet, da racerne er avlet frem til at give det bedste udbytte.
- De malkekvæg, man har i dag, det er jo sådan nogle langbenede stativer, som robotten lige kan komme ind under, siger han.
Økologisk Landsforening har i næste uge kaldt til konference for at sætte fokus på, at flere af de traditionelle husdyrracer er ved at uddø og i flere tilfælde findes i markant mindre omfang end de 1.
000 dyr, som FNs fødevareorganisation, FAO, vurderer som nødvendigt for at have en stor nok genpulje til at sikre en races overlevelse.
Del af vores kulturHenrik Andersen mener da også, at der er andre argumenter at vægte end de rent økonomiske i hensynet til racer som den røde danske mælkerace, jysk kvæg og sortbroget dansk landrace-gris.
- Det er jo en del af vores kultur og vores baggrund.
Jeg er jo selv vokset op med af have de her dyr i landbruget, siger Henrik Andersen.
Ud over den kulturelle værdi er der også bekymringer om, at tabet af de genetiske egenskaber, som racerne har, kan gå tabt og der for ikke vil kunne bruges i fremtidens fremavl.
Og Henrik Andersen kan da også se nogle gode egenskaber i sit jyske kvæg.
- De er simpelthen så rolige.
Du kan næsten gøre med dem, hvad du vil, siger han.
FacebookTwitterKopier linkEmner:Landbrug|Husdyravl|Økologisk Landsforening|Hjørring




https://www.dr.dk/nyheder/indland/trods-anholdelser-i-nedim-yasar-drab-vil-politi-ikke-spekulere-i-motiv

Nedim Yasar dræbtSe temaIndlandTrods anholdelser i Nedim Yasar-drab vil politi ikke spekulere i motivFlugtbilen blev fundet under dagens ransagninger, men mordvåbnet mangler stadig.
Af Stine Delfs06.
dec.
2018 kl.
19.
28Bemærk: artiklen er mere end 30 dage gammelLæs opLidt over to uger efter drabet på den tidligere bandeleder Nedim Yasar, har man anholdt to personer og ransaget adskillige adresser i Storkøbenhavn.
Politiet kan dog endnu ikke sige noget om motivet til drabet.
- Vi har overhovedet ikke lagt os fast på noget motiv endnu.
Vi efterforsker stadig mange forskellige mulige motiver, og det hænger også sammen med, at der er kommet mange forskellige informationer siden drabet, siger Torben Svarrer, som er politiinspektør i Københavns Politi.
Selvom politiinspektøren ikke kan afsløre, præcis hvilke detaljer der har ført til anholdelserne i dag, er det den massive efterforskning siden drabet, der nu har båret frugt.
- Vi har arbejdet mere eller mindre i døgndrift – sådan er det jo med drabssager.
Det er klart, at undervejs så sker der en masse åbenbaringer, og det er sådan nogle ting, vi forfølger, siger han.
Vi har arbejdet mere eller mindre i døgndrift – sådan er det jo med drabssager.
Politiinspektør Torben SvarrerRansagninger af privatadresser og bandetilholdsstedPolitiet har i forbindelse med anholdelserne foretaget ransagning af flere adresser i Storkøbenhavn.
- Vi har ransaget en lang række steder – de fleste af stederne er almindelige private adresser, og så har vi ransaget en enkelt større adresse i Nordsjælland.
Det er dét, vi kalder et bandetilholdssted, siger politiinspektøren.
Selvom politiet ikke ønsker at udtale sig om, hvilken bande tilholdsstedet tilhører, er der ifølge DRs oplysninger sket en ransagning af rockergrupperingen Satudarahs klubhus ved Ganløse i løbet af dagen.
Tidligere i dag ransagede politiet rockerborgen på Ringbakken ved Ganløse.
- I skal ikke nødvendigvis lægge noget i, at det er Satudarahs sted, for vi kan ikke gå ud og sige noget om motivet endnu.
Vi har en forbindelse, der går op til det område med klubhuset, som vi i dag har valgt at ransage.
Men hvad det nærmere går ud på, kan jeg ikke sige noget om endnu, siger Torben Svarrer.
Flugtbil fundet - mordvåbnet manglerTidligere i dag efterlyste politiet en blå VW Passat, som de mener, er brugt som flugtbil efter drabet.
Bilen blev i dag fundet i forbindelse med ransagningerne og er nu i politiets varetægt.
- Vi ved med sikkerhed, at den er kørt ad Vibevej mod Borups Allé den pågældende aften - umiddelbart efter drabet.
Vi vil rigtig gerne i kontakt med borgere, der har set den bil på drabsaftenen.
Torben Svarrer fortæller, at bilen har to specielle kendetegn.
Det ene er, at bilen har en fejl på venstre forlygte, som gør, at den kun havde parkeringslyset tændt på mordaftenen.
Desuden har bilen nogle sjældne alufælge monteret.
Den blå VW Passat, som politiet mener er blevet brugt som flugtbil efter drabet, blev fundet og beslaglagt under ransagningerne i dag.
Der florerer rygter om, at der har været trusler mod den dræbte forud for drabet.
Vi vil gerne i kontakt med nogen, der ligger inde med viden om det.
Politiinspektør Torben SvarrerPolitiet har stadig ikke fundet drabsvåbnet, og det var blandt andet dét, de ledte efter i ransagningerne i dag.
- Vi er ret overbeviste om, at der er tale om et håndvåben - en revolver af mindre kaliber, siger Torben Svarrer.
Politiet vil gerne kontaktes, hvis der er nogen, der ligger inde med viden om flugtbilen, drabet eller konkrete trusler mod Nedim Yasar.
- Der florerer rygter om, at der har været trusler mod den dræbte forud for drabet.
Vi vil gerne i kontakt med nogen, der ligger inde med viden om det, siger politiinspektøren.
To Satudarah-medlemmer anholdt for drabetTidligere i dag blev to mænd på henholdsvis 24 og 25 år anholdt for drab og medvirken til drab i sagen.
Nedim Yasar blev dræbt i Københavns nordvestkvarter, da han blev skudt på klods hold i sin bil den 19.
november 2018.
Drabet skete, da han var på vej væk fra en reception, hvor han havde fejret bogen 'Rødder - en gangsters udvej', som ville udkomme dagen efter.
Bogen handler om Nedim Yasars vej ud af bandemiljøet.
Ifølge DR Nyheders oplysninger har de to anholdte relation til rockergrupperingen Satudarah.
Nedim Yasar var tidligere bandeleder for Los Guerreros, som er en støttegruppe til Bandidos.
Politiinspektør Torben Svarrer kan ikke svare på, om de forventer at foretage yderligere anholdelser i sagen.
- Vi efterforsker selvfølgelig videre i sagen, og så må vi se, siger han.
I morgen fredag den 7.
december vil de to anholdte fremstilles i grundlovsforhør, hvor anklagemyndigheden vil komme med en begæring om dørlukning.
FacebookTwitterKopier linkEmner:Mord|Politi|København|Saturdarah MC|Sjælland




https://www.dr.dk/sporten/haandbold/em-kvinder/minut-minut-danmark-taber-til-de-franske-vaerter-ved-em-i-haandbold






https://www.dr.dk/mitliv/kan-du-stadig-styre-slangen-spil-snake-og-bliv-ekspert-i-sociale-medier

FacebookTwitterKopier link




https://www.dr.dk/nyheder/politik/loekke-rejser-selv-til-marrakesh

PolitikLøkke rejser selv til MarrakeshStatsministeren tager selv til Marokko for at levere det danske ja til den omstridte FN-erklæring om migration.
Regeringen er raget uklar med sit støtteparti, Dansk Folkeparti, om Danmarks tilslutning til Marrakesh-erklæringen.
Onsdag var den strid i centrum i en folketingsdebat om sagen.
Af Christine Cordsen06.
dec.
2018 kl.
19.
17Bemærk: artiklen er mere end 30 dage gammelLæs opDet bliver statsminister Lars Løkke Rasmussen (V) selv, der flyver til Marokko for at vedtage den omstridte Marrakesh-erklæring om migration.
Det oplyser Løkke i en pressemeddelelse.
- FN-erklæringen er et symbol på, om man vil være en del af det internationale samfund eller ej, skriver statsministeren i en pressemeddelelse.
- Grænseoverskridende problemer kræver grænseoverskridende samarbejde - ikke isolation.
Jeg er som statsminister ikke i tvivl om på hvilken side af stregen, Danmark skal befinde sig, skriver han.
En del af balladen om erklæringen har handlet om, at det så ud til at knibe med lysten til at tage afsted.
Både integrationsminister Inger Støjberg (V) og udviklingsminister Ulla Tørnæs (V) har svaret afvisende på spørgsmål, om de skulle til Marokko.
Vi sender en ministerDet forlød, at Danmark alene ville sende en embedsmand, og det blev af flere partier udlagt som regeringsuenighed om erklæringen.
Særlig udtalt fra Dansk Folkeparti, der kraftigt har opfordret regeringen til at blive hjemme og undlade at skrive under på erklæringen.
Under en folketingsdebat onsdag gjorde statsministeren det klart, at det ville blive en minister, der tog afsted.
- Selvfølgelig deltager vi – og det gør vi på ministerniveau.
Jeg har endnu ikke taget stilling til, hvem der skal afsted, eller om jeg skal af sted, sagde Løkke i folketingssalen.
Flere lande sender chefenNår Lars Løkke Rasmussen har besluttet selv at tage afsted, skyldes det bl.
a.
, at regeringscheferne fra flere lande har valgt at tage afsted efter den voldsomme debat om erklæringen, som har raset i flere lande.
Det gælder f.
eks.
Tysklands kansler Angela Merkel.
Samtidig har Løkke stået i spidsen for at samle flere lande om en fælles såkaldt stemmeforklaring.
Den danske regering vil supplere sit ja til FN-erklæringen med en understregning af, hvordan Danmark fortolker papiret.
Et ja med en forklaringI stemmeforklaringen skal det bl.
a.
understreges, at erklæringen ikke er juridisk bindende, og at de enkelte medlemslande suverænt bestemmer deres egen udlændingepolitik.
Marrakesh-erklæringen har skabt voldsom debat i flere lande.
I Danmark har især Dansk Folkeparti været meget kritisk, fordi partiet mener, at erklæringen vil åbne for øget indvandring.
Også selv om den ikke forpligter landene juridisk.
På mødet i Marrakesh på mandag skal landene tilslutte sig FN-erklæringen, som så formelt skal vedtages i New York lige før jul.
FacebookTwitterKopier linkEmner:Angela Merkel (politiker)|Inger Støjberg (politiker)|Venstre|Marrakesh|Befolkning




https://www.dr.dk/nyheder/udland/frankrig-skruer-op-sikkerhed-foer-demonstrationer-pansrede-koeretoejer-og-89000

UdlandFrankrig skruer op for sikkerhed før demonstrationer: Pansrede køretøjer og 89.
000 sikkerhedsstyrkerDen franske regering tager ingen chance før nye protester fra "De gule veste".
En af de steder, der blev hærger sidste weekend var den populære La Belle Armee.
Af Louise Brodthagen Jensen06.
dec.
2018 kl.
21.
50Bemærk: artiklen er mere end 30 dage gammelLæs opDer er ikke længere tale om utilfredse demonstranter, men om voldelige grupper, der kommer for at hærge.
Derfor tager den franske regering nu sine forholdsregler, før weekendens varslede demonstrationer annonceret af dele af protestbevægelsen, der går under navnet "De gule veste".
Rundt om i Frankrig vil der blive indsat 89.
000 sikkerhedsstyrker, inklusive 8.
000 i Paris, hvor der også vil blive indsat 12 pansrede mandskabsvogne i gaderne.
Det bekræftede premierminister Édouard Philippe torsdag aften i et interview på TF1, skriver både Le Monde og Le Figaro.
Ikke siden 2005, hvor regeringen satte ind mod voldelige uroligheder i de parisiske forstæder har regeringen benyttet sig af muligheden for at indsætte pansrede køretøjer, som hører til gendarmeriet.
Læs også:Forsker om 'De Gule Veste': Et sammenrend af ekstremerDemonstranter forbereder "fjerde akt"Men efter sidste weekends voldelige sammenstød mellem politi og demonstranter, der satte ild til køretøjer og vandaliserede butikker, restauranter og et af Paris' vartegn, Triumfbuen, tager regeringen ingen chancer.
Se DR's internationale korrespondent, Stéphanie Surrugue, vise rundt på Champs-Élysées efter weekendens ødelæggelser i Paris i videoen herunder.
Flere af hovedstadens museer og store turistattraktioner, heriblandt Eiffeltårnet og Operaen har set sig nødsaget til at lukke i weekenden på grund af den aktion, demonstranterne har kaldt det "fjerde akt", og som de har opfordret til at deltage i via sociale medier.
Tidligere i dag opfordrede indenrigsminister Christophe Castaner "De gule veste" til at blive væk fra demonstrationerne på lørdag for på den måde at tage afstand fra og undgå, at radikale elementer fra de politiske yderfløje misbruger anledningen til at udøve vold og hærværk, som var tilfældet i hovedstaden i sidste weekend.
Demonstranter smider metalbarrierer mod politiet ved sidste weekends demonstration nær Champs Élysées i Paris.
Et scenario, den franske regering nu forbereder sig på vil gentage sig på lørdag.
Premierministeren har tidligere rost dele af bevægelsen og repræsentanter for fagforeningerne, som har opfordret til fredelig dialog for at få løst de flere ugers store protester.
- Jeg tror på det franske folks fornuft, lød det fra Édouard Philippe.
Nye brændstofafgifter afblæstDe omfattende demonstrationer, som begyndte i midten af november som en reaktion på en varslet stigning i brændstof-afgifterne, har fået den franske regering til nu helt at afblæse de nye afgifter, som skulle være trådt i kraft til nytår.
Den franske premierminister blev også spurgt om en mulig tilbagetrædelse, men han slog fast, at hans opgave var at fuldføre præsidentens mål, og at det sker med opbakning fra parlamentet og præsident Emmanuel Macron.
FacebookTwitterKopier linkEmner:Emmanuel Macron (politiker)|Frankrig|Stéphanie Surrugue (journalist)|Demonstrationer|Le Figaro




https://www.dr.dk/nyheder/udland/fransk-politi-lukker-eiffeltarnet-af-frygt-ny-voldsbolge

Demonstrationer i FrankrigSe temaUdlandFransk politi lukker Eiffeltårnet af frygt for ny voldsbølgePå Facebook opfordrer De Gule Veste til en "4.
akt" i weekenden.
Mindst 89.
000 politifolk vil være på gaden.
Unge på gaden i Marseille for at demonstrere mod præsident Emmanuel Macrons reformer.
)06.
dec.
2018 kl.
20.
02Bemærk: artiklen er mere end 30 dage gammelLæs opDe franske myndigheder advarer ifølge nyhedsbureauet Reuters om, at en ny bølge af "omfattende vold" ventes i Paris i weekenden.
Advarslen kommer, efter at en ny demonstration er planlagt af en hård kerne af aktivister blandt de såkaldte "gule veste".
Det sker på et tidspunkt, hvor regeringen kæmper for at imødekomme krav fra aktivister uden at undergrave lovede reformer.
I weekenden sendes 89.
000 sikkerhedsfolk på gaden i hele Frankrig, hvoraf de 8.
000 er i Paris alene.
Samtidig er en af byens helt store turistattraktioner Eiffeltårnet blevet bedt af politiet om at holde lukket lørdag af sikkerhedsmæssige årsager.
Det samme er flere museer i byen, Operaen og flere butikker i centrum, skriver Reuters.
Regeringen har ellers opgivet afgifterEfter de mest omfattende demonstrationer i mange år har den franske regering ellers opgivet at få indført nye, upopulære afgifter på brændstoffer i finansloven for 2019.
Samtidig har finansminister Bruno Le Maire sagt, at han er parat til skattelettelser.
Truslerne om yderligere vold er dog fortsat.
På Facebook og andre sociale medier opfordrer De Gule Veste til en "4.
akt" i den kommende weekend.
Det er en henvisning til, at der i de tre foregående weekender har været demonstrationer og uroligheder mange steder i landet.
- Frankrig har fået nok!
Vi kommer i stort antal.
Stærkere og i kamp for den franske befolkning.
Mød op i Paris den 8.
december, hedder det i en af opfordringerne.
Læs også:Tusindvis af demonstranter i kamp med politiet i Paris: Macron, gå af!
Macrons reformer står for skudDemonstrationerne begyndte den 17.
november.
De var i første omgang rettet mod energiafgifterne.
Men efterhånden har vreden også rettet sig mod stigende leveomkostninger og blev et symbol på udbredt utilfredshed med Macrons økonomiske reformer.
Flere venstrefløjspartier har planer om at fremsætte et mistillidsvotum til Macrons regering i Nationalforsamlingen.
De mindre partier på venstrefløjen har dog ikke selv nok stemmer til at vælte Macrons regeringsparti Republikken rykker Fremad.
/ritzau/AFPFacebookTwitterKopier linkEmner:Paris|Frankrig|Facebook|Demonstrationer|Vold




https://www.dr.dk/mitliv/kan-du-stadig-styre-slangen-spil-snake-og-bliv-ekspert-i-sociale-medier-0

FacebookTwitterKopier link




https://www.dr.dk/nyheder/indland/klip-fra-arkivet-i-1980erne-blev-udlaendinge-ogsaa-placeret-paa-danske-oeer

Udrejsecenter på LindholmSe temaIndlandKlip fra arkivet: I 1980'erne blev udlændinge også placeret på danske øerDet er som et fængsel, lød det dengang fra en af de indkvarterede flygtninge.
Af Signe Mai Vilsbøll06.
dec.
2018 kl.
19.
10Bemærk: artiklen er mere end 30 dage gammelLæs opRegeringen og Dansk Folkepartis planer om at oprette et nyt udrejsecenter for udvisningsdømte kriminelle udlændinge på øen Lindholm i Stege Bugt har skabt furore og bekymring.
Men i Danmark er det langt fra nyt, at udlændinge placeres på øer langt fra fastland.
Faktisk skal vi kun 34 år tilbage i tiden til dengang, hvor 130 flygtninge blev indkvarteret i i et gammelt militærfort på Middelgrunden ud for København.
Se klippet fra DR's arkiv.
FacebookTwitterKopier linkEmner:København|Dansk Folkeparti|Flygtninge og asylansøgere|Stege




https://www.dr.dk/sporten/fodbold/superliga/fcn-boss-afviser-sabotage-af-klubskifter-og-spillermishandling

SuperligaFCN-boss afviser sabotage af klubskifter og spillermishandlingFCN-formand og akademistifter Tom Vernon afviste anklager om sabotage af klubskifter og spillermishandling.
Tom Vernon, bestyrelsesformand i FC Nordsjælland,svarede i dag på beskyldninger, som FC Nordsjælland forventer vil komme frem i weekenden.
06.
dec.
2018 kl.
18.
34Bemærk: artiklen er mere end 30 dage gammelLæs opSuperligaklubben FC Nordsjælland holdt torsdag et usædvanligt pressemøde på Farum Park.
Baggrunden var, at der ifølge FCN er en række alvorlige anklager på vej i et dansk medie i denne weekend.
Anklagerne går ifølge FCN på, at der blandt andet er foregået mishandling af flere spillere på klubbens fodboldakademi Right to Dream i Ghana.
Beskyldninger om mishandlingDer er ifølge klubben også beskyldninger på vej om, at akademiet skulle have saboteret spilleres klubskifter og nægtet spillere at deltage ved landsholdssamlinger i Ghana.
Tom Vernon, der er stifter af akademiet i Ghana og formand i FCN, var en af seks personer, der repræsenterede FCN eller Right to Dream på pressemødet, og han afviser anklagerne.
- Disse beskyldninger om mishandling af vores spillere på akademiet er komplet usande.
Og de er helt ude af kontekst og er blevet rapporteret til de relevante myndigheder, som efterforsker sagen.
- De spørgsmål, der er kommet fra dansk presse i de seneste uger, får os til at tro, at denne gruppe har haft succes med at manipulere vores børn til at komme med sensationelle historier, som er helt usande.
- Vi mener, at vi er nødt til at konfrontere beskyldningerne og komme med vores side af sagen, for ellers vil det skade det forhold, vi har bygget op mellem Danmark og Ghana, siger Tom Vernon.
Akademistifteren fortæller, at han har kæmpet juridisk mod de fjendtlige kræfter i de seneste fem år.
- Vi er igennem en årrække blevet mødt med grove anklager fra et netværk af personer i Ghana, der ønsker at ødelægge Right to Dream.
Alene for egen vindings skyld.
- Det samme netværk enten truer eller lokker vores tidligere og nuværende spillere til at forlade Right to Dream eller bagvaske os i medierne.
Vi er nu nået til et punkt, hvor vi bringer Fifa ind i sagen og sagsøger en håndfuld personer i Ghana, siger Tom Vernon.
Modtager dødstruslerTom Vernon fortæller også, at hans kone og familie samt flere i medarbejderstaben jævnligt modtager dødstrusler.
Tidligere har Politiken skrevet om FCN og klubbens akademi i Ghana.
Og det kunne derfor være nærliggende at tro, at det er Politiken, der vil bringe artikler om FCN i denne weekend.
Søren-Mikael Hansen, sportsredaktør på Politiken, vil ikke kommentere sagen og vil hverken be- eller afkræfte, om avisen bringer en eller flere historier om FCN og klubbens fodboldakademi i de kommende dage.
/ritzau/FacebookTwitterKopier link




https://www.dr.dk/nyheder/penge/amerikansk-kapitalfond-lander-ny-stor-ejendomshandel-i-koebenhavnsk-opkoebsraes

Dyre lejlighederSe temaPengeAmerikansk kapitalfond lander ny, stor ejendomshandel i københavnsk opkøbsræsBlackstone køber 440 lejemål på Frederiksberg for 924 millioner kroner.
Lejere er bekymrede.
Frederiksberg Boligfond og den amerikanske kapitalfond, Blackstone er blevet enige om en stor ejendomshandel på en lille milliard kroner.
Lejere er bekymrede.
Af Mathias Sommer06.
dec.
2018 kl.
18.
54Bemærk: artiklen er mere end 30 dage gammelLæs opDer er givet håndslag på en enorm ejendomshandel på Frederiksberg i København, hvor den amerikanske kapitalfond Blackstone ifølge DR Nyheders oplysninger i dag har givet tilsagn om at betale 924 millioner kroner for 440 attraktive lejligheder på det ydre Frederiksberg.
- Vi har virkelig arbejdet meget for vores økonomi og har haft forskellige håndtag at dreje på.
Ét af dem var at afhænde nogle af ejendommene i vores portefølge, fortæller Flemming Brank (K), der er formand for Frederiksberg Boligfond, som ejer over 2.
000 lejemål på Frederiksberg.
- Blackstone kom ind og bød en fornuftig pris, som gav os nogle strategiske muligheder, og så slog bestyrelsen til, siger han.
Brank er udpeget af Frederiksberg Kommune, hvor han sidder i kommunalbestyrelsen for Konservative.
Frederiksberg BoligfondFrederiksberg Boligfonds formål er, i samarbejde med Frederiksberg Kommune, at drive fondens ejendomme, således at ejendommene udnyttes bedst muligt i funktionel henseende, at der tilvejebringes den bedst mulige brugsøkonomi, og at der efter aftale udarbejdes retningslinjer om kommunens anvisning til en del af boligerne.
Endvidere skal fonden søge at fremme boligkulturelle og boligproduktive formål i Frederiksberg Kommune, herunder deltage i projekter vedrørende byfornyelses-, boligforbedrings-, ældrebolig- og ungdomsboligudvikling eller lignende sociale formål.
www.
frederiksbergboligfond.
dkBuy it, Fix it, Sell itSalget af Den Sønderjyske By og to andre ejendomme giver den sociale boligfond et økonomisk løft, der ifølge Flemming Brank er en forudsætning for, at fonden også kan eksistere i fremtiden.
Handlen gør det muligt at afdrage på fondens lån på i alt 1,2 milliarder kroner.
Men handlen sender samtidig 440 lejemål i hænderne på verdens største ejendomsforvalter, Blackstone, som opererer under mottoet 'Buy it, fix it, sell it'.
- Vi havde ind til det sidste håbet på, at der blev sat en kæp i hjulet på den her handel.
Men nu er vi nået til et point of no return, og dermed kan vi se ind i, at Blackstone bare kommer til at gøre, som de plejer at gøre, siger Søren Berg, der er formand for beboerforeningen i den Sønderjyske By, som omfatter 330 lejemål i idyllisk lyserød kulisse på Frederiksberg i København.
Og Blackstone plejer at gøre alt for presse profitten i vejret, lyder beboerformandens bekymring:- De har over 50 sager i huslejenævnet.
Og vi kan se, at de gør alt, hvad de kan, for at skræmme gamle beboere ud og sætte huslejen op, siger Søren Berg.
Vi kan se, at de gør alt, hvad de kan, for at skræmme gamle beboere ud og sætte huslejen op.
Søren BergKan stifte andelsforeningBeboerne har en sidste nødbremse, der kan tvinge handlen ud af hænderne på Blackstone.
Hvis det lykkes beboerne at skaffe pengene, kan de ifølge loven overtage ejendommen for den pris, som Blackstone har budt, og i stedet stifte en andelsforening.
Torsdag aften holder beboerne i Den Sønderjyske By stormøde, hvor muligheden for at stifte en andelsforening bliver diskuteret.
- Vi arbejder knaldhårdt på at få det til at lykkes.
Det er meget rarere at være ejet af naboen end nogle mystiske Men in Black fra USA, siger Søren Berg.
Udenlandske penge vælter ind i DanmarkBlackstone er en af flere pengestærke, udenlandske investorer, som de senere år har meldt sig på det danske ejendomsmarked.
På bare fem år er mængden af udenlandsk kapital, som tilflyder danske investeringsejendomme, mere end 10-doblet.
I 2017 købte udenlandske investorer danske ejendomme for over 50 milliarder kroner og udgjorde dermed over halvdelen af alle investeringer i danske ejendomme, viser tal fra rådgivningsfirmaet Cushman & Wakefield.
De sidste to år har ikke mindst Blackstone været på opkøbsridt i København, hvor kapitalfonden har købt beboelsesejendomme for over syv milliarder kroner.
Men lejerne i de over 140 ejendomme, som Blackstone nu ejer i København, kan være ganske rolige, forsikrer den amerikanske kapitalfond:- Vi er dybt engagerede i at være langsigtede og ansvarlige ejere af vores københavnske ejendomme til gavn for alle.
Det betyder, at vi opretholder den højeste kvalitet af service, samtidig med at vi overholder lokale regler og politikker i samarbejde med beboere og omgivende samfund, lyder det i et skriftligt svar fra Blackstone.
Dermed skal beboerne heller ikke frygte, at huslejen bliver skruet op fra den ene dag til den anden.
- Lejerne har intet at bekymre sig over.
Vi er optaget af at være åbne, gennemsigtige og i regelmæssig kommunikation med vores beboere, skriver Blackstone.
Siden Frederiksberg Kommune solgte Den Sønderjyske By til Frederiksberg Boligfond i 1930 har den været på lokale hænder.
Nu er de 25.
000 kvadratmeter og 330 lejemål på vej til at få ny ejer.
Ekspert: København ændrer sigBeboerne i Den Sønderjyske By hører til blandt en uddøende race i de store danske byer, som betaler en meget lav leje.
Lejeniveuaet er reguleret gennem den såkaldte boligreguleringslov, som er på sigt helt vil forsvinde, forklarer ekspert.
- Folk herude er usædvanligt heldige.
Men de vil forsvinde, det ser vi overalt.
At den her type lejlighed, den bliver istandsat og bliver flyttet over til det lejedes værdi, siger Curt Liliegreen, der er direktør for Boligøkonomisk Videncenter.
De største investorerHeimstaden (svensk): 20,1 milliarder kronerNiam (svensk): 12,3 milliarder kronerPatrizia (tysk): 10,6 milliarder kroner.
ATP (dansk): 9,9 milliarder kroner.
NREP (dansk): 8,4 milliarder kronerJeudan (dansk): 7,9 milliarder kronerStandard Life Aberdeen (skotsk): 7,5 milliarder kronerCore Bolig (dansk): 7 mia.
kr.
Blackstone (amerikansk): 6,8 milliarder kronerPensionDanmark (dansk): 6,5 milliarder kronerAB Balder (svensk): 5,9 mia kr.
Dades (dansk): 5,8 milliarder kronerPFA Pension (dansk): 4,8 mia krKilde: Red Property.
I 2000 indførte landspolitikerne en særlig paragraf i boligreguleringsloven, som betyder, at en lejlighed ved 'en gennemgribende renovering' kan flyttes over i den almindelige lejelov, hvilket giver mulighed for et gevaldigt løft i lejeniveauet.
- Huslejen vil stige markant.
De første lejligheder, der blev sat i stand, de steg med 70 procent på landsgennemsnit.
Mit bud er, at lejlighederne herude vil stige med mellem 50 og 70 procent.
Og jeg kan garantere dig, at der mange mennesker udefra, som vil betale det, fordi hvad er alternativet for dem?
siger Curt Liliegreen, som DR Nyheder møder i Den Sønderjyske By.
Og det er netop strategien, fortæller Curt Liliegreen; at flytte lejlighederne fra boligreguleringsloven over i lejeloven, hvorved det årlige afkast på ejendommene vil stige markant.
Og det vil ejendommenes værdi dermed også:- Det smarte er, at du ikke skal investere ret mange penge per lejlighed for at gøre det, og du får en ret voldsom huslejestigning, siger han.
Typisk svarer en gennemgribende renovering til en investering på 250.
000 kroner i køkken og bad.
Hvor nye lejere kommer til at mærke huslejestigningerne, har Liliegreen ikke ondt af de mennesker, der nu bor for omkring 5.
500 kroner om måneden for 90 kvadratmeter i Den Sønderjyske By på Frederiksberg i København.
- De er i virkeligheden heldige.
Der, hvor man kan lave huslejestigninger, er, når man laver mindre istandsættelser, og der er tale om en begrænset stigning, der svarer til ydelsen på et realkreditlån for at finansiere forbedringsarbejdet.
- Det er en misforståelse, hvis de tror, at Blackstone bare kan sætte huslejen op.
Det kan ikke ske, uden de fraflytter, siger han.
Se med i TV Avisen 21:30, hvor de udenlandske opkøb behandles.
FacebookTwitterKopier linkEmner:Flemming Brank (politiker)|København|Frederiksberg|SønderjyskE|Boligøkonomi




https://www.dr.dk/nyheder/indland/rundtur-paa-de-udvistes-oe-saadan-ser-der-ud-paa-lindholm

IndlandRundtur på 'de udvistes ø': Sådan ser der ud på LindholmAf Signe Mai Vilsbøll og Casper Helweg Christiansen (video)06.
dec.
2018 kl.
18.
11 | opdateret 26.
dec.
2018 kl.
11.
20Bemærk: artiklen er mere end 30 dage gammelLæs opDen lille ø Lindholm i Stege Bugt er på alles læber, efter at regeringen og Dansk Folkeparti fredag blev enige om, at øen skal rumme et udrejsecenter til udvisningsdømte kriminelle på tålt ophold.
Lindholm er nemlig ikke bare en ø langt fra fastland.
Det er også en ø med bygninger og inventar, der kan være forurenet med stærkt smittefarlige dyresygdomme som mund- og klovsyge.
Men hvordan ser der egentlig ud på øen, som DTU i dag benytter til forskning i virusinfektioner hos kvæg og grise?
DR giver dig en rundtur på øen.
FacebookTwitterKopier linkEmner:Dansk Folkeparti|Danmarks Tekniske Universitet|Flygtninge og asylansøgere|Stege




https://www.dr.dk/nyheder/regionale/oestjylland/farvel-til-karakterbonus-til-de-hurtige-kommende-studenter-har

ØstjyllandFarvel til karakterbonus til de hurtige: Kommende studenter har blandede følelser Gymnasieeleverne er uenige: Er det en god idé at afskaffe guleroden til hurtige studiestartere?
Af Mikkel Vithner og Flemming Nielsen06.
dec.
2018 kl.
18.
06Bemærk: artiklen er mere end 30 dage gammelLæs opDe kommende studenter giver det en blandet modtagelse, at et enigt Folketing nu vil afskaffe karakterbonussen, hvor studenterne kan gange med gennemsnittet med 1,08, hvis de går hurtigt i gang med en videregående uddannelse.
I hvert fald på Odder Gymnasium, hvor Laura Danø fra 3.
X ærgrer sig over ændringen.
- Jeg synes da, at det er lidt ærgerligt, for jeg har regnet med det i al den tid, jeg har gået i gymnasiet.
Og så havde jeg egentligt set det som en mulighed på nogle uddannelser.
At det var sådan, jeg kunne komme ind på dem med mit snit, siger hun.
- Jeg tror, at det vil betyde, at mange unge vil tage flere sabbatår, fordi man ikke føler sig presset til at tage direkte på en uddannelse.
Laura Danø, 3.
X, Odder GymnasiumSelv har hun planlagt et sabbatår eller to.
- Jeg tror, at det vil betyde, at mange unge vil tage flere sabbatår, fordi man ikke føler sig presset til at tage direkte på en uddannelse, siger Laura Danø.
Læs også:Slut med at gange med 1,08: Flertal vil afskaffe karakterbonusGulerod til at komme i gangMartin Christensen fra 3.
E har planer om at starte på universitet efter sommerferien.
Han er heller ikke glad for, at ordningen, hvor man kan gange sit gennemsnit, nu forsvinder.
- Jeg synes generelt, at det er en dårlig idé.
For mange – ikke mig personligt – har det været en gulerod, der kunne få folk til at komme i gang efter to år.
Så man ikke kunne have et uendeligt antal sabbatår uden konsekvens, men at der var noget at hente, hvis man startede lidt tidligere, siger han.
- Det tager noget af presset væk fra de elever, der har svært ved at beslutte sig.
Peter Hanneke, 2.
A, Odder GymnasiumPeter Henneke fra 2.
A er til gengæld glad for ændringen.
- Det tager noget af presset væk fra de elever, der har svært ved at beslutte sig.
Det fjerner også et aspekt, der ikke er optimalt, nemlig at uddannelserne hellere vil have studerende, der er hurtige til at beslutte sig.
Det skal helst være karakteren i sig selv, der afgør, om man kommer ind på sit studie, siger han.
Kan give hurtigt, men forkert studievalgHans klassekammerat Johanne Berg Thomassen kan se både fordele og ulemper ved ændringen.
- På mange måder er det godt at få eleverne hurtigt gennem uddannelsessystemet.
Men det er en ulempe, hvis folk vælger hurtigt for at kunne gange op – og så vælger forkert.
Jeg tror, at jeg vil ende med at sige, at det er godt at afskaffe det, siger Johanne Berg Thomassen.
Læs også:Minister vil afskaffe karakterbonus: 'Karakterer skal afspejle faglighed ikke hurtighed'Odder Gymnasiums rektor Lars Bluhme er ikke i tvivl.
Han er glad for, at eleverne nu ikke længere kan gange deres karaktergennemsnit.
- Bare at præmiere hurtighed, det viser jo ikke, at de er dygtigere, klogere eller bedre til gå på en videregående uddannelse.
Det viser bare, at de er hurtige!
Det er ikke et mål i sig selv, for så sker der det, at frafaldet stiger, og omvalgene bliver flere, siger Lars Bluhme.
"Fokusér på at lære"Det nye system understøtter det, som Odder Gymnasium forsøger at signalere til eleverne, forklarer han.
- Bare at præmiere hurtighed, det viser jo ikke, at de er dygtigere, klogere eller bedre til gå på en videregående uddannelse.
Det viser bare, at de er hurtige!
Lars Bluhme, rektor, Odder Gymnasium- Lad nu være med at fokusere på karakterer, og tænk mere på, hvad jeg kan lære, og hvad kan jeg blive god til, siger han.
Læs også:Studenten med gennemsnit på 13,1: Jeg skal ikke bruge mit snit til så megetSystemet har i sig selv været med til at presse karakterkravene til en række uddannelser op, mener rektoren.
- Det er derfor, at det er så absurdt, at man kan have adgangskrav til uddannelser, der ligger over maksimumkarakteren 12.
Er de studenter så klogere?
Nej, men de er hurtigere…Lovgivningen ventes at træde i kraft 1.
juli 2019.
FacebookTwitterKopier linkEmner:Uddannelse|Odder|Gymnasiale uddannelser|Eksamen|Folketinget




https://www.dr.dk/nyheder/viden/teknologi/ide-til-julegaven-her-er-4-maader-du-kan-flyve-som-en-superhelt

TeknologiIdé til julegaven: Her er 4 måder, du kan flyve som en superheltVovehalse flyver rundt som Batman og Iron Man ude i virkeligheden.
Og det kan du måske også komme til, hvis du sparer lidt på juleindkøbene.
Af Thomas Faarup, Solvej Nygaard Gregersen (grafik) og Josefine Hessen-Schmidt (Video)06.
dec.
2018 kl.
18.
33Bemærk: artiklen er mere end 30 dage gammelLæs opMennesket har altid drømt om at flyve.
For eksempel Leonardo Da Vinci, der for 500 år siden tegnede en helikopter.
Det gjorde han, selv om datidens teknologi overhovedet ikke kunne løfte penselstrøgene fra tegnebrættet og op i luften.
Siden er folk sprunget ud fra højhuse med hjemmelavede faldskærme og fløjet afsted i tvivlsomme træflyvemaskiner.
Og mange af tegneseriernes superhelte har også jagtet forbrydere i luften med vilde flyve-gadgets.
Men superhelte-gadgets findes faktisk også i virkeligheden, og du kan selv prøve dem - hvis du har penge nok.
Englænderen Richard Browning er 39 år, han er familiefar - og så har han bygget sin egen jetdrevne Iron Man-dragt.
Ligesom dragten fra filmen har Brownings dragt motorer på hænderne.
Og så er der en motor på lænden, som han bruger til at holde balancen med.
Læs også:Tre arme, øjne i nakken og hukommelseskort i hjernen: Hils på fremtidens menneskerobotterMotorerne sidder fastspændt på et specialdesignet exo-skelet, og de kører på kerosin, der også bruges som flybrændstof.
Verdens hurtigste jetdrevne dragtSelv om dragten har jetmotorer, er den ikke lige så hurtig som et jetfly.
Men i 2017 opnåede Browning sin hidtil højeste hastighed, da han iført dragten fløj med 51 km/t hen over en sø lidt uden for den engelske by Reading.
SIMONS SUPERKRÆFTERKomikeren Simon Jul elsker superhelte.
Derfor tager han i fire programmer på DR2 ud i verden for at møde virkelighedens videnskabelige superhelte og prøve, hvordan det føles at have superkræfter.
Andet program handler om evnen til at flyve.
Vilde opfindere har bygget jetdrevne super-gadgets, så de kan flyve som superhelte.
Du kan blandt andet møde virkelighedens Iron Man og en dansk Batman på DR2 i aften klokken 22.
Det er formentlig ikke den sidste rekord, han kommer til at sætte.
For i 2017 fortalte Browning til tech-magasinet Wired, at dragten i teorien har en topfart på op mod 450 kilometer i timen, hvis han peger motorerne direkte mod jorden og giver den fuld gas.
Af sikkerhedsmæssige årsager holder han sig dog relativt tæt på jorden, da dragten ikke har en faldskærm.
Hvor kan jeg købe den?
Stormagasinet Selfridges i London satte i sommer de første dragter til salg.
Så næste gang du skal en tur over kanalen på storbyferie, kan du få en ægte Iron Man-dragt med hjem.
Læs også:Blød Iron Man dragt til kamp mod gangbesværDet kræver dog, at du ikke har shoppet alt for meget, for dragten koster mere end spidsen af en jetjager.
PRIS: 2.
869.
156 kroner.
I Bond-filmen Thunderball fra 1965 bruger Agent 007 en jetpack til at flyve over en mur og væk fra tre onde skurke.
Og Bonds jetpack, der dengang blev kaldt for et raketbælte, er the real deal.
I 1960’erne var teknologien nemlig så fremskreden, at der blev udviklet jetpacks, som havde en flyvetid på op til 21 sekunder og kunne løfte piloten 20 meter op i luften.
Men siden har udviklingen stået stille.
Indtil nu.
Den australske entreprenør og tidligere pilot David Mayman har opfundet en jetpack, som kan holde ham flyvende i op til 12 minutter og kan flyve helt op til 4.
500 meter op i luften.
Forsøgsdyret MaymanAustralieren har finpudset teknologien i over 10 år og er selv forsøgsdyr, når nye modeller skal testes.
Ingen andre kunne overtales til at prøve de første modeller, som han tidligere i år sagde til BBC.
Mayman har i længere tid fløjet en ”klassisk” model med to jetmotorer - og en maksimal fart på 200 km/t.
Læs også:5 teknologier vi slet ikke havde set kommeMen den nye prototype, som han har taget i brug i år, har hele seks jetmotorer og kan skyde en hastighed på op til 320 km/t.
Retningen styrer du, som du styrer en segway, og gassen styrer du med et håndtag - ligesom på en motorcykel.
Så har du prøvet de to køretøjer, falder det dig måske helt naturligt at flyve Maymans jetpack.
Hvor kan jeg købe den?
Du skal købe den af David Mayman.
Men det er en investering med livet som indsats.
Ligesom Iron Man-dragten er jetpacken endnu ikke blevet udstyret med en faldskærm.
Det er dog lykkedes Mayman at sælge en jet-pack til en modig, svensk køber.
PRIS: Ukendt.
Du kan dog for 32.
000 kroner prøve en tur med jet-packen under instruktion af David Mayman himself.
Green Goblin, kendt fra Spider Man-universet, er ganske vist ikke en helt, men han flyver rundt på et luftbåret surfbræt kaldet en glider.
Glideren ligner en pimpet, flyvende segway og kan flyve i alle mulige retninger.
Om det er Green Goblins glider, der har inspireret den franske vovehals Franky Zapata til at bygge sit eget flyvende bræt, skal stå hen i det uvisse.
Men faktum er, at Zapata i 2016 byggede sit Flyboard, som ifølge ham selv er det sikreste, letteste og nemmest manøvrerbare stykke flyveudstyr, der nogensinde er opfundet.
Flyvende højtryksspulerFranky Zapata havde først stor succes med en vanddreven version af Flyboardet, der fungerer som en svævende højtryksspuler.
Efter succesen byggede han et nyt bræt, som i stedet for vandkanoner har fire jetmotorer og som ifølge ham selv kan nå en højde på 3000 meter.
Læs også:Hvor meget holder videnskaben i Star Wars?
Gassen styrer du med en håndholdt fjernbetjening og med din balance manøvrerer du brættet - ligesom en segway.
Zapata har jævnligt optrådt med sin opfindelse til festivaler og sportsarrangementer, som her under racerløbet Le Mans, men flyboardet er ikke kun til sjov og ballade.
Det amerikanske militær har vist interesse for en version af Flyboardet med styrepinde, og på Zapatas hjemmeside kan man læse, at et skarpladt Flyboard ikke er en umulighed.
Hvor kan jeg købe den?
Flyboardet med jetmotorerne er endnu ikke sat til salg.
Men du købe den vanddrevne version af flyvebrættet på Zapatas hjemmeside.
PRIS: Endnu ukendt.
Men vandslangeversionen kan blive din for cirka 45.
000 kroner.
Sker der en kortslutning i dine superhelte-gadgets, eller løber du tør for brændstof, har du ikke mange tricks tilbage.
Men sådan er det ikke for virkelighedens Batman, der hedder Per Bjørn Poulsen.
Danskeren er hverken afhængig af jetmotorer eller flyvebræt, når han suser gennem luften som en flagermus - eller snarere et flyveegern.
Per Bjørn Poulsen dyrker den spektakulære sportsgren wingsuit-flyvning, hvor vovehalse springer ud fra blandt andet højhuse og flyvemaskiner iført dragter, der fungerer som oppustelige vinger.
Bedre end BatmanOg Per Bjørn Poulsen kan endda noget, som selv Batman ikke kan.
Han kan flyve lodret op i luften.
I wingsuitet sidder der lommer, som bliver fyldt med luft.
Luftlommerne gør, at han kan svæve ned mod jorden.
Men foldes vingerne i den rette vinkel, kan han også forvandle sig til en menneskelig jetmotor og bruge farten, som kan ramme hele 300 km/t, til at flyve opad.
Læs også:Superheltene redder verden - men de smadrer miljøetPer Bjørn Poulsens dragt kan højst løfte ham 150 meter opad, før den taber momentum, og han må vende snuden tilbage mod jorden igen for at samle mere luft i lommerne.
Hvor kan jeg købe den?
Wingsuits er ikke svære at få fat i.
Der findes mange producenter, der sælger dem på nettet.
Men før du får lov til at prøve wingsuit-flyvning, skal du tage et kursus hos Dansk Faldskærms Union.
Adgangskravet til kurset er, at du skal have gennemført mindst 200 faldskærmsudspring.
PRIS: 7.
000-15.
000 kroner.
FacebookTwitterKopier linkEmner:Leonardo da Vinci (billedkunstner)|Dansk Faldskærms Union|Selfridges|Detailhandel|England




https://www.dr.dk/nyheder/indland/politiet-fortsaetter-jagt-paa-illum-roevere

IndlandPolitiet fortsætter jagt på Illum-røvereEn mand er anholdt, men politiet søger fortsat en eller flere medgerningsmænd.
Politiet vil bruge natten på "at samle trådene" efter eftermiddagens røveri, siger vagtchef Henrik Brix (foto: Jens Astrup/Ritzau Scanpix).
Af Sally Frydenlund Larsen06.
dec.
2018 kl.
17.
20 | opdateret 06.
dec.
2018 kl.
22.
41Bemærk: artiklen er mere end 30 dage gammelLæs opPolitiet eftersøger fortsat gerningsmændene til det væbnede røveri mod urforretningen Bucherer i Illum på Strøget i København.
Kort før klokken 17 modtog politiet meldinger om, at en person med et skydevåben var set i stormagasinet.
Umiddelbart derefter afspærrede politiet området omkring centret, og lukkede knudepunkter i området.
Både Nørreport Station og metrostationen på Kongens Nytorv var lukkede, men er nu åbne igen.
På videoer, som privatpersoner har optaget, kan man se to gerningsmænd hamre løs på en glasmontre fuld af Rolex-ure.
Videoerne kan ses hos BT og Ekstra Bladet.
Københavns Politi har anholdt, hvad de mener, er den ene af de to mænd ved Kultorvet.
- Vi har anholdt en person, som vi mistænker for at være en af de to.
Der kan have været flere, som kan have hjulpet med flugten, men det ved vi ikke med sikkerhed, siger vagtchef ved Københavns Politi, Henrik Brix til DR Nyheder.
Politi i Købmagergade efter et væbnet røveri mod en urforretning i stormagasinet Illum (foto: Jens Astrup/Ritzau Scanpix).
 Politi i Købmagergade efter et væbnet røveri mod en urforretning i stormagasinet Illum (foto: Jens Astrup/Ritzau Scanpix).
 Politi i Købmagergade efter et væbnet røveri mod en urforretning i stormagasinet Illum (foto: Jens Astrup/Ritzau Scanpix).
 Politi i Købmagergade efter et væbnet røveri mod en urforretning i stormagasinet Illum (foto: Jens Astrup/Ritzau Scanpix).
1 / 4Politi i Købmagergade efter et væbnet røveri mod en urforretning i stormagasinet Illum (foto: Jens Astrup/Ritzau Scanpix).
1 / 4Politi i Købmagergade efter et væbnet røveri mod en urforretning i stormagasinet Illum (foto: Jens Astrup/Ritzau Scanpix).
2 / 4Politi i Købmagergade efter et væbnet røveri mod en urforretning i stormagasinet Illum (foto: Jens Astrup/Ritzau Scanpix).
3 / 4Politi i Købmagergade efter et væbnet røveri mod en urforretning i stormagasinet Illum (foto: Jens Astrup/Ritzau Scanpix).
4 / 4Våben ikke endeligt bekræftetPolitiet arbejder netop nu på at indhente overvågningsvideo, som kan be- eller afkræfte, om gerningsmændene havde et skydevåben på sig.
- Vi har ikke fundet noget tegn på, at der er blevet skudt.
Der er blevet rapporteret om skudlyde, men det kan have været slagene på montren, der har lydt som skud, siger vagtchefen.
Selv om en eller flere gerningsmænd fortsat er på fri fod - og muligvis bevæbnet - er der ingen grund til at være bekymret "som almindelig borger", forsikrer Henrik Brix.
- Ser man noget igen, så grib ikke ind, men ring til politiet på 1-1-2 hurtigst muligt – hellere en gang for meget, end en gang for lidt, siger han og siger om det mulige skydevågen:- De bruger det i røveriøjemed, men der er ikke noget, der tyder på, at de vil bruge det til andet end det.
I løbet af natten fortsætter både jagten på potentielle gerningsmænd og efterforskningen af røveriet, fortæller Henrik Brix.
- Vi prøver at samle så meget information som muligt.
Og så må vi have ham her afhørt, som vi har anholdt.
Vi skal lige have samlet alle trådene.
FacebookTwitterKopier linkEmner:København|Ekstra Bladet|Kriminalitet|Københavns Politi|Politi




https://www.dr.dk/nyheder/indland/unge-om-raad-til-minister-nej-tak-til-andres-perfekte-billeder

IndlandUnge om råd til minister: Nej tak til andres perfekte billeder I dag har ti unge afleveret ni gode råd til et bedre liv til sundhedsministeren.
Mindre Instagram og mere fællesskab er reaktionen fra Marie Højer Mathiesen, Freja Jensen og Alvilda Vester fra 2.
x på Christianshavns Gymnasium om de ni anbefalinger til et bedre ungdomsliv, som er afleveret til sundhedsministeren i dag.
Foto: DR Af Sean Coogan og Christine Hyldal06.
dec.
2018 kl.
17.
58Bemærk: artiklen er mere end 30 dage gammelLæs opPuttemiddage, grænseoverskridende nomineringer og ufrivillig deling af billeder af andre.
Flere og flere unge kæmper med psykisk mistrivsel, og præstationskulturen klæber til den enkelte.
Derfor har et panel bestående af 10 udvalgte unge mellem 20 og 27 år i dag præsenteret ni råd til sundhedsministeren.
Meningen er, at rådene skal forbedre den psykiske trivsel blandt unge.
Vi er dykket ned i tre af de ni anbefalinger og talt med Ungepanelet og tre elever på Christianshavns Gymnasium om dem.
Panel: Behov for debat om digital dannelsePunktet om digital dannelse er vigtig, fordi vi lever i en tid, hvor sociale medier fylder mere og mere, lyder budskabet fra Sana Mahin Doost, forkvinde for Danske Studerendes Fællesråd og medlem af Ungepanelet.
- Der er et helt grundlæggende behov for, at vi har en debat blandt os unge om, hvem det er, vi ønsker at være over for hinanden i det digitale rum, som er anderledes, men vi trods alt mødes og interagerer med hinanden, siger hun.
Hun peger på hævnporno og ufrivillig delinger af billeder, som områder der skal debatteres.
Panelet anbefaler, at der etableres et korps af rollemodeller, som skal informere og debattere den måde, som sociale medier påvirker unge på: De skal være smukke og fulde af succes.
Elever: Let at blive ked af andres perfekte billederDet billede genkender Marie Højer Mathiesen, Freja Jensen og Alvilda Vester fra 2.
x på Christianshavns Gymnasium i København.
De mener alle, at det er en god anbefaling, for det er så let at blive påvirket af sociale medier, siger de.
Marie Højer Mathiesen.
Foto: DR- Man kan let blive stresset, presset eller ked af det, når man ser billeder af folk, der er meget smukke, siger Marie Højer Mathiesen, der med jævne mellemrum sletter sin Instagram-app.
- Jeg kan godt komme i dårligt humør af at se på andres perfekte liv, siger hun.
Alvilda Vester har helt droppet Instagram.
- Jeg har slettet min konto.
Når jeg var på Instagram, sad jeg tilbage med en følelse af, jeg ikke blev i bedre humør, end jeg var, jeg gik ind på Insta, siger hun.
- Og så synes jeg også, at det er lidt træls, når andre begynder at tage billeder.
Vi sidder jo lige og hygger os.
Det kan godt være lidt stressende at være i, for måske vil man lige sætte håret, inden det billede skal tages og lægges på Instagram.
Det bliver lidt opstillet og underligt, når man begynder at tænke over det.
Panel: Flere kropstyper i reklamer, takFlere af rådene handler om kropsidealer.
Det skyldes blandt andet, at mange unge er utilfredse med deres kroppe, siger Sana Mahin Doost fra Ungepanelet.
Og det er et problem, der ifølge hende bliver forstærket af mediernes og reklamebranchens fremstilling af idealkroppen.
OM PANELETUngepanelets 10 medlemmer er indstillet af en række organisationer og/eller udvalgt, fordi de er aktive debattører af ungdomskultur og trivsel.
Medlemmerne er alle mellem 20 og 27 år.
De ni gode råd er konklusionen på panelets arbejde siden foråret og handler alle om, hvordan samfundet kan gøre det nemmere af være ung i dag.
Ungepanelet har holdt to møder og fire workshops i løbet af det seneste halve år.
De fire workshops havde hver sit tema: Præstationskultur, sociale medier og relationer, kropsperfekthed samt køn, seksualitet og grænser.
Derfor foreslår panelet, at der fremover skiltes med, at reklamer er retoucheret, hvis de optræder på de kommunale reklamepladser, og at pjecer henvendt til børn og unge ikke retoucheres og indeholder flere kropstyper.
Læs også:Unge med 9 råd til minister: Vi vil se rigtige kroppe og have samtykke før sex- Vi skal tale meget mere om, at man ikke behøver at være perfekt i forhold til det snævre modelideal, siger Sana Mahin Doost.
Panelet anbefaler konkret, at børn og unge har brug for at lære deres egen krop at kende uden, at de hele tiden skal forholde sig til nogle urealistiske kropsidealer om, hvordan de bør se ud.
Derfor bør alle kommuner inddrage børn i arbejdet med retningslinier om, hvordan man eksponerer et mangfoldigt kropsideal der, hvor børn og unge færdes.
Elever: Fællesskab bliver presset af kropsidealerOg det er da også en god idé, mener Freja, Marie og Alvilda.
- Men det kan godt være svært for nogen at komme ud og sige: Sådan skal du have det, siger Marie Højer Mathiesen.
- Jeg tror mere på det, hvis det er almindelige unge som os selv, der skal være forbilleder.
Freja og Alvilda peger på, at hvis eleverne i en klasse er trygge ved hinanden, er der større chance for, at man ikke føler, at man som 13-årig bør ligne en filmstjerne på 26 år.
Freja Jensen.
Foto: DR- Når man er de der 13-15 år, kører det hele oppe i hovedet på en.
Jeg ville ønske, at jeg kunne have sagt til mig sig, da jeg var i den alder: Ro på Alvilda, det skal nok gå, siger Alvilda Vester.
For et fællesskab kan blive presset af idealer udefra - for eksempel smukke kroppe, mener de.
I Alvildas klasse i folkeskolen gav de nogen gange hinanden massage i timerne.
- På den måde fik vi skabt et rum, hvor vi var trygge ved hinanden.
Det betød, at det blev nemmere at tale med folk i stedet for om dem, siger hun.
- Måske kan folk være endnu smukkere end alle mulige kropsidealer, når de for eksempel vejer fem kilo mere og er fem centimeter lavere end tynde modeller, siger Marie Højer Mathiesen.
Panel: Respekter individuelle grænserPanelets efterlysning af større respekt for individuelle grænser handler blandt andet om hævnporno, puttemiddage på gymnasier såvel som helt grelle eksempler på voldtægt.
- Det handler om, at man skal have langt større respekt for de individuelle grænser, siger Sana Mahin Doost, der efterlyser en debat om samtykke i bred forstand.
- Man skal ikke sige skældsord, man skal ikke tage billeder mod folks vilje eller sende og dele ting uden andres samtykke, siger hun.
Elever om grænser: Pigerne skulle være sexedeDet er super vigtigt at kunne sætte sine egne grænser, mener Marie, Freja og Alvilda.
Men det kan være svært - for nogen gange presser man hinanden.
Marie Højer Mathiesen brugte de første tre måneder i 1.
g på Ordrup Gymnasium, derefter skiftede hun til Christianshavn.
- Jeg oplevede, at drengene havde et helt andet billede af piger på Ordrup Gymnasium.
Pigerne var sådan nogle, der skulle være smukke og sexede.
Her på Christianshavns Gymnasium har vi heller ingen puttefester.
Det er mere stille og roligt her, og vi er mere lige, siger hun.
Alvilda Vester.
Foto: DRAlvilda Vester siger:- Mange ved ikke, hvad der skal til at skabe et godt fællesskab.
Hvis man ikke er i et godt fællesskab, kan det være svært at sige: Det her er over min grænse.
Sundhedsministeren: Vi skal se flere med fregner og mere akneBlandt andet panelets forslag om, hvorvidt billeder henvendt til børn og unge bør være retoucheret, er et enormt relevant spørgsmål, lyder det fra sundhedsministeren.
Hun bebuder, at hun vil kigge nærmere på blandt andet pjecerne fra sit eget ministerium.
Hun ønsker flere pjecer med unge med eksempelvis fregner eller akne.
-Hvis vi ikke viser det, er der rigtig mange unge, der tænker, at de er helt unaturlige, og det er vi nødt til at forholde os til, siger ministeren.
Læs også:Børns Vilkår slår alarm: Flere børn har det psykisk dårligtMens et forslag om uredigerede billeder i pjecer er et område, hvor man kan gribe ind med konkret lovgivning, er det straks sværere, når det kommer til at ændre de unges kropsidealer, siger ministeren.
Hun henviser til, at mere end 60 procent af de unge piger ønsker at lave om på deres kroppe.
En tendens, som hun kalder bekymrende.
- Det er ikke noget, vi løser fra den ene dag til den anden, men det er noget, vi bliver nødt til at tage en debat om, siger hun.
Panelets anbefalinger•1.
Der skal skabes frirum til børn og unge, hvor der ikke skal præsteres•2.
Unge med psykisk mistrivsel skal have let adgang til hjælp•3.
Børn, unge og deres nære omgivelser skal have digital dannelse•4.
Medierne skal tage ansvar for fair formidling•5.
Eksponeringen af fiktive kropsidealer skal begrænses•6.
Den naturlige krop skal synliggøres•7.
Nye initiativer skal understøtte et mere mangfoldigt kropsideal•8.
Viden om køn og seksualitet skal øges i befolkningen•9.
Respekten for individuelle grænser skal styrkesFacebookTwitterKopier linkEmner:Instagram|Christianshavn|Gymnasiale uddannelser|København|Uddannelse




https://www.dr.dk/nyheder/udland/teknisk-fejl-skyld-i-leicester-ejers-helikopterstyrt

UdlandTeknisk fejl skyld i Leicester-ejers helikopterstyrtIfølge en rapport var det en teknisk fejl, som fik piloten til at miste kontrollen.
Klubejer Vichai Srivaddhanaprabha er de seneste uger blevet hyldet ved King Power Stadium i den engelske by Leicester.
Af Louise Brodthagen Jensen06.
dec.
2018 kl.
17.
04Bemærk: artiklen er mere end 30 dage gammelLæs opFodboldfans verden over måtte se målløst til, da en helikopter med ejeren af den engelske fodboldklub Leicester City FC, Vichai Srivaddhanaprabha, styrtede ned kort efter den havde forladt King Power Stadium.
Og i de seneste seks uger har alle ventet på at få svar på, hvad der førte til ulykken og kostede i alt fem mennesker livet den 27.
oktober.
Årsagen til, at piloten mistede kontrollen med helikopteren var en fejl i en mekanisme, som sammenkobler pilotens pedal og halerotoren, der blandt andet har den funktion at stabilisere helikopteren.
Læs også:Tavshed om Leicesters ejer var ombord på nedstyrtet helikopterDet viser en rapport udarbejdet af enheden, der efterforsker flyulykker (AAIB), skriver The Independent og BBC.
- Det er en prioritet at efterforske startpunktet og det præcise forløb for fejlen, der forårsagede den manglende kontrol med halerotoren, står der i rapporten ifølge Evening Standard.
Resterne af helikopteren der styrtede ned kort efter den havde forladt stadion.
Helikopter mere end 130 meter oppeDet midtengelske fodboldhold, som overraskede hele verden, da det imod alle odds endte som nummer et i Premier League i 2016, havde netop spillet uafgjort mod West Ham United, da den thailandske klubejer kort efter forlod stadion i selskab med flere af sine ansatte i AW169-helikopteren.
Vidner så efterfølgende helikopteren flyve væk, før piloten tydeligt mistede kontrollen over helikopteren, der var omkring 130 meter oppe i luften, da den styrtede mod jorden ved et nærliggende parkeringsområde.
Efterforskningen af styrtet pågår stadig.
FacebookTwitterKopier linkEmner:England|Fodbold|Ulykker|Storbritannien|West Ham United FC




https://www.dr.dk/nyheder/indland/stil-spoergsmaal-20-aarige-meryem-gaar-stadig-med-niqab-hvordan-er-livet-efter






https://www.dr.dk/nyheder/indland/video-meryem-tildaekker-sit-ansigt-selv-om-det-er-forbudt

IndlandVIDEO Meryem tildækker sit ansigt – selv om det er forbudt21-årige Meryem fortæller om livet med niqab efter maskeringsforbuddet.
Af Sabrina Uldbæk Skjødt06.
dec.
2018 kl.
18.
01Bemærk: artiklen er mere end 30 dage gammelLæs opMeryem sætter sig ind i sin lille, røde bil og starter den.
Her er hun i helle.
Her kan hun ikke få en bøde på 1000 kroner.
Siden maskeringsforbuddet trådte i kraft i august i år, skal 21-årige Meryem planlægge dagen nøje.
For hun bærer niqab, selv om det er blevet forbudt at tildække ansigtet, og det betyder, at turen til universitetet, til supermarkedet og i fitnesscenteret er risikable.
For et møde med en betjent er lig en plettet straffeattest.
Læs også:Den daglige dosis: Forbud får ikke Meryem til at smide sin niqab | P3 | DRMeryem fortæller, at hun oplever, at mange som følge af forbuddet føler sig i deres gode ret til at råbe efter hende, fordi hun gør noget kriminelt.
Så hun er blevet en smule paranoid, når hun går på gaden, erkender hun.
Men trods tilråb, risiko for bøder og en generel større utryg, nægter hun at tage niqabben af og følge loven.
I videoen oven for kan du få et indblik i Meryems liv og høre, hvorfor hun hellere vil være kriminel end at rette ind efter loven.
FacebookTwitterKopier linkEmner:Tøj




https://www.dr.dk/sporten/oevrig/smaaskadet-floorballspiller-inden-kvartfinale-vil-goere-alt-vaere-med

Øvrig sportSmåskadet floorballspiller inden kvartfinale: 'Vil gøre alt for at være med'Den danske landsholdsspiller i floorball, Marko Krogsgaard, døjer med en skade inden Danmarks VM-kvartfinale mod Tjekkiet.
Danskerne fejrer sejren over Estland.
Af Michael Sten Jensen i Lyon og interview: Malte Nørgaard06.
dec.
2018 kl.
17.
10Bemærk: artiklen er mere end 30 dage gammelLæs opDet er aldrig sjovt at være skadet, men det er lige en tand mere irriterende, når man står foran den største kamp i karrieren.
Klokken 19.
30 torsdag aften løber Danmark nemlig ind i O2-Arena i Prag til VM-kvartfinale mod værterne fra Tjekkiet, og det bliver med 17.
000 tilskuere på lægterne.
Den danske landsholdsspiller, Marko Krogsgaard, stod over i sejren på 3-2 over Estland, og han kæmper for at få baglåret klar til kampen.
- Jeg forventer ikke, at jeg spiller.
Jeg har før spillet med skader, men jeg vil gøre alt for at kunne spille foran 17.
000 mennesker, så vi tester det inden kampen.
Det skal gøre så ondt, at jeg ikke kan løbe, for ellers spiller jeg.
Uanset, om jeg er på banen eller ej, så bliver det vores største kamp nogensinde.
Læs også:VIDEO Danmark taber 25-0 ved VM i floorball- Det er en hel speciel stemning, der er til sådan nogle kampe.
Det bliver meget intenst, og jeg ved, at drengene elsker at være i en kulisse, hvor alle er imod dem, siger Marko Krogsgaard.
- Vi har alt at vinde, for alle forventer, at vi taber.
Så vi kan spille helt uden nerver og nyde det.
Tjekkiet har alle nerverne og må ikke lave fejl, så det er til vores fordel.
Tager vi sejren vil det være det største, som Danmark har opnået i floorball nogensinde, lyder det fra Marko Krogsgaard.
Kampen mellem Danmark og Tjekkiet spilles klokken 19.
30, og den kan følges fra klokken 19.
15 på DR3.
FacebookTwitterKopier link




https://www.dr.dk/nyheder/regionale/sjaelland/naboer-kaemper-mod-udrejseoe-borgermoede-underskriftindsamling-og-nul

Udrejsecenter på LindholmSe temaSjællandNaboer kæmper mod udrejseø: Borgermøde, underskriftindsamling og nul hussalg Udsigten til et udrejsecenter på øen Lindholm har fået borgerne på Sydsjælland til at gøre sig klar til kamp.
Marie Lenstrups hus var tæt på at blive solgt, men køber trak sig efter udmeldingen om et udrejsecenter på Lindholm.
 DR)Af Louise Wimmer Elmhoff, Mads Raagaard og Ann Smed Madsen06.
dec.
2018 kl.
17.
04Bemærk: artiklen er mere end 30 dage gammelLæs opDet kommende udrejsecenter på øen Lindholm for kriminelle udlændinge har kostet et hussalg i området.
I Gammel Kalvehave, der ligger ved Stege Bugt, var der næsten underskrevet en købsaftale på Marie Lenstrups hus.
Men efter regeringen og Dansk Folkeparti offentliggjorde, at der skal ligge et udrejsecenter på Lindholm knap fire kilometer væk, sprang køberne fra.
- Vi manglede bare at blive enige om en pris, forklarer Marie Lenstrup, der sammen med køber havde været igennem en lang proces med at udveksle oplysninger om huset.
I fredags præsenterede regeringen sammen med Dansk Folkeparti finansloven for 2019.
Tirsdag brast Marie Lenstrups drøm om at få solgt sit hus.
- Den potentielle køber sender en e-mail til vores mægler, hvor de skriver, ’vi trækker os på grund af nyheden om det fremtidige udrejsecenter på Lindholm’, fortæller Marie Lenstrup og tilføjer:- Der er jo ikke rigtig plads til hverken overtalelse eller diskussion.
Jeg må indrømme, jeg kan godt forstå dem.
Marie Lenstrup er ikke tilfreds med, at der skal være et udrejsecenter på Lindholm, blandt andet fordi det giver usikkerhed om boligmarkedet:- Både i forhold til, hvordan det bliver at bo i Kalvehave fremover, men særligt også med hvad der kommer til at ske med boligmarkedet.
Jeg ville da heller ikke købe et hus nu, hvis jeg ikke kunne være sikker på, om det ville gå op eller ned i værdi inden for en kort årrække.
Konsekvensen for Marie Lenstrup bliver sandsynligvis, at hun tager huset af markedet og bliver boende i et hus, der nu er alt for stort til hende.
Hendes mand døde sidste år, og derfor vil Marie Lenstrup gerne flytte.
- For det første kan jeg ringe og aflyse det rækkehus, jeg ellers havde fået til leje.
Så tænker jeg, jeg må tage mit hus af markedet og vente på bedre tider.
LindholmØen Lindholm i Stege Bugt skal ifølge finanslovsaftalen fremover huse udlændinge på tålt ophold og udvisningsdømte kriminelle.
Her kan du læse mere om øen:* Øen er syv hektar og ligger mellem Sydsjælland og Møn og hører under Vordingborg Kommune.
* Lindholm blev i 1925 købt af den danske stat.
* Øen blev hjemsted for Statens Veterinære Institut for Virusforskning, og der blev indrettet forsøgsstation for mund- og klovsyge.
* Dengang hærgede voldsomme udbrud af mund- og klovsyge landets husdyrbesætninger.
* For at undgå smitte ved forsøg lagde man forsøgsstationen på en ø.
* DTU Veterinærinstituttet har en afdeling for virusforskning på den isolerede ø.
* I 2019 forventes DTU at flytte fra de eksisterende bygninger, og i løbet af 2021 vil de første beboere blive overflyttet til øen.
* Der er daglig færgefart til Lindholm.
Kilder: Finanslovsaftalen, Møn Kulturarvsatlas og denstoredanske.
dk.
Skuffet ejendomsmæglerHos Danbolig i Kalvehave kan ejendomsmægler Karina Fromberg allerede nu kan mærke, at kunderne er blevet mere tilbageholdende, når det kommer til husene i den lille sydsjællandske by.
Hun bekræfter også, at Marie Lenstrups hus var meget tæt på at blive solgt.
- Det gjorde ondt både på os, men selvfølgelig også på vores sælger, tilføjer hun.
Sydsjællandske borgere til kamp mod udrejsecenterMange andre borgere på Sydsjælland vil vise deres utilfredshed med planerne om et udrejsecenter på øen Lindholm over for politikerne.
Kalvehave Lokalråd er gået sammen med Socialdemokratiet i Vordingborg Kommune om at lave et borgermøde og en stor underskriftindsamling mod udrejsecentret, fortæller Liselotte Møller.
Hun er formand for Socialdemokratiet i kommunen.
- Vi prøver at komme i kontakt med så mange mennesker som muligt.
Gennem en underskriftindsamling kan vi nå ud til rigtig mange mennesker.
Potentielt til hele Danmark, siger hun.
Indtil videre har de indsamlet 1.
100 underskrifter, og hun håber, at den store interesse for borgermødet og underskriftindsamlingen kan være med til at lokke de ansvarlige politikere med til Folkemøde på Møn senere på måneden.
- Vi vil gerne have, at de kommer og forklarer, hvad de har tænkt sig.
Man må jo have tænkt meget, når man bruger 750 millioner på det, siger hun.
Hun tror, at befolkningens samlede protester mod udrejsecentret kan være med til at overbevise politikerne om, at de har taget den forkerte beslutning.
- Jeg er sikker på, at vores indsats nytter noget.
Når politikerne kun bruger 22 dage på at beslutte sig for, hvor udrejsecentret skal ligge, så kan vi også få dem til at ombestemme sig, siger hun.
Bekymrede borgereDer er flere af byens borgere, der ligesom Liselotte Møller håber, at udrejsecentret i sidste ende ikke skal ligge på Lindholm.
Ole Jensen fra Kalvehave er ikke vild med tanken om et udrejsecenter på Lindholm.
Han håber dog, at politikerne når at ombestemme sig omkring placeringen.
 DR)En af dem er Ole Jensen, der har boet i Kalvehave i fem år.
Han mener, at der er en god chance for, at politikerne når at ombestemme sig.
- Der sker så meget i politik, og der når at komme folketingsvalg, inden udrejsecentret bliver en realitet.
Så mit budskab er, at vi skal klappe hesten og slappe af, siger han.
Hvis de kriminelle udlændinge alligevel flytter ud på øen, er han dog ikke i tvivl om, hvad han vil gøre:- Min kone og jeg kigger lige nu efter et andet sted at bo.
Vi er ikke meget for at skulle være så tæt på kriminelle.
Jeg går tit tur med hunden, når det er mørkt, og det ville jeg ikke være meget for med kriminelle så tæt på.
Hvis alt går efter politikernes nuværende planer, vil udrejsecentret stå klar i 2021.
FacebookTwitterKopier linkEmner:Flygtninge og asylansøgere|Sjælland|Dansk Folkeparti|Socialdemokraterne|Karina Fromberg (politiker)




https://www.dr.dk/nyheder/udland/korrespondent-hvis-huawei-har-urent-mel-i-posen-saa-er-vi-paa-den

HuaweiSe temaUdlandKorrespondent: Hvis Huawei har urent mel i posen, så er vi på den Vi er godt i gang med at gøre os afhængige af den kinesiske tech-gigant.
Huawei bliver større og større i Danmark og globalt.
Men det er ikke sikkert, den kinesiske techgigant har rent mel i posen.
Af Emil Eller og Sally Frydenlund06.
dec.
2018 kl.
17.
03Bemærk: artiklen er mere end 30 dage gammelLæs opDen kinesiske teknologikæmpe Huawei bliver ved med at dukke op i negative historier.
Oftest handler de om mulig spionage og overvågning gennem producentens smartphones, som der årligt sælges millioner af over hele verden.
Og forleden blev virksomhedens finansdirektør, Wanzhou Meng, så anholdt i Canada.
Det vides ikke hvorfor, fordi Meng selv har bedt politiet om, at offentligheden ikke får kendskab til detaljer om sagen.
Er anholdelsen et tegn på, at vi skal frygte, at det kinesiske firma lytter med på vores telefonsamtaler?
Nej, mener DR's tech-korrespondent, Carsten Nielsen.
- Jeg tror ikke, man har en mistanke om, at vores netværk hele tiden bliver aflyttet lige nu og her, siger han.
Hvem er Huawei?
Hauwei er verdens næststørste producent af telefoner, næst efter Samsung.
Sidste år solgte selskabet 153 millioner telefoner verden over.
Huawei udtales "Wah-way".
I 2013 indgik TDC en aftale med Huawei om at etablere 5G-netværk i Danmark.
Både USA, Australien og New Zealand har derimod afvist at bruge Huawei i deres nye 5G-netværk.
Kan spionere, hvis de vilMen selv om Huawei er mest kendt for deres smartphones, er det på et andet område, vi skal sikre os mod gigantens indflydelse.
Huawei laver nemlig også 5G-telenet, og netop det, er de ved at etablere i Danmark for TDC.
Flere andre lande, blandt andet USA og Australien, har ellers takket nej til Huawei som hovedleverandør af deres telenet af frygt for spionage.
- Det handler om en frygt for, at de kan udnytte den position, hvis de vil i fremtiden.
Og at de vil kunne bruge netværket mod os ved at lægge det ned eller tage farten af det, siger Carsten Nielsen.
Derfor kan det være problematisk, at vi herhjemme gør os så afhængige af Huawei i vores digitale infrastruktur, mener tech-korrespondenten.
- Hvis der kommer beviser på, at Huawei rent faktisk bidrager til spionage i vesten via deres udstyr, så får vi et kæmpe problem, for masser af lande, inklusiv Danmark, har gjort sig afhængige af Huawei-udstyr.
Det gælder også mange enkeltpersoner, for mange af os render rundt med en Huawei-telefon i lommen, siger han.
5G-netværket skal erstatte 4G-nettet.
I Danmark har TDC indgået aftale med Huawei om etableringen af det nye net, mens både Australien, USA og New Zealand har afvist at give Huawei adgang til den digitale infrastruktur.
Ingen beviserOm der er hold i anklagerne mod den kinesiske telefonproducent, er ikke til at vide.
Det er nemlig aldrig blevet dokumenteret offentligt, forklarer DR's tech-korrespondent, Carsten Nielsen.
- Det er ikke til at sige, om det passer.
Det hele er meget spekulativt, for vi har aldrig fået fremlagt beviser på, at frygten er begrundet, siger Carsten Nielsen, som forklarer, at det kan være en god forretning at anklage andre for spionage i telebranchen.
- Bruger man bare spionage som figenblad til at stække sin nærmeste konkurrent?
Hvis jeg var amerikansk producent af udstyr, ville det her benspænd jo være fantastisk.
Det er også noget, man kan bruge mod dem.
I juli i år vippede Huawei Samsung af pinden som det næstmest sælgende smartphonemærke i Danmark.
Apple er stadig danskernes foretrukne smartphonemærke.
FacebookTwitterKopier linkEmner:Huawei|Spionage|Forbrugerelektronik|Samsung|Australien




https://www.dr.dk/nyheder/kultur/film/troldspejlet-om-film-med-rullende-byer-de-har-brugt-mange-penge-men-intet

TroldspejletSe temaFilm og serierTroldspejlet om film med rullende byer: De har brugt mange penge.
Men intet overraskerSe Troldspejlets dom over Peter Jacksons 'Mortal Engines' i videoen.
Af Troldspejlet / Jakob Stegelmann og (video) Troels Møller06.
dec.
2018 kl.
18.
00Bemærk: artiklen er mere end 30 dage gammelLæs opSiden afslutningen på ’Hobbitten’-filmene, har Peter Jackson ledt efter et nyt univers, han kunne filmatisere.
Og det har han fundet i ’Mortal Engines’.
Filmen er bygget over en fantasy-bogserie, hvor fremtidens storbyer ruller rundt i landskabet og bekæmper hinanden.
Her leder filmens skurk, spillet af Hugo Weaving, som vi kender fra ’The Matrix’ og ’Ringenes Herre’, efter storbyen London – som altså nu er sat på hjul.
TroldspejletJakob Stegelmann og hans redaktion rapporterer løbende fra tegneseriernes, filmens, gamingens og superheltenes forunderlige verden i programmet, der for de flestes vedkommende ikke behøver introduktion.
Ud over tv-programmet på DR Ultra - og den nye DR-podcast - giver Troldspejlet dig også løbende nyheder, video og anbefalinger på dr.
dk.
Peter Jackson er ikke selv instruktør, men han har produceret og været med at skrive manuskriptet, mens en af hans gamle samarbejdspartnere fra Tolkien-filmene, Christian Rivers, folder sig ud som instruktør.
Se Troldspejlets anmeldelse i videoen.
'Mortal Engines' har dansk biografpremiere 6.
december.
FacebookTwitterKopier linkEmner:Peter Jackson (filminstruktør)|London




https://www.dr.dk/nyheder/penge/aktienedtur-verden-over-huawei-anholdelse-skaber-frygt-toldkrig-og-recession

HuaweiSe temaPengeAktienedtur verden over: Huawei-anholdelse skaber frygt for toldkrig og recessionInvestorer ryster på hænderne efter anholdelsen af finansdirektør for kinesisk teknologigigant.
Nyheden om anholdelsen af Huaweis finansdirektør i Canada har i dag sendt aktierne på nedtur verden over - blandt andet på børsen i Tokyo i Japan.
Af Oliver Batchelor06.
dec.
2018 kl.
17.
01Bemærk: artiklen er mere end 30 dage gammelLæs opHåbet om tøbrud i handelskrigen mellem Kina og USA er blevet afløst af frygten for en forværring – og det har ramt aktiemarkeder over hele verden.
Anholdelsen af den kinesiske teknologigigant Huaweis finansdirektør Wanzhou Meng i Canada på amerikansk opfordring har sendt de toneangivende aktieindeks i Kina, Japan, Europa og senest USA i minus.
- Selvom anholdelsen af en finansdirektør for et kinesisk mobilselskab kan synes at være en lille begivenhed i det store billede, så får den stor effekt, fordi den kommer på et tidspunkt, hvor handelskrigen har været tæt på at nå et nyt niveau, siger Henrik Drusebjerg, chefstrateg i investeringsbanken Carnegie.
I forbindelse med G20-topmødet i weekenden meldte USA's præsident Donald Trump og Kinas præsident Xi Jinping ud, at man var blevet enige om at udskyde en ekstratold for 200 milliarder dollars på kinesiske varer, der skulle være trådt i kraft i januar, med 90 dage.
Men de to stormagters udmeldinger har ifølge Henrik Drusebjerg ikke i tilstrækkelig grad formået at styrke aktiemarkedernes håb om langvarige løsninger i handelskrigen.
Anholdelsen af finansdirektøren i Huawei, der har tæt forbindelse til den kinesiske regering, kommer derfor på et ekstra giftigt tidspunkt for de nervøse investorer.
- Vi ser i markedet, at der både er stor bekymring på baggrund af, at der ikke er indgået en aftale, men også fordi, man er bekymret for, at de tariffer, der allerede er indført, påfører både amerikansk og kinesisk økonomi stor skade, siger Henrik Drusebjerg.
Læs også:Anklager om spionage, handel med Iran og kinesisk overvågning: Derfor vil mange ikke handle med HuaweiUSA har anstrengt forhold til HuaweiIfølge flere internationale medier, blandt andre BBC, blev Wanzhou Meng arresteret i Vancouver i Canada 1.
december 2018, hvor hun var efterlyst til udlevering til USA.
Der skal angiveligt være planlagt en såkaldt kautionshøring fredag, oplyser det canadiske justitsministerium ifølge det canadiske medie Globe and Mail.
Anholdelsen af Wanzhou Meng har fået Kinas regering til at kræve en øjeblikkelig løsladelse.
Huawei har i flere år været i amerikanske myndigheders søgelys for mulig omgåelse af sanktioner mod Iran.
Det skal være sket ved, at den kinesiske teknologigivirksomhed har videresolgt udstyr fra den amerikanske virksomhed Hewlett-Packard, HP, til landet.
Dertil kommer, at de amerikanske efterretningstjenester CIA, NSA og FBI i februar frarådede amerikanere at købe Huawei-telefoner af frygt for spionage fra virksomheden, der er tæt knyttet til den kinesiske regering.
Danske aktier trukket i minusNyheden om anholdelsen har i løbet af dagen blandt andet medvirket til at trække det toneangivende europæiske aktieindeks Stoxx Europe 600 trukket ned i -2,5 procent, hvilket ifølge Bloomberg er mere end det største enkeltdagsfald siden 2016.
Aktieanalysechef i Sydbank Jacob Pedersen siger, at anholdelsen har gjort aktieinvestorerne godt og grundigt nervøse for de globale fremtidsudsigter.
- Den her anholdelse er et kraftigt tilbageslag i forhåbningerne om, at de her forhandlinger mellem USA og Kina kan blive ført i en god og positiv tone, som kan sikre, at verden ikke blive kastet ud i en recession på grund af handels- og toldbarrierer, siger Jacob Pedersen.
Herhjemme ligger det danske OMXC25-indeks kort før handlens afslutning i minus med knap to procent.
Simcorp er eneste virksomhed i plus for dagen.
- Vi er hårdt ramt herhjemme også.
Og det er vi selvfølgelig fordi, de store danske virksomheder også er afhængige af, at der kan handles uden barrierer rundt omkring i verden, herunder også med Kina og USA, siger Jacob Pedersen.
Kort efter åbningen af børsen i New York i eftermiddag dansk tid faldt det toneangivende aktieindeks S&P 500 med omkring to procent.
FacebookTwitterKopier linkEmner:Kina|USA|Xi Jinping (politiker)|Samfundsøkonomi|Økonomi




https://www.dr.dk/nyheder/politik/overblik-forstaa-hvad-den-nye-uddannelsesaftale-betyder-dig

PolitikOVERBLIK: Forstå, hvad den nye uddannelsesaftale betyder for digMaster-uddannelser, flere erhvervskandidater og en sløjfet karakterbonus.
Få overblikket her.
Studerende på landets videregående uddannelser får i fremtiden mindre travlt med at komme i gang med bachelor- og kandidatuddannelserne.
Af Nicolas S.
Nielsen06.
dec.
2018 kl.
16.
27Bemærk: artiklen er mere end 30 dage gammelLæs opAlle Folketingets partier blev i dag enige om en ny aftale på uddannelsesområdet, som ifølge politikerne skal give dig som studerende mere fleksibilitet i dit uddannelsesvalg.
Aftalen afskaffer muligheden for, at du kan gange dit snit med 1,08, hvis du starter på en videregående uddannelse inden for to år efter, du er blevet student.
Du kan dog stadig gange dit karaktergennemsnit, hvis du har et ekstra fag på A-niveau med 1,03 og to ekstra fag giver en bonus på 1,06.
Politikerne har også besluttet at udvide det såkaldte retskrav.
Som reglerne er i dag, er du kun garanteret at blive optaget på en kandidatuddannelse, hvis du begynder lige efter du er blevet færdig med bacheloruddannelsen.
I fremtiden vil du have samme garanti, hvis du blot begynder senest tre år efter du blev færdig med bacheloruddannelsen.
Læs også:Ny bred aftale: Karakterbonus på 1,08 bliver sløjfetEn ny uddannelse - og en udvidelse af et andet forsøgPolitikerne har også besluttet at oprette en helt ny uddannelse og udvide en eksisterende.
I fremtiden kan du i stedet for at søge ind på den to-årige kandidat i stedet vælge ny ét-årig akademisk overbygningsaftale – en såkaldt masteruddannelse.
I første omgang får universiteterne lov til at oprette samlet 25 forskellige uddannelser.
De erhvervskandidatuddannelser, som universiteterne har kunnet oprette siden 2018, bliver der også flere af, hvis det står til politikerne.
Forsøgsordningen udvises fra 20 til 50 mulige erhvervsuddannelser.
Uddannelserne er to-årige og undervisningen foregår på deltid, så du har mulighed for at passe et job ved siden af.
Du kan få et overblik over ændringerne i grafikken herunder.
FacebookTwitterKopier linkEmner:Uddannelse|Videregående uddannelser|Folketinget




https://www.dr.dk/nyheder/kultur/line-lod-fremmede-overtage-sin-facebook-profil-i-landsdaekkende-radio-det-kunne-vaere

Hvad bruger du din tid på?
Se temaKulturLine lod fremmede overtage sin Facebook-profil i landsdækkende radio: Det kunne være blevet enormt privat37-årige Line Eriksens nyhedsfeed skulle bruges til at lave et program på P3.
© drAf Malene Koops Grønborg06.
dec.
2018 kl.
17.
00Læs opHvad gør man, hvis man ikke må bruge sin egen Facebook-profil til at finde nyheder?
Får lov at låne en andens, naturligvis.
Det lyder måske ikke som den letteste opgave, men alligevel er det netop det, radioværterne Julie Toft og Anders Stegger har fået lov til i denne uge, hvor P3 sætter fokus på sociale medier og den tid, vi bruger på det.
Om programmetI uge 49 laver 'Stegger og Toft' på P3 udsendelser ved kun at benytte overfladen af de sociale medier.
Men værterne må ikke bruge deres egne sociale medier til at finde indhold til programmet, men lytternes.
Du kan følge Stegger og Toft og de to værter, Anders Stegger og Julie Tofts oplevelser HER.
I den forbindelse har P3 besøgt forskellige byer rundt omkring i landet, og hver dag i ugens løb har værterne fået lov at kigge på en Facebook-profil ejet af en lokal person fra det område, de har besøgt, for så at sammensætte dagens program ud fra det.
- Vores egne nyhedsfeeds er fyldt med nyheder, nyheder og flere nyheder.
Så vores ambition er at finde ud af, hvordan verden ser ud, når man eksempelvis er Line og ikke os, lyder det fra Julie Toft.
Mere fokus på lokalområdetDa de besøgte byen Tebstrup ved Skanderborg, var det nemlig 37-årige Line Eriksens Facebook-profil, som Julie Toft og Anders Stegger skulle granske.
Vores egne nyhedsfeeds er fyldt med nyheder, nyheder og flere nyheder.
Så vores ambition er at finde ud af, hvordan verden ser ud, når man eksempelvis er Line og ikke os.
Julie Toft, radiovært, P3Og det gjorde, at deres program netop blev ret relevant for Line Eriksen, hvis nyhedsfeed både bød på graviditetstøj, huspriser i lokalsamfundet og en mand med mange meninger.
- Det første emne, de tog op var lokalsamfundet i Tebstrup, hvor jeg bor.
Og det betyder meget for mig.
De snakkede om lange liggetider på huse og huspriser og havde også inviteret en ejendomsmægler ind, siger Line Eriksen.
Læs også:Oskar, Bastian og Gustav fik lov at møde deres yndlingsværter: Nu bliver jeg populær!
- Jeg er glad for, de tog det op, for jeg arbejder selv for mere fokus på lokalområdet, og vi er i gang med en bosætningskampagne for byen, så det er super relevant for mig, siger hun.
Derudover talte 'Stegger og Toft' med en af Line Eriksens Facebook-venner, Jens Klausen, fordi han kommenterer på forskellige opslag flere gange om dagen eksempelvis om ting som mikroplast og vandforurening, og det blev til en snak om at debattere på Facebook - eller ej.
- Jeg arbejder selv for mere fokus på lokalområdet, og vi er i gang med en bosætningskampagne for byen, så jeg er glad for, det var noget af det, de tog op, lyder det fra Line Eriksen.
Gravid eller ej?
Værterne kom også forbi flere reklamer for jordemødre, hvilket et kort øjeblik fik dem til at spekulere på, om hun var gravid.
- Det kunne jo have vist sig, at Facebook vidste mere om Line, end hendes mand vidste, men det har aldrig været meningen, at vi på den måde skulle gå ind i de private ting, siger Julie Toft.
Læs også:Radioværter udfordres: Hvad laver man i fem dage uden internet?
Og selvom de to radioværter har kunnet bruge flere timer på at gennemgå Line Eriksens nyhedsfeed, så har det faktisk ikke været så grænseoverskridende for hende, siger hun.
Vi går rundt og synes de 'almindelige' nyheder er rigtigt spændende, men det synes andre mennesker ikke nødvendigvis.
Anders Stegger, radiovært, P3- Det har egentlig været okay, for jeg bruger ikke min Facebookprofil til noget super privat.
Jeg lægger ikke billeder op af mine børn og familie, og jeg kommenterer heller ikke noget med mine private holdninger, siger hun og fortsætter:- Men man kan selvfølgelig aldrig vide, hvad de finder frem.
Det kunne jo godt have været, jeg var gravid.
Men det er jeg ikke.
Jeg arbejder bare med graviditetstøj, så det er nok derfor, det dukker op.
Men det kunne da være gået hen og være blevet meget privat, hvis nu, jeg var gravid, griner hun, der arbejder for Bestseller under brandet 'Mamalicious'.
Sociale medierHvad bruger du din tid på?
Danske unge har Europa-rekorden i tidsforbrug på sociale medier.
Men hvad gør det ved os?
Og hvad får vi egentlig ud af det?
P3, DR3 og dr.
dk sætter i uge 49 fokus på den tid, vi bruger på sociale medier, og hvad vi egentlig laver der.
Følg med på dr.
dk/socialemedier, DRTV og P3.
Om ugens oplevelser direkte er noget, Julie Toft og Anders Stegger kommer til at bruge til at forme programmerne fremover, ved de ikke, men det har alligevel været noget af en øjenåbner.
- Vi går rundt og synes de 'almindelige' nyheder er rigtigt spændende, men det synes andre mennesker ikke nødvendigvis, siger Anders Stegger.
- Vi kan godt synes, det er ret sjovt, hvis en minister har sagt noget dumt.
Men de fleste danskere er sikkert skide ligeglade, siger Julie Toft.
Julie Toft og Line Eriksen snakkede sammen kort inden programmet 'Stegger og Toft' skulle sendes.
Her står de sammen med programmets producer, Andrea Bøtker.
FacebookTwitterKopier linkEmner:Facebook|Graviditet og fødsel|Ejendomshandel|Skanderborg




https://www.dr.dk/sporten/badminton/dansk-badmintonprofil-om-afbrudte-forhandlinger-vi-er-ikke-oelands-nikkedukker

BadmintonDansk badmintonprofil om afbrudte forhandlinger: 'Vi er ikke Ølands nikkedukker'Badmintonspiller Jan Ø.
Jørgensen forstår ikke, at Badminton Danmark afbryder forhandlingerne om en ny landsholdsaftale.
Jan Ø.
Jørgensen har svært ved at se fornuften i, at Badminton Danmark vil bestemme, hvem der har spillernes mandat til at forhandle.
Af Michael Sten Jensen i Lyon06.
dec.
2018 kl.
16.
25 | opdateret 07.
dec.
2018 kl.
07.
38Bemærk: artiklen er mere end 30 dage gammelLæs opTorsdag brød konflikten mellem Badminton Danmark og de bedste danske badmintonspillere for alvor ud i lys lue, da førstnævnte gjorde det klart, at de ikke længere vil forhandle med Mads Øland og Spillerforeningen, så længe Mads Øland har rollen som hovedforhandler.
Den udmelding har dog ikke en særlig konstruktiv effekt, fortæller badmintonspilleren Jan Ø.
Jørgensen, der er tæt på forhandlingerne.
- Jeg forstår ikke Badminton Danmark.
Spillerne synes, at der hele vejen igennem har været god stemning og et godt forhandlingsklima, der har fået tingene til at flytte sig.
Så ét er, at træningen desværre stoppede i sidste uge, men det er da ekstra ærgerligt, at Badminton Danmark ikke længere vil snakke med os.
Hvad tænker du om, at Badminton Danmark bruger Mads Øland som årsag til de afbrudte forhandlinger?
- Det er vi selvfølgelig ærgerlige over, for de skal sådan set ikke bestemme, hvem der skal forhandle for os.
Vi har valgt Spillerforeningen og Mads Øland til at kigge os over skulderen, og jeg kan forsikre om, at alle de ting, som Mads Øland kommer med, det er 100% bakket op af os spillere.
- Der er ikke blevet sagt eller gjort noget, som vi ikke står inde for, eller ikke er en del af.
Vi er ikke en flok nikkedukker, som sidder og siger ja til alt.
Vi er bestemt med til at sætte dagsordenen, så jeg har svært ved at forholde mig til, at Badminton Danmark ikke vil tale med visse forhandlere, siger Jan Ø.
Jørgensen.
Vil tilbage til bordetFor nu er forhandlingerne om en ny landsholdsaftale altså indstillet, men hvor og hvornår, de bliver genoptaget, og om spillerne har tænkt sig at droppe samarbejdet med Mads Øland, er svært at sige, fortæller Jan Ø.
Jørgensen.
- Det tror jeg bestemt ikke.
Det er i hvert fald ikke min holdning, for Badminton Danmark skal ikke bestemme, hvem der repræsenterer os.
Hvis de synes, at Mads Øland kommer med trusler, så er det reelt set os spillere, der gør det, for vi har nu engang givet vores mandat til ham og Spillerforeningen.
- Der sidder en flok spillere, som har brugt rigtig meget energi på det her, også mens der er blevet spillet turneringer, og vi vil bare gerne tilbage til bordet.
Det er Badminton Danmark, der har opsagt aftalen, og vi er ikke kommet med vilde og voldsomme krav, så jeg har svært ved at se, at vi skulle være skurkene, siger Jan Ø.
Jørgensen.
FacebookTwitterKopier linkEmner:Badminton Danmark|Jan Ø.
Jørgensen (badmintonspiller)|Mads Øland (idrætsleder)|Spillerforeningen|Badminton




https://www.dr.dk/nyheder/regionale/midtvest/medicinposen-er-et-genialt-koncept-pilotprojekt-udbredes-foer-det-er

Midt- og Vestjylland'Medicinposen er et genialt koncept': Pilotprojekt udbredes før det er afsluttetPilotprojekt fra Hospitalsenheden Vest med medicinposer får så meget ros, at det bliver implementeret, før det er afrundet.
Medicinposen er lavet af TrygFonden og skal afhjælpe fejlmedicinering.
Af Frederik Bernhard Gatzwiller06.
dec.
2018 kl.
16.
02Bemærk: artiklen er mere end 30 dage gammelLæs opHar du overblik over din medicin?
Tager du den rette medicin og i de rigtige doser?
Den problemstilling har 15.
000 midt- og vestjyder fået et lille men brugbart værktøj til at hjælpe dem med.
Et pilotprojekt fra Hospitalsenheden Vest har i snart et år uddelt 15.
000 medicinposer i seks midt- og vestjyske pilotkommuner.
En af dem, der har stor glæde af medicinposen, er 81-årige Esther Kjær fra Hammrum.
- Jeg synes, at det er så nemt, at hver gang jeg får et nyt hold tabeletter, så ryger de der i.
Esther Kjær bor stadig i eget hjem, og i forbindelse med at hun i flere omgange har kæmpet med modermærkekræft og urinforgiftning, så har medicinposen været en stor hjælp.
- Jeg bruger den, hvis jeg skal ind på sygehuset.
Jeg synes, det er så nemt, at når jeg skal afsted, så ved jeg lige, hvad jeg skal.
Men det er ikke kun i Hammerum hos Esther Kjær, at der er stor tilfredshed med medicinposen.
Allerede før pilotprojektet er blevet afsluttet, så er tilbagemeldinger fra pilotkommuner så gode, at Region Midtjylland nu vil implementere medicinposerne i regionens fremtidige sundhedsaftale.
- Der vil jeg anbefale, at den her medicinpose indgår, siger formand for sundhedskoordinationsudvalget i Region Midtjylland, Henrik Fjeldgaard, der nu vil finde midler til at udbrede medicinposen i regionens nye sundhedsaftale.
Genialt redskabMeningen med medicinposen er, at borgeren kan have alt medicin samlet på et sted, og derved gøre det let og overskueligt for læger og sygeplejersker at danne sig et overblik over borgerens medicinforbrug.
Det nedbringer risikoen for, at der opstår fejl med medicinen, som er en af de største kilder til utilsigtede hændelser i sundhedssystemet.
Den simple men geniale ide har også fanget interessen uden for Region Midtjyllands grænser.
Rigshospitalet har fået lov at teste projektet med 20 medicinposer, og de mener helt klart, det skal udbredes.
- Medicinposen har været så genialt et koncept, og det er blevet et så vigtigt redskab, at vi har sat gang i produktionen af vores egne pose, og det er vi ved at finde midler til, siger Rikke Skov Kanding, afdelingssygeplejerske på nyretransplantationsafsnittet på Rigshospitalet.
Læs også:Helga døde på grund af fejlmedicinering: Nu bliver teksten på pilleæskerne ændretDer kan dog gå noget tid, før man kan få posen stukket i hånden i resten af landet.
- Hvis projektet i Region Midtjylland kan vise, at det har en klar effekt på antallet af medicineringsfejl, og det gør det nemmere for patienter og plejepersonale, så synes jeg, det vil være oplagt at brede ud til hele landet, siger Karin Friis Bach, formand for sundhedsudvalget i Danske Regioner.
Alene i 2016 bundede en fjerdedel af alle utilsigtede hændelser i Hospitalsenheden Vest i fejlmedicinering.
FacebookTwitterKopier linkEmner:Region Midtjylland|Hospitalsenheden Vest|Jylland|Hospitaler|Medicin




https://www.dr.dk/nyheder/indland/fakta-lindholm-i-stege-bugt-har-vaeret-en-forskningso

Udrejsecenter på LindholmSe temaIndlandFAKTA: Lindholm i Stege Bugt har været en forskningsøØen Lindholm, der omdannes til udrejsecenter, har en fortid som hjemsted for forskning i mund- og klovesyge.
DTU Veterinærinstituttet har en afdeling for virusforskning på den isolerede ø Lindholm.
06.
dec.
2018 kl.
16.
21Bemærk: artiklen er mere end 30 dage gammelLæs opØen Lindholm i Stege Bugt skal ifølge finanslovsaftalen fremover huse udlændinge på tålt ophold og udvisningsdømte kriminelle.
Her kan du læse mere om øen:* Øen er syv hektar og ligger mellem Sydsjælland og Møn og hører under Vordingborg Kommune.
* Lindholm blev i 1925 købt af den danske stat.
* Øen blev hjemsted for Statens Veterinære Institut for Virusforskning, og der blev indrettet forsøgsstation for mund- og klovsyge.
* Dengang hærgede voldsomme udbrud af mund- og klovsyge landets husdyrbesætninger.
* For at undgå smitte ved forsøg lagde man forsøgsstationen på en ø.
* DTU Veterinærinstituttet har en afdeling for virusforskning på den isolerede ø.
* I 2019 forventes DTU at flytte fra de eksisterende bygninger, og i løbet af 2021 vil de første beboere blive overflyttet til øen.
* Der er daglig færgefart til Lindholm.
Kilder: Finanslovsaftalen, Møn Kulturarvsatlas og denstoredanske.
dk.
/ritzau/FacebookTwitterKopier linkEmner:Møn|Stege|Danmarks Tekniske Universitet|DTU Veterinærinstituttet|Husdyrsygdomme




https://www.dr.dk/nyheder/regionale/midtvest/hvor-produktiv-er-du-og-dine-naboer-ny-analyse-viser-produktiviteten-i

Midt- og VestjyllandHvor produktiv er du og dine naboer?
Ny analyse viser produktiviteten i forskellige landsdeleKøbenhavnerne overgås af vestjyderne, mens østjyderne og bornholmerne halter efter.
En af årsagerne til Ringkøbing-Skjerns høje produktivitet kan ifølge Danmarks Statistik skyldes et høj brug af maskiner og IT-udstyr frem for arbejdskraft.
Af Thomas Bach Poulsen og Frederik Bernhard Gatzwiller06.
dec.
2018 kl.
17.
00Bemærk: artiklen er mere end 30 dage gammelLæs opDer er kog i kedlerne og fuld fart på samlebåndene i Ringkøbing-Skjern området.
En ny analyse fra Danmarks Statistik konkluderer, at området er det mest produktive i forhold til fuldtidspersoner på arbejdsmarkedet.
Og det kommer som lidt af en overraskelse.
- Det svarer ikke til de normale forestillinger, vi har om, hvor produktiviteten er højest.
Normalt vil man antage, at den er højest i vækstområder som hovedstadsregionen, Vejle, Fredericia og Herning-området, vurderer Bent Greve, professor i samfundsvidenskab på RUC.
I Ringkøbing-Skjern har den samlede produktion en værdi på 516 kroner per time for hver fuldtidsmedarbejder.
- Det skyldes til dels, at man har haft et godt erhvervsklima gennem en række år, så det har været interessant for virksomheder at lægge sig i området.
Det vil sige, man har fået en bredere vifte af virksomheder og dermed også har tiltrukket en større pulje af kompetent arbejdskraft, siger han.
Artiklen fortsætter under grafikken.
.
.
Mens Ringkøbing-Skjern lidt overraskende er de mest produktive, så ligger Københavnsområdet lidt mere forudsigeligt på en andenplads.
København er et område med meget store virksomheder, højt kvalificeret arbejdskraft, det er nemt for virksomheder at finde ny arbejdskraft og det er nemt for medarbejdere at skifte job.
- Derfor er det også attraktivt for højproduktive virksomheder at lægge sig her, for København er et enormt område, som tæller næsten hele Øresundsregionen.
Her halter produktivitetenStørrelsen betyder ikke alt, når det kommer til at være produktiv.
Som det næststørste område i analysen ligger Aarhus og Østjylland i den nederste halvdel.
Men det er svært for Bent Greve at give et entydigt svar på, hvorfor det ser sådan ud.
- Der har måske ikke været så stærk en udvikling i produktionsapparatet i Aarhus-området, som der har været andre steder i Jylland.
Man har måske derfor ikke fået de normale synergieffekter af at have et stort og velfungerende universitet og højtuddannet arbejdskraft.
Hvis Aarhus skal rette op på deres produktivitet, så skal de forsøge at tiltrække flere af de store virksomheder med udviklingspotentialer, som kan give dem en bredere vifte af erhvervsområder.
PendlingsområderDanmarks Statistik har baseret undersøgelsen på 26 pendlingsområder, de har identificeret.
Pendlingsområder - eller lokale arbejdsmarkeder - er grupper af kommuner, hvor flertallet af de beskæftigede pendler inden for området, mens færre pendler ud af området.
Kilde: Danmarks StatistikAndre steder har de helt andre forudsætninger for produktivitetsniveauet.
For størrelse og placering ligger til grund for rosinen i pølseenden, Bornholm.
De ligger klart nederst med 332 kroner i timen for en medarbejder.
Øen er et forholdsvist isoleret arbejdsmarked, som ikke er helt så attraktivt som andre steder i landet.
Og så har de en lille arbejdsstyrke, der hæmmer udvalget af forskellig arbejdskraft, forklarer Bent Greve.
- Derfor har Bornholm altid haft problemer, fordi de ligger langt væk fra det resterende arbejdsmarked, siger han.
Og de har desværre ikke så mange muligheder for at lægge deres strategi om.
De satser på andre typer erhverv end de maskintunge produktioner, som normalt har en høj produktivitet.
- Bornholm har helt forståeligt valgt at lægge vægt på serviceerhverv som turisme, der er båret af mennesker frem for maskiner.
Generelt går det dog godt med produktiviteten og økonomien i Danmark, mener Bent Greve.
Danmark er internationalt kendt som et land, der er god til at finde på nye produkter og har en højtuddannet arbejdskraft.
Ifølge den seneste rapport fra De Økonomiske Råd, så har vi en god økonomisk vækst og en lav ledighed.
- Så jeg synes der er mange tegn på, at dansk økonomi har det godt.
Analysebaggrund•Analysen er baseret på data fra Nationalregnskabet og de Regionale Regnskaber, som opgøres på kommuner og kan herfra aggregeres til pendlingsområder, landsdele eller regioner.
•Arbejdsproduktiviteten beregnes som bruttoværditilvækst pr.
præsteret arbejdstime i markedsmæssige erhverv, dvs.
eksklusive brancher, der primært består af ikke-markedsmæssig aktivitet.
Kilde: Danmarks StatistikLæs også:Folk over 50 føler sig friskere og mere produktive end de yngreFacebookTwitterKopier linkEmner:Erhverv|København|Jylland|Danmarks Statistik|Bent Greve (professor)




https://www.dr.dk/nyheder/regionale/bornholm/de-stoerste-virksomheder-paa-bornholm-mangler-medarbejdere

BornholmDe største virksomheder på Bornholm mangler medarbejdereHver fjerde af øens største virksomheder mangler folk på lønningslisten.
PL Entreprise var med til at anlægge Rønnes ringvej tilbage i 2013.
Virksomheden er en af dem, der kommer til at mangle arbejdskraft i fremtiden.
Af Dorte Langemark og Morten Søgård Volff06.
dec.
2018 kl.
15.
30Bemærk: artiklen er mere end 30 dage gammelLæs opTidligt i morges kom tre nye kalve til verden på gården Olsminde på Bornholm.
En af kalvene har dog have svært ved at die hos sin mor, og derfor griber en af gårdens medarbejdere en sutteflaske, så kalven kan få sin mors fede, livsvigtige mælk.
På Olsminde var der i dag en medarbejder klar til at tage imod de nyfødte kalve, men faktisk står mejerisektoren på Bornholm i lidt af en knibe – der mangler nemlig medarbejdere.
Faktisk står hver fjerde af øens større virksomheder med ubesatte stillinger, viser en ny spørgeundersøgelse, som DR Bornholm har foretaget blandt de 45 største virksomheder, hvoraf 31 har svaret.
En af dem, som har svaret på undersøgelsen, er ejeren af Olsminde, Kim Larsen, der også er formand for Bornholms Andelsmejeri.
SpørgeundersøgelsenDR Bornholm har spurgt de største virksomheder på Bornholm om nogle af de udfordringer, de står overfor nu og i fremtiden.
45 virksomheder er blevet spurgt, hvoraf 31 har svaret på spørgeundersøgelsen.
Hver fjerde af de adspurgte siger, at de har ledige stillinger i virksomheden.
Desuden svarer halvdelen af virksomhederne, at mangel på kvalificeret arbejdskraft er den væsentligste hindring for at de kan vækste på øen.
Han vurderer, at manglen på medarbejdere i sektoren skyldes den næste generations manglende vilje til at gribe malkemaskinen og greben i kostaldene.
For selvom det kan være attraktivt at tage sig af de søde, spæde kalve, så er det ikke malkekøer, der optager den unge, når han eller hun bladrer igennem ”Hvad kan jeg blive?
”-bogen:- Jeg tror, at det er svært at lokke de unge ud i mejerisektoren.
Det er simpelthen den største udfordring for os, siger Kim Larsen.
Mejerisektoren mangler både ufaglærte og driftsledere i øjeblikket, og hvis det ikke lykkes at få flere til at træde ind i staldene, så kan gårdene heller ikke vokse sig større, siger Kim Larsen:- Bedrifterne bliver jo større og større, så der skal jo være medarbejdere nok.
Man kan jo ikke passe det hele selv, siger han.
Denne betragtning deler halvdelen af de adspurgte virksomheder i spørgeundersøgelsen.
Her erklærer de sig nemlig enige eller delvist enige i, at udfordringen med at finde arbejdskraft er den væsentligste hindring for vækst og udvikling på øen.
Bornholmerne bliver ældre, og eleverne smutterOg det er også tilfældet hos PL Entreprise i Rønne, der er den største entreprisevirksomhed på Bornholm.
Her er det ikke manglen på opgaver, men hænder til at løse dem, der udgør en hæmsko for virksomhedens vækst:- Befolkningen på Bornholm bliver ældre, og der bliver født færre mennesker på øen, og dem, vi forsøger at lære op, flytter væk fra øen, og det betyder i sidste ende, at vi ikke kan lave opgaverne, og at vi må få fat i udenlandsk arbejdskraft, siger direktøren for PL Entreprise, Jens Koefoed.
Dansk Industri Bornholm repræsenterer en del af de største virksomheder på Bornholm, og her holder man løbende øje med virksomhedernes behov.
Derfor kommer spørgeundersøgelsens resultater heller ikke bag på formand Kenn Kjellberg:- Medarbejdermanglen er den største trussel mod det bornholmske erhvervsliv, og det har vi jo sagt i de sidste to til tre år, og det er den samme situation i hele landet, siger han.
Formanden mener, at virksomhederne kan skaffe flere medarbejdere ved at få flere unge ind på arbejdspladsen, og her nævner Kenn Kjellberg specifikt indsatser, der skal få flere elever og lærlinge til at gribe hammer, sav og andet værktøj på øens arbejdspladser.
Tidligere i år tilbød 100 bornholmske virksomheder 300 praktikpladser til unge over hele landet, der ledte efter et sted at blive udlært.
Læs også:Unge rejser til Bornholm: Her er alle sikret praktikpladsOg hvis denne tilgang ikke bærer frugt, så bør virksomhederne ikke kun lede efter arbejdskraft i Danmark, mener Kenn Kjellberg:- Ellers er der kun en vej at gå, og det er at importere uddannet, udenlandsk arbejdskraft, siger formanden.
I 2016 vurderede Center for Regional- og Turismeforskning, at Bornholm vil mangle 425 faglærte i 2025.
FacebookTwitterKopier linkEmner:Bornholm|Center for Regional og Turismeforskning|Erhverv|Arbejdsmarked|Dansk Industri




https://www.dr.dk/sporten/badminton/badminton-danmark-stopper-forhandlinger-ingen-tillid-til-oeland

BadmintonBadminton Danmark stopper forhandlinger: 'Ingen tillid til Øland'Badminton Danmark har ikke tillid til Mads Øland fra Spillerforeningen og stopper derfor forhandlinger.
Så længe Mads Øland er chefforhandler, vil Badminton Danmark ikke forhandle med Spillerforeningen om en ny kollektiv landsholdsaftale.
(Arkivfoto) 06.
dec.
2018 kl.
15.
16Bemærk: artiklen er mere end 30 dage gammelLæs opForhandlingerne om en ny landsholdsaftale mellem Badminton Danmark og de bedste danske badmintonspillere er sat på standby.
Badminton Danmarks hovedbestyrelse besluttede på et møde onsdag, at der ikke skal forhandles med Spillerforeningen, så længe Mads Øland er hovedforhandler.
Det skriver Badminton Danmark i en pressemeddelelse.
- Vi er oprigtigt talt brandærgerlige over, at vi er kommet hertil, hvor vi ikke længere kan se et perspektiv i at forsætte forhandlingerne med Mads Øland og Spillerforeningen som repræsentant for de danske elitebadmintonspillere, siger Badminton Danmarks administrerende direktør, Bo Jensen.
Uden en kollektiv landsholdsaftale kan spillerne ikke deltage ved EM, VM eller OL.
Spillerne kan dog stille op til andre turneringer uden om forbundet.
- Ikke mindst i forhold til spillerne er vi meget ulykkelige over hele konflikten.
- Omvendt ser vi ikke et perspektiv i at fortsætte forhandlingerne med Mads Øland, for vi har et hensyn at tage til elitearbejdet i dansk badminton, og det er et hensyn, som også rækker langt ud i fremtiden, siger Bo Jensen.
Et af stridspunkterne om en ny aftale har været spillernes rettigheder og forpligtigelser i forhold til aftalens kommercielle aspekter.
Forhandlingerne synes på det punkt at kunne sammenlignes med dem, der tidligere på efteråret stod på mellem Dansk Boldspil-Union (DBU) og landsholdsspillerne, hvor de kommercielle rettigheder var et stort stridspunkt.
Dengang var spillerne længe repræsenteret ved Spillerforeningens direktør, Mads Øland, og han sidder også med ved bordet i de nu strandede badminton-forhandlinger, hvor det kommercielle punkt altså også fylder meget.
På samme side som Øland sidder Michael Døi fra DEF (Danske Elitesportsudøveres Forening) og flere spillere, mens Bo Jensen, sportschef Jens Meibom og forbundets advokat sidder på den anden side af bordet.
Den nuværende aftale mellem forbund og spillere blev indgået i 2013 og opsagt af forbundet i august i år med udløb 30.
november, fordi aftalen blev fortolket og forstået forskelligt af parterne.
/ritzau/FacebookTwitterKopier linkEmner:Badminton Danmark|Mads Øland (idrætsleder)|DBU|Badminton|Fodbold




https://www.dr.dk/nyheder/kultur/film/viggo-mortensen-nomineret-til-golden-globe-rolle-som-smaa-kriminel-chauffoer

Film og serierViggo Mortensen nomineret til Golden Globe for rolle som små-kriminel chaufførViggo Mortensen er nomineret for sin rolle i filmen 'Green Book', der har dansk premiere til næste år.
Viggo Mortensen er nomineret for sin rolle i filmen 'Green Book', der har dansk premiere 21.
februar 2019.
Af Christian Mejdahl Buhl06.
dec.
2018 kl.
15.
19Bemærk: artiklen er mere end 30 dage gammelLæs opSkuespilleren Viggo Mortensen giver et dansk islæt ved prisuddelingen Golden Globe næste år, da han er nomineret til en pris i kategorien bedste skuespiller i en komediefilm.
Nomineringen får han for sin rolle i filmen 'Green Book'.
Og den film er i øvrigt også nomineret i kategorien for bedste komediefilm.
Du kan se listen over alle årets nominerede nederst i artiklen.
I 'Green Book' spiller Viggo Mortensen en småkriminel italiensk-amerikansk dørmand, som i 1960'erne var chauffør for en afroamerikansk klassisk pianist på en rundrejse i de racekonfliktramte sydlige amerikanske stater.
Viggo Mortensen har som søn af en dansk far og en amerikansk mor danske aner.
Dansk film forbigåetMen prisuddelingen ved Golden Globe næste år bliver til gengæld uden en dansk film i kategorien bedste udenlandske film.
Den danske thriller 'Den skyldige', der stod på listen over film i betragtning til en nominering, er ikke blandt de nominerede, der blev afsløret torsdag.
Danmark har ikke fået en nominering i kategorien, siden filmen 'Jagten' med instruktør Thomas Vinterberg blev nomineret i 2013.
Golden Globe-showet løber af stablen den 6.
januar i USA - hvilket er natten til 7.
januar dansk tid.
Det bliver uddeling nummer 76.
/ritzau/Det er Sandra Oh og Andy Samberg, der skal være værter på showet i 2019.
Her ses de tidligere på året, hvor de uddelte en Emmy.
Du kan se listen over de nominerede i hovedkategorierne her:Bedste dramafilm•'Black Panther'•'BlacKkKlansman'•'Bohemian Rhapsody'•'If Beale Streat Could Talk'•'A Star Is Born'Bedste instruktør:•Bradley Cooper, 'A Star Is Born'•Alfonso Cuaron, 'Roma'•Peter Farrelly, 'Green Book'•Spike Lee, 'BlacKkKlansman'•Adam McKay, 'Vice'Bedste skuespillerinde i en dramafilm:•Glenn Close, 'The Wife'•Lady Gaga, 'A Star Is Born'•Nicole Kidman, 'Destroyer'•Melissa McCarthy, 'Can You Ever Forgive Me?
'•Rosamund Pike, 'A Private War'Bedste mandlige skuespiller i en dramafilm:•Bradley Cooper, 'A Star Is Born'•Willem Dafoe, 'At Eternity's Gate'•Lucas Hedges, 'Boy Erased'•Rami Malek, 'Bohemian Rhapsody'•John David Washington, 'BlacKkKlansman'Bedste film - musical eller komedie:•'Crazy Rich Asians'•'The Favourite'•'Green Book'•'Mary Poppins Returns'•'Vice'Bedste tv-dramaserie:•'The Americans'•'Bodyguard'•'Homecoming'•'Killing Eve'•'Pose'Bedste kvindelige skuespiller i en tv-dramaserie:•Caitriona Balfe, 'Outlander'•Elisabeth Moss, 'The Handmaid's Tale'•Sandra Oh, 'Killing Eve'•Julia Roberts, 'Homecoming'•Keri Russell, 'The Americans'Bedste mandlige skuespiller i en tv-dramaserie:•Jason Bateman, 'Ozark'•Stephan James.
'Homecoming'•Richard Madden, 'Bodyguard'•Billy Porter, 'Pose'•Matthew Rhys, 'The Americans'Bedste mini-serie eller tv-film:•'The Alienist'•'The Assassination of Gianni Versace'•'Escape from Dannemora'•'Sharp Objects'•'A Very English Scandal'Bedste tv-serie - musical eller komedie:•'Barry'•'Good Place'•'Kidding'•'Kaminsky Method'•'Marvelous Mrs Maisel'Bedste udenlandske film:•'Capernaum'•'Girl'•'Never Look Away'•'Roma'•'Shoplifters'FacebookTwitterKopier linkEmner:Glenn Close (skuespiller)|Lady Gaga (musiker)|Teater|AS Roma|USA




https://www.dr.dk/nyheder/regionale/oestjylland/bommene-gaar-op-i-utide-letbanen-til-grenaa-forsinkes-fire-uger-mere

ØstjyllandBommene går op i utide: Letbanen til Grenaa forsinkes fire uger mereComputerfejl i sikkerhedssystemer driller Aarhus Letbane, der må udsætte kørsel til Djursland igen.
Alle faser af Aarhus Letbane har været forsinket.
Nu må letbanen udskyde kørsel til Djursland i yderligere fire uger, så ture til Grenaa tidligst kører sidst i april.
(ARKIV) Af Kasper Thulstrup og Flemming Nielsen06.
dec.
2018 kl.
15.
03 | opdateret 06.
dec.
2018 kl.
15.
10Bemærk: artiklen er mere end 30 dage gammelLæs opLetbanens første tur til Grenaa bliver forsinket i yderligere fire uger.
Dermed forventer letbanen først at kunne køre fra Aarhus til Djursland i slutningen af april.
Der er nemlig problemer med at få de it-systemer, der styrer bommene ved overkørsler, til at tale sammen.
Det gør, at en række sikkerhedstest ikke kan gennemføres til tiden, oplyser Aarhus Letbane, der kalder det en ”usædvanlig interface-fejl”.
Jeg synes selv, at det er vanvittigt frustrerende.
Og jeg kan godt forstå, hvis folk er ved at være en smule opgivende, og det er jeg meget ked af.
Michael Borre, direktør, Aarhus LetbaneFejlen får bommene til at gå op, når de burde blive nede, mens toget holder på stationen.
Det har testkørsler på strækningen afsløret.
- Jeg synes selv, at det er vanvittigt frustrerende.
Og jeg kan godt forstå, hvis folk er ved at være en smule opgivende, og det er jeg meget ked af, siger Aarhus Letbanes direktør, Michael Borre.
Læs også:Ny forsinkelse: Letbanen til Grenaa åbner først i det nye årLetbaneselskabet har forsøgt at vinde tid andre steder i tidsplanen, men det er ikke lykkedes i tilstrækkeligt omfang, oplyser han.
- Og de sikkerhedsbærende test skal bestås.
Ellers får vi ikke tilladelse at køre, siger Michael Borre til DR Østjylland.
Han er til gengæld fortrøstningsfuld med, at letbanen ikke bliver yderligere forsinket.
- Vi nærmer os afslutningen, og jo tættere, vi kommer på, des færre ting er der, som kan gå galt, og jo mere sikre bliver vi på tidsplanen.
Men det er meget komplekst, og der er mange aktører involveret, siger Michael Borre.
- Jeg beklager meget, at vi ser ind i endnu en forsinkelse.
Det eneste, jeg kan sige, er, at når først vi kører på letbanen, så får vi et godt og stabilt system med nogle lækre, moderne tog.
Michael Borre mener, at erfaringerne fra Odder-delen af letbanen viser, at pendlerne hurtigt finder vej til letbanens tog, når først de begynder at køre.
Den samlede forsinkelse på Aarhus Letbane løber op i to år, og det kalder Michael Borre "ikke tilfredsstillende".
Det var oprindeligt meningen, at letbanen skulle være begyndt at køre til Grenaa for mere end et år siden.
Den tidligere nærbane til byen har været lukket siden sommeren 2016.
FacebookTwitterKopier linkEmner:Aarhus Letbane|Togtrafik|Jylland|Grenaa|Trafik




https://www.dr.dk/nyheder/kultur/film/scherfig-abner-berlin-med-film-om-tilfaeldige-moder

Film og serierScherfig åbner Berlin med film om tilfældige møderRammen om Lone Scherfigs film er en forfalden, tidligere smart restaurant i New York, hvor mennesker mødes.
Lone Scherfigs film An Education fik prisen for bedste udenlandske film ved festen for uafhængige film , Spirit Awards, i Los Angeles i 2010.
06.
dec.
2018 kl.
14.
42Bemærk: artiklen er mere end 30 dage gammelLæs opInstruktøren Lone Scherfig åbner den 69.
Berlin Filmfestival med den danskproducerede "The Kindness of Strangers" 7.
februar.
Det er Lone Scherfigs tiende spillefilm, der også skal dyste i hovedkonkurrencen.
En forfalden, tidligere glamourøs restaurant i New York danner rammen om dramaet.
Her flettes karaktererne ind og ud af hinandens liv, mens de lidt efter lidt opdager, at deres håb og redning kan ligge i mødet med nye medmennesker, skriver Det Danske Filminstitut (DFI) i en pressemeddelelse.
I usikre og hårde tider, hvor mange lever på kanten af undergang, viser det sig, at tilfældige sammentræf og øjeblikke af næstekærlighed kan få overraskende følger.
Stolthed og glædeDer er rigtig god grund til både stolthed og glæde på dansk films vegne, mener Claus Ladegaard, direktør for DFI.
- Lone Scherfig er en af Danmarks store internationale navne.
Nu er hun klar til at åbne en af verdens førende filmfestivaler med et danskproduceret ensembledrama, siger han i pressemeddelelsen.
Filmen er en dansk-canadisk samproduktion optaget i Toronto, København og New York.
Historien bygger på et manuskript af Scherfig selv.
På rollelisten er blandt andre skuespillerne Zoe Kazan, Tahar Rahim, Andrea Riseborough, Caleb Landry Jones, Jay Baruchel samt Bill Nighy, som Scherfig samarbejdede med på sin seneste film, "Their Finest Hour".
Fra Danmark medvirker blandt andre Esben Smed og David Dencik.
Scherfig har tidligere været derLone Scherfig har tidligere været repræsenteret flere gange på Berlin Filmfestivalen.
Hendes internationale gennembrud "Italiensk for begyndere" vandt fire priser, herunder Juryprisens Sølvbjørn.
I 2003 var hun tilbage med sin første engelsksprogede film, "Wilbur begår selvmord" der deltog som en Special Screening under hovedkonkurrencen.
Endelig deltog hendes Oscar-nominerede drama "An Education" i Berlinale Special i 2009.
Det er første gang, at en danskproduceret film deltager i Berlin som officiel åbningsfilm.
Filmen er også udtaget til hovedkonkurrence og skal dermed dyste om Berlinalens eftertragtede guld- og sølvbjørne.
/ritzau/FacebookTwitterKopier linkEmner:David Dencik (skuespiller)|Esben Smed (skuespiller)|Berlin|Filmfestivalen i Berlin|Det Danske Filminstitut




https://www.dr.dk/musik/populaer-spansk-festival-kraever-koensbalance-saa-nu-er-50-procent-af-de-optraedende-kvinder

MusikPopulær spansk festival kræver kønsbalance: Så nu er 50 procent af de optrædende kvinderSpanske Primavera Sound booker lige mange kvindelige og mandlige kunstnere i 2019.
Blandt de optrædende på Primavera Sound, der finder sted fra 30.
maj til 2.
juni næste år, finder man blandt andre Cardi B og Pusha T.
(© Scanpix og Getty Images)Af Marie Ravn Nielsen06.
dec.
2018 kl.
14.
39Bemærk: artiklen er mere end 30 dage gammelLæs opDer er alt for få kvindelige musikere på programmet.
Sådan lyder kritikken hvert år op til sommerens mange festivaler herhjemme.
Det samme gør sig gældende på de store festivaler i udlandet, og derfor har den spanske musikfestival Primavera Sound i Barcelona nu meldt ud, at festivalen som den første har booket lige mange kvinder og mænd næste år.
Meldingen kom i forbindelse med offentliggørelsen af det fulde og endelige musikprogram for festivalen, der finder sted i slutningen af maj.
På programmet er blandt andet populære kvinder som Robyn, Cardi B, Sigrid, Erykah Badu og Carly Rae Jepsen.
Og fra den mandlige del af programmet kan nævnes navne som Tame Impala, Suede, James Blake, Mac Demarco og Pusha T.
Robyn - Honey- Vi burde have gjort det for mange år sidenOg festivalen er meget klar i mælet i den pressemeddelelse, hvor de forklarer deres beslutning:- Hvorfor lave et ligestillingsmusikprogram nu?
Fordi vi burde have gjort det for mange år siden, skriver festivalen blandt andet og tilføjer:- Hvis halvdelen af vores publikummer er kvinder, hvorfor skal halvdelen af vores kunstnere så ikke være det?
Der arbejdes også med kønsbalancen på scenerne herhjemme.
For nyligt valgte spillestedet Forbrændingen i Albertslund at vende tingene lidt på hovedet med deres beslutning om kun at booke kvindelige kunstnere eller bands primært bestående af kvinder i hele 2019.
Læs også:Sexisme eller smukt?
Spillested får ris og ros for kun at booke kvinder i 2019FacebookTwitterKopier linkEmner:Cardi B (musiker)|Carly Rae Jepsen (musiker)|Pop og rock|Albertslund|Barcelona




https://www.dr.dk/nyheder/indland/webdok-21-aarige-meryem-gaar-med-niqab-jeg-har-max-ti-minutter-foer-politiet-kommer






https://www.dr.dk/nyheder/regionale/hovedstadsomraadet/ankestyrelsen-afviser-gaa-ind-i-strid-om-koebenhavnsk

Gebyrsager i Københavns KommuneSe temaKøbenhavnAnkestyrelsen afviser at gå ind i strid om københavnsk fortovsordningDer er ikke opbakning fra Ankestyrelsen til de grundejere i København, der vil have penge tilbage for renhold af fortove.
Fortovsordningen i København skal sikre, at fortovene er fri for skrald og snavs.
4.
400 grundejere betaler for, at kommunens holder dem rene.
Af Ida Nathan06.
dec.
2018 kl.
15.
00Bemærk: artiklen er mere end 30 dage gammelLæs opHvor mange penge har de københavnske grundejere, der betaler kommunen for at holde deres fortove rene, krav på at få tilbage?
Det er stridspunktet mellem 43 grundejere og teknik- og miljøforvaltningen i København.
Men der ikke støtte til grundejerne fra Ankestyrelsen, der afviser at gå ind i sagen.
De 43 grundejere mener, at teknik- og miljøforvaltningen har foretaget ulovlige opkrævninger for fortovsrenhold siden juli 2015, hvor en lovændring trådte i kraft.
Læs også:Vejdirektoratet underkender 43 københavnske grundejere: Fortovsordning er lovligTrods Ankestyrelsens afgørelse har advokaten for de 43 grundejere Finn Träff ikke mistet troen på, at grundejerne kan få deres penge tilbage.
Teknik- og miljøforvaltningen har nemlig selv konstateret, at der sidste år blev opkrævet 17,5 millioner kroner for meget af grundejerne i fortovsordningen og har i den forbindelse bedt et revisionsfirma komme med en vurdering af, hvor mange penge grundejerne skal have tilbage.
- Det beløb kender man ikke, og det kan jo vise sig at være det hele.
Vi kan stadig se nogle muligheder, siger advokat Finn Träff.
Han er samtidig ved at finde ud af, om grundejerne er parat til lægge sag an mod kommunen for at få afklaret spørgsmålet om tilbagebetaling.
- Det er en dyr og tung proces og ikke noget, man ønsker, hvis man kan gøre noget andet.
Vi har prøvet de andre muligheder, men vi må se på, om det er næste skridt, siger han.
Der er ikke sat beløb på grundejernes krav, men fra januar 2015 og de følgende tre år har de 4.
400 grundejere, der er omfattet af fortovsordningen, tilsammen betalt 170 millioner kroner for renhold af fortove.
Borgmester: Grundejere skal have deres pengeDe 43 grundejere mener, at teknik- og miljøforvaltningen i forbindelse med en lovændring i 2015 har forsømt at indhente tilbud fra private firmaer og dermed sikre, at grundejerne fik den lavest mulige pris på at få gjort fortovene rene.
Det har Vejdirektoratet i en tidligere afgørelse afvist, og den afgørelse henviser Ankestyrelsen til i deres vurdering.
Det glæder teknik- og miljøborgmester Ninna Hedeager Olsen (Ø).
- Nu har vi fået lukket det hjørne, der handler om, hvorvidt loven er blevet implementeret for langsomt.
Det har Vejdirektoratet sagt, at det ikke var, og nu har Ankestyrelsen sagt, at de ikke vil gå ind i det.
Læs også:Københavns Kommune parat til at betale 18 millioner kroner tilbage til grundejereForuden en ekstern revisionsundersøgelse har teknik- og miljøforvaltningen bedt et advokatfirma undersøge, hvordan det er gået til, at der er blevet opkrævet adskillige millioner kroner for meget via fortovsordningen.
Konkluderer undersøgelserne, at grundejerne har mere til gode end forvaltningen hidtil er kommet frem til, er Ninna Hedeager Olsen parat til at betale dem tilbage.
- Der er ikke tvivl om, at vi vil betale alt det tilbage til grundejerne, som de har betalt for meget.
Men vi har brug for eksterne revisorer og advokater til at slå fast, hvor meget det drejer sig om, siger hun.
Flere medlemmer af teknik- og miljøudvalget i København er ideologisk imod fortovsordningen og mener, at kommunen frivilligt bør betale det fulde beløb tilbage, der er opkrævet hos grundejerne siden juli 2015.
Det er der ikke opbakning til i udvalget, og ifølge teknik- og miljøborgmesteren er det heller ikke lovligt.
FacebookTwitterKopier linkEmner:Ankestyrelsen|Enhedslisten|Ninna Hedeager Olsen (politiker)|København|Lokalpolitik




https://www.dr.dk/nyheder/indland/maend-anholdt-drab-paa-radiovaert-og-tidligere-bandeleder-nedim-yasar

Nedim Yasar dræbtSe temaIndlandTo mænd anholdt for drab på radiovært og tidligere bandeleder Nedim YasarDe to mænd har forbindelse til rockergrupperingen Satudarah, ifølge DR Nyheders oplysninger.
Mange mødte op med billeder af den tidligere bandeleder og radiovært Nedim Yasar, da han blev begravet lørdag den 24.
november.
Af Louise Dalsgaard og Emma Toft06.
dec.
2018 kl.
13.
37 | opdateret 06.
dec.
2018 kl.
14.
26Bemærk: artiklen er mere end 30 dage gammelLæs opKøbenhavns Politi har i dag anholdt to mænd i forbindelse med drabet på den 31-årige tidligere bandeleder og radiovært Nedim Yasar.
Det oplyser Københavns Politi i en pressemeddelelse.
- Begge de anholdte mænd sigtes for drab og medvirken til drab på Nedim Yasar, skriver politiet.
De to mænd er henholdsvis 24 og 25 år.
Ifølge DR Nyheders oplysninger har de to anholdt relation til rockergrupperingen Satudarah.
Og politiet bekræfter, at man lige nu er i gang med at ransage deres klubhus ved Ganløse.
Tidligere i dag ransagede politiet rockerborgen på Ringbakken ved Ganløse.
31-årige Nedim Yasar blev skudt på klos hold i sin bil den 19.
november om aftenen.
Dagen efter døde han.
Nedim Yasar var blandt andet kendt som offentlig debattør med holdninger om livet i bandemiljøet og måden at få unge til at vælge en anden vej i livet, fordi han selv havde oplevet bandemljøet indefra som leder af banden "Los Guerreros.
"Politiet har i forbindelse med anholdelserne også ransaget flere adresser i Storkøbenhavn.
Politiet efterlyser oplysninger om denne blå VW Passat, der menes at være flugtbilen.
Den holdt efter politiets opfattelse forud for drabet parkeret på Vibevej i København.
Foto: Københavns PolitiDrab skete efter bogreceptionSkyderiet skete på Hejrevej i Københavns Nordvestkvarter, hvor Nedim Yasar netop havde holdt reception for bogen "Rødder," der er skrevet af journalist og forfatter Marie Louise Toksvig og handler om Nedim Yasars liv som bandemedlem og hans vej ud af bandemiljøet.
Om skyderiet har en sammenhæng med bogudgivelsen, Nedim Yasars fortid i bandemiljøet eller noget helt tredje har politiet ikke kunne sige noget om.
- Politiet efterforsker stadig mulige motiver.
Vi kan derfor ikke komme nærmere ind på, om der forventes flere anholdelser, lyder det i pressemeddelelsen.
De to anholdte vil i morgen blive fremstillet i grundlovsforhør.
Politi efterlyser vidnerPolitiet ønsker på nuværende tidspunkt ikke at oplyse yderligere detaljer om de anholdte, lyder det i pressemeddelelsen.
Men drabet er ifølge politiet sket med en revolver af mindre kaliber, og politiet mener, at den gerningsmand, der skød Nedim Yasar flygtede fra gerningsstedet i en VW Passat, der holdt parkeret tæt ved gerningsstedet.
- Vi vil gerne høre fra vidner, som enten har været på Hejrevej, Glentevej og Vibevej før og under skudepisoden, og som endnu ikke har talt med politiet.
Vi er også interesserede i at høre fra vidner, der kan have set den blå VW Passat, både forud og efter drabet.
Politiet vil også gerne høre fra personer, som kan vide noget om eventuelle trusler mod den 31-årige Nedim Yasar forud for drabet.
FacebookTwitterKopier linkEmner:Kriminalitet|Politi|København|Københavns Politi|Saturdarah MC




https://www.dr.dk/sporten/haandbold/em-kvinder/ekspert-tre-grunde-til-danmark-kan-overraske-mod-de-franske

EM KvinderEkspert: Tre grunde til at Danmark kan overraske mod de franske verdensmestreLars Krogh Jeppesen har set nærmere på, hvad der skal til, hvis håndboldlandsholdet skal slå Frankrig i torsdagens EM-kamp.
Kristina Jørgensen og resten af det danske landshold spiller torsdag aften mod Frankrig, ligesom de også gjorde ved Møbelringen Cup før EM.
Her tabte Danmark 22-20.
Af Kasper Heide Lund06.
dec.
2018 kl.
13.
58 | opdateret 06.
dec.
2018 kl.
14.
24Bemærk: artiklen er mere end 30 dage gammelLæs opDanmark spiller torsdag den første kamp i mellemrunden ved EM i Frankrig.
Her står kvindelandsholdet over for de franske værter.
Efter et klart dansk nederlag til Serbien tirsdag fik Danmark kun to point med over i mellemrunden.
Derfor skal der skrabes nogle point sammen i de næste tre kampe modMellemrundenGRUPPE 1:Rusland - 8 pointFrankrig - 5 pointMontenegro - 4 pointSverige - 3 pointSerbien - 2 pointDanmark - 2 pointGRUPPE 2:Rumænien - 6 pointHolland - 6 pointNorge - 4 pointTyskland - 4 pointUngarn - 4 pointSpanien - 0 pointNummer 1 og 2 i hver gruppe går videre til semifinalerne.
Frankrig, Rusland og Montenegro, hvis det skal blive til en semifinaleplads.
Læs også:Stine Jørgensen tilbage i EM-truppen før Frankrig-kampHvis det skal ske allerede tirsdag aften mod de franske verdensmestre, så skal landsholdet levere håndbold i absolut verdensklasse.
DR Sportens håndboldekspert, Lars Krogh Jeppesen, giver her sit bud på tre grunde, som taler for en dansk overraskelse mod Frankrig.
Overraskelsen starter i målet- Den vigtigste position på banen i aften er inde i målet, hvor de danske keepere lidt på skift har gjort det godt – hvis vi lige ser bort fra den sidste kamp mod Serbien.
Vi ved, at Althea Reinhardt er i et vanvittigt spilhumør, og hun stod rigtig godt i en Champions League-kamp mod Metz, som har mange af de franske spillere.
Her havde hun en redningsprocent på omkring 50.
Læs også:Håndboldkvinderne forventer hård og tæt mellemrunde efter nederlag til Serbien- Det bliver sådan en præstation, vi har brug for enten fra Reinhardt eller Sandra Toft.
At de har en af de dage, hvor de overstråler Leynaud (Frankrigs målmand, red.
) nede i den anden ende.
Hvis det skal lykkedes i aften, så skal vi have en af de to keepere i gang.
Jeg kunne godt have en formodning om, at sker i aften, og at Reinhardt bliver den bærende.
Den vigtige kontrafase- Jeg var til det danske pressemøde i går, hvor landstræner Klavs Bruun Jørgensen roste den danske kontrafase.
Han synes, der var en opadgående formkurve, og skal man slå det franske hold, så skal der nogle nemme mål til - nogle mål hvor der ikke skal slides og slæbes, og de kunne godt komme i kontrafasen.
Læs også:Danmark er videre ved EM efter sikker sejr over Polen- Vi har en Trine Østergaard ude på højrefløj, der er brandvarm, hurtig og træfsikker med 15 mål på 16 afslutninger.
Ovre på den anden side vil jeg tro, at det bliver Fie Woller, som også har plusser i det defensive arbejde og som er hurtig op ad banen.
Vi skal have gang i vores kontrafase, hvis vi skal have succes i aften, så det er noget, vi skal prioritere.
Fransk selvtillid kan give bagslag- Frankrig har gjort det glimrende i de sidste to kampe mod Slovenien og Montenegro, efter de lagde ud med at tabe til Rusland.
Jeg har set begge opgør og både slovenerne og Montenegro spillede dårlige kampe.
Det vil sige, at Frankrig gjorde deres arbejde og vandt, men det var lidt på en billig præmis.
Så jeg tror godt, at det danske hold kan overraske.
Læs også:Danmark afslutter gruppespillet ved EM med nederlag til Serbien- Frankrig er rent mentalt indstillet på, at det går godt, og hvis det er man ikke lige tænker over, at det var mod Slovenien og Montenegro, som ikke spillede godt, så kan man godt blive overrasket, når man møder op mod Danmark, der spiller med en beslutsomhed og en fysik i forsvaret.
- Så franskmændene kan blive presset, fordi de netop har haft to kampe, hvor de var overlegne.
Så hvis de lige pludselig kommer bagud 4-1, så kan de komme under pres, og det har de ikke prøvet i de sidste to kampe.
Danmark og Frankrig mødes klokken 18.
00, og du kan følge landskampen i Liga på P3 eller på TV 2.
FacebookTwitterKopier linkEmner:Althea Reinhardt (håndboldspiller)|Fie Woller (håndboldspiller)|Frankrig|Håndbold|TV 2 (tv-kanal)




https://www.dr.dk/nyheder/udland/efter-fire-aar-som-flygtning-nu-tager-hamid-og-familien-bussen-hjem-til-syrien

Krigen i SyrienSe temaUdlandEfter fire år som flygtning: Nu tager Hamid og familien bussen hjem til SyrienTyrkiet er begyndt at organisere busrejser tilbage til Syrien for de flygtninge som tør vende hjem.
Af DR’s mellemøstkorrespondent Michael S.
Lund og video: Rasmus Christiansen06.
dec.
2018 kl.
15.
58Bemærk: artiklen er mere end 30 dage gammelLæs opI en lejlighed i en forstad til Istanbul pakker 27-årige Hamid og hans familie deres liv ned i et par kufferter.
Trøjer, bukser og en lille smule legetøj til de fire børn ryger ned i kufferterne, inden Hamid presser den godt sammen og lyner til.
Efter fire år som flygtninge vender Hamid, hans to hustruer og børnene denne dag tilbage til Syrien.
- Vi savner resten af vores familie, og vi håber, vi kan få det liv tilbage, som vi levede før krigen, siger Hamid al-Jasim.
Familien er en del af et voksende antal syriske flygtninge i Tyrkiet, som vender tilbage til deres hjemland.
Det præcise antal er ikke helt klart.
Familien al-Jasim pakker alle deres ejendele sammen i et par kufferter i lejligheden i Istanbul, inden de vender hjem til Syrien.
(Foto: Michael S.
Lund)Ifølge de tyrkiske myndigheder er 260.
000 syriske flygtninge vendt hjem de seneste to år, mens FN’s flygtningeorganisation, UNHCR, kun har registreret omkring 40.
000 i samme periode, fordi organisationen ikke er involveret i mange af hjemvendelserne.
Flygtning: Ingen fremtid herDenne dag i Istanbul-forstaden Esenyurt vender i alt 118 syriske flygtninge hjem på tre busser arrangeret af den lokale borgmester.
- Jeg vil bare gerne se min familie, det er det hele, siger Hamid al-Jasims ene hustru, Nasia, mens hun pakker tøj sammen.
Millioner af syrere i TyrkietOver 6 millioner syrere lever i dag som flygtningeStørstedelen, over 3,6 millioner, bor i TyrkietKun omkring 20.
000 syriske flygtninge i Tyrkiet har opnået arbejdstilladelseIfølge Tyrkiet er omkring 260.
000 syriske flygtninge vendt hjem de seneste to årFN har dog kun registreret 40.
000 hjemvendte i samme periodeFamilien understreger, at det er frivilligt, at de vender hjem, og at de har haft det godt i Tyrkiet.
Andre flygtninge, jeg taler med, tager tilbage, fordi livet som flygtning i Tyrkiet er for hårdt.
- Jeg har ikke kunnet få arbejdstilladelse, så jeg arbejder sort til en meget lille løn.
Det er ikke til at leve af.
Der er heller ikke noget arbejde i Syrien, så min situation bliver ikke bedre der, men i det mindste har jeg mit hus og min familie, siger Muhammed Hada.
Hun skal med busserne til Syrien for at vende tilbage til sin hjemby, al-Hasakeh, i det nordlige Syrien.
Mange tør ikke vende hjemDer er registreret over 3,6 millioner syriske flygtninge i Tyrkiet, så det er en lille andel, der indtil videre vender tilbage til Syrien.
Mens busserne bliver lastet med kufferter, siger flere af de 118 syriske flygtninge farvel til venner og familiemedlemmer, der ikke skal med.
En af dem er Ibrahim al-Halwu, der er mødt op for at sige farvel til familiemedlemmer.
- Det syriske styre kontrollerer min by, og jeg tør ikke vende tilbage, fordi jeg sandsynligvis vil blive tvunget til at gøre tjeneste i hæren.
I mit område er der mange huse, der er ødelagt, og der er intet arbejde at finde, så jeg kan ikke tage hjem, siger han.
Hamid al-Jasim har talt med familiemedlemmer i sin hjemby i Aleppo-provinsen, som siger, at situationen er sikker.
Han har ikke kæmpet mod det syriske styre, og han har ikke noget imod at gøre sin militærtjeneste færdig i den syriske hær.
- Selvfølgelig er jeg nervøs for at tage min familie tilbage.
Jeg har ikke været der i fire år, men min familie siger, at det er sikkert nok og vores hus er der endnu.
Og på et eller andet tidspunkt er vi nødt til at tage tilbage, siger han, mens han venter på, at bussen kører den 16 timer lange tur mod grænsen.
Borgmester: De skal leve i deres eget landNår han og de andre syriske flygtninge når grænsen, skal de skrive under på, at det rejser frivilligt og ikke vil vende tilbage som flygtninge i fem år.
De skal leve i deres eget land.
De har været vores gæster, og vi har taget imod dem, men dem, der kan, skal rejse hjemAli Murat Alatepe,borgmesterDe mange syriske flygtninge i Tyrkiet er langt fra så velkomne, som de var i begyndelsen af borgerkrigen, og meningsmålinger viser, at over 80 procent af tyrkerne mener, flygtningene skal rejse hjem, når det er sikkert nok.
I Esenyurt-forstaden er den lokale borgmester mødt op for at sige farvel til de 118 syrere, der denne dag rejser hjem.
Han lægger ikke skjul på, at han gerne ser flertallet af syrerne i hans bydel følge trop.
- De skal leve i deres eget land.
De har været vores gæster, og vi har taget imod dem, men dem, der kan, skal rejse hjem.
I år har vi hjulpet 3.
500 syrere hjem her fra bydelen, og jeg regner med, at det bliver et meget større antal næste år, siger borgmester Ali Murat Alatepe.
Gensyn med familienBorgmesteren siger farvel til de over 100 syriske flygtninge, inden de sætter sig ind i busserne på en enkeltbillet til Syrien.
- Jeg er både trist og glad.
Trist over at forlade venner her i Tyrkiet, men glad for at vende tilbage til mit hjemland.
Jeg ved ikke, hvad fremtiden bringer i Syrien, men jeg savner min familie, siger han, mens bussen ruller mod grænsen.
Familien al-Jasim er på vej tilbage til Syrien for første gang i fire år.
Busturen tager 16 timer, og når de først krydser grænsen kan de ikke vende tilbage.
De tyrkiske myndigheder betaler busturen, men familien får ikke anden hjælp til at vende hjem.
(Foto: Michael S.
Lund.
)En uge senere sender han mig en besked fra hjembyen i Aleppo-provinsen.
- Vi er tilbage, og det var så smukt at se vores familie igen her, at jeg ikke kan beskrive det.
FacebookTwitterKopier linkEmner:Syrien|Flygtninge og asylansøgere|Tyrkiet|Kollektiv trafik|UNHCR




https://www.dr.dk/sporten/oevrig/tilskuerne-stroemmer-ud-se-de-danske-landshold

Øvrig sportTilskuerne strømmer ud for at se de danske landsholdLandsholdene i fodbold, håndbold, ishockey og basket har tilskuerfremgang, viser tal fra Danmarks Statistik.
Christian Eriksen (til højre) og det danske landshold har igen fat i danskerne.
I 2017/18-sæsonen overværede 24.
300 tilskuere i snit holdets hjemmekampe.
Det var en fremgang på 7340 tilskuere per kamp.
(arkivfoto).
06.
dec.
2018 kl.
12.
38Bemærk: artiklen er mere end 30 dage gammelLæs opFlere og flere danskere tager i hallen eller på stadion for at følge de danske landshold.
De danske landshold i fodbold, håndbold, ishockey og basketball fik i sæsonen 2017/18 mere opbakning end året før.
Det viser en opgørelse fra Danmarks Statistik.
I gennemsnit overværede 24.
300 tilskuere det danske herrelandsholds hjemmekampe på vejen mod sommerens VM i Rusland.
Det var en fremgang på mere end 7340 tilskuere per kamp i forhold til 2016/17-sæsonen.
Publikum strømmer også til kvindelandsholdets kampe, hvor 6250 tilskuere i gennemsnit så holdets hjemmekampe i Viborg fra tribunerne mod 4567 tilskuere i det foregående år.
Tendensen med en stigende tilskueropbakning gjorde sig også gældende for de to danske håndboldlandshold.
Håndboldherrerne fik i gennemsnit opbakning fra 5475 tilskuere, hvilket var en fremgang på godt 1200 tilskuere i snit.
På kvindesiden var fremgangen på lidt over 200 publikummer per kamp, så det gennemsnitlige tilskuertal til kvindelandsholdets hjemmekampe nåede op på 2575.
I ishockey var Danmark i 2018 vært for VM, og det betød en markant tilskuerfremgang til de danske ishockeyherrers kampe i opgørelsen, der dækker 2017/18-sæsonen.
I gennemsnit var 6314 tilskuere på plads til ishockeyherrernes hjemmekampe mod 1375 året forinden.
Tilskuerne strømmede også ind for at se det danske herrelandshold i basketball.
I gennemsnit var 2300 publikummer på plads til holdets hjemmekampe, hvilket var en fremgang på godt 1000 tilskuere i snit.
/ritzau/FacebookTwitterKopier link




https://www.dr.dk/nyheder/udland/flygtet-fra-syrien-og-laeser-medicin-i-danmark-hvilket-land-skal-vi-genopbygge-med

Krigen i SyrienSe temaUdlandFlygtet fra Syrien og læser medicin i Danmark: Hvilket land skal vi genopbygge med Assad ved magten?
Sedra Al-Yousef har ingen planer eller drømme om at vende tilbage til et liv under Assad-regimet.
Sedra al-Yousef kom til Danmark som 17-årig og læser nu medicin på Københavns Universitet.
Af David Blach Andersen06.
dec.
2018 kl.
15.
44Bemærk: artiklen er mere end 30 dage gammelLæs opSedra al-Yousef sidder bøjet over bogen ’Kemiske data’ på en af Panum Instituttets lange gange.
Bogen er pensum på første semester på medicin, som hun studerer på Københavns Universitet efter kun fire år i landet.
- Medicin var bare dét, jeg ville, siden jeg gik i skole i Syrien, siger hun til DR Nyheder.
Hun er datter af en tandlæge og en jordemoder, og det har inspireret hende til at læse medicin.
Sedra al-Yousef læser i dag på universitet i København og har ikke planer om at vende tilbage til Syrien foreløbig.
Sedra al-Yousef er 20 år.
Flygtning fra Aleppo i Syrien og på en midlertidig opholdstilladelse, men hun håber, den bliver forlænget, så hun kan arbejde som læge i Danmark.
- Jeg synes, det ville være fint, hvis jeg kunne arbejde her - også for at kunne bidrage til Danmark, som har givet mig meget, siger hun.
Læs også:Fra syrisk flygtning til dansk superstudent på fire år: Nu er Sedra optaget på medicinstudietMen hendes nuværende opholdstilladelse løber kun de næste to år, og regeringen og Dansk Folkeparti har sendt et klart signal om, at flygtninge kun skal opholde sig midlertidigt i landet.
- Jeg er meget usikker på, hvordan fremtiden kommer til at se ud, siger Sedra al-Yousef.
Fra venstre: Sedras far Mohamed Zuher, Sedra, Sedras lillebror Adel og Sedras mor Mona til Sedras dimission på STUK i Toftlund.
Superstudent med 11,7 i gennemsnitSedra al-Yousefs historie begynder, da urolighederne begynder i Syrien.
Hendes far var politisk aktiv og kritisk overfor Assad-regimet og flygtede fra landet, efter borgerkrigen brød ud i 2011.
For omkring fire år siden blev familien samlet, da de blev sammenført i Aabenraa i Sønderjylland.
Sedra al-Yousef kom til Danmark, begyndte på sprogskole og i sommer blev hun en af årets superstudenter - med et karaktergennemsnit på 11,7.
Den 20-årige Sedra al-Yousef blev i sommer en af landets superstudenter med et karaktergennemsnit på 11,7.
Men hendes gode resultater ændrer ikke på, at hun er flygtning.
Og flygtninge skal ikke blive til indvandrere, har det lydt fra statsministeren, der kalder det "moralsk rigtigt", at flygtninge vender tilbage til deres hjemland.
Men det forholder sig nærmere omvendt, mener Sedra al-Yousef.
- Er det moralsk rigtigt at vende ryggen til alle de forfærdeligheder, der er sket i Syrien, bare for at komme af med alle de flygtninge, der er i Danmark, spørger hun.
Har du ikke en moralsk forpligtelse til at tage hjem og hjælpe med genopbygge Syrien?
- Hvilket land skal vi genopbygge, når Assad stadig er ved magten?
Dem, der har været ansvarlig for al den ødelæggelse, der er sket - er det dem, vi skal hjælpe med at genopbygge Syrien?
Mistede over 30 familiemedlemmer i giftgasangrebSedra al-Yousef fortæller, at hun sidste år mistede over 30 familiemedlemmer, da syriske krigsfly kastede giftgas over byen Khan Sheikhoun.
FN-efterforskere har konkluderet, at det var Assad-regeringens styrker, der stod bag angrebet med nervegassen Sarin, der klassificeres som et masseødelæggelsesvåben.
Angrebet i april 2017 kostede 83 mennesker livet, heriblandt kvinder og børn.
- Hvordan kan vi diskutere hjemsendelser af flygtninge til sådan et regime.
Jeg kan simpelthen ikke få mig selv til at lade som om ingenting er sket og bare tænke på at genopbygge et land, hvor Assad stadigvæk er ved magten, siger Sedra al-Yousef.
Frygter hjemsendelseSedra al-Yousef vurderer, at det vil være livsfarligt for hende at vende tilbage til Syrien, fordi hendes far har været kritisk overfor Assad-regimet.
Men med den nuværende politiske situation føler hun sig dog ikke sikker på, at myndighederne vil forlænge hendes opholdstilladelse og lade hende blive i Danmark.
- Jeg tænker over det hver dag, og det er bare så stressende, fordi man lever i en utryg situation, hvor man nemlig ikke ved, hvad fremtiden kan bringe med sig.
DR Nyheder har talt med Sedra al-Yousef, før de nye stramninger af udlændinge-politikken blev vedtaget som en del af finansloven for 2019.
FacebookTwitterKopier linkEmner:Syrien|Flygtninge og asylansøgere|Københavns Universitet|Udlændingepolitik|Dansk Folkeparti




https://www.dr.dk/nyheder/regionale/fyn/somalisk-familie-staar-til-udvisning-trods-moenstereksempel-paa-integration

FynSomalisk familie står til udvisning trods mønstereksempel på integrationRektor på Nyborg Gymnasium kæmper for to somaliske elevers ophold i Danmark og har nu besluttet selv at betale for pigernes skolegang.
Rektor på Nyborg Gymnasium fortæller, hvorfor han kæmper for pigernes skolegang.
Af Anne Mette Dam Thrane og Henrik Mikaelsen06.
dec.
2018 kl.
13.
16Bemærk: artiklen er mere end 30 dage gammelLæs op- Man har glemt fokus på børnenes tarv i den her sag.
Sådan siger rektor på Nyborg Gymnasium, Henrik Stokholm, som vil kæmpe for, at to somaliske piger i 10.
klasse kan blive i landet trods inddragelse af forældrenes opholdstilladelse.
Det er inhumant, fordi man udsætter mennesker for den her tilfældighed, og man giver dem ikke vished for, hvad der skal ske.
Henrik Stokholm, rektor, Nyborg Gymnasium- I det her tilfælde synes jeg, vi skal tænke med vores hjerter.
Alle børn og unge mennesker har krav på at få en uddannelse.
Den kan man altid bruge.
Og så håber jeg for øvrigt ikke, at de bliver sendt tilbage til Somalia, siger Henrik Stokholm.
De to søskende på 16 år, den ene knap 17 år, Ruwayda Abdisalan Hussein og Roda Abdisalan Hussein, er flygtet fra Somalia til Danmark sammen med deres forældre og seks søskende for tre år siden på grund af en dødsdom over faderen og en risiko for omskæring af pigerne.
Pigerne skulle meldes ud af gymnasietI fredags fik Nyborg Gymnasium besked fra kommunen om, at de skulle melde pigerne ud af gymnasiet, fordi Udlændingestyrelsen har givet afslag på asyl til forældrene, men det har rektoren ikke i sinde at gennemføre.
- Vi har fået at vide, at de skal meldes ud af skolen, men der er ikke nogen videre plan for, hvad der skal ske med dem.
Jeg er meget ked af, hvis de ikke kan passe deres skolegang.
Sådan gør man ikke ved andre børn i det her land, siger han.
Henrik Stokholm, rektor på Nyborg Gymnasium, håber, at de to somaliske piger og deres familie kan få lov til at blive i Danmark.
Indtil det er afklaret, om de får asyl, vil han gerne give dem mulighed for at studere på Nyborg Gymnasium.
Derfor har rektoren på Nyborg Gymnasium - med opbakning fra bestyrelsen - besluttet at lade pigerne fortsætte på gymnasiet ved selv at dække udgiften, da kommunen ikke længere yder tilskud.
De to 16-årige piger taler dansk og har lagt planer for fremtiden i Danmark, som er et land, hvor de føler sig hjemme.
De drømmer blandt andet begge om at tage en ungdomsuddannelse.
- Jeg har forsøgt alt det, jeg skulle.
Jeg har lært dansk og har forsøgt at lære Danmark at kende som mit eget land.
Det er det eneste sted, hvor jeg føler mig sikker, fortæller Ruwayda Abdisalan Hussein.
Mønstereksempler på integrationPigerne er vellidt af kammerater og lærere og får gode karakterer i skolen.
- De her piger klarer sig rigtig godt.
De er mønstereksempler på integration, og det er den øvrige familie også.
Så der er ingen grund til, at de skal forlade det her samfund, siger rektor på Nyborg Gymnasium, Henrik Stokholm.
Ruwayda Abdisalan Hussein frygter, at hun og familien bliver sendt tilbage til Somalia.
Hvis familien bliver sendt tilbage til Somalia, frygter Ruwayda Abdisalan Hussein for faderens liv og familiens fremtid.
- Jeg er bange for, at jeg mister min far, som jeg holder rigtig meget af.
Vi bliver også omskåret imod vores vilje.
Der er stadigvæk krig, og vi kan ikke gå i skole.
Det eneste, vi skal som kvinder, er at få børn, fortæller 16-årige Ruwayda Abdisalan Hussein.
Ruwaydas søster Roda Abdisalan Hussein fortæller, at det er enormt svært at være midt i uvisheden.
- Jeg er stresset og ked af det.
Det betyder meget for mig at blive her, fordi jeg har mine venner her.
Det er meget vigtigt for mig at få en uddannnelse, for det får man ikke i Somalia, siger hun.
Roda Hussein er glad for at gå i skole og drømmer om at læse videre.
Børnene har nu selv søgt om asyl i Danmark, men mens de venter på svar, skal de formodentlig sendes til et udrejsecenter sammen med familien.
Imens ansøgningerne behandles, kan de ikke sendes ud af Danmark.
- På mig virker det meget nidkært, det, der foregår.
Man har skullet holde sig fuldstændig til bogen, og man har været meget omhyggelig med at få familien "vappet ud" alle steder - daginstitutioner, skoler og så videre.
Det har simpelthen ikke kunne gå hurtigt nok, siger familiens advokat.
Inhuman behandlingRektor Henrik Stokholm er forarget over, at vi behandler asylansøgere på den måde, som familien Hussein har oplevet.
- Jeg synes ikke, vi kan tillade os at behandle folk på den her måde.
Det er inhumant, fordi man udsætter mennesker for den her tilfældighed, og man giver dem ikke vished for, hvad der skal ske.
Man tager normalt ikke børn ud af skolen og behandler familier på den her måde.
Sådan behandler vi ikke andre grupper i samfundet, siger rektoren.
Henrik Lunde, uddannelsesleder på 10.
klasse på Nyborg Gymnasium fortæller torsdag morgen 10.
-klasses elever om de to somaliske pigers situation.
Familiens advokat har set eksempler fra andre kommuner, hvor man ikke har reageret så hurtigt som Nyborg Kommune, så længe der har været en sag i gang.
- Der er andre kommuner, som har været fornuftige nok til at sige: 'Der er ingen grund til at smadre det for den her familie, hvis de nu senere får opholdstilladelse på et andet grundlag, så lad os nu lige holde det flydende, indtil vi får afklaret om de får opholdstilladelse.
' Nyborg Kommune kunne godt have været lidt mere optaget af børnenes tarv, siger advokat Niels-Henrik Hansen.
Direktør i socialområdet i Nyborg Kommune oplyser, at hun har undersøgt sagen flere gange i Udlængestyrelsen og Integrationsministeriet.
Det har hun gjort i håb om, at der kunne findes en løsning, så pigerne kunne blive på skolen, men har fået samme svar hver gang.
- Jeg har fuldt ud forståelse for pigerne og familien i den her svære situation, men jeg er nødt til at forvalte den lovgivning, som Folketinget har vedtaget, forklarer Marianne Stentebjerg, direktør for socialområdet i Nyborg Kommune.
Udlændingestyrelsen er nu i gang med at vurdere, om børnene kan få asyl og dermed opholdstilladelse i Danmark.
Hvis de får det, kan forældrene også blive i Danmark.
FacebookTwitterKopier linkEmner:Nyborg|Nyborg Kommune|Somalia|Udlændingepolitik|Gymnasiale uddannelser




https://www.dr.dk/nyheder/kultur/film/begejstret-anmelder-giver-sjaelden-topkarakter-til-ny-netflix-film-den-bryder

Af Filmanmelder og vært på FilmlandPer Juul CarlsenFilm og serierBegejstret anmelder giver sjælden topkarakter til ny Netflix-film: Den bryder alle reglerMexicanske 'Roma' overtræder alle filmregler og ender som en helt særlig oplevelse.
'Roma' vandt hovedprisen ved ved filmfestivalen i Venedig tidligere i år, efter sigende med en enig jury i ryggen.
06.
dec.
2018 kl.
13.
30Bemærk: artiklen er mere end 30 dage gammelLæs opEngang imellem, sådan cirka hvert andet eller tredje år, kommer en film og trækker filmverdenen i en ny retning.
Sådan en film var Steven Spielbergs 'Dødens gab'.
Og Quentin Tarantinos 'Pulp Fiction'.
Og David Finchers 'Se7en'.
Og Alejandro Gonzalez Iñarritus 'Babel'.
Det er film, der tænker nyt og friskt, og som man sagtens kan lade sig inspirere af uden at kopiere.
Og som får filmfolk til højlydt at tænke 'Sådan en film vil jeg fandeme også gerne lave'.
Den næste af den slags film er formentlig mexicanske Alfonso Cuaróns 'Roma', der vandt førsteprisen ved filmfestivalen i Venedig i år – efter sigende med en enig jury i ryggen.
RomaInstruktør: Alfonso Cuarón.
Medvirkende: Yalitza Aparicio, Marina de Tavira, Diego Cortina Autrey.
Premiere: Biografer 6.
december, Netflix 14.
december.
Den tænker så radikalt anderledes, at den formentlig vil få tusinder af filmpengemænd til at ligge søvnløs i de kommende år.
Den er nemlig umulig at få til at lyde spændende i en pitch.
Og det er håbløst at referere handlingen, så den lyder bare en anelse ophidsende.
Hovedpersonen Cleo i Alfonso Cuaróns 'Roma'.
Familiedrama og masseskydningI bund og grund er det fortællingen om indianske Cleo, der holder styr på husholdningen hos en middelklassefamilie i kvarteret Roma i Mexico City.
Faderen er fraværende, moderen er bekymret, så bliver Cleo gravid med en filejs, der stikker af, da han har fået sin vilje med hende.
Og siden er der både jordskælv og brutal nedskydning af demonstrerende studenter, uden at det nødvendigvis betyder noget for handlingen.
Der er intet af den dramatiske struktur, vi har vænnet os til.
Det kunne være en pludselig overraskelse, der sætter historien i gang efter omtrent 25 minutter, eller vendepunkter hvor nogen siger: ’Jeg er gravid’, eller hvad historiefortællere ellers finder på for at holde på vores opmærksomhed.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Cleo passer bare sit arbejde (bortset fra at hun konsekvent glemmer at fjerne hundelorte fra familiens indkørsel), hun forelsker sig, familien går op i limningen, og alt sker i en tilfældig rækkefølge, sådan som livet gør i almindelighed.
Det er først bagefter, man kan sætte det hele sammen efter en rød tråd.
Det er Cuaróns egne oplevelser i 1970'erne, der er udgangspunktet for 'Roma'.
Og ud af det kludetæppe af minder og skelsættende begivenheder i Mexicos historie - især Corpus Christi-massakren, hvor omkring 120 studenter blev brutalt myrdet af militæret – vokser en forunderligt stemningsfuld film uden en historie eller et konkret tema.
I 'Roma' tager Alfonso Cuarón udgangspunkt i sine egne oplevelser fra 1970'erne.
(© Netflix)Bryder alle filmkunstens reglerDet, der for alvor kæder 'Roma' sammen, er Cuaróns visuelle stil.
Hele filmen er i kontrastfuld sort/hvid, optaget med et kamera, der glider gennem landskabet eller familiens lejlighed eller henover hundelortene i indkørslen.
Og på intet tidspunkt fortæller Cuárons os, hvad vi skal holde øje med.
Vi er vant til, at filmfotografer komponerer billeder, så vi ved præcis, hvad vi skal se i billederne.
Cuarón lader alt stå åbent for vores eget blik – ikke bare billederne, men også historien, sammenhængen og oplevelsen.
Det er forbavsende dristigt.
Han gør intet af det, der står på side ét i en filmskoleelevs håndbog.
I de fleste andre filmmageres hænder ville en film som ’Roma’ skvatte sammen med et brag, men hos Cuarón udvikler den sig med en utrolig selvsikkerhed, og bliver mere og mere intens for hver scene.
Det mener andre anmeldere om 'Roma' Politiken: 6 hjerter.
Soundvenue: 5 stjerner.
B.
T.
: 5 stjerner.
Nordjyske Stifttidende: 6 stjerner.
Scenen med massakren er formidabelt konstrueret.
Det samme er en nær-fatal badescene.
Ja, ALT er formidabelt konstrueret.
Selv hundelortene i indkørslen er arrangeret, så man aldrig glemmer dem igen.
Bare militærorkestret, der spiller falsk på vej ned gennem et simpelt boligkvarter, er uforglemmelig i al sin udtryksfuldhed.
Hvad er det, han gør så fantastisk her, Cuarón?
Han har før vist sine evner i bl.
a.
’Gravity’ og ’Children of Men’, men her rammer han sit helt eget sprog.
Står han simpelthen bare fast på, at alt er en oplevelse, hvis bare man arrangerer det rigtigt?
Uanset hvad han gør, har han gjort noget helt usædvanligt.
Og i de kommende år vil mange andre forsøge at gøre det samme.
FacebookTwitterKopier linkEmner:Alfonso Cuarón (filminstruktør)|AS Roma|David Lynch (filminstruktør)|Jylland|Kæledyr




https://www.dr.dk/nyheder/udland/kina-kraever-anholdt-direktoer-loesladt-et-brud-paa-menneskerettighederne

HuaweiSe temaUdlandKina kræver anholdt direktør løsladt: - Et brud på menneskerettighederneHuaweis finansdirektør blev anholdt i lørdags i Canada.
Det vides ikke hvorfor.
Wanzhou Men, der er finansdirektør i Huawei, er blevet anholdt i Canada.
Af Emil Eller06.
dec.
2018 kl.
12.
54Bemærk: artiklen er mere end 30 dage gammelLæs opDe kinesiske myndigheder kræver nu, at den anholdte Huawei-direktør, Wanzhou Meng, løslades øjeblikkeligt.
Mobilgigantens finansdirektør er blevet anholdt i Canada og kræves udleveret til USA.
Det vides endnu ikke med sikkerhed, hvad grundlaget for anholdelsen er.
Læs også:Huaweis finansdirektør er anholdt i CanadaEn talsmand for det kinesiske udenrigsministerium siger ifølge BBC, at man betragter tilbageholdelsen af Meng som "et brud på menneskerettighederne", da hun ikke har fået en begrundelse.
- Vi har gjort det klart over for Canada og USA, at vi kræver en redegørelse fra begge parter, der redegør for grundlaget for anholdelsen, og at hun med det samme løslades for at beskytte hendes juridiske rettigheder, lyder det fra det kinesiske udenrigsministerium.
Kronprinsesse i HuaweiMeng har selv anmodet om, at detaljer om anholdelsen ikke gøres offentlige.
Derfor vides det heller ikke, hvad hun er anholdt for.
Hun har tidligere været i søgelyset for at være medvirkende til at bryde de amerikanske sanktioner mod Iran ved at sælge amerikanske computere til et iransk teleselskab.
En sag, som det amerikanske justitsministerium har undersøgt siden 2016.
Foruden at være finansdirektør i Huawei er hun også datter af virksomhedens grundlægger, Ren Zhengfei.
Det canadiske justitsministerium har kun kommenteret sagen kortfattet grundet forbuddet mod at offentliggøre detaljer om anholdelsen.
- USA har søgt om at få hende udleveret, og der er planlagt en kautionshøring på fredag, lyder det fra de canadiske myndigheder.
FacebookTwitterKopier linkEmner:Huawei|Canada|USA|BBC|Iran




https://www.dr.dk/nyheder/viden/kroppen/bikini-krop-og-vinterdunk-saadan-holder-danmarks-mindste-hval-varmen

KroppenBikini-krop og vinterdunk: Sådan holder Danmarks mindste hval varmenModsat mange andre pattedyr har marsvinet det samme høje stofskifte hele året, men tager kraftigt på op til vinter og går på slankekur i foråret.
Marsvin holder det samme høje stofskifte hele året rundt - og det kræver meget føde.
De spiser derfor hvad der svarer til fire pakker smør om dagen for at få energi nok.
Af Pernille Kjeldgaard Kristensen06.
dec.
2018 kl.
12.
31Bemærk: artiklen er mere end 30 dage gammelLæs opHavvandet kan være 20 grader om sommeren.
Og bidende koldt, når det bliver vinter.
Derfor skal marsvin være gode til at regulere deres små hval-kroppe, så de ikke fryser ihjel eller overopheder.
Men indtil nu har det været en gåde for videnskaben, hvordan marsvin klarede temperaturskiftene ude i naturen.
Læs også:Truet hvalart er holdt op med at få ungerNu har forskere fra Aarhus Universitet fundet svaret: Et højt stofskifte samt et lag spæk, der kan variere i tykkelse.
- Vi har nu en forklaring på, hvorfor marsvin kan overleve at være i koldt vand, mens andre pattedyr, som fx mennesket, ikke kan.
Vi ved nu, at det er på grund af deres gode stofskifte og isolering, siger Laia Donate Rojano, der er PhD studerende ved Institut for Bioscience på Aarhus Universitet.
Hun er den primære forsker bag undersøgelsen.
Undersøgelsen er udgivet i Journal of Experimental Biology, og det er første gang, at en hvalarts stofskifte er blevet undersøgt i fri natur.
På fedekur til vinterenOm sommeren er marsvins spæklag 2,5 cm.
tykt, og de kan tilføje op til 1,5 cm.
mere spæk på kroppen op til vinter, så de kan holde kropstemperaturen på 37 grader.
Om foråret går de på slankekur, og om efteråret står den på fedekur, hvor de spiser mere end de forbrænder.
Marsvinets menuForskerne har undersøgt den eneste marsvine-art på den nordlige halvkugle: Almindelig marsvin (Phocoena phocoena).
Det spiser hvad der svarer til fire pakker smør om dagen for at få energi nok.
Men det er små portioner ad gangen.
Marsvinene går nemlig efter små fisk, som kun er 3-10 cm.
lange.
Der skal altså fanges føde døgnet rundt for at kunne opretholde det høje forbrug.
Det bliver til 1 ton fisk om året per marsvin.
Marsvinene har brug for dobbelt så meget energi som et menneske af samme størrelse.
Kilde: Peter T.
Madsen.
- Vi har i tidligere forskning vist, at marsvin tilsyneladende spiser meget små fisk, men utroligt mange af dem.
De spiser op til 1000 fisk i døgnet.
Vi har ikke vidst hvorfor før, men nu ved vi, at det er på grund af det høje stofskifte, siger hun.
De fleste andre pattedyr, mennesket inklusiv, får et højere stofskifte, når det bliver vinter.
Men ikke marsvinet, som har en anden overlevelsesstrategi.
Læs også:Gråsæler vender stærkt tilbage til Danmark: Nu har de lært at jage marsvin- Vi kan se nu, at de evner at holde det samme stofskifte mere eller mindre året rundt.
Hvis de ikke bygger spækket op, skal de spise mange flere fisk om vinteren, siger Laia Rojano Donate og fortsætter.
- Med det samme stofskifte forbereder de sig, og slipper dermed for at skulle æde ekstra meget om vinteren, siger hun.
Sssssh.
.
.
Madro!
Med en god appetit og en varm vintergarderobe kan livet som marsvin lyde meget skønt.
Men særligt ét problem kan forhindre marsvinene i at leve det gode liv: Undervandsstøj.
Når et fragtskib kommer buldrende forbi eller en vindmøllepark opføres, kan marsvinene nemlig blive stressede, og tage finnerne på nakken.
Hvad gjorde forskerne?
For at få de nye resultater har forskerne gjort to ting:Først har de lavet undersøgelser på trænede marsvin på forsknings-og formidlingsinstitutionen Fjord&Bælt.
De har målt marsvinenes stofskifte i forhold til deres åndedrag og medregnet hvor meget mad de præcist får.
Herefter har de sat sensorer fast med sugekopper på 13 marsvin i den fri natur.
De har her målt hvor tit fritlevende marsvin er oppe og trække vejret.
Da de vidste, hvordan det påvirker stofskiftet fra marsvinene i fangenskab, regnede de ud, hvordan stofskiftet er hos de fritlevende marsvin.
Kilde: Peter T.
Madsen.
- Marsvinene holder op med at spise eller spiser mindre, når støj bliver kraftig nok.
Det påvirker deres energibalance hurtigt.
Hvis de ikke får nok mad mister de evnen til at holde varmen, siger Peter Teglberg Madsen, der er professor ved Institut for Bioscience på Aarhus Universitet.
Og det kan blive en ond spiral.
Får et marsvin ikke nok føde begynder kroppen at tage af spækket.
Så taber de mere varme, og så skal de have mere at spise - ellers fryser de ihjel.
- Vi har regnet ud, at et marsvin i koldt vand, der ikke får noget mad, fordi de bliver forstyrret godt og grundigt, kan dø på en uge, siger han.
Og selv hvis marsvinet ikke dør af støj og for lidt føde, kan det påvirke en huns evne til at føde unger i god foderstand.
Det kan påvirke bestanden over årene, forklarer Peter T.
Madsen.
Læs også:Delfiner og hvaler må råbe for at overdøve menneskeskabt larm i havet- Marsvinebestanden i de danske farvande har det tilsyneladende ok, men støj kan have negative konsekvenser, som vi må kigge på allerede nu.
Støjmængderne stiger i verdenshavene, og det vil de blive ved med, siger Peter Teglberg Madsen.
FacebookTwitterKopier linkEmner:Sundhed og velvære|Videnskab|Aarhus Universitet|Fjord&Bælt|Kerteminde




https://www.dr.dk/nyheder/udland/kontroversiel-fn-migrationspagt-truer-belgisk-regering-paa-livet

FN's migrationspagtSe temaUdlandKontroversiel FN-migrationspagt truer belgisk regering på livetDen ikke-bindende aftale har mødt heftig modstand i flere lande, heriblandt Danmark.
Den belgiske premierminister, Charles Michel, har fået parlamentets opbakning til at gå med i FN's migranterklæring.
Til gengæld kan det koste hans regering livet.
Af Andreas Lindqvist06.
dec.
2018 kl.
13.
31Bemærk: artiklen er mere end 30 dage gammelLæs opBelgiens premierminister, Charles Michel, kan alligevel rejse til Marokko i næste uge og bakke op om FN's migrationspagt, som har sat sindene i kog i både Belgien og andre europæiske lande.
Den internationale aftale om at skabe ordnede forhold for verdens migranter er ikke bindende, men ligesom Dansk Folkeparti herhjemme frygter de flamske nationalister i partiet N-VA, at den alligevel vil føre til øget indvandring fra Afrika.
Derfor meldte partiet først på ugen, at migrationspagten er uacceptabel, og at det ikke kan godkende den.
N-VA er landets største parti og sidder på tre tunge ministerposter i Michels regering.
Læs også:OVERBLIK Forstå FN's migrationserklæring og hvorfor den er blevet kontroversielDen interne uenighed i regeringen fik premierministeren til at spille højt spil og i stedet vende sig til det belgiske parlament, hvor udenrigsudvalget i går blåstemplede Belgiens tilslutning til FN-migrantpagten.
N-VA bakker fortsat ikke op, og derfor fastslår Charles Michel nu ifølge det franske nyhedsbureau AFP, at han vil tiltræde pagten på vegne af de belgiske parlamentarikere og ikke den belgiske regering.
- Parlamentet er hjertet af vores lands demokrati.
Dets budskab er meget vigtigt, siger han ifølge AFP.
FN-pagt er kontroversielBelgien er ikke det eneste land, hvor pagten, som omtaler migration som økonomisk og kulturelt berigende, har ført til heftig politisk debat.
Herhjemme har regeringen måttet sikre sig støtte til den fra Socialdemokratiet, fordi det sædvanlige støtteparti, Dansk Folkeparti, er afvisende.
Læs også:Efter to ministerafbud: Løkke lover at en dansk minister tager til MarrakeshOgså i Tyskland, Italien, Estland og Holland er bølgerne gået højt.
Og først Ungarn, og siden Østrig, Bulgarien, Tjekkiet, Polen, Slovakiet og Schweiz har decideret afvist at gå med i den.
Længere væk har også USA, Israel og Australien afvist at støtte pagten.
Nu er spørgsmålet, hvad der sker i Belgien, efter at landets regeringschef har kørt sin regeringspartner i N-VA over.
Blandt årsagerne til Charles Michels håndfasthed er sandsynligvis, at Belgien i juni vandt en plads i FN's sikkerhedsråd de næste to år og gerne vil vise sig som en medspiller på den globale scene.
Men imens N-VA-formand Bart De Wever har fastslået, at partiet ikke kan fortsætte i regering, hvis Belgien tilslutter sig FN-pagten, har partifællen Jan Jambon, som er landets vicepremierminister, ikke villet give samme ultimatum.
Han har hidtil bare fastslået, at N-VA fortsat er del af regeringen, når pressen har spurgt.
- Så der er ret stor splittelse.
Vi mangler stadig at finde ud af hvad N-VA gør, hvis Charles Michels tager til Marrakech og vedtager pagten.
Det har det ikke meldt ud endnu, siger DR's EU-korrespondent Ole Ryborg, som bor i Bruxelles og følger belgisk politik nøje.
Ingen forventer et nyvalgDen belgiske hårdknude skal ses i lyset af, at N-VA er et relativt nyt parti, som sidder i regering for første gang.
På det seneste tyder det dog på, at det er ved at miste vælgeropbakning til det mere højreorienterede Vlaams Belang.
I maj næste år skal Belgien efter planen til valg, og da N-VA overraskende gik imod migrationspagten tidligere på ugen, kunne det tolkes som et forsøg på at vinde indvandringsskeptiske vælgere tilbage.
Læs også:Løkke om Afrika-aftale: Jeg har aldrig set så meget misinformationMen den slags politiske manøvrer risikerer i sig selv at støde belgiske vælgere fra sig.
De stemte netop på N-VA, fordi det var et ubeskrevet blad, som ikke har deltaget i års politiske skærmydsler, lyder det fra Ole Ryborg.
Uenighed om hvad der bør veje tungest i N-VA's valgkampstaktik er sandsynligvis forklaringen på splittelsen mellem vicepremierminister Jan Jambon og hans formand Bart De Wever.
- N-VA er nu landet i en situation, hvor partiet er splittet.
Nogle siger, at det skal ud af regeringen, imens andre siger, at man skal blive, fordi partiet vil tabe næste valg, hvis det står med ansvaret for, at Belgien havner i regeringskaos, siger Ole Ryborg.
Den belgiske regering holder møde klokken 14 i dag.
Ole Ryborg vurderer dog ikke, at situationen vil resultere i et valg før tid.
- Så spørgsmålet er, om regeringen træder tilbage og dermed bliver bedt af kongen om at blive et forretningsministerium frem til valget, eller om det bliver en mindretalsregering.
Men ingen forventer et valg før tid, siger EU-korrespondenten.
FacebookTwitterKopier linkEmner:Belgien|Marokko|Australien|Bruxelles|Bulgarien




https://www.dr.dk/nyheder/udland/fjender-i-yemen-vil-udveksle-fanger

Humanitær krise i YemenSe temaUdlandFjender i Yemen vil udveksle fangerForhandlinger i Sverige begyndte med en god nyhed for mange familier.
FN's udsending i Yemen, Martin Griffiths giver hånd til andre deltagere ved åbningen af forhandlingerne i Sverige.
Af Jakob Busk Olsen06.
dec.
2018 kl.
12.
51Bemærk: artiklen er mere end 30 dage gammelLæs opTusinder af familier vil blive genforenet, efter de stridende parter i krigen i Yemen er blevet enige om at udveksle fanger.
FN's særlige udsending i Yemen, Martin Griffiths, leverede den gode nyhed ved åbningen af forhandlinger mellem Yemens regering og houthi-oprørerne i Sverige.
Martin Griffiths sagde på et pressemøde, at aftalen om fangerne skal være med til at opbygge tillid forud for samtalerne mellem parterne i krigen, der har varet i snart fire år.
Læs også:Forhandlinger om Yemen: Fred er slet ikke på bordetPå forhånd var en fangeudveksling nævnt som et af de mere realistiske resultater af forhandlingerne, der foregår på Johannesbergs Slot uden for Stockholm, og som ventes at vare en uge.
Analytikere har på forhånd sagt, at hverken fred eller våbenhvile kommer på bordet under møderne i Sverige.
FN-udsendingen Martin Griffiths sagde ved forhandlingernes begyndelse, at man skal diskutere en reduktion af kamphandlingerne, en genåbning af lufthavnen i hovedstaden Sana'a, adgang for humanitære organisationer og økonomiske udfordringer.
Krigen i Yemen•I over 3 et halvt år har der været krig i Yemen mellem houthi-oprørerne og den internationalt anerkendte regering, der er ledet af præsident Abdrabbuh Mansour Hadi.
•Houthi-oprørerne kontrollerer hovedstaden Sanaa og de folkerige provinser i den nordlige og vestlige del af landet.
•En koalition af arabiske lande gik i 2015 ind i krigen på regeringens side.
Koalitionen er ledet af Saudi-Arabien.
USA, Storbritannien og Frankrig støtter denne koalition, blandt andet med våben, logistik og rådgivning.
•Saudi-Arabien ser houthi-oprørerne som en trussel, fordi de er støttet af Iran.
Saudierne har gennemført massive bombekampagner og indført blokader, der har påvirket import af varer og nødhjælp.
Ofte er civile mål blevet ramt, hvad end det har været begravelser, bryllupper, hospitaler eller en busfuld skolebørn.
•Houthierne har sendt missiler ind over Saudi-Arabien.
Saudi-Arabien anklager Iran for at smugle våben til houthierne gennem havnebyen Hodeida langs Yemens vestkyst.
Det afviser Iran.
•Mindst 10.
000 menes at være dræbt i krigen, men tallet kan være langt højere, da ingen har det fulde overblik.
•FN betegner situationen i Yemen som den største humanitære katastrofe i verden netop nu.
FacebookTwitterKopier linkEmner:Saudi-Arabien|Yemen|Forenede Nationer|Sverige|Krige og væbnede konflikter




https://www.dr.dk/nyheder/udland/anklager-om-spionage-og-handel-med-iran-derfor-er-huawei-kontroversiel

HuaweiSe temaUdlandAnklager om spionage og handel med Iran: Derfor er Huawei kontroversielHuaweis kronprinsesse er blevet anholdt i Canada.
Læs om mobilgiganten, der skal bygge Danmarks nye mobilnetværk.
Huawei solgte sidste år 153 millioner smartphones verden over.
Af Emil Eller06.
dec.
2018 kl.
12.
57Bemærk: artiklen er mere end 30 dage gammelLæs opI dag kom det frem, at finansdirektøren for den kinesiske mobilgigant Huawei, Wanzhou Meng, er blevet anholdt i Canada.
Hvorfor vides endnu ikke, men USA har bedt om at få hende udleveret.
Læs også:Huaweis finansdirektør er anholdt i CanadaMeng er ikke blot virksomhedens finansdirektør, hun er også datter af virksomhedens grundlægger, Ren Zhengfei.
Men det er ikke første gang, der rettes et kritisk lys mod den kinesiske telefonproducent.
For selv om virksomheden er blevet en stor spiller på markedet og sidste år solgte 153 millioner smartphones, har mange lande ikke tillid til Huawei.
Hvorfor?
Mange frygter, at Huawei potentielt kan bruges af den kinesiske stat til overvågning og spionage.
Læs her, hvad det drejer sig om.
FBI og CIA advarer mod telefonerDe amerikanske efterretningstjenester CIA, NSA og FBI frarådede i februar amerikanere at købe Huawei-telefoner.
Det skete under en høring i det amerikanske senat.
Ifølge FBI-direktør Chris Wray er faren ved at købe Huawei-udstyr, at virksomheden ifølge efterretningstjenesten er tæt knyttet til den kinesiske stat.
- Det giver mulighed for med skadelig virkning at ændre eller stjæle informationer.
Og det har kapaciteten til at foretage uopdaget spionage, sagde Wray.
Ifølge den amerikanske avis Wall Street journal har den amerikanske regering i den seneste tid også forsøgt at overtale samarbejdspartnere som Tyskland, Italien og Japan til ikke at benytte den kinesiske virksomhed.
Huawei selv har afvist alle bekymringer.
Virksomheden hævder, at den ikke udgør større trussel end andre telekommunikationsvirksomheder.
Trump forbyder Huawei-infrastruktur(FILES) In this file photo taken on November 29, 2018 US President Donald Trump speaks to reporters before walking to Marine One on the South Lawn of the White House in Washington, DC.
- US President Donald Trump on December 5, 2018 urged OPEC members not to slash production at their upcoming meeting, saying global oil prices should remain low.
Trump's comment came as members of the Organization of Petroleum Exporting Countries and other oil-producing nations prepared to meet Thursday and Friday in Vienna to discuss lowering their output.
"Hopefully OPEC will be keeping oil flows as is, not restricted.
The World does not want to see, or need, higher oil prices!
" Trump said on Twitter.
(Photo by Brendan Smialowski / AFP) Advarslerne fra de amerikanske efterretningstjenester om truslen fra Kina har ført til, at USA's præsident, Donald Trump, har blokeret for brug af Huawei-udstyr i amerikansk infrastruktur.
Med en ny lov fra august forbød præsidenten indkøb af Huawei-udstyr, hvis det skulle bruges til kritisk kommunikation eller andre vigtige funktioner til for amerikansk infrastruktur.
Også en række andre kinesiske virksomheder, herunder Kinas anden mobilgigant ZTE er ramt af forbuddet.
Flere andre lande har lavet lignende forbud.
I Australien valgte regeringen tidligere på året at udelukke Huawei fra at byde på opbygningen af landets næste vigtige stykke infrastruktur, et nyt 5G-netværk.
Det skete også på grund af frygten for, at Huawei ligger under for kontrol fra den kinesiske stat.
Huawei bygger netværk for TDC5G-showcase hos TDC i Bloxhub, København, onsdag den 20.
juni 2018.
.
 Teleselskabet TDC offentliggør onsdag den 19.
september 2018 sit første regnskab, siden selskabet blev solgt og taget af børsen i juni.
I Danmark har man indtil videre ikke fravalgt den kinesiske telegigant.
Heller ikke, når det gælder infrastruktur.
Tværtimod er det i øjeblikket Huawei, der er i gang med at opbygge TDC's nye 5G-netværk, der afløser det nuværende 4G-netværk.
TDC indgik samarbejdet med Huawei tilbage i 2013, selv om der allerede dengang var mistanke om, at Huawei-udstyr blev brugt til overvågning.
Aftalen til fire milliarder kroner blev blåstemplet af både regeringen og Forsvarets Efterretningstjeneste.
Men få år inden havde selvsamme efterretningstjeneste ifølge Politiken kraftigt advaret mod af give Huawei adgang til kritisk dansk infrastruktur.
Center for Cybersikkerhed, der hører under Forsvarets Efterretningstjeneste, fortalte dengang, at man alligevel ikke havde konkrete årsager til at kalde et samarbejde med Huawei usikkert.
I år har centeret ifølge teknologimediet Version2 oplyst, at man er i dialog med flere teleselskaber om brugen af udstyr fra Huawei, uden dog at oplyse hvad den dialog handler om.
Ulovlig handel med Iran?
FILE PHOTO: FILE PHOTO: An Iranian national flag flutters during the opening ceremony of the 16th International Oil, Gas & Petrochemical Exhibition (IOGPE) in Tehran April 15, 2011.
REUTERS/STR/File PhotoREUTERS/ /File Photo (Foto: Stringer .
© Scanpix)I april rapporterede amerikanske Wall Street Journal, at USA's justitsministerium var i gang med en efterforskning af, om Huawei ulovligt havde brudt amerikanske sanktioner mod Iran.
Efterforskningen skulle efter sigende have stået på siden i hvert fald 2016.
Huawei skulle angiveligt have brudt amerikanske sanktioner mod Iran ved at sælge amerikansk producerede Hewlett-Packard-computere til selskaber i Iran.
Computerne er blandt de varer, som ikke må sælges til Iran på grund af sanktionerne.
Salget af computerne skulle være sket gennem virksomheden Skycom Tech, der dengang havde Huaweis finansdirektør, Meng, som del af virksomhedens bestyrelse.
Det er hende, der nu er anholdt i Canada.
Det vides ikke, om anholdelsen har noget med Iran at gøre.
Et andet kinesisk teknologiselskab, ZTE, blev sidste år pålagt at betale en bøde på mere end en milliard dollars i en lignende sag, hvor virksomheden ulovligt havde solgt udstyr til Iran og Nordkorea.
FacebookTwitterKopier linkEmner:Donald Trump (politiker)|Iran|USA|Erhverv|Efterretningstjenester




https://www.dr.dk/nyheder/indland/hackere-havde-i-knap-fire-aar-adgang-til-socialstyrelsens-databaser

IndlandHackere havde i knap fire år adgang til Socialstyrelsens databaser Personfølsomme oplysninger er ikke sluppet ud, mener Socialstyrelsen.
Socialstyrelsens databaser har i flere år været infiltreret af hackere.
Af Marie Louise Hagemeister og Kasper Sallander06.
dec.
2018 kl.
12.
31Bemærk: artiklen er mere end 30 dage gammelLæs opIt-systemerne hos Socialstyrelsen og det daværende socialforskninginstituttet SFI har i næsten fire år haft besøg af uvelkomne gæster.
Ukendte hackere har nemlig hacket sig ind en server med adgang til fem databaser i Socialstyrelsen, hvor der blandt andet står oplysninger om seksuelt misbrugte børn og stofmisbrugere.
Det skriver Altinget på baggrund af en aktindsigt.
Her står der, at angrebet blev opdaget i sommeren 2016, men stod på fra november 2012.
Oplysningerne kan i visse tilfælde være personfølsomme, men Socialstyrelsen mener udfra "den tilgængelige historik", at det er begrænset, hvor meget hackerne har haft adgang til personfølsomme oplysninger, skriver de til Altinget.
Men det er umuligt at sige, hvad hackerne har haft adgang til, når det er foregået over flere år.
Det vurderer it-sikkerhedsekspert Henrik Lund Kramshøj fra Security Aps, som DR har talt med.
Når en server bliver hacketNår man hacker, går man omkring de sikkerhedsforanstaltninger, der beskytter data.
Man får uautoriseret adgang til at læse data, som andre har lagt op i databaserne.
Det kan man gøre ved at misbruge nogle kodeord, man gætter eller ved at finde nogle fejl i den software, der styrer databaserne.
Det kan være via netservere eller en browser.
Når man har hacket en database, kan man potentielt hente hele indholdet af databasen ud.
Der kan være mange årsager til, at man hacker.
Førhen var det ofte for sjovs skyld.
Men efterhånden har man fundet ud af, at man kan tjene penge ved at stjæle data og sælge det videre.
Statsstøttede hackere kan også give oplysningerne videre til efterretningstjenesterne, som eksempelvis kan bruge det til afpresning eller til at få et indblik i et lands interne anliggender.
Kilde: It-ekspert Henrik Lund Kramshøj.
Det understreges af, at der gik så lang tid, før man opdagede det.
- Så ville man have en meget bedre struktur og en meget bedre logning af, hvad der foregår på de pågældende systemer.
Derfor er det svært med sikkerhed at sige, at der ikke har været adgang til personfølsomme oplysninger.
Hvis først en hacker har fået foden indenfor, så vil de udnytte den adgang til at hoppe videre til andre servere, som også har følsomme data i hele servermiljøet.
It-ekspert siger Henrik Lund Kramshøj- Hvis først en hacker har fået foden indenfor, så vil de udnytte den adgang til at hoppe videre til andre servere, som også har følsomme data i hele servermiljøet, siger Henrik Lund Kramshøj.
Ifølge tidligere direktør i Socialstyrelsen Knud Aarup er det "meget følsomme oplysninger", der ligger i databaserne, som blandt andre tæller Børnehusene og Stofmisbrugsdatabasen.
- Det kan være dybt problematisk, hvis man har fundet konkrete data om personer, som har været misbrugt, siger han til Altinget.
- Vi burde have opdaget det tidligereMen selve serveren befandt sig slet ikke fysisk hos Socialstyrelsen.
Den var hos SFI, som var vært for serveren.
Det fortæller Torben Tranæs, som er forskningsdirektør hos VIVE - Det Nationale Forsknings- og Analysecenter for Velfærd, som er en fusionering af SFI og KORA.
Han var altså forskningsdirektør for SFI i 2016, da hackerangrebet blev opdaget.
De blev kontaktet af Center for Cybersikkerhed, som gjorde dem opmærksomme på, at der måske havde været en brist i systemet.
Efter et par måneders undersøgelser konstaterede de, at der har været et hackerangreb.
Derefter lukkede de serveren, lavede opdateringer og skiftede til nyt software.
Men hvad der præcis lå på serveren, ved Torben Tranæs ikke.
- Jeg ved det ikke og vil heller ikke kunne udtale mig om det.
Vi var databehandlere.
Det er Socialstyrelsen, der er ansvarlige for dataen.
Men det ændrer ikke på, at sikkerheden burde have været bedre, siger han.
- Vi burde have opdaget det tidligere og skiftede softwaren ud tidligere.
I dag hoster de ikke længere serveren, som i stedet bliver hostet ude i byen i centrale enheder inden for staten.
Det bekræfter SFI, som i et skriftlig svar til DR Nyheder fortæller, at data i 2016 blev flyttet til nye servere hos it-virksomheden Itavis.
Svært at være på forkant med hackerneHos VIVE ligger man ikke søvnløse, siger Torben Tranæs.
Men det er ikke til at komme uden om, at det er en kæmpe kraftanstrengelse at være på forkant med de hackermuligheder, der er i dag.
Og hvem hackerne var, og hvad deres formål var, bliver måske ved med at stå hen i det uvisse.
- Man kan se nogle fodaftryk, men man kan ikke se, hvem skoen tilhører, eller hvorfor de har gået rundt derinde.
Men det er ikke godt, at der går så lang tid, før et angreb bliver opdaget, siger Henrik Lund Kramshøj.
- Det skal helst ikke ske, at man først opdager det efter et par år.
Det er tegn på, at man har dårlig sikkerhed.
FacebookTwitterKopier linkEmner:Socialstyrelsen|Det Nationale Forskningscenter for Velfærd|IT-kriminalitet|Center for Cybersikkerhed|IT-branchen




https://www.dr.dk/nyheder/politik/ny-bred-aftale-karakterbonus-paa-108-bliver-sloejfet

PolitikNy bred aftale: Karakterbonus på 1,08 bliver sløjfet- Vi skal skrue ned for jagten på karakterdecimaler, siger minister.
Tommy Ahlers (V) har landet sin første store aftale på uddannelsesområdet.
Af Emil Søndergård Ingvorsen06.
dec.
2018 kl.
12.
19 | opdateret 06.
dec.
2018 kl.
12.
29Bemærk: artiklen er mere end 30 dage gammelLæs opAlle Folketingets partier er blevet enige om en ny aftale på uddannelsesområdet, som skal give studerende mere fleksibilitet og give mere ro på.
Med aftalen bliver den omdiskuterede karakterbonus på 1,08 afskaffet.
Reglen vil være afskaffet fra 2020.
- Vi skal skrue ned for jagten på karakterdecimaler.
Optaget skal afspejle, hvor dygtig du er, ikke hvor hurtig du er, siger uddannelses- og forskningsminister Tommy Ahlers (V) om beslutningen, som alle Folketingets partier står bag.
Det siger partierne om aftalenMerete Scheelsbeck, Det Konservative Folkeparti:- I Det Konservative Folkeparti er vi særligt glade for, at vi nu giver de studerende reel mulighed for at skabe sig erhvervserfaring mellem bachelor og kandidat, det vil være en gevinst for både den enkelte studerende og det danske arbejdsmarked.
Mette Reissmann, Socialdemokratiet:- Uddannelserne er hårdt presset af regeringens årlige nedskæringer.
Dem får vi desværre ikke stoppet i dag.
Men vi får sat nogle socialdemokratiske aftryk, som styrker mulighederne og fleksibiliteten for de studerende.
Jacob Mark, SF:- Den her aftale er et kæmpe skridt i den rigtige retning for et bedre uddannelsessystem.
Vi skruer ned for karakterræset og afskaffer karakterbonussen.
Rosa Lund, Enhedslisten:- Jeg må sige, at jeg virkelig er glad for, at 1,08-gangereglen nu endelig er afskaffet.
Det har Enhedslisten kæmpet for i årevis.
Carolina Magdalene Maier, Alternativet:- For Alternativet er uddannelse livslang.
Derfor er vi meget tilfredse med den her aftale, som gør det nemmere at kombinere uddannelse og arbejde og at tage en 1-årig forskningsbaseret overbygning til sin bacheloruddannelse.
Jens Henrik Thulesen Dahl, Dansk Folkeparti:Med det forlængede retskrav giver vi muligheden for, at man kan afprøve bachelorarbejdsmarkedet med sikkerhed for efter et par år at kunne vende tilbage og f.
eks.
tage en erhvervskandidat.
Bonussen har hidtil betydet, at man måtte gange sit karaktersnit med 1,08, hvis man begyndte en uddannelse inden for to år, efter at man havde færdiggjort sin ungdomsuddannelse.
Læs også:Tommy Ahlers vil skrotte karakterbonus efter politisk presRegeringen havde i sit udspil i september også lagt op til at skrotte karakterbonussen, som uddannelsesminister Tommy Ahlers (V) har været kritisk omkring, siden han satte sig i ministerstolen.
- Den har udtjent sin rolle.
Det er ikke logisk at gange sin karakter på grund af et tidselement, hvor man får en ekstra bonus oven i sin karakter, sagde han i juni, efter at der havde tegnet sig et klart politisk flertal for at skrotte bonussen.
Skal være mere fleksibeltI aftalen, der er blevet døbt "mere fleksible universitetsuddannelser", er man også enige om at forlænge retskravet til tre år.
Det betyder, at man kan vente op til tre år med at begynde på sin kandidatuddannelse, når man har færdiggjort sin bachelor.
Indtil nu har man ikke haft krav på en plads - på den kandidat, der er den umiddelbare forlængelse af ens bachelor - hvis man ikke har valgt at fortsætte umiddelbart efter endt bachelor.
Vi skal skrue ned for jagten på karakterdecimaler.
Optaget skal afspejle, hvor dygtig du er, ikke hvor hurtig du er.
Tommy Ahlers.
- Det vil give bedre mulighed for, at studerende kan gå ud på arbejdsmarkedet efter bacheloruddannelsen, prøve deres uddannelse af i et job og vende tilbage til universitetet for at bygge oven på det, de lærte i deres job, lyder det i aftaleteksten.
Aftalen giver også universiteterne mulighed for at udbyde nye etårige akademiske overbygningsuddannelser.
Det skal dog være frivilligt om det enkelte universitet skal tilbyde dette.
Den etårige uddannelse skal være forskningsbaseret, og der vil blive ydet fuldt statstilskud, ligesom at der ikke er nogen deltagerbetaling.
Uddannelsen skal kunne tilrettelægges på deltid, så det bliver lettere for bachelorer på arbejdsmarkedet at vende tilbage til universitetet.
- Uddannelserne er relevante for akademiske bachelorer, der ønsker en mere overkommelig vej tilbage til universitetet, hvis de har valgt at finde job efter bacheloruddannelsen, men udelukker ikke akademiske bachelorer, der ønsker at gennemføre uddannelsen lige efter bacheloruddannelsen som en hurtigere vej til arbejdsmarkedet, lyder i aftaleteksten.
FacebookTwitterKopier linkEmner:Tommy Ahlers (politiker)|Venstre|Uddannelse|Videregående uddannelser|Folketinget




https://www.dr.dk/sporten/fodbold/england/southampton-dansker-om-traenerfyring-alle-starter-fra-nul

EnglandSouthampton-dansker om trænerfyring: 'Alle starter fra nul'Fyringen af Mark Hughes og ansættelsen af Ralph Hasenhüttl kan måske give Jannik Vestergaard en ny chance.
Jannik Vestergaard (i rød trøje) er gledet ud af Southamptons startopstilling, men et managerskifte kan måske bane vejen til mere spilletid for danskeren.
06.
dec.
2018 kl.
11.
26Bemærk: artiklen er mere end 30 dage gammelLæs opLandsholdsspilleren Jannik Vestergaard håber, at et managerskifte i Southampton kan bane vejen for mere spilletid.
Den 26-årige midterforsvarer skiftede før sæsonen fra tyske Borussia Mönchengladbach til den engelske Premier League-klub, hvor han straks fik masser af spilletid.
I oktober og november røg Vestergaard ud af startopstillingen under manager Mark Hughes, der mandag blev fyret.
Onsdag hyrede klubben østrigske Ralph Hasenhüttl, der senest har været i RB Leipzig.
- Det er en ny start for alle.
Han kommer med et åbent sind, og alle starter fra nul.
- Det gælder ikke kun mig, men alle.
Jeg tror, at alle er på samme niveau og skal bevise sig selv, siger Jannik Vestergaard til avisen Daily Echo.
Læs også:Southampton og Højbjerg har valgt østrigsk redningsmandSouthampton har ikke vundet en kamp i Premier League siden 1.
september, og klubben er placeret under nedrykningsstregen på en tredjesidsteplads i ligaen.
- Vi er ikke i nogen god situation lige nu, og ingen er glade, men det er en god mulighed for at begynde på en frisk, siger Vestergaard.
Danskeren lægger ikke skjul på, at han gerne vil have mere spilletid.
- Den er jeg ikke tilfreds med, men jeg ved, at jeg skal blive ved med at vise, hvem jeg er, og hvad jeg kan give til holdet, siger han.
Southampton, der også har danske Pierre-Emile Højbjerg i truppen, møder på lørdag Cardiff på udebane.
/ritzau/FacebookTwitterKopier link




https://www.dr.dk/nyheder/regionale/nordjylland/cykler-51-kilometer-i-protest-laegestuderende-faar-ikke-laengere

NordjyllandCykler 51 kilometer i protest: Lægestuderende får ikke længere betalt togbillet til udkantenDet går stik imod ønsket om flere læger i udkanten, når rejsetilskud fjernes, siger de studerende.
Phillip Sterling og flere medstuderende var her til morgen klar til at cykle hele vejen fra Aalborg til Hjørring.
Af Klaus Videbæk06.
dec.
2018 kl.
11.
11Bemærk: artiklen er mere end 30 dage gammelLæs opDet har længe været en udfordring at få læger nok til at rykke fra de store uddannelsesbyer og til de knap så tætboede dele af Danmark.
Især i Nordjylland er det et problem – og situationen bliver ikke bedre af, at de lægestuderende nu ikke længere kan få dækket deres transportudgifter, når de bliver sendt på klinikophold på sygehuse og i lægehuse langt fra deres bopæl.
Det siger de hos Foreningen af Danske Lægestuderende FADL, der her til morgen havde arrangeret en 'gratis' cykeltur i kittel fra sygehusene i Aalborg til Hjørring over Brønderslev for at markere deres utilfredshed.
En tur på omkring 51 kilometer.
Når man med få ugers varsel får besked om at rykke på klinik i Thisted eller Skagen og selv skal betale, så går det ud over den positive oplevelse, man ellers gerne skulle have, mener studerende Liv Therese Holm-Nielsen.
- Selvom opholdet har været glimrende, så er det, man som studerende husker, de lange togture og dyre billetpriser, siger hun.
Ti dage på klinik i SkagenDet er Styrelsen for Institutioner og Uddannelsesstøtte under Uddannelses- og Forskningsministeriet, der har givet de fire lægeskoler i Danmark besked om, at de ikke længere må refundere de medicinstuderendes udgifter til transport, da der ikke er hjemmel til det i lovgivningen.
Men i så fald bør lovgivningen laves om, mener formand for FADL i Aalborg, Phillip Sperling.
Vi hører rigtig tit, at vi er forkælede, men i Danmark har vi et princip om, at der skal være lige adgang til uddannelse.
Phillip Sperling, lægestuderende og formand for FADL i AalborgHan påpeger, at det skal være muligt for alle at blive læge, og at det ikke må være en hindring, at der kan være større rejseudgifter i forbindelse med studiet.
- Vi hører rigtig tit, at vi er forkælede, men i Danmark har vi et princip om, at der skal være lige adgang til uddannelse, og historien om, at det kun er akademikere og akademikeres børn, der bliver læger, den holder ikke længere, siger Phillip Sperling.
En af dem, der for nylig er blevet sendt på langfart for at komme på et klinikophold, er 23-årige Lærke Korup fra Aalborg.
Ti dage i klinik i Skagen betød rejseudgifter på omkring tusind kroner henover tre uger, og selvom hun har udsigt til en god løn, når hun er færdiguddannet læge, er det mange penge at skulle hive op af lommen som studerende.
- Her og nu er det mange penge, siger hun.
- Jeg fik først at vide fire dage inden, at jeg selv skulle betale.
Det blev et stressmoment.
Jeg havde ikke tid til at arbejde, så jeg var nødt til at tage pengene fra min opsparing.
DF vil se på problemetIfølge Ugeskrift for Læger bakker dekanerne ved de fire universiteter op om de studerende, og på Christiansborg er Ib Poulsen (DF), medlem af Folketingets uddannelses- og forskningsudvalg og fra Thisted, klar til at se på problemet.
- Vi har problemer og udfordringer med læger i forvejen, siger han.
- I Nordjylland er der lange afstande til uddannelsesstederne, og vi er jo afhængige af, at de unge mennesker tager en uddannelse.
Så skal man ikke lægge de her hindringer i vejen og begynde at ændre en praksis, siger Ib Poulsen, der mener, at der er tale om småbeløb i den store sammenhæng.
Han vil nu stille spørgsmål til ministeren på området om sagen.
Også i de tre øvrige medicinstudie-byer havde de lægestuderende her til morgen fundet cyklen frem.
Læs også:Danmarkskort: Her er der størst lægemangelFacebookTwitterKopier linkEmner:Dansk Folkeparti|Ib Poulsen (politiker)|Uddannelses- og Forskningsministeriet|Uddannelse|Aalborg




https://www.dr.dk/nyheder/penge/jobmarkedet-boomer-ledige-stillinger-saetter-rekord

PengeJobmarkedet boomer: Ledige stillinger sætter rekordI slutningen af september var der 35.
800 ubesatte stillinger i den private sektor.
Dansk Industris medlemsvirksomheder efterspørger især faglært arbejdskraft.
Af Oliver Batchelor06.
dec.
2018 kl.
12.
16Bemærk: artiklen er mere end 30 dage gammelLæs opAntallet af ledige stillinger på det private arbejdsmarked har aldrig været højere i de otte år, Danmarks Statistik har overvåget udviklingen.
I årets tredje kvartal steg antallet af ledige stillinger med 3.
000 og landede på 35.
800 – hvilket svarer til 2,1 procent af stillingerne på det private arbejdsmarked.
Tallene er sæsonkorrigerede og viser, at det går bragende godt for de danske virksomheder, siger underdirektør i Dansk Industri Steen Nielsen.
Men han er også bekymret.
- Der er travlt i virksomhederne, så baggrunden er positiv.
Men det er også tydeligt, at flere og flere virksomheder får stadig sværere ved at finde de medarbejdere, de skal bruge, siger han.
Læs også:Ekspert: For høje lønstigninger tænder ny advarselslampeDI: Vi mangler smede, mekanikere og elektrikereDansk Industris egne medlemsundersøgelser viser, at der i øjeblikket er plads til 45.
000 flere beskæftigede i virksomhederne.
Det er især faglærte som smede, elektrikere, mekanikere og industriteknikere, der er stor efterspørgsel på.
Det er samtidig udtryk for, at virksomhederne mister produktivitet svarende til, hvad det antal mennesker kunne yde.
- Det er et ret stort tal, siger Steen Nielsen.
Efterlyser flere arbejdsparate indvandrere og ungeI første omgang må virksomhederne søge mere bredt og i længere tid for at finde kvalificeret arbejdskraft, fortæller Steen Nielsen fra Dansk Industri.
Alternativt må virksomhederne tilrettelægge arbejdet anderledes, flytte opgaver til afdelinger i andre lande eller i sidste ende sige nej til ordrer.
- Der er mange valgmuligheder, men de ender alle sammen med, at vi kommer til at producere mindre i Danmark, end vi ellers kunne have gjort, siger Steen Nielsen.
Dansk Industri efterlyser, at der bliver gjort mere ud af at få flere indvandrere og unge kontanthjælpsmodtagere ud på arbejdsmarkedet.
- Vi skal prøve at bruge de muligheder, vi har i Danmark, for at prøve at skaffe mere arbejdskraft til virksomhederne, siger Steen Nielsen.
FacebookTwitterKopier linkEmner:Dansk Industri|Erhverv|Arbejdsmarked|Industri|Danmarks Statistik




https://www.dr.dk/nyheder/udland/ingen-billet-gratis-bus-og-tog-i-hele-luxembourg

UdlandIngen billet: Gratis bus og tog i hele LuxembourgTiltag skal skåne miljøet og afhjælpe kæmpe trafikpropper.
Snart behøver du ikke bekymre dig om billetten, når du tager toget i Luxembourg.
Af Jakob Busk Olsen06.
dec.
2018 kl.
12.
12Bemærk: artiklen er mere end 30 dage gammelLæs opHver dag pendler omkring 400.
000 mennesker til arbejde i Luxembourg By - hovedstaden i Luxembourg.
Den heftige trafik skaber nogle at de værste trafikpropper i verden og belaster miljøet - og derfor tager Luxembourgs nyligt genvalgte regering nu radikale midler i brug.
Med start næste sommer bliver det gratis at tage bussen, sporvognen eller toget i Luxembourg skriver The Guardian.
Dermed bliver det lille hertugdømme det første land i verden, som fuldstændig fjerner betaling for offentlig transport.
I forvejen er det gratis for alle personer under 20 år at køre i bus og tog i Luxembourg, og for bare 15 kroner kan en voksen købe en billet, der gælder to timer - rigeligt til de fleste rejser i landet, som har et areal, der er lidt mindre end Fyn.
Læs også:Tyskland vil forsøge sig med gratis offentlig transportGratis offentlig transport har været diskuteret og afprøvet forskellige steder i verden for at bekæmpe trængsel og skåne miljøet.
Et af de mest omfattende eksperimenter finder sted i Estlands hovedstad Tallinn, som i 2013 gjorde busser, sporvogne og tog gratis for byens over 400.
000 indbyggere.
Forskellige analyser har dog påvist en begrænset effekt af initiativet.
Et år inde i eksperimentet viste en analyse for eksempel, at der kun var sket et fald i bilkørsel på 5 procent.
Til gengæld styrtdykkede antallet af fodgængere - 40 procent valgte at køre med det offentlige i stedet for at gå.
FacebookTwitterKopier linkEmner:Luxembourg|Kollektiv trafik|The Guardian|Trafik|Estland




https://www.dr.dk/nyheder/politik/unge-med-9-raad-til-minister-vi-vil-se-rigtige-kroppe-og-have-samtykke-foer-sex

PolitikUnge med 9 råd til minister: Vi vil se rigtige kroppe og have samtykke før sexTi unge har givet deres bud på, hvad der er galt med samfundet i dag – og hvordan vi kan løse det.
Et panel bestående af ti unge afleverer i dag ni gode råd til sundhedsministeren.
Grafik: Mads Rafte HeinAf Emil Søndergård Ingvorsen06.
dec.
2018 kl.
10.
45Bemærk: artiklen er mere end 30 dage gammelLæs opOm paneletUngepanelets ti medlemmer er indstillet af en række organisationer og/eller udvalgt, fordi de er aktive debattører af ungdomskultur og trivsel.
Medlemmerne er alle mellem 20 og 27 år.
De ni gode råd er konklusionen på panelets arbejde siden foråret og handler alle om, hvordan samfundet kan gøre det nemmere af være ung i dag.
Ungepanelet har holdt to møder og fire workshops i løbet af det seneste halve år.
De fire workshops havde hver sit tema: Præstationskultur, sociale medier og relationer, kropsperfekthed samt køn, seksualitet og grænser.
Det er hårdt at være ung i dag.
Flere og flere unge kæmper med psykisk mistrivsel, stress eller depression i en verden under konstant forandring, hvor præstationskulturen klæber til den enkelte.
Og det skal der gøres noget ved, er budskabet fra ti unge mennesker mellem 20 og 27 år, som i dag afleverer en pjece med titlen ”Ungepanelets 9 gode råd til sundhedsministeren om, hvordan vi forbedrer den psykiske trivsel blandt unge” til sundhedsminister Ellen Trane Nørby (V).
Herunder følger ungepanelets ni anbefalinger.
1Der skal skabes frirum til børn og unge, hvor der ikke skal præsteresDerfor er det vigtigt: Børn og unge oplever, at de skal præstere for at blive anerkendt.
Det går ud over den psykiske mistrivsel, lyder det fra panelet.
Panelets anbefaling: Man bør løsne op for præstationskravene i skolen og gå mindre op i karakterræs.
Desuden skal samfundet understøtte skoler, idrætsforeninger, SFO´er og klubber, hvor børn og unge ikke bliver målt og vejet.
2Unge med psykisk mistrivsel skal have let adgang til hjælpDerfor er det vigtigt: Alle kan have vanskelige perioder med psykisk mistrivsel.
Unge, der rækker ud efter hjælp, skal opleve, at den er nær og tilgængelig.
Panelets anbefaling: Der skal være lige og først og fremmest let adgang til for eksempel psykisk førstehjælp og psykologbehandling for børn og unge, hvis de har brug for det.
Desuden skal der sættes fokus på mental trivsel og sundhed i én uge over hele landet.
3Børn, unge og deres nære omgivelser skal have digital dannelseDerfor er det vigtigt: Mange unges selvværd bliver påvirket af de sociale medier, hvor man får et indtryk af, at alle er smukkere og mere succesfulde end en selv.
Panelets anbefaling: Børns og unges digitale dannelse skal styrkes gennem uddannelse i øjenhøjde.
Panelets foreslår blandt andet, at der etableres et korps af rollemodeller blandt de unge, som kan informere og debattere i skoler og foreninger.
4Medierne skal tage ansvar for fair formidlingDerfor er det vigtigt: Det er blevet mere reglen end undtagelsen, at der bliver lavet skarpt vinklede historier, som nedgør enkeltpersoner og grupper i både traditionelle medier og på de nyere sociale medier.
Panelets anbefaling: Gamle og nye medier bør gå i dialog med ungdommen.
Forældre og politikere bør også indgå i den dialog, og panelet foreslår for eksempel en konference om, hvordan medierne bliver relevante for de unge.
5Eksponeringen af fiktive kropsidealer skal begrænsesDerfor er det vigtigt: Der skal være særlig opmærksomhed på de kropsidealer børn og unge udsættes for, da unge har brug for at lære deres egen krop at kende uden, at de hele tiden skal forholde sig til nogle urealistiske kropsidealer om, hvordan de bør se ud.
Panelets anbefaling: Alle kommuner bør inddrage børn i arbejdet med retningslinjer om, hvordan man eksponerer et mangfoldigt kropsideal dér, hvor børn og unge færdes.
Det kan for eksempel være, at pjecer henvendt til børn og unge ikke retoucheres, og at forskellige kropstyper bliver repræsenteret.
6Den naturlige krop skal synliggøresDerfor er det vigtigt: Der er brug for, at samfundet kommer med et modsvar, der engagerer de unge i at forholde sig kritisk til usunde kropsidealer.
Lige nu definerer mode-, kosmetik- og plastikkirurgiindustrien nemlig i for høj grad, hvordan vi bør se ud.
Panelets anbefaling: Panelet foreslår blandt andet en kampagne, hvor man kan bruge rollemodeller, som viser og taler om naturlige og forskellige kroppe.
7Nye initiativer skal understøtte et mere mangfoldigt kropsidealDerfor er det vigtigt: Fra naturens side er kroppe mangfoldige, og det skal de unge have en større viden om, så de bedre kan tage kritisk stilling til de kropsidealer, de påvirkes af.
Panelets anbefaling: Der kan gives støtte til foreninger, der sætter kropsidealer til kritisk debat og inddrager børn og unge.
Derudover skal der arbejdes på tværs af sundheds-, social- og skoleområdet og på tværs af det offentlige og civilsamfundet.
8Viden om køn og seksualitet skal øges i befolkningenDerfor er det vigtigt: Børn og unge udsættes alt for ofte for stereotype forventninger til deres køn fra forældre, fagpersoner, omgivelser og skoler.
Det modvirker åbenhed og tolerance, og det påvirker unges selvopfattelse, selvværd og mulighed for leve livet fuldt ud.
Panelets anbefaling: Panelet mener blandt andet, at det er oplagt, at man tager emnet op i folkeskolens ’uge 6’.
Desuden mener de, at ny psykologisk og sociologisk forskning bør omfatte forskellige kønsidentiteter.
Det skal skabe større forståelse blandt unge og fagpersoner for, at man kan have forskellige kønsopfattelser, seksualitet og grænser.
9Respekten for individuelle grænser skal styrkesDerfor er det vigtigt: Alt for ofte er det offeret, der ender med at føle skyld og skam og skulle forsvare det, der er sket.
Panelet mener, at der skal skabes en kulturændring omkring samtykke, der gør op med forældede og uklare opfattelse.
Panelets anbefaling: Der skal være en offentlig samtale om samtykke – herunder hvordan vi bliver bedre til at respektere hinandens grænser.
Panelet mener, at lovgivning om samtykke kan være med til at fremme en norm om respekt for andres grænser.
PjecenPanelet har i sin pjece til ministeren ud fra hvert råd kommet med en begrundelse for, hvorfor lige netop dette er relevant at tage fat på.
Herefter er de kommet med deres anbefaling til, hvad en mulig løsning kunne være.
I pjecen slås det også fast, at rådene ikke kan stå alene, men skal ses som et bidrag til en større indsats.
FacebookTwitterKopier linkEmner:Sundhed og velvære|Venstre|Folkeskolen (Danmark)|Uddannelse|Ellen Trane Nørby (politiker)




https://www.dr.dk/nyheder/kultur/gaming/rapper-sagsoeger-fortnite-i-har-stjaalet-min-dans

GamingRapper sagsøger Fortnite: I har stjålet min dans 2 Milly, der står bag den såkaldte Milly Rock-dans, sagsøger det populære spil.
Den amerikanske rapper 2 Milly har opfundet en dans, der hedder 'Milly Rock' - og den har Fortnite brugt uden tilladelse, siger han.
Af Marie Ravn Nielsen06.
dec.
2018 kl.
10.
52Bemærk: artiklen er mere end 30 dage gammelLæs opHvor får computerspillet ’Fortnite’ egentlig alle de sjove dansebevægelser fra, som man kan tilkøbe sine figurer?
Ifølge rapperen 2 Milly har holdet bag det voldsomt populære spil stjålet en dans, som han har skabt, nemlig den såkaldte ’Milly Rock’.
- De har aldrig spurgt om lov, udtaler 2 Milly.
Derfor har rapperen nu sagsøgt ’Fortnite’-skaberne hos Epic Games, skriver nyhedsbureauet AP.
Fortnite-dansen, som det hele drejer sig om, er den, der kaldes ’Swipe It’, hvor danseren laver en form for skovle-bevægelser med armene, mens vedkommende går lidt ned i knæene.
Og netop sådan en dans havde 2 Milly allerede gang i tilbage i 2015 i musikvideoen til sangen ’Milly Rock’, hvor man ser flere fra rapperens slæng danse en såkaldt ’Milly Rock’-dans.
Du kan se lidt fra begge danse her:Skuespiller langer også ud efter Fortnite-dansAmerikanske 2 Milly er ikke den første til at kritisere ’Fortnite’-skaberne om ophavsrettigheder.
Skuespiller Donald Faison har tidligere i år påpeget, at spillet har brugt en dans, som han fremførte i komedieserien ’Scrubs’.
Han tweetede derfor i marts: 'Kære Fortnite … Jeg er smigret?
Selvom noget i mig tænker, at jeg burde tale med en advokat’.
Det er der dog ikke kommet en sag ud af endnu.
Også rapperen Chance The Rapper har været efter ’Fortnite’ for ikke at bruge de oprindelige sange, der hører til dansene, og dermed forhindre musikerne bag disse sange i at få del i spillets succes.
Læs også:Du er ikke alene: 199.
999.
999 andre skyder nu løs i Fortnite’Fortnite’ har taget gamere med storm verdens over – særligt de seneste måneder, hvor spillets popularitet er steget med svimlende 60 procent.
For nyligt viste friske tal, at der nu er knap 200 millioner registrerede spillere på verdensplan.
Epic Games’ talsmand Nick Chester har ikke ønsket at udtale sig om den aktuelle sag om ’Swipe It’-dansen.
FacebookTwitterKopier linkEmner:Computerspil|Kriminalitet




https://www.dr.dk/nyheder/indland/journalist-tiltalt-bringe-fortrolige-oplysninger

IndlandJournalist tiltalt for at bringe fortrolige oplysningerAnklagemyndigheden vil have en journalist fra B.
T.
idømt en bøde for to artikler om Omar El-Hussein.
(Arkiv) En journalist fra avisen B.
T.
tiltales nu i sag om fortrolige oplysninger.
06.
dec.
2018 kl.
09.
41 | opdateret 06.
dec.
2018 kl.
10.
43Bemærk: artiklen er mere end 30 dage gammelLæs opEn journalist fra avisen B.
T.
er blevet tiltalt for at bringe fortrolige oplysninger om Omar el-Husseins familie, som han modtog fra DF-politikeren Finn Rudaizky.
Anklagemyndigheden kræver journalisten straffet med en bøde.
Sagen drejer sig om artikler tilbage fra april 2015, altså to måneder efter at Omar el-Hussein angreb kulturhuset Krudttønden på Østerbro og synagogen i Krystalgade.
Berlingske-journalist slipperAnklagemyndigheden har rejst tiltale efter straffelovens paragraf 152 d, stk.
2 om videregivelse af enkeltpersoners rent private forhold.
En journalist fra avisen Berlingske har også været sigtet i sagen, men han bliver ikke tiltalt, oplyser senioranklager Søren Harbo.
Finn Rudaizky blev i februar 2017 dømt i sagen.
Han blev straffet med ti dagbøder à 1000 kroner for som medlem af Københavns Borgerrepræsentation at have lækket fortrolige oplysninger til pressen.
Dommen drejede sig både om oplysninger om Omar el-Hussein og oplysninger om hans familie - blandt andet at moren havde modtaget kontanthjælp, og at der havde været foretaget et kriminalpræventivt besøg hos lillebroren.
Chefredaktør ser frem til sagenOplysningerne om moren og lillebroren fremgik alene af B.
T.
-artiklerne, og det er efter alt at dømme forklaringen på, at Berlingskes journalist ikke bliver retsforfulgt.
På B.
T.
oplyser den tiltalte journalist, at han ingen kommentarer har til tiltalen.
Han henviser til chefredaktør Michael Dyrby.
Og Dyrby fortæller til bt.
dk, at han ser frem til sagen med sindsro.
- Den handler blandt andet om hvad der førte til, at Omar el-Hussein udførte det største terrorangreb på dansk jord.
Det bliver interessant at følge sagen, for hvor går grænsen for journalistik, siger Michael Dyrby til bt.
dk.
- Hvis man ligger inde med oplysninger, der har væsentlig samfundsmæssig interesse, skal man så ikke kunne bringe dem videre, lyder det videre fra Dyrby.
Sagen mod journalisten bliver behandlet i Københavns Byret til marts.
/ritzau/FacebookTwitterKopier linkEmner:Finn Rudaizky (politiker)|Michael Dyrby (journalist)|Anklagemyndigheden|Dansk Folkeparti|Kriminalitet




https://www.dr.dk/nyheder/politik/fn-danske-planer-om-udvisnings-o-er-meget-bekymrende

Udrejsecenter på LindholmSe temaPolitikFN: Danske planer om udvisnings-ø er meget bekymrende FN's mennskerettighedschef fortæller, at man holder øje med planerne om nyt udrejsecenter på Lindholm.
(ARKIV) Øen Lindholm i Stege Bugt skal fremover huse kriminelle udlændinge, som Danmark ikke kan sende hjem.
06.
dec.
2018 kl.
08.
33 | opdateret 06.
dec.
2018 kl.
17.
21Bemærk: artiklen er mere end 30 dage gammelLæs opFN udtrykker bekymring for de danske planer om at samle udvisningsdømte kriminelle udlændinge på øen Lindholm.
Det fortæller FN's menneskerettighedschef, Michelle Bachelet.
- Jeg har seriøse bekymringer over planen.
Vi vil holde øje med udviklingen og drøfte det med den danske regering, sagde hun onsdag.
- Vi har tidligere set de negative konsekvenser af tiltag, hvor man isolerer.
De (regeringen, red.
) bør ikke kopiere den slags.
Man stigmatiserer dem og gør dem endnu mere sårbare ved at frarøve dem deres frihed, tilføjede hun.
Læs også:Udrejsecenter på øde ø bekymrer borgmestre og borgere i VordingborgNyt center i Stege BugtDet var i forbindelse med finanslovsaftalen, at regeringen og Dansk Folkeparti fredag kunne løfte sløret for planerne om det nye udrejsecenter på øen i Stege Bugt.
I øjeblikket bor afviste asylansøgere, udlændinge på tålt ophold og udvisningsdømte kriminelle sammen på Udrejsecenter Kærshovedgård ved Ikast, men den gruppe skal flyttes til det nye center på Lindholm.
Gruppen af lovlydige afviste asylansøgere skal fortsat være på Kærshovedgård.
Men udvisningsdømte kriminelle og personer på tålt ophold skal flyttes til det nye center på Lindholm.
Udrejsecentret på Lindholm ventes at være klar i 2021.
Planerne om det nye udrejsecenter har skabt heftig debat.
Blandt andre har Røde Kors danske generalsekretær, Anders Ladekarl, luftet sin utilfredshed.
- I aften savner jeg medmenneskelighed i Danmark.
Jeg ved, at den er der.
Vi må ud og finde den, skrev han på sin Twitter-profil fredag aften.
Støjberg: Imponerende udsyn fra New YorkUdlændinge- og integrationsminister Inger Støjberg (V) giver dog ikke meget for kritikken fra menneskerettighedschef.
- Jeg må sige, at jeg er ganske imponeret over det udsyn og indsigt, man åbenbart kan have fra New York.
Vi har med et udrejsecenter at gøre, hvor der ikke er taget et eneste spadestik endnu, og vi har sagt, at vi selvfølgelig overholder de konventioner, som vi selv har skrevet under på, siger hun efter et møde i Bruxelles i Belgien.
Referencen til New York skyldes, at FN har hovedkvarter i den amerikanske millionby.
FN's Flygtningehøjkommissariat, hvor menneskerettighedschefen holder til, har dog til huse i Genève i Schweiz.
/ritzau/Reuters/DR NyhederOpdateres klokken 17:21 med citat fra Inger Støjberg.
FacebookTwitterKopier linkEmner:Forenede Nationer|Inger Støjberg (politiker)|Michelle Bachelet (politiker)|Flygtninge og asylansøgere|New York




https://www.dr.dk/nyheder/udland/forhandlinger-om-yemen-fred-er-slet-ikke-paa-bordet

Humanitær krise i YemenSe temaUdlandForhandlinger om Yemen: Fred er slet ikke på bordetAmbitionsniveauet er lavt, når parterne i dag mødes på et slot i Sverige.
Yemen-forhandlingerne foregår på Johannesbergs slot, 50 kilometer nord for Stockholm.
Af Jakob Busk Olsen06.
dec.
2018 kl.
09.
54Bemærk: artiklen er mere end 30 dage gammelLæs opDagens forhandlinger om krigen i Yemen på Johannesbergs Slot uden for Stockholm er på en måde allerede en succes.
For alene det, at de stridende parter mødes for første gang i to år, betragtes som en betydelig præstation for FN's Yemen-udsending, Martin Griffiths.
Krigen mellem Yemens regering og oprørere fra Houthi-stammen har varet i snart fire år og har udløst den største humanitære krise i verden netop nu.
Læs også:Organisationer i fælles opråb om konflikt i Yemen: Vi står foran en brutal eskaleringSelvom samtalerne i Sverige omtales som fredsforhandlinger, så er ambitionsniveauet for den kommende uges samtaler i Sverige i virkeligheden meget lavere.
FN forventer ingen større gennembrud og fokuserer i stedet på at cementere den skrøbelige nedgang i krigshandlingerne, man har set i den seneste tid, skriver nyhedsbureauet AP.
Helt konkret ønsker FN at forhindre et endegyldigt slag om havnebyen Hodeida, som houthierne i øjeblikket kontrollerer, og hvor tusinder af civile er fanget i krydsild.
Grafik: Morten Fogde.
Kilde: RiskIntelligenceGrafik: Morten Fogde.
Kilde: RiskIntelligenceSmå skridtI stedet for fred - endsige en våbenhvile - handler forhandlingerne ifølge BBC om små skridt, der kan opbygge en form for tillid mellem parterne, så man engang i fremtiden kan få stoppet krigen.
Blandt de tillidsskabende tiltag, som man realistisk kan blive enige om i Stockholm, nævner internationale medier:•Udveksling af krigsfanger.
•Evakuering af sårede oprørere, der har brug for behandling.
•Udbetaling af løn til statsansatte i oprørskontrollerede områder.
•En rammeaftale om kommende samtaler om den politiske situation i Yemen.
Bedre end ingentingDen yemenitiske forsker Hisham Al-Omeisy, der har beskæftiget sig indgående med konflikten, siger, at forhandlingerne handler om at begynde en politisk proces.
- Det er ikke meget, men i kraft af den humanitære situation og det giftige politiske klima, der hersker i Yemen, er det bedre end ingenting, siger han til AP.
Analytikere peger på, at krigen i Yemen i øjeblikket befinder sig i et dødvande, hvor begge sider i konflikten udviser svaghedstegn.
Saudi-Arabien, som fører an i den internationale koalition, der støtter Yemens regering i krigen, er under stort pres på grund af drabet på journalisten Jamal Khashoggi, mens houthierne, der får opbakning fra Iran, menes at være i store pengeproblemer.
Om det så vil motivere parterne til søge andre løsninger end slagmarken, får vi måske et fingerpeg om under forhandlingerne i Sverige.
Krigen i Yemen•I over 3 et halvt år har der været krig i Yemen mellem houthi-oprørerne og den internationalt anerkendte regering, der er ledet af præsident Abdrabbuh Mansour Hadi.
•Houthi-oprørerne kontrollerer hovedstaden Sanaa og de folkerige provinser i den nordlige og vestlige del af landet.
•En koalition af arabiske lande gik i 2015 ind i krigen på regeringens side.
Koalitionen er ledet af Saudi-Arabien.
USA, Storbritannien og Frankrig støtter denne koalition, blandt andet med våben, logistik og rådgivning.
•Saudi-Arabien ser houthi-oprørerne som en trussel, fordi de er støttet af Iran.
Saudierne har gennemført massive bombekampagner og indført blokader, der har påvirket import af varer og nødhjælp.
Ofte er civile mål blevet ramt, hvad end det har været begravelser, bryllupper, hospitaler eller en busfuld skolebørn.
•Houthierne har sendt missiler ind over Saudi-Arabien.
Saudi-Arabien anklager Iran for at smugle våben til houthierne gennem havnebyen Hodeida langs Yemens vestkyst.
Det afviser Iran.
•Mindst 10.
000 menes at være dræbt i krigen, men tallet kan være langt højere, da ingen har det fulde overblik.
•Yemen har samtidig længe været centrum for terrorgrupper som al-Qaeda og Islamisk Stat.
•Visse steder ved fronten kæmper Al-Qaeda-relaterede grupper på koalitionens side.
FacebookTwitterKopier linkEmner:al-Qaeda|Islamisk Stat|Jamal Khashoggi (journalist)|Saudi-Arabien|Krige og væbnede konflikter




https://www.dr.dk/nyheder/regionale/oestjylland/supersygehus-udsaetter-operationer-hanne-og-beth-kan-foerst-faa

ØstjyllandSupersygehus udsætter operationer: Hanne og Beth kan først få repareret deres bryst om tre årPlastik– og brystkirurgisk afdeling på Aarhus Universitetshospital har udskudt omkring 100 operationer af ikke-akutte patienterPlastik– og brystkirurgisk afdeling på Aarhus Universitetshospital kører på 70 procent af kapaciteten efter flytningen.
Derfor har afdelingen udskudt omkring 100 operationer af ikke-akutte patienter.
(ARKIVFOTO).
Af Heikki Yding og Flemming Nielsen06.
dec.
2018 kl.
08.
11Bemærk: artiklen er mere end 30 dage gammelLæs opOmkring 100 kvinder, der skulle have været brystopereret på Aarhus Universitetshospital, har fået flyttet operationerne flere år ud i fremtiden.
Så Beth Birk fra Aarhus ved, hvad hun skal mandag den 20.
september 2021 klokken 06.
30.
Den dag har plastik- og brystkirurgisk afdeling på Aarhus Universitetshospital nemlig reserveret en ny operationstid til hende.
- Jeg tænkte, at det var lidt grotesk, konstaterer hun.
Før udsættelsen havde Beth Birk nemlig en tid på sygehuset om knapt halvanden måned, den 16.
januar næste år.
- Det virker fuldstændigt vanvittigt, for jeg går og venter på at få gjort noget færdigt.
Det siger Beth Birk, der fik udsat den operation, der skal rekonstruere hendes bryst, i næsten tre år.
(© (Privatfoto))Hanne Nielsen fra Silkeborg har i ti måneder haft en tid til operation på plastik- og brystkirurgisk afdeling den 22.
januar.
Nu er operationen udskudt til oktober 2021.
Det kan da ikke passe, at jeg skulle have en tid, der ligger tre år frem i tiden!
Hanne Nielsen, der har fået udsat sin operation til oktober 2021.
- Umiddelbart tænkte jeg, at det kan da ikke passe, at jeg skulle have en tid, der ligger tre år frem i tiden!
Men det passer - i hvert fald hvis Hanne Nielsen og Beth Birk vil opereres på Aarhus Universitetshospital.
Læs også:Supersygehus aflyser næsten alle ikke-akutte operationerI november flyttede plastik- og brystkirurgisk afdeling fra det gamle sygehus midt i Aarhus til det nye storsygehus i Skejby.
For Aarhus Universitetshospital er midt i en flytteproces, hvor sygehusafdelinger rykker fra det centrale Aarhus ud til i det nye supersygehus.
Eller rundt på sygehuset i Skejby.
Nede på 70 procent af operationerneSiden flytningen har plastik- og brystkirurgisk afdeling kørt på nedsat kraft og er stadig kun på 70 procent af operationskapaciteten, siger oversygeplejerske Martha Lund.
- Når man skal flytte en hel funktion ind i nye omgivelser, så tager det noget tid, inden personalet og udstyret er oppe på det samme niveau, som vi forlod.
Og man skal også lære nye arbejdsgange at kende, siger hun.
Plastik – og brystkirurgisk afdeling har udskudt omkring 100 operationer af patienter, der ikke har akut behov for operation.
Det er selvfølgelig ulykkeligt for patienterne, men det er ikke nogen hemmelighed, at personalet også bliver påvirket af det.
Martha Lund, afdelingssygeplejerske- Det er selvfølgelig ulykkeligt for patienterne, men det er ikke nogen hemmelighed, at personalet også bliver påvirket af det.
Vi, der arbejder inden for det her område, synes jo kun, at det er tilfredsstillende at være her, hvis vi kan yde patienterne en god behandling, siger Martha Lund.
Patienter, der har fået udskudt deres operationer, har ret til at få en hurtigere tid på andre offentlige sygehuse eller privathospitaler.
Og det kan Hanne Nielsen benytte sig af, men hun undrer sig over hospitalets fremgangsmåde.
- Jeg synes ikke, at de skulle have flyttet de her operationer ud til Skejby, før de var klar til at udføre operationerne.
Det virker ikke smart, siger hun.
Læs også:Aarhus Universitetshospital kan ikke afvise flere aflyste operationer: Tager tid at lære nye ansatte opForventede færre operationerMen det er faktisk helt efter planen, når det nye supersygehus i Aarhus kører på nedsat kraft på operationsstuerne.
Det siger lægefaglig direktør Jørgen Schøler Kristensen.
For de andre kirurgiske afdelinger på det nye sygehus står i samme situation som plastik-kirurgien, siger Jørgen Schøler Kristensen.
- Inden for det operative område er der flere afdelinger, der kører med nedsat aktivitet i forhold til, hvad vi forventer, når det hele er flyttet sammen til foråret, siger han.
Efter planen skal de kirurgiske afdelinger være oppe på fuld kapacitet fra april 2019.
Men indtil da er det nødvendigt at skrue ned for kapaciteten, fordi personalet skal lære at arbejde sammen under nye forhold, siger Jørgen Schøler Kristensen.
- Det er en kompleks verden at stå på en operationsstue og lave eller assistere til de ofte meget komplicerede operationer, der foregår på et specialiseret hospital, siger han.
Kan prøve et andet sygehusPatienter, der får udskudt deres operationer i mere end 30 dage, har ret til at prøve et andet offentligt sygehus eller et privathospital.
Men det tilbud er Hanne Nielsen i Silkeborg ikke vild med.
For hun har været frem og tilbage mellem sygehusene i forsøget på at komme tidligere til.
- I foråret blev jeg henvist til privathospital, fordi der var en ventetid på dengang ti måneder.
Men da jeg kom til privathospitalet, var lægerne ikke enige med hospitalet i Aarhus om hvilken operation jeg skulle have.
Så jeg blev sendt tilbage og fik den her tid i januar, forklarer hun.
Derfor har hun ventet tålmodigt på den planlagte operation i Skejby – uden at forsøge at komme til andre steder.
- Men det føler jeg mig så tvunget til nu, siger hun.
Formand for hospitalsudvalget i Region Midtjylland Henrik Gottlieb (S) mener, at sygehuset bør ændre fremgangsmåden over for patienter, som har ventet på en operation og får den udskudt til 2021.
- Når man står i den her triste situation, synes jeg, at man skal tage en direkte personlig kontakt telefonisk og oplyse om, hvilke muligheder der er for at de kan komme til før, mener han.
FacebookTwitterKopier linkEmner:Aarhus|Hospitaler|Aarhus Universitetshospital|Operationer|Silkeborg




https://www.dr.dk/nyheder/indland/naevn-undersoeger-om-eksiliranere-har-opfordret-til-had-og-terror

Landsdækkende politiaktionSe temaIndlandNævn undersøger, om eksiliranere har opfordret til had og terrorEksiliranere er truet på livet, men nu skal det undersøges, om de selv har opfordret til had og terror.
Politiets Efterretningstjeneste mener, at de tre eksiliranere er truet på livet, fordi en iransk efterretningstjeneste ønsker at dræbe lederen.
Arkivfoto.
Af Emma Toft06.
dec.
2018 kl.
10.
14 | opdateret 06.
dec.
2018 kl.
11.
13Bemærk: artiklen er mere end 30 dage gammelLæs opDet undersøges nu, om en gruppe eksiliranere fra Ringsted har misbrugt deres tilladelse, formelt kaldt registrering, til at producere tv fra Danmark ved at tilskynde til had og fremme terror.
Det oplyser Radio- og tv-nævnet, der er myndighed på tv-området.
Tilsynssagen er sat i gang efter et møde 20.
november.
Her tog nævnet sagen op af egen drift, efter at eksiliranerne i en række interviews blandt andet havde omtalt et terrorangreb mod en militærparade i Iran den 22.
september som et "legitimt mål".
- Radio- og tv-nævnet har på baggrund af medieomtale besluttet at indlede en tilsynssag, siger Søren Jensen, specialkonsulent for nævnet, der ligger under Slots- og Kulturstyrelsen.
Tilsynet skal undersøge, om eksiliranerne tilskynder til had eller fremmer terror, når de via satellit og internet sender til ud i verden fra eksiliranernes studier i Ringsted på Sjælland.
Det må de nemlig ikke.
I loven står, at tv-producenter ikke må udsende programmer, der kan skade børn, ligesom programmer ikke på nogen måde må fremme terror eller tilskynde til had på grund af race, køn, religion, nationalitet eller seksuel observans.
Programoversigter ses efter i sømmeneDet sker forholdsvis sjældent, at Radio- og tv-nævnet igangsætter tilsynssager af den karakter.
Eksiliranerne skal nu fremsende en række dokumenter - blandt andet programoversigter for gruppens tv-aktiviteter på satellit og internet fra 15.
september til 15.
oktober.
Først når dokumenterne er gennemgået, kan nævnet vurdere, om eksiliranernes tv-produktion ligger inden for det tilladte.
Selv afviser eksiliranerne, at de har opfordret til had eller terror.
- De må få alle de informationer, de ønsker.
Der er ikke noget problem ved.
Vi arbejder efter den danske lov, siger gruppens talsmand, som går under navnet Yaqoub Al Tostari.
Han tilføjer:- Vi sender nyheder og taler om alt, men vi opfordrer ikke til had.
Fik tilladelse sidste årDe tre eksiliranere fra Ringsted har fået en del opmærksomhed de seneste måneder.
Politiets Efterretningstjeneste mener, at en iransk efterretningstjeneste vil dræbe lederen af gruppen.
Derfor lever gruppen under stor politibeskyttelse.
Samtidig er de tre personer fra gruppen selv sigtet for at bifalde terror ved at omtale terrorangrebet i Iran i positive vendinger.
Og nu skal deres programvirksomhed altså kigges efter i sømmene.
De tre eksiliranere er alle aktive i en iransk-kritisk gruppe ved navn Arab Struggle Movement for the Liberation of Ahvaz (ASMLA), der kæmper for arabisk selvstændighed til provinsen Ahvaz i den sydvestlige del af Iran.
I Danmark producerer gruppen tv under navnet Ahwazna Fonden, som ifølge gruppens talsmand, Yaqoub Al Tostari, bliver set af iranere rundt om i verden.
Tilladelsen til at producere tv fra Danmark fik gruppen 6.
november sidste år i form af en såkaldt registrering, som skal være på plads, før der kan produceres tv.
Inden det havde gruppen registreret sig som en erhvervsdrivende fond med tre formål:•At drive medievirksomhed•Forbedre forholdene for befolkningen i Ahvaz, der ifølge eksiliranerne er "religiøst og etnisk undertrykt".
•Yde velgørende støtte til minoritetsbefolkningen i AhvazFor at stifte en erhvervsdrivende fond skal man stille med en grundkapital på 300.
000 kroner.
De penge kom som et kontantbeløb fra en person med adresse i Forenede Arabiske Emirater.
Fonden blev registreret 1.
juli sidste år.
Sådan ser der ud i eksiliranernes lokaler i Ringsted.
 Gruppens leder, Habib Jabor (th), er ifølge PET truet på livet af en iransk efterretningstjeneste.
 De tre eksiiranerne i Danmark siger, de er medlemmer af den arabiske selvstændighedsbevægelse Arab Struggle Movement for the Liberation of Ahvaz (ASMLA).
 Under navnet Ahwazna Fonden proudcerer de tv i Danmark.
 Politiet har sigtet alle tre eksiliranere for at bakke op om et terrorangreb i Iran 22.
september.
, 1 / 5Sådan ser der ud i eksiliranernes lokaler i Ringsted.
1 / 5Gruppens leder, Habib Jabor (th), er ifølge PET truet på livet af en iransk efterretningstjeneste.
2 / 5De tre eksiiranerne i Danmark siger, de er medlemmer af den arabiske selvstændighedsbevægelse Arab Struggle Movement for the Liberation of Ahvaz (ASMLA).
3 / 5Under navnet Ahwazna Fonden proudcerer de tv i Danmark.
4 / 5Politiet har sigtet alle tre eksiliranere for at bakke op om et terrorangreb i Iran 22.
september.
, 5 / 5Eksiliranere i myndighedernes søgelys•Eksiliranerne kom i offentlighedens søgelys, efter at gruppens talsmand, Yaqoub Al Tostari, udtalte sig positivt om et terrorangreb i Iran den 22.
september i år, som kostede mindst 25 personer livet.
•Det fik Iran til at beskylde eksiliranerne for at være terrorister og kræve handling fra de danske myndigheder.
•Eksiliranerne har afvist at stå bag angrebet.
De har forbindelse med dem, der stod bag angrebet, men tager sig kun af formidling og politiske spørgsmål, har talsmanden tidligere sagt.
•Da politiet den 28.
september valgte at lukke store dele af landet ned, kom eksiliranerne igen i offentlighedens søgelys.
•PET frygtede nemlig, at der var et angreb i gang på lederen af den eksiliranske gruppe, og at en iransk efterretningstjeneste stod bag.
•Nu sidder en norsk statsborger med iranske rødder fængslet - sigtet for medvirken til drabsplanerne.
•De tre eksiliranere lever nu under stor politibeskyttelse.
•De er samtidig sigtet for at bifalde terror i forbindelse med terrorangrebet i Iran.
Gruppens talsmand Yaqoub Al Tostari om terrorangrebet i Iran:Yaqoub Al Tostari er ikke talsmandens rigtige navn.
DR Nyheder er bekendt med hans rigtige navn, men af hensyn til hans sikkerhed anvender vi det ikke.
FacebookTwitterKopier linkEmner:Iran|Radio- og tv-nævnet|Terrorisme|Ahvaz|Politiets Efterretningstjeneste




https://www.dr.dk/nyheder/kultur/boeger/bog-om-hed-homo-affaere-tog-verden-med-storm-forfatteren-bag-er-paa-vej-med-en

BøgerBog om hed homo-affære tog verden med storm.
Forfatteren bag er på vej med en fortsættelseDen 19-årige skribent Oskar Fehlauer forklarer os, hvorfor 'Call Me By Your Name' er et læsehit.
Timothée Chalamet spillede hovedrollen som Elio i filmatiseringen af 'Call Me By Your Name'.
Af Rasmus Meldgaard Harboe06.
dec.
2018 kl.
09.
57Bemærk: artiklen er mere end 30 dage gammelLæs opTirsdag aften smed den amerikanske forfatter André Aciman en mindre bombe på Twitter, da han afslørede, at han skriver på en efterfølger til bogen ‘Call Me By Your Name’.
- Jeg ville faktisk elske en efterfølger til ’Call Me By Your Name’.
Faktisk skriver jeg på en, skrev han i tweetet.
Det amerikanske forlag bag 'Call Me By Your Name', Farrar Straus & Giroux, vil over for DR ikke bekræfte forfatterens påstand – kun at André Aciman arbejder på en ny bog.
Oprindeligt udkom 'Call Me By Your Name' tilbage i 2007, hvor den blandt andet blev kaldt ’en exceptionelt smuk bog’ af avisen The New York Times.
Det seneste år har bogen dog fået noget af en renæssance, efter en filmatisering af fortællingen med skuespillerne Timothée Chalamet og Armie Hammer i hovedrollerne, udkom i oktober 2017.
Call Me By Your NameFortællingen finder sted i Italien, hvor 17-årige Elio og hans familie nyder ferien i deres sommerresidens.
Hvert år får de selskab af en ny, fremmed logerende, og i år er det den 24-årige Oliver, som skal bo sammen med familien over sommeren.
Elio falder pladask for den charmerende mand og er nærmest seksuelt besat af ham.
Det fører til en række hede fantasier i Elios hoved, hvilket blandt andet involverer en moden fersken og Olivers badebukser - og inden længe bukker Oliver også under for begæret.
Filmen fik både stor opmærksomhed og et hav af fornemme priser, blandt andet en Oscar-statuette i kategorien ’bedste manuskript baseret på en bog’.
Det var netop i forbindelse med filmen, at den 19-årige skribent Oskar Fehlauer fra det danske magasin SEIN stiftede bekendtskab med ‘Call Me By Your Name’.
Fortællingen endte med at få stor betydning for ham.
- Jeg tog ind for at se den til en forpremiere uden at vide, hvad det var.
Bagefter var jeg vildt overvældet over, hvor vild og smuk den var.
Den weekend besluttede jeg mig for, at jeg skulle læse bogen, for jeg ville gerne være i det univers for evigt, fortæller Oskar Fehlauer.
Man bliver forbavset over, hvor ophidsende og præcist beskrevet det er.
Oskar Fehlauer- Så jeg vadede rundt i samtlige københavnske boghandler.
Ingen af dem havde den, og jeg blev så fucking sur.
Den her bog er jo det næste store!
Heldigvis lykkedes det til sidst Oskar Fehlauer at skaffe den over nettet.
Herunder giver han tre grunde til, at han er så vild med bogen.
1Kropslig(© UPI)- Den har en enorm kropslighed.
Noget af det første, jeg lagde mærke til, var varme og hud, nogle nære, kropslige fornemmelser og sansninger, som er meget til stede gennem hele bogen.
- Vævet sammen med, at det er med til at beskrive et begær rettet mod en person af samme køn – det føles på en eller anden måde helt vildt.
2Ophidsende(© UPI)- Man bliver forbavset over, hvor ophidsende og præcist beskrevet det er.
Jeg husker bogen som ret ekstrem og helt vildt erotisk.
Det er selvfølgelig ikke verdens allermest ubeskrevne emne, men alligevel følte jeg, at det var helt vildt mindblowing.
- Der var beskrivelser og iagttagelser, som jeg aldrig har læst i litteratur eller set i film før, kun selv følt og oplevet.
Det føles helt vildt særligt, som om det rammer et særligt sted i kroppen.
Jeg kan ikke lade være med at tænke, om det er sådan her heteroseksuelle har det hele tiden?
- Alle de der fucking frugttræer, som er helt modne omkring dem.
Hele huset og haven bliver en slags syret metafor, synes jeg.
3Poetisk(© UPI)- Da filmen udkom, havde jeg en samtale (i podcasten Politikens Poptillæg, red.
) om sexscenerne i bogen og filmen.
De to adskiller sig også på andre måder – men i bogen er der for eksempel en scene, hvor der er nogle fingre oppe i et røvhul.
Nogle ret konkrete og eksplicitte ting.
- I bogen er man oppe i Elios hoved.
Det hele er hans tanker, så man fornemmer det, når de har sex, men det er stadig poetisk og sanseligt beskrevet.
Den bliver aldrig vulgær.
FacebookTwitterKopier linkEmner:Litteratur|Twitter|New York Times|Seksualitet




https://www.dr.dk/sporten/haandbold/em-kvinder/stine-joergensen-tilbage-i-em-truppen-foer-frankrig-kamp

EM KvinderStine Jørgensen tilbage i EM-truppen før Frankrig-kampStine Jørgensen erstatter Nadia Offendal i den danske EM-trup før torsdagens opgør mod Frankrigs EM-værter.
Stine Jørgensen er tilbage i den danske EM-trup i Frankrig efter et par kampes pause mod Polen og Serbien.
Af Kasper Heide Lund og /ritzau/06.
dec.
2018 kl.
09.
32 | opdateret 06.
dec.
2018 kl.
09.
56Bemærk: artiklen er mere end 30 dage gammelLæs opKvindelandsholdets anfører Stine Jørgensen er efter et par kampes pause tilbage i den danske EM-trup.
Landstræner Klavs Bruun Jørgensen har torsdag besluttet at bytte ud på holdet, hvor bagspilleren fra Odense erstatter klubkammeraten Nadia Offendal.
Danmark møder torsdag klokken 18 de franske værter i holdets fjerde kamp ved slutrunden.
Danskerne vandt de to første kampe mod Sverige og Polen, inden holdet løb ind i et nederlag til Serbien.
Klavs Bruun har i alt taget 18 spillere med til Frankrig, men han må blot have 16 spillere i truppen.
Landstræneren har dog undervejs mulighed for at lave flere udskiftninger på holdet.
Det er gode nyheder for landsholdet, vurderer DR Sportens håndboldekspert Lars Krogh Jeppesen.
- Jeg synes ikke, hun ser ud til at være 100 procent, men mindre kan også gøre det.
Så det er vigtigt at få hende med til de tre kampe (i mellemrunden, red.
), fordi der skal altså nogle point på tavlen, for at vi kan bevare håbet og drømmen, siger han.
Med anføreren i truppen venter der torsdag en svær kamp mod de forsvarende verdensmestre fra Frankrig, der på hjemmebane har op mod 10.
000 fans i ryggen.
- Danmark skal finde et niveau, som vi ikke har set i turneringen indtil videre, for at få noget ud af denne kamp, siger Lars Krogh Jeppesen.
Du kan følge Danmarks kamp mod franskmændene fra klokken 18 i Liga på P3 eller på TV 2.
FacebookTwitterKopier linkEmner:Klavs Bruun Jørgensen (håndboldtræner)|Nadia Offendal (håndboldspiller)|Frankrig|Håndbold|TV 2 (tv-kanal)




https://www.dr.dk/sporten/oevrig/efter-sexskandale-gymnastikforbundet-i-usa-begaerer-sig-konkurs

Øvrig sportEfter sexskandale: Gymnastikforbundet i USA begærer sig konkurs- Konkursbegæring er en kynisk fortsættelse af forbundets forsøg på at skjule egen rolle, siger ofres advokat.
Hele bestyrelsen for det amerikanske gymnastikforbund trådte tidligere i år tilbage, som konsekvens af skandalesagen.
(Foto: Sean M.
Haffey © Scanpix)06.
dec.
2018 kl.
07.
51Bemærk: artiklen er mere end 30 dage gammelLæs opDet amerikanske gymnastikforbund USA Gymnastics har indgivet en begæring om konkursbeskyttelse.
Det sker i kølvandet på en stor misbrugsskandale, hvor en tidligere holdlæge er blevet dømt for overgreb mod en lang række kvindelige gymnaster.
Læs også:OL-vinder sagsøger gymnastikforbund efter sexskandaleBegæringen er indgivet for hurtigere at kunne hjælpe ofrene med deres erstatningskrav.
Det skriver USA Gymnastics i en meddelelse.
- Begæringen vil gøre USA Gymnastics i stand til fortsat at støtte atleterne, at fungere fuldt ud og leve op til forpligtelserne over for alle medlemmer og hurtigt finde en løsning på de krav, der er rejst af dem, der har overlevet sexovergreb udført af Larry Nassar, står der i meddelelsen.
John Manly, der er advokat for mange af holdlægens ofre, mener dog ikke, at en konkursbegæring vil hjælpe hans klienter.
Læs også:Over 260 ofre: OL-læge misbrugte langt flere piger- Det er en taktik, der er designet til at forhindre de overlevende i at tilegne sig oplysninger gennem vidneafhøringer og indblik i dokumenter, siger John Manly.
- Det er en kynisk fortsættelse af USAG's (USA Gymnastics, red.
) kampagne for at skjule forbundets medvirken i Nassar-skandalen for Kongressen, medierne og offentligheden, tilføjer han.
Læs også:Amerikansk OL-læge får 175 års fængsel for seksuelle overgrebForbundet kæmper i øjeblikket for sin overlevelse.
Det skyldes ikke mindst, at USA's olympiske komité i sidste måned lovede at udelukke USA Gymnastics på grund af manglende reformvilje efter skandalen.
Larry Nassar er blevet idømt fængsel på livstid for overgreb mod flere end 250 gymnaster i USA.
(Arkivfoto).
Larry Nassar blev idømt fængsel på livstid tidligere på året.
Det skete, efter at han blev kendt skyldig i sexovergreb på flere end 250 atleter.
Flere af ofrene var med til at vinde guld ved OL i 2012 og 2016.
USA Gymnastics er siden blevet anklaget for at have dækket over Larry Nassars ugerninger.
/ritzau/AFPFacebookTwitterKopier linkEmner:USA|Konkurser|Gymnastik




https://www.dr.dk/nyheder/indland/fodbold-hjaelper-maend-med-prostatakraeft-til-et-bedre-og-laengere-liv

IndlandFodbold hjælper mænd med prostatakræft til et bedre og længere livProstatakræft er den mest udbredte kræftform hos mænd, og nu viser ny forskning, at fodbold virker som medicinAf Louise Damløv, Gitte Olsgaard og video: Tobias Brock Korsgaard06.
dec.
2018 kl.
08.
08Bemærk: artiklen er mere end 30 dage gammelLæs opDriblinger, målspark og socialt samvær på fodboldbanen.
For mænd med prostatakræft, der er den hyppigste kræftform hos mænd, er fodbold andet end bare underholdning og god motion.
Mænd, der er ramt af kræftformen og spiller fodbold, får det nemlig både bedre fysisk og mentalt, end dem der ikke spiller.
Det viser et nyt stort forskningsprojekt, som har fulgt 214 mænd med prostatakræft i et år - en kræftform, der rammer 17 procent af alle danske mænd.
- Fodbolden giver mændene et overskud i hverdagen, og vi har set, at dem, der spiller fodbold har en forbedret score på mentalt helbred, siger Eik Bjerre, der er fysioterapeut og forskeren bag projektet, der med de 214 deltagere er verdens største.
I fodboldhallen i Valby, er mændene, der har været med i forsøget heller ikke i tvivl om, at fodbolden har hjulpet dem.
Hvis man sad derhjemme og kiggede, kunne man få meget negative tankerPoul Kristiansen, 65 år- Når man er fysisk aktiv, påvirker det også det mentale, siger 83-årige Leif Olsen, der har været med i forsøget i Valby, som er en af de fem fodboldklubber, der har deltaget.
Hans holdkammerat i sportshallen Poul Kristiansen på 65 år er enig i, at det giver en glæde og adspredelse fra sygdommen.
- Hvis man sad derhjemme og kiggede, kunne man få meget negative tanker, men når man kommer herhen, er der mildest talt noget andet, man skal spekulere på, siger han.
Mindsker dødelighedenOg fodboldspillet forbedrer ikke kun det mentale helbred hos mændene - fysisk aktivitet giver dem ikke mindst bedre chancer for at overleve, forklarer Eik Bjerre fra Universitetshospitalernes Center for Sundhedsfaglig Forskning.
- Det er vigtigt for mænd med prostatakræft at være fysisk aktive, fordi man har set en mindre dødelighed både af almindelige årsager, men også specifikt af prostatakræft, siger Eik Bjerre.
Symptomer på prostatakræftBesvær med at lade vandetTræthed og vægttabBlod i urinenKilde: sundhed.
dkI Valby tror Leif Olsen også, at fodbolden har været med til at give ham nogle flere år, siger han.
- Min prostatakræft skulle efter den normale kalender være mere fremskreden, end den er nu.
Jeg har en ide om, at fodboldkampene har gjort, at den er blevet forsinket i sin fremmarch, siger han.
Det er Universitetshospitalernes Center for Sundhedsfaglig Forskning, Københavns Universitet og Dansk Boldspil-Union, der står bag konceptet FC Prostata, hvor mænd med prostatakræft spiller fodbold sammen.
Projektet startede i 2012 og undervejs har forskere undersøgt fodboldens betydning for sygdommen.
Holdet her i Valby spiller to gange om ugen.
- Det er perfekt - jeg har bedre kondi nu, end da jeg var 70, siger 83-årige Leif Olsen.
Både Leif Olsen og fodboldkammeraten Poul Kristiansen har valgt at fortsætte til fodbold, efter forsøget sluttede i februar.
- Hvis jeg ikke har været til fodboldtræning, kan jeg sagtens mærke, at jeg mister muskelmasse.
Så har jeg brug for at komme herned igen, fordi jeg simpelthen mister formen, siger Poul Kristiansen.
De er ikke de eneste deltagere, der har valgt at fortsætte fodboldtræningen efter forsøget.
Et år efter forsøget startede, spiller 60 procent af mændene stadig fodbold på holdene med de andre prostatakræftramte deltagere.
Og det er bemærkelsesværdigt, lyder det fra Eik Bjerre.
- Normalt ser vi, at mændene har svært ved at fastholde sig i fysisk aktivitet.
Så det er langt bedre, end vi forventede, siger han.
Fodbolden skal bredes udSådan lyder det også hos Kræftens Bekæmpelse, der ser initiativet som noget, man kan lære af.
- Vi ved, at det er svært at inddrage mænd i rehabilitering, så det her er en fantastisk måde at bruge mandekulturen og få mænd samlet til at få motion, siger Bo Rix, der er afdelingschef i afdelingen for patient- og pårørendestøtte hos Kræftens Bekæmpelse.
Han understreger, at projektet viser, at det ikke kun er hospitalerne og sundhedsvæsnet, der kan hjælpe kræftpatienter.
- Civilsamfundet og sportsklubberne kan spille en rolle i forhold til at hjælpe mandlige kræftpatienter med at motionere.
Så det er nogle rigtig gode erfaringer, siger han og fortsætter:- Så det viser, at hele samfundet kan spille en rolle i at hjælpe kræftpatienter.
Lige nu er der 10 fodboldhold i hele landet, og DBU har planer om at udvide det til 22 hold næste år.
Om prostatakræft•Omkring 4.
500 mænd hvert år får konstateret sygdommen•Prostatakræft rammer sjældent personer under 50 år og er mere almindeligt, jo ældre personen er.
•Antallet af personer, der får stillet diagnosen, har været stigende gennem de seneste omtrent 70 år – og stigningen har været markant højere de seneste 20 år.
Det skyldes formentlig, at det er blevet nemmere at stille diagnosen.
•Risikoen for at dø af prostatakræft er cirka tre procent.
Det vil sige, at de færreste med prostatakræft dør af sygdommen.
•Overlevelsen efter diagnosen prostatakræft er væsentlig forbedret siden 1995.
Kilde: Kræftens Bekæmpelse og sundhed.
dkFacebookTwitterKopier linkEmner:Fodbold|DBU|Kræft|Motion|Valby




https://www.dr.dk/musik/festival/lidt-enhver-smag-fynsk-festival-klar-med-syv-udenlandske-navne

FestivalLidt for enhver smag: Fynsk festival klar med syv udenlandske navne   Heartland har blandt andet booket en Roskilde-favorit, en filmstjerne og en syret rapper.
Damon Albarn (tv.
) tager sit band The Good, The Bad & The Queen med til Fyn næste år.
Rapperen Danny Brown kigger også forbi.
Af Marie Ravn Nielsen06.
dec.
2018 kl.
08.
09Bemærk: artiklen er mere end 30 dage gammelLæs opDet er en blandet flok, som den fynske festival Heartland i dag skriver på næste års musikprogram.
Faktisk er der lidt for enhver smag, hvis man besøger festivalen, der holder til ved Egeskov Slot i slutningen af maj.
Damon Albarn – der er kendt fra Blur, Gorillaz og alverdens musikalske projekter – har de seneste mange år været en hyppig gæst på Roskilde Festival, men til sommer tager han sin gruppe The Good, The Bad & The Queen med til Fyn i stedet.
Merrie LandThe Good, The Bad And The Queen Det er 11 år siden, at gruppen udgav deres debutalbum, men i november udkom deres længeventede andet album, så der kommer både til at være nye og gamle sange at se frem til.
Derudover kigger den franske sangerinde Charlotte Gainsbourg også forbi.
Hun er især kendt som skuespiller og har blandt andet spillet med i en række af Lars von Triers film.
Karakteristisk og moderne hiphop-stemmeEr man mere til noget syret rap, kan man se frem til Detroit-rapperen Danny Brown, der fik fem stjerner af Soundvenue, da han spillede på årets Roskilde Festival.
Detroit-rapperen Danny Brown har en af de mest karakteristiske stemmer i moderne hiphop, skriver festivalen.
Danny Brown - Grown UpBliver det for meget af det gode, kan man i stedet gå forbi country-legenden Kris Kristoffersen, de poetiske briter fra bandet Elbow, den funky jazzmand og saxofonist Kamasi Washington eller rockbandet Interpol.
De er også alle skrevet på plakaten.
I forvejen står de musikalske hovednavne Solange og The Smashing Pumpkins på programmet.
Heartland, der både disker op med kunst, musik, mad og samtaler, finder sted fra torsdag 30.
maj til lørdag 1.
juni næste år.
FacebookTwitterKopier linkEmner:Charlotte Gainsbourg (skuespiller)|Lars von Trier (filminstruktør)|Roskilde Festival|Pop og rock|Roskilde




https://www.dr.dk/nyheder/udland/cnn-satellitfoto-afsloerer-hidtil-ukendt-missilbase-i-nordkorea

UdlandCNN: Satellitfoto afslører hidtil ukendt missilbase i NordkoreaForskere siger, at landet har fortsat udbygning af anlæg under diplomatisk tøbrud.
USA siger, at Nordkoreas leder, Kim Jong-un ikke lever op til de aftaler, der blev indgået på et topmøde med Donald Trump i juni.
Af Jakob Busk Olsen06.
dec.
2018 kl.
07.
57Bemærk: artiklen er mere end 30 dage gammelLæs opNordkorea fortsætter med at udbygge anlæg, der kan bruges til at affyre langtrækkende missiler - på trods af diplomatiske tilnærmelser til USA og Sydkorea.
Det siger forskere ved instituttet Middlebury Institute of International Studies at Monterey til tv-stationen CNN.
Forskerne har studeret nye satellitfoto af et bjergområde i den nordlige del af Nordkorea, og her har de opdaget et hidtil ukendt anlæg, der tilsyneladende er opført til langtrækkende missiler, der potentielt kan nå USA.
Anlægget ligger i nærheden af den allerede kendte missilbase Yeongjeo-dong, men forskerne kan ikke afgøre, om det nyopdagede anlæg er en udbygning til den kendte base eller en selvstændig enhed.
Stor aktivitetSatellitbillederne viser stor aktivitet på begge anlæg, som er blevet udbygget siden det historiske topmøde mellem den nordkoreanske diktator Kim Jong-un og USA's præsident, Donald Trump, i juni.
CNN understreger, at Kim Jong-un ikke bryder nogen aftaler med USA og Sydkorea ved at producere og opsætte eksisterende missiltyper.
Men nyheden om endnu et nordkoreansk missilanlæg kommer på et tidspunkt, hvor den diplomatiske proces mellem USA og Nordkorea tilsyneladende er kørt fast.
USA nationale sikkerhedsrådgiver John Bolton udtalte tidligere på ugen, at Nordkorea ikke lever op til den aftale, som blev indgået på topmødet i juni.
Amerikanerne arbejder i øjeblikket på at få et nyt topmøde i stand mellem de to landes ledere i begyndelsen af 2019.
Ifølge CNN ligger missilanlæggene i den nordlige del af Nordkorea, nær grænsen til Kina:FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|CNN|Videnskab




https://www.dr.dk/sporten/oevrig/det-bliver-i-familien-ole-olsen-giver-noeglerne-videre-til-soennike

Øvrig sportDet bliver i familien: Ole Olsen giver nøglerne videre til sønnikeDen tidligere landstræner i speedway, Jacob Olsen, overtager alle aktiviteter på Vojens Speedwaycenter fra sin far, Ole Olsen.
Af Michael Sten Jensen i Lyon og Interview: Thomas Vestergaard06.
dec.
2018 kl.
06.
55Bemærk: artiklen er mere end 30 dage gammelLæs opDer har ikke været voldsom aktivitet på det gamle speedwaycenter i Vojens de seneste år, men det bliver der ændret på nu.
Den danske speedwaylegende Ole Olsen, der tilbage i 1975 slog dørene op for Vojens Speedwaycenter, har nemlig fundet en arvtager fra egne rækker.
En person, som kender biksen ud og ind, og som kender sporten indefra.
Sønnike Jacob Olsen har nemlig afhændet sine cykelforretninger, i stedet har han fået overdraget nøglerne til anlægget i Vojens samt stiftet selskabet Speed1way, der fremadrettet skal stå for alle aktiviteter.
Den unge Olsen har har selv kørt speedway, dog uden at nå de samme højder som sin far, der vandt tre individuelle VM-titler mellem 1971 og 1978.
Til gengæld var Jacob Olsen landstræner for Danmark i et par år i 00'erne, og sporten flyder nærmest i blodet på den forhenværende cykelhandler.
- Det er jo det her, jeg er opvokset i.
Jeg føler, at jeg har så meget energi i mig nu til at kunne give tilbage til anlægget, og samtidig løfte sporten i Danmark.
- Målet er helt klart, at anlægget kommer til at blomstre i stor stil, og at vi igen kan få de her velmagtsdage på Vojens Speedwaycenter, hvor folk har en fest uden lige, siger Jacob Olsen.
Du kan se et indslag med Ole Olsen og Jacob Olsen øverst i artiklen.
FacebookTwitterKopier link




https://www.dr.dk/nyheder/regionale/fyn/er-dit-barns-dagplejer-syg-flere-kommuner-betaler-penge-tilbage-til

FynEr dit barns dagplejer syg?
Flere kommuner betaler penge tilbage til forældreneKerteminde Kommune kan spare tusindvis af kroner på at give forældre penge tilbage for tabt børnepasning.
Henriette Monrad sidder med sin søn Tristan.
Hun er glad for, at hun som forælder kan blive kompenseret økonomisk, når sønnens dagplejer er syg.
Af Anne Kathrine Stengaard og Sine Skott06.
dec.
2018 kl.
07.
12Bemærk: artiklen er mere end 30 dage gammelLæs op"Godmorgen, din dagplejer er syg - skal vi finde en gæsteplejer, eller vil du selv passe barnet?
"Fra 1.
januar har halvdelen af de fynske kommuner en tilskudsordning, der betyder, at forældre kan vælge at få udbetalt et beløb og selv passe deres barn.
Henriette Monrad har lige afleveret sin søn Tristan hos hans faste dagplejer i Kerteminde Kommune.
- Jeg vælger en dagpleje, fordi der skal være en tæt relation til mit barn, siger hun og forklarer, at hun ikke kan lide, at Tristan skal passes af en anden, når dagplejer Tina Knudsen er syg.
- Tanken om at aflevere ham til en, som ikke kender ham, er jeg ikke en stor tilhænger af.
Økonomisk gevinst for børnefamilierneFremover vil Henriette Monrad få en kompensation de dage, hvor han ikke kan komme i dagpleje.
Tilbagebetalingen svarer til 75-90 kroner i de fleste danske kommuner, som allerede har ordningen.
Den økonomiske gevinst ved at passe ham selv gør en forskel for den lille familie.
- Selvfølgelig gør det det.
Vi betaler for en vare, vi ikke får, så en kompensation er på sin plads, mener hun.
Det femte barnKommunale dagplejere har fire faste børn, men hvis en kollega bliver syg, kan de risikere at få et ekstra barn at passe.
Så bliver børneflokken på fem, selvom dagplejer og barn ikke kender hinanden.
Tristans dagplejer er helt enig.
Lige som andre kommunale dagplejere, så får hun Hun er glad for, at der fremover vil være færre gange, hvor hun får et gæstebarn, når kollegerne er syge.
- Jo færre femte børn vi kan få, jo bedre er det for dagplejeren, forklarer Tina Knudsen.
Win-win-winMen det er ikke kun for forældrenes skyld, at Kerteminde følger trop med de mange andre kommuner.
Det er ganske enkelt en del af en spareplan, for det er billigere at kompensere forældrene end at betale for en gæstedagplejer.
Distriktslederen kalder det for en "win-win-win-situation", for han mener, at det bliver en klar forbedring af dagplejen.
- For dagplejeren skal ikke hele tiden forholde sig til nye børn og nye forældre men kan nu opnå noget stabilitet i deres pædagogiske arbejde, forklarer Peter Slifgaard fra distrikt Langeskov.
Hverken KL eller Børne- og Socialministeriet kan oplyse om, hvilke kommuner der allerede har ordningen.
FacebookTwitterKopier linkEmner:Børnepasning|Børne- og Socialministeriet|Kerteminde Kommune|Økonomi|Fyn




https://www.dr.dk/nyheder/regionale/syd/ny-lov-skulle-goere-din-p-plads-billigere-uden-storbyerne-kan-det-blive-dyrere

Syd- og SønderjyllandNy lov skulle gøre din p-plads billigere: Uden for storbyerne kan det blive dyrereFra nytår kan det være slut med kommunale gratisparkering i flere danske byer.
Flere kommuner risikerer i det nye år at skulle erstatte gratis p-pladser med parkeringspladser, hvor bilister skal betale.
Af Louise Mandrup (interview) og Susanne Kristine Terman Pedersen06.
dec.
2018 kl.
07.
05Bemærk: artiklen er mere end 30 dage gammelLæs opMens københavnerne fra nytår kan se frem til billigere parkering, bliver parkeringen dyrere for bilisterne i mange andre danske byer.
For selv om den nye parkeringslov, der træder i kraft til årsskiftet, skulle gøre det billigere at parkere, vil den nye lov få den stik modsatte effekt uden for København, Aarhus og Aalborg.
Blandt andet i Esbjerg Kommune, der formentlig skal til at opkræve penge for at parkere på kommunale p-pladser i byen.
P-billetterI 2017 opkrævede kommunerne p-billetter og –bøder for næsten 900 millioner kroner.
De 634 millioner kroner kom fra p-billetter.
København, Frederiksberg, Aarhus og Aalborg Kommuner stod for knap 90 procent af indtægterne fra p-billetter.
Kilde: Økonomi- og Indenrigsministeriet- En af konsekvenserne er, at vi kan blive nødt til at indføre betalingsparkering i store dele af Esbjerg, siger formand for teknik- og byggeudvalget i Esbjerg, Søren Heide Lambertsen (S).
Lov rammer skævtMed den nye parkeringslovgivning skal stat og kommune ikke længere dele parkeringsindtægterne lige over, men med 70 procent til staten og 30 procent til kommunerne.
På den måde vil regeringen og Dansk Folkeparti undgå, at kommunerne bruger betalingsparkeringen som en pengemaskine.
Men modsat København, Aalborg og Aarhus Kommuner har ingen af de syd- og sønderjyske kommuner betalingsparkering i dag.
Til gengæld har de p-vagter til at sikre, at folk overholder de tidsbegrænsede pladser.
En løsning, der i dag går i nul.
Derfor kan Esbjerg Kommune nu se frem til et underskud på 750.
000 kroner, fortæller Søren Heide Lambertsen.
- Jeg har forståelse for, at man ikke skal tjene penge på det.
Men at det decideret skal være en ekstra udgift for kommunen, synes jeg ikke er rimeligt.
KL kritiserer den nye p-lovDet er bestemt ikke lige meget, om det er en løsning, der går i nul eller en underskudsforretning for kommunerne at håndtere trafikken i midtbyerne, siger trafikforsker fra Aalborg Universitet Harry Lahrmann.
- Det betyder, at kommunerne ikke har så meget frihed til at fastlægge deres egen parkeringspolitik.
Ikke uden at de skal aflevere en større del til Christiansborg.
Kommunernes Landsforening har, siden at lovforslaget blev vedtaget, kritiseret aftalen, der ifølge KL kommer til at koste kommunerne op mod 350 millioner kroner.
Formand for miljø- og forsyningsudvalget, socialdemokraten Jacob Bjerregaard, fortæller, at mange kommuner vil ligesom Esbjerg ende med et underskud, der kan være svært at dække.
- I virkeligheden går regeringen ind og tager et stort millionbeløb fra kommunerne, som vi selv skal finansiere fra velfærden.
Ekspert: Dårlig idé at droppe p-vagterI dag får Esbjerg Kommune indtægter til parkering via p-bøderne.
Men det er altså ikke nok til at dække underskuddet – derfor overvejer kommunen nu, om de skal erstatte nogle af de tidsregulerede p-pladser med betalingsparkering.
De kommuner, der bliver ramt, kan også forsøge at dække underskuddet ved helt at droppe parkeringskontrollen - men det fraråder Harry Lahrmann på det kraftigste:- Hvis man ikke overvåger de tidsregulerede p-pladser i centrum, vil der jo være nogen, der parkerer hele døgnet, så der ikke er plads til butikkernes kunder.
Økonomi- og indenrigsminister Simon-Emil Ammitzbøll-Bille (LA) har ikke ønsket at stille op til interview, men skriver i en mail, at han mener, at kommunerne bør kunne klare sig med de 30 procent af p-indtægterne, de beholder.
- Hvis de ikke kan finansiere deres p-vagter af de penge, må det være fordi, der ikke er særlig mange, der parkerer ulovligt.
Og så undrer jeg mig over, at de overhovedet har brug for to p-vagter.
Flere andre kommuner i Syd- og Sønderjylland forventer at stå i samme situation som Esbjerg og er nu i gang med at undersøge, hvor meget den nye parkeringslov kommer til at koste hos dem.
FacebookTwitterKopier linkEmner:Simon Emil Ammitzbøll (politiker)|Parkering|Kommunernes Landsforening|Esbjerg Kommune|Esbjerg




https://www.dr.dk/nyheder/kultur/film/anmelder-imponeret-over-lady-gaga-i-hypet-storfilm-men-hun-drukner-i

Af Filmanmelder og vært på FilmlandPer Juul CarlsenFilm og serierAnmelder imponeret over Lady Gaga i hypet storfilm.
Men hun drukner i grædescenerBradley Coopers udgave af klassikeren 'A Star Is Born' kan nu endelig ses i Danmark.
Filmanmelder har det blandet med filmen.
Lady Gaga har tidligere modtaget en Golden Globe for sin rolle i antologi-serien 'American Horror Story'.
Nu er hun klar i sin første hovedrolle på det store lærred - og spås store chancer for en Oscar-nominering.
(© Warner Bros.
Entertainment Inc.
)06.
dec.
2018 kl.
06.
30Bemærk: artiklen er mere end 30 dage gammelLæs opEn stjerne er født.
Smag på den titel.
Det klinger ikke alene af noget så stort som universets fødsel – og meget større bliver det vel ikke – men også af den amerikanske underholdningsindustris storslåede glamour.
Det gjorde det allerede i 1937, da den første 'A Star Is Born' kom op i biograferne.
Det gjorde det også i 1954 og igen i 1976 ved den første og anden genindspilning, og det gør det ikke mindre her i 2018 ved film nummer fire.
'A Star Is Born' er en af de klassiske fortællinger om den amerikanske underholdningsbranche; om stjernen, der forelsker sig i et stortalent og langsomt falmer, mens han hjælper talentet op på stjernehimlen.
I 2018 har den gamle fortælling fået føjet et par ekstra lag til sig.
I 2018-udgaven af 'A Star Is Born' spiller stjernerne Bradley Cooper og Lady Gaga hovedrollerne.
I de tre tidligere udgaver af filmen er rollerne som den fallerede rockstjerne og den upcoming superstjerne blevet spillet af henholdsvis Fredric March og Janet Gaynor (1937), Judy Garland og James Mason (1954) samt Kris Kristofferson og Barbra Streisand (1976).
(Foto: Neal Preston © Warner Bros.
Entertainment Inc.
)Cooper går åbenlyst efter en OscarInstruktøren og den ene hovedrolleindehaver i filmen er Bradley Cooper, der i forvejen befinder sig pænt højt oppe på stjernehimlen som skuespiller efter roller i 'Tømmermænd i Vegas' og 'American Sniper'.
Her rækker han seriøst ud efter stjernerne, så meget at 'A Star Is Born' anno 2018 nærmest ligner en showcase og en 'jeg-vil-da-meget-gerne-have-en-Oscar'-opfordring for Bradley Cooper.
Han synger, spiller spade, drikker sig hammervissen, snøvler som en tyndslidt rockgud, tisser i bukserne, græder så snottet vælter ud og meget mere som rockstjernen Jackson Maine.
A Star Is BornInstruktør: Bradley CooperMedvirkende: Bradley Cooper, Lady Gaga, Sam ElliottPremiere: 6.
decemberMen titlen 'A Star Is Born' kunne også henvise til popfænomenet Lady Gaga, der her springer ud i sin første store filmrolle og gør det med overbevisning.
De store, følelsesladede replikker lyder som plat poplyrik, da hun skal levere dem hen mod slutningen, men i første halvdel af filmen lykkes det hende at gøre servitricen Ally til et troværdigt menneske, en talentfuld sanger og sangskriver, der bare aldrig har fået en chance.
Og da en del af Lady Gagas egen baggrund er skrevet ind i figuren Ally, eksempelvis den store næse, som frøken Gaga har gjort til sit vartegn, fylder popstjernen pludselig rigtig meget i 'A Star Is Born'.
Det er pænt sandsynligt, at både Cooper og Gaga finder sig en flottere plads på stjernehimlen oven på 'A Star Is Born'.
Kammer over i sentimentalt dramaCoopers udgave har ikke samme smukt svungne tematik om stjernesystemet som sine forgængere.
Det kan snildt hænge sammen med, at the entertainment er noget helt andet nu om dage end i Hollywoods storhedstid i 1937 og 1954.
Digital underholdning, især på internettet, har gjort underholdning til et betydeligt mere uoverskueligt fænomen.
Men det kan også skyldes, at Cooper ikke holder igen med virkemidlerne.
Han er bestemt dygtig til at bruge dem.
Især scenerne, hvor han fyrer den af som rockstjerne og senere triller gennem storbyen i sin limousine på jagt efter en brandert, er helt overvældende kraftfulde.
Hollywood-skuespilleren Bradley Cooper springer med 'A Star Is Born' nu også ud som filminstruktør.
Han er i øvrigt allerede i gang med sin næste film, der skal handle om den amerikanske komponist og dirigent Leonard Bernstein.
(Foto: Clay Enos © Warner Bros.
Entertainment Inc.
)Senere fyrer han langt højere op for kærlighedsdramaet, end han behøver, for eksempel i en efterhånden berømt scene, hvor han tisser i bukserne på scenen under en prisceremoni.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Og undervejs bliver den berusende fornemmelse af eventyr, der præger første halvdel af filmen, kasseret til fordel for et sentimentalt drama fyldt med grædescener og pompøs dialog.
Det virker simpelthen ikke nødvendigt for at forstå de to hovedrollers utrolige rejse på stjernehimlen.
Faktisk drukner det dem i standardløsninger, der kunne være hentet fra 717 andre romantiske film.
En, nej to, måske endda tre stjerner er født.
'A Star Is Born' anno 2018 er for meget et remake af noget velkendt til rigtig at gøre en forskel i filmhistorien, men den vil uden tvivl lande tungt på listen over store sællerter i 2018.
Og vi kommer uden tvivl til at høre mere til Bradley Cooper som instruktør.
Og Lady Gaga som skuespiller.
Danmark er et af de sidste lande i verden, hvor 'A Star Is Born' får premiere.
Filmen har været en stor succes i resten af verden, hvor den snart er blandt de 20 mest indtjenende film i år.
(© Warner Bros.
Entertainment Inc.
)FacebookTwitterKopier linkEmner:Lady Gaga (musiker)|Pop og rock|Bradley Cooper (skuespiller)|Vega (spillested)|USA




https://www.dr.dk/nyheder/indland/sort-arbejde-stiger-efter-mange-ars-tilbagegang

IndlandSort arbejde stiger efter mange års tilbagegang- Håndværkerfradraget er ikke nødvendigvis en del af løsningen, lyder det fra professor om sort arbejde.
(Arkiv) Omfanget af sort arbejde er størst i bygge- og anlægsbranchen.
06.
dec.
2018 kl.
06.
42Bemærk: artiklen er mere end 30 dage gammelLæs opI flere år har sort arbejde i Danmark været faldende.
Men den tendens er nu brudt.
En undersøgelse fra Rockwool Fondens Forskningsenhed viser nemlig, at der fra 2016 til 2017 er sket en stigning i aktiviteter på det sorte arbejdsmarked.
Det er dog ikke antallet af personer, som arbejder sort, der er steget.
Tværtimod viser undersøgelsen, at andelen af befolkningen, som udfører sort arbejde, er faldet fra 22,3 til 21,3 procent.
Mest udbredt blandt ungeTil gengæld arbejder de personer, som i forvejen udfører sort arbejde, flere timer end tidligere.
Det får arbejde uden moms og regning til at stige i forhold til det danske bruttonationalprodukt (BNP) fra 1,7 til 2,2 procent.
Mens sort arbejde stadig er mest udbredt blandt de unge, er det ligeledes fortsat bygge- og anlægsbranchen, der har de største problemer.
Læs også:Ikke kun efter fyraften: Virksomheder laver sort arbejde for milliarderOg det bekymrer Bo Sandberg, der er cheføkonom i erhvervsorganisationen Dansk Byggeri.
- Det er bekymrende i en tid, hvor der ellers er meget godt gang i hjulene på det hvide marked.
Derfor skulle man da tro og håbe, at der ikke var så meget tid tilovers til at udføre sort arbejde i fritiden.
Fradrag ændret flere gangeIfølge Bo Sandberg kan en af forklaringerne være, at boligjobordningen, bedre kendt som håndværkerfradraget, er blevet ændret flere gange over de seneste år.
Ordningen blev indført i 2011, men blev blandt andet ændret i 2016-2017, således at der kom mere fokus på energivenlige renoveringer af boligen.
Det betød, at forbrugere i dag kan få fradrag for færre ting, hvilket kan medvirke til, at sort arbejde stiger, mener Bo Sandberg.
Bent Greve, der er professor i samfundsvidenskab ved Roskilde Universitet, mener, at man helt generelt har overvurderet effekten af ordningen.
- Jeg tror, at man har haft en overdreven på tro, at håndværkerfradraget ville få det til at blive mindre, fordi man troede, at man på den måde kunne gøre sort til hvidt.
Og det har man måske også kunnet gøre lidt.
- Men det ændrer jo ikke på, at nogle synes, at de stadig har et vist økonomisk incitament for at gøre det, siger han.
Derfor mener Bent Greve ikke, at håndværkerfradraget nødvendigvis er en del af løsningen.
I stedet mener han, at man skal have mere fokus på at øge kontrollen med sort arbejde.
/ritzau/FacebookTwitterKopier linkEmner:Bygge- og anlægsvirksomhed|Sort arbejde|Dansk Byggeri|Roskilde Universitet|Bent Greve (professor)




https://www.dr.dk/nyheder/viden/kroppen/plantefars-er-bedre-klimaet-men-er-det-sundt-dig

Klimatopmødet COP24Se temaKroppenPlantefars er bedre for klimaet – men er det sundt for dig?
Proteinerne er plantebaseret, men hvis du tror, at de primært består af hele grøntsager, så tager du fejl, siger ekspert.
- Plantefars er en glimrende måde at indføre et kødfrit måltid, der hvor man ellers ville bruge hakket oksekød.
Man behøver ikke at lave væsentligt om på sine madvaner og behøver ikke skulle sætte sig ind i nye retter eller jonglere med kikærter for at spise kødfrit, siger Sisse Fagt, DTU.
Af Emilie Aagaard06.
dec.
2018 kl.
06.
31Bemærk: artiklen er mere end 30 dage gammelLæs opVi skal spise mindre rødt oksekød - for klimaets skyld.
Det er en besked, vi hører igen og igen.
Fra politikere, debattører, forskere.
Og så er plantefars jo en oplagt mulighed.
Har man dyreetiske kvaler, kan det også være en grund til at vælge en plantebaseret fars frem for kød.
Men det er hverken klima eller dyreetik, denne artikel handler om.
- Overordnet set er de ikke sundere end hakket oksekød.
Men heller ikke nødvendigvis mindre sunde.
Proteinkilden er plantebaseret, men hvis du tror, at du spiser grøntsager, så tager du fejl.
Sisse Fagt, DTUArtiklen ser på, om plantefars er et ernæringsmæssigt sundt alternativ til hakket oksekød for en gennemsnitsdansker, der ellers spiser varieret, og ikke lider af nogle former for fødevareallergi.
- Overordnet set er det ikke sundere end hakket oksekød.
Men heller ikke nødvendigvis mindre sundt, siger Sisse Fagt, som forsker i sundhed og ernæring på DTU.
Men produkterne svarer ikke ernæringsmæssigt til kød - de indeholder fx andre typer protein og mere kulhydrat, understreger Lars Ove Dragsted, som er professor i ernæring på Københavns Universitet.
Det er ikke kød - og heller ikke grøntsagerVi har set på tre typer plantefars, som forsøger at ligne hakket oksekød, og som sælges i størstedelen af de danske supermarkeder: Alimentum Plantefars, Naturli’ Hakket og Naturli’ Fars.
Tre typer plantefars under lupI artiklen ser vi på ingredienslisten i tre produkter.
De er udvalgt, fordi de alle er alternativer til hakket oksekød – og forsøger i konsistens og udseende at ligne hakket oksekød.
Der er tale om følgende tre produkter:- Alimentum Plantefars, sælges i bl.
a.
SuperBrugsen, Kvickly og Irma.
- Naturli’ Hakket, sælges i bl.
a.
Netto, Bilka og Føtex.
- Naturli’ Fars, sælges i bl.
a.
Rema1000.
Der findes en række andre typer plantefars, som er mindre fokuseret på at ligne oksekød, ofte baseret på kikærter.
De er ikke under lup i denne artikel.
- Proteinkilden er plantebaseret, men hvis du tror, at du spiser grøntsager, så tager du fejl, siger Sisse Fagt.
Hun henviser til, at der i plantefars er meget små mængder grøntsager, fordi man ikke har brugt hele ærter eller bønner, men taget proteindelen fra bælgfrugterne.
Sammenligner Lars Ove Dragste indholdet i de plantebaserede produkter med hakket oksekød med et fedtindhold på 8-12 procent, ser han både fordele og ulemper.
- De har en lidt lavere fedtprocent – som magert oksekød – men til gengæld indeholder de flere kulhydrater – især stivelse – lidt som hvidt brød, siger han.
Plantefars er mere populært end forventetCoop og Salling Group introducerede næsten samtidigt hver sin version af et kødfrit alternativ til hakket oksekød i januar.
Salget er gået godt.
- Vi oplevede en stor interesse, lige da vi introducerede plantefars.
Vi så derefter et fald, der fortsatte ind til sommerferien, og siden sommerferien har vi igen oplevet, at salget stiger, fortæller Lars Aarup fra Coop Analyse.
Læs også:Klimaforsker spiser ikke oksekød: ”Man behøver ikke være hellig omkring det”Også Naturli’, producenten bag to andre store plantefars-tilbud, har oplevet en stor interesse for alternativerne til hakket kød.
Mangler ordentlige undersøgelserProdukterne er altså populære, men er de også sunde?
Lars Ove Dragsted fra Københavns Universitets svar er, at vi ikke rigtig kender konsekvenserne af at erstatte hakket oksekød med plantefars.
- Vi kan godt se på indholdsfortegnelsen og forsøge at gætte, hvordan det påvirker vores sundhed, men det har vist sig ofte at være svært.
Der er ikke lavet nogle ordentlige, store undersøgelser af sundhedseffekterne, så vi ved faktisk ikke, hvordan det her produkt påvirker for eksempel overvægt og hjertekar-systemet på lang sigt.
Jeg ser det som et spændende nyt produkt.
Og det er svært at efterligne kød, så der er stadig plads til forbedring.
Lars Ove Dragsted, KUHan vurderer ud fra indholdsfortegnelsen, at det kan gå begge veje.
- Det er ikke dårlige produkter overordnet set.
Men i kød er der proteiner af meget høj kvalitet, og det er svært helt at opnå i et kødfrit produkt.
Men i plantefars er der også meget protein, fra fx soja og gluten, som er udmærket.
Vær opmærksom på B12Lars Ove Dragsted understreger, at hvis du erstatter noget af dit kødforbrug med plantefars, vil det have en meget lille – hvis overhovedet nogen – betydning for din samlede sundhed.
Anderledes kan det stå til, hvis du erstatter hele dit kødforbrug med plantefars.
- Man kan sagtens lade være med at spise kød.
Men hvis man erstatter hele sit kødforbrug med plantefars, skal man være opmærksom på, om man får nok af de mineraler og vitaminer, der især findes i kød.
B12, jern og D-vitamin, for eksempel, siger Sisse Fagt fra DTU.
Og netop i forhold til vitaminer er produkterne lidt forskellige.
Alimentum Plantefars er det eneste produkt, hvor der er tilsat B12.
Naturli’ Fars er anderledesDe tre produkter minder ellers om hinanden i udseende.
Men på ingredienslisten er der altså små forskelle at spore.
For eksempel er Naturli’s produkter veganske, mens Plantefars, som sælges i Coops butikker, er vegetarisk - det indeholder æggehvide.
Naturli’s Fars adskiller sig desuden fra de to andre produkter, fordi det er lavet på ærteprotein, ikke sojaprotein.
- Og det kan være positivt, da sojabønner indeholder hormonlignende stoffer, siger Sisse Fagt fra DTU.
Sojabønner er normalt ikke noget, man skal være bekymret over, men kvinder med fx brystkræft skal undgå, at det bliver en daglig kilde til protein, skriver Kræftens Bekæmpelse på deres hjemmeside.
Lars Ove Dragsted mener dog, at netop ærtebaserede Naturli' Fars er lidt ringere, hvis man ser på den ernæringsmæssige sammensætning.
- Det har flere mættede fedtsyrer og et væsentligt lavere proteinindhold.
Tilsat fedt og saltKøer bøvser og prutter methan, som er en meget potent drivhusgas.
Derfor hilser klimaforskere ofte alternativer til det røde kød velkomment.
Generelt mener Sisse Fagt, at man skal være opmærksom på, at produkterne, modsat hakket kød, er saltet.
- Der er relativt meget salt i.
Men man salter jo typisk også selv en hakkebøf.
Så her skal man nok bare vide, at man selv skal salte produktet mindre, end hvis det var oksekød, siger Sisse Fagt.
Store mængder kød – især meget forarbejdet eller hårdt stegt kød – er blevet sat i forbindelse med øget risiko for en visse kræftformer.
Men kød indeholder også mange gode proteiner.
Så det kommer an på, hvordan man ellers spiser.
Lars Ove Dragsted, KUEn anden ting, man skal være opmærksom på i tilberedningen, er, at der er tilsat plantefedt, fx kokosolie, i alle tre produkter.
Derfor er det ikke nødvendigt at bruge olie til stegningen, fortæller Henrik Lund, CEO i Naturli’.
- Kokosolien i farsen frigives ved opvarmning, siger han.
Glimrende måde at indføre et kødfrit måltidSamlet set vurderer Lars Ove Dragsted, at man helt trygt kan erstatte noget af sit kødforbrug med plantefars.
- Jeg ser det som et spændende nyt produkt.
Men det er svært at efterligne kød, så der er stadig plads til forbedring, siger Lars Ove Dragsted fra KU.
Også Sisse Fagt fra DTU mener, at produkterne kan noget, hvis man tager dem for hvad de er - nemlig et klimavenligt alternativ til rødt kød.
- Plantefars er en glimrende måde at indføre et kødfrit måltid på, der hvor man ellers ville bruge hakket oksekød.
Man behøver ikke at lave væsentligt om på sine madvaner og behøver ikke skulle sætte sig ind i nye retter eller jonglere med kikærter for at spise kødfrit, slutter hun.
FacebookTwitterKopier linkEmner:Fødevarer|Danmarks Tekniske Universitet|Københavns Universitet|Ernæring|Coop




https://www.dr.dk/nyheder/regionale/hovedstadsomraadet/hjertesyge-lizzi-kan-ikke-faa-vished-politikere-vil-kun

SundhedsplatformenSe temaKøbenhavnHjertesyge Lizzi kan ikke få vished: Politikere vil kun undersøge it-fejl et halvt år tilbage Lizzi Collin kan ikke få svar på, hvorfor Sundhedsplatformen udskrev dobbeltdosis hjertemedicin til hende for over et år siden.
Lizzi Collin er frustreret over, at hun ikke kan få vished om den fejl, som betød, at hun fik udskrevet dobbeltdosis af sin hjertemedicin i august 2017.
 DR)Af Line Gudnitz Baun og Marcel Mirzaei-Fard06.
dec.
2018 kl.
06.
01 | opdateret 06.
dec.
2018 kl.
07.
13Bemærk: artiklen er mere end 30 dage gammelLæs opLizzi Collin fra Albertslund bladrer igennem sine papirer med oversigt over sin medicin fra 2017.
Med en grøn overstregningstusch har hun markeret sin hjertemedicin og med blå kuglepen har hun lavet en rettelse i antallet af tabletter, hun skal tage.
Der er nemlig noget i oversigten, der ikke stemmer.
Der kan jo gå mange rundt, som har fået behandling lige så tidligt som mig, der har fået noget medicin, som de ikke skulle have.
Hvad med dem?
Lizzi Collin, hjertepatient69-årige Lizzi Collin har i længere tid taget hjertemedicin, men efter en indlæggelse mod forstoppelse i august 2017 på Hvidovre Hospital fandt hun ud af, at der var noget helt galt.
- Jeg var inde og kigge på medicinkortet og kunne se, at de havde ændret min hjertemedicin til dobbeltdosis, fortæller Lizzi Collin.
Da Lizzi Collin opdagede fejlen, tog hun kontakt til hospitalet, men sundhedspersonalet kunne ikke gøre hende klogere på, hvorfor der var udskrevet for høje doser medicin til hende.
- Jeg fik et nydeligt svar tilbage: Det kunne man ikke rigtig forklare, siger Lizzi Collin.
- Hvad med de andre patienter?
Siden har det vist sig, at flere tusinde patienter i Region Hovedstaden og Sjælland har fået doseret forkerte mængder medicin på grund af en fejl i det udskældte it-system Sundhedsplatformen.
Lizzi Collin mener, hun har krav på at vide, om det også var den it-fejl, der førte til fejldoseringen af hendes medicin.
Men svaret blafrer i vinden.
Det mener partierne i Region HovedstadenSkal undersøgelsen af fejldoseringerne i Sundhedsplatformen gå længere end et halvt år tilbage?
Socialdemokratiet (13): NejVenstre (6): JaKonservative (5): JaEnhedslisten (4): NejRadikale Venstre (3): NejSF (3): NejDansk Folkeparti (3): JaAlternativet (2): NejLiberal Alliance (2): JaTallet i parentesen angiver mandattallet i Regionsrådet.
Dansk Folkeparti, Konservative og Liberal Alliance har stillet forslag om at undersøge samtlige patienter, der er ramt af fejlen.
Forslaget skal diskuteres på regionsrådsmødet 18.
december.
For selvom it-fejlen har eksisteret siden Sundhedsplatformen blev indført i Region Hovedstaden for to et halvt år siden, så afviser et flertal i regionsrådet at undersøge patienter, som ligger mere end et halvt år tilbage.
Det viser en rundringning, som DR P4 København har foretaget til medlemmer af regionsrådet.
Dermed kan Lizzi Collin ikke få vished for, om hun er omfattet af fejlen, og de af hendes medpatienter, der er kommet til at tage forkerte mængder medicin, kan ikke få at vide, om fejlmedicineringen har haft konsekvenser for deres helbred.
Og det vækker vrede hos Lizzi Collin:- Der kan jo gå mange rundt, som har fået behandling lige så tidligt som mig, der har fået noget medicin, som de ikke skulle have.
Hvad med dem?
, lyder hendes retoriske spørgsmål.
Uenighed i regionsrådetChristina Dal Thrane, som sidder i regionsrådet for Venstre, deler Lizzi Collins bekymring.
- Der er slet ikke skyggen af tvivl om, at vi skal gå helt tilbage, til da vi begyndte med Sundhedsplatformen, for at sikre, at der ikke er sket graverende fejl på området, siger Christine Dal Thrane, som også er medlem af Sundhedsudvalget.
Hun fortsætter:Der skal ikke sidde nogen patienter rundt om i regionen, som lige pludselig finder ud af, at de gennem lang tid har gået og taget en dobbelt dosis.
Christine Dal Thrane (V), sundhedsudvalget i Region H- Der skal ikke sidde nogen patienter rundt om i regionen, som lige pludselig finder ud af, at de gennem lang tid har gået og taget en dobbelt dosis, så vi skal naturligvis helt tilbage til starten, siger hun.
De røde partier, som har flertal i regionsrådet, afviser at gå længere tilbage end et halvt år.
- Der har jo været faglige eksperter i vores akutte patientsikkerhedsteam, som har siddet og vurderet alle sagerne et halvt år tilbage, og de har ikke fået grundlag for at gå længere tilbage, så det bakker vi op om, siger Lars Gaardhøj, som er gruppeformand for Socialdemokratiet i Region Hovedstaden.
Professor: Det kan være livsfarligtLizzi Collins hjertemedicin hedder Isoptin Retard, og det er medicin, som typisk bruges til patienter med for hurtig hjerterytme, fortæller Gunnar Gislason, der er forskningschef i Hjerteforeningen og professor i hjertesygdomme ved Københavns Universitet.
Hvis Lizzi Collin havde taget for meget af medicinen, så kunne det give alvorlige bivirkninger, siger han.
- Hun ville kunne få en langsom hjerterytme.
Der kunne komme pauser i hjerterytmen, blodtrykket falder, og man kan risikere at få så langsom hjerterytme, at man besvimer, siger Gunnar Gislason.
- Hos nogle personer, som er meget følsomme over for medicin, så kunne en enkelt tablet mere have givet alvorlige symptomer, siger Gunnar Gislason og fortsætter:- Hvis man får påvirket hjerterytmen, så kan det i yderste konsekvens være livsfarligt, siger han.
Læs også:Sundhedsplatformen: Region advaret om receptfejl knap fire måneder, før den blev rettetHeldigvis vidste Lizzi Collin, hvilken dosis hun skulle have, så hun tog aldrig det, der stod på pilleglasset og medicinlisten.
Alligevel vil hun gerne vide, hvad der har forårsaget fejlen, ligesom hun mener, at alle de andre patienter har ret til at få vished.
Og Lizzi Collin forstår ikke, hvorfor det politiske flertal i Region Hovedstaden ikke ønsker det samme.
- Jeg synes ikke, de har behandlet det her seriøst, mener hun.
Regionsrådsformand Sophie Hæstorp Andersen (S) har ikke ønsket at stille op til interview, men siger i et skriftligt svar, at hun gerne tager debatten, når det bliver taget op i regionsrådet, men at hun som udgangspunkt mener, "at beslutningen om, hvor lang tid tilbage regionen skal undersøge receptfejl, bør bero på den sundhedsfaglige vurdering, som det akutte patientsikkerhedsteam har lavet.
"FacebookTwitterKopier linkEmner:Sophie Hæstorp (politiker)|Hjertekarsygdomme|Medicin|Region Hovedstaden|Sjælland




https://www.dr.dk/nyheder/kultur/koreansk-boyband-stod-bag-det-mest-populaere-tweet-i-2018

KulturKoreansk boyband stod bag det mest populære tweet i 2018Det mest likede tweet i år blev slået op af BTS, mens det mest brugte hashtag var #nowplaying, viser rapport.
Det sydkoreanske boyband BTS har mange millioner følgere på Twitter og stod i år bag det mest populære tweet på det sociale medie.
(Arkivfoto) 06.
dec.
2018 kl.
05.
39 | opdateret 06.
dec.
2018 kl.
10.
51Bemærk: artiklen er mere end 30 dage gammelLæs opIgen i år har Twitter været stedet, hvor millioner af mennesker fra hele verden har delt deres meninger, ført kampagner og diskuteret.
Nu går 2018 på hæld, og Twitter har i den forbindelse offentliggjort en række tal og tendenser fra året, der gik på, det populære sociale medie.
De tre mest anvendte hashtags på verdensplan var #nowplaying, #newprofilepic og #bbb18 (showet Big Brother på brasiliansk tv, red.
).
Desuden er gif-filer populære som aldrig før.
Flere end 500 millioner gif-filer blev således postet på Twitter i 2018.
Det svarer til 1,6 millioner om dagen eller flere end 1000 i minuttet.
'Kiki Challenge'Det sydkoreanske boyband BTS, der har flere end 17 millioner følgere på Twitter, var også med på den virale bølge i år.
"Kiki Challenge", der er boybandets udgave af den populære udfordring "In My Feelings Challenge", blev det mest likede Tweet i 2018.
Udfordringen går ud på, at folk fra hele verden hopper ind og ud af deres kørende biler for at danse til den amerikanske rapper Drakes sang "In My Feelings".
Læs også:Slår Taylor Swift-rekord: Video med koreansk boyband vist 45 millioner gangeDet næstmest likede opslag på Twitter i 2018 kom fra USA's tidligere præsident Barack Obama, hvor han roser ungdommens politiske engagement.
Den mest aktive dag på Twitter i 2018 var den 25.
februar, hvor der var afslutningsceremoni for vinter-OL.
/ritzau/FacebookTwitterKopier linkEmner:Barack Obama (politiker)|Twitter|USA|Pop og rock|De Olympiske Lege




https://www.dr.dk/nyheder/udland/ukraines-fladechef-tilbyder-sig-selv-anholdt-mandskab

UdlandUkraines flådechef tilbyder sig selv for anholdt mandskabFlådechefen siger, at han er villig til at bytte plads med besætningsmedlemmer, der er tilbageholdt i Rusland.
(Arkiv) Chefen for Ukraines flåde, admiral Ihor Vorontjenko, siger til Bild, at han ønsker at bytte plads med 24 besætningsmedlemmer.
)06.
dec.
2018 kl.
05.
40Bemærk: artiklen er mere end 30 dage gammelLæs opI konflikten mellem Rusland og Ukraine tilbyder chefen for den ukrainske flåde sig selv i bytte for 24 besætningsmedlemmer, som tilbageholdes i Rusland.
- Det knuser mit hjerte at se mine soldater være ulovligt tilbageholdt af Rusland, siger admiral Ihor Vorontjenko til den tyske avis Bild torsdag.
Han siger, at han er villig til at blive fængslet i Rusland, mod at præsident Vladimir Putin løslader de 24 mænd.
Besætningsmedlemmerne står over for en retssag i Rusland og risikerer lange fængselsstraffe for at have krænket den russiske grænse.
Strid om KertjstrædetTilbuddet fra Ukraines flådechef er seneste udvikling i den igangværende konflikt mellem Ukraine og Rusland.
Konflikten blev optrappet yderligere i forrige weekend, da den russiske flåde opbragte tre ukrainske krigsskibe i Kertjstrædet og anholdt adskillige besætningsmedlemmer.
Strædet forbinder Asovhavet og Sortehavet.
En af Ukraines vigtigste eksporthavne ligger ved Asovhavet og kan kun nås via det omstridte stræde ved Krim-halvøen.
Læs også:Ukraine lukker grænsen for alle russiske mændSiden Rusland annekterede den ukrainske halvø Krim i 2014, har russerne anset halvøen som russisk område.
Vil bede Merkel om hjælpTil Bild siger en mor til en af de anholdte ukrainske besætningsmedlemmer, at flere af de tilbageholdte ukraineres mødre vil bede den tyske kansler, Angela Merkel, om hjælp.
- Vi håber, at hun (Angela Merkel, red.
) vil hjælpe vores sønner, og at de langt om længe får lov til at komme hjem.
Derfor vil vi skrive et brev til hende, siger kvinden til Bild.
Tirsdag oplyste den ukrainske minister for infrastruktur, Volodymyr Omelyan, at ukrainske skibe igen kan sejle ind i Kertjstrædet.
- Skibene bliver stoppet og tjekket af Rusland - som tidligere - men trafikken er delvist genetableret, sagde ministeren.
Efter annekteringen af Krim har Rusland bygget en bro over Kertjstrædet, og dermed er det blevet lettere for russerne at blokere Ukraines adgang til Asovhavet.
/ritzau/dpaFacebookTwitterKopier linkEmner:Angela Merkel (politiker)|Rusland|Ukraine|Vladimir Putin (politiker)|Flåde




https://www.dr.dk/nyheder/viden/klima/ny-rapport-verdens-co2-udledning-har-aldrig-vaeret-hojere

Klimatopmødet COP24Se temaKlimaNy rapport: Verdens CO2-udledning har aldrig været højereMens der holdes COP24-møde, viser en rapport, at CO2-udledningerne stiger markant og når faretruende højder.
Mens forhandlere er samlet til klimamøde i Katowise, Polen, fastslår en ny rapport, at verdens CO2-udledning i 2018 vil overgå alle andre år.
)06.
dec.
2018 kl.
05.
51Bemærk: artiklen er mere end 30 dage gammelLæs opDen fornyede globale vækst driver CO2-udledningerne til faretruende højder.
2018 slutter således med den største vækst i de globale udledninger i årevis.
Året peger dermed på en udvikling direkte væk fra klimamålene i Parisaftalen.
Det konkluderer 76 forskere fra 15 lande i en omfattende analyse, Global Carbon Budget 2018, offentliggjort onsdag aften.
Imens forhandler repræsentanter for alverdens regeringer klimastrategier på COP24-mødet i Katowice, Polen.
Det skriver Information.
Det er krystalklart, at verden foreløbig svigter sin forpligtelse til at rette ind.
Glen Peters, forskningsdirektør, CICERO- Væksten i det globale energibehov løber fra indsatsen for CO2-reduktion, advarer forskningsholdets leder, professor Corinne Le Quéré.
Hun er direktør for det britiske Tyndall Centre for Climate Change Research.
Kurven var næsten knækketAnalysens konklusion kommer som et alvorligt tilbageslag for den internationale klimaindsats.
Fra 2014 til 2016 så det ud, som om verden omsider var ved at have knækket CO2-kurven med årlige vækstrater for udledningen omkring nul.
Men sidste år begyndte stigningen imidlertid igen med en vækstrate på 1,6 procent.
Og i den nye analyse spår forskerne en global CO2-vækst for 2018 på hele 2,7 procent fra den fossile energisektor og industrien.
Læs også:FN's klimachef advarer COP24: Truslen har aldrig været størreDenne vækstrate betyder, at udledningerne i år bliver de største i målingernes historie.
- Væksten i udledninger i 2017 kunne opfattes som en engangshændelse, men vækstraten for 2018 er endnu højere, siger Glen Peters til Information.
Han er forskningsdirektør ved det norske forskningscenter CICERO og en af analysens forfattere.
- Det er krystalklart, at verden foreløbig svigter sin forpligtelse til at rette ind på en kurs, der er i pagt med målene i Parisaftalen fra 2015.
Udledninger skal reduceres med fem procentDen seneste rapport fra FN's klimapanel, IPCC, fastslog, at de globale CO2-udledninger skal være halveret i 2030, hvis der stadig skal være en rimelig chance for at bremse opvarmningen til 1,5 grader.
Det indebærer, at udledningerne fra nu burde reduceres med fem procent eller mere hvert år - i stedet er der altså en aktuel stigningstakt omkring 2,7 procent.
/ritzau/FacebookTwitterKopier linkEmner:Intergovernmental Panel on Climate Change|Luftforurening|Polen|Virksomhedsøkonomi|Forenede Nationer




https://www.dr.dk/nyheder/udland/amerikanske-militaerfly-styrter-under-ovelse-ud-japan

UdlandTo amerikanske militærfly styrter under øvelse ud for JapanSeks personer meldes savnet, efter at to fly fra den amerikanske flåde er styrtet under en militærøvelse.
06.
dec.
2018 kl.
02.
34Bemærk: artiklen er mere end 30 dage gammelLæs opTo fly fra den amerikanske flåde er sent onsdag aften dansk tid styrtet ned under en øvelse ud for Japans kyst.
Seks personer meldes savnet, oplyser embedsmænd ifølge nyhedsbureauet Reuters.
Der skulle være tale om et F-18-kampfly og et brændstoffly, der var involveret i et "uheld".
Det skriver flåden i en kort pressemeddelelse ifølge nyhedsbureauet AFP.
Uheldet fandt sted omkring klokken to natten til torsdag lokal tid.
Der er nu iværksat en eftersøgning efter de savnede besætningsmedlemmer fra de to fly.
- De var i gang med en almindelig, planlagt træningsøvelse, da uheldet fandt sted, står der i flådens pressemeddelelse.
Amerikanske medier skriver, at der var to om bord på F-18-flyet og fem på brændstofflyet.
En talsmand for det japanske forsvar oplyser, at en person er blevet reddet i live.
Eftersøgningen af de øvrige seks fortsætter torsdag.
- Vi er taknemmelige for Japans maritime forsvarsstyrkers indsats, da de reagerede omgående med en eftersøgnings- og redningsaktion, skriver den amerikanske flåde i en meddelelse.
De to fly var lettet fra en base i Iwakuni i det sydlige Japan.
Det er fortsat uklart, hvad der førte til styrtet.
Det amerikanske militær har omkring 50.
000 soldater og militærpersonel udstationeret i Japan.
I november styrtede et amerikanske kampfly ned i havet ud for øen Okinawa i det sydlige Japan.
Her blev to besætningsmedlemmer reddet i live.
Det amerikanske militær har også oplevet flere problemer med sine såkaldte Osprey-helikoptere, der opererer i området.
Således har de været involveret i en række nødlandinger og et dødeligt styrt, og stumper fra en Osprey-helikopter er også faldet ned på jorden ved en japansk skole.
Det har ført til spændinger mellem USA og Japan, der ellers er tætte allierede.
Japanere, der bor tæt på amerikanske baser, har således demonstreret imod USA's brug af Osprey-helikoptere.
/ritzau/FacebookTwitterKopier link




https://www.dr.dk/nyheder/udland/huaweis-finansdirektor-er-anholdt-i-canada

HuaweiSe temaUdlandHuaweis finansdirektør er anholdt i CanadaFinansdirektøren skal nu udleveres til USA, hvor Huawei-udstyr ses som en sikkerhedsrisiko.
Huaweis finansdirektør, Wanzhou Meng, er anholdt i Canada.
06.
dec.
2018 kl.
02.
31 | opdateret 06.
dec.
2018 kl.
06.
51Bemærk: artiklen er mere end 30 dage gammelLæs opDen kinesiske teknikgigant Huaweis finansdirektør Wanzhou Meng er blevet arresteret i Canada.
Det sker med henblik på at udlevere direktøren til USA, skriver flere internationale medier, blandt andre BBC.
- Wanzhou Meng blev arresteret i Vancouver den 1.
december.
Hun er efterlyst til udlevering til USA, og en kautionshøring er sat til fredag.
- Da der er et forbud mod oplysninger, kan vi ikke oplyse mere på dette tidspunkt, siger talsmand for det canadiske justitsministerium Ian McLeod til canadiske Globe and Mail.
En kontroversiel mobilgigantHuawei er i dag en gigantisk virksomhed, der sælger produkter og services i 170 lande verden over.
Huaweis kerneaktiviteter er fremstilling af telekommunikationsnetværk, services for virksomheder og myndigheder og fremstilling af blandt andet mobiltelefoner og tablets.
Tidligere har Australien, USA og Canada blacklistet selskabet, af frygt for at den kinesiske stat eller andre aktører kan anvende Huaweis netværk til cyber-spionage.
Huawei har afvist alle disse påstande og understreget, at selskabet er uafhængigt af myndighederne og ikke driver spionage.
I 2013 indgik TDC en aftale med Huawei, som fra i år opbygger og driver det største og vigtigste mobilnetværk i Danmark, TDC's avancerede 4G-netværk.
I 2018 har USA lagt pres på sine allierede for ikke at købe Huaweis produkter til kritisk it-infrastruktur, da selskabets forbindelser til Kina anses for at være en sikkerhedsrisiko.
Kilde: RitzauWanzhou Meng er ikke bare finansdirektør i Huawei.
Hun er også næstformand i selskabets bestyrelse og datter til grundlæggeren, Ren Zhengfei.
Efterforskning siden 2016Huawei er hurtigt blevet en af verdens største producenter af smartphones og er et af de største selskaber i Kina.
Amerikanske myndigheder har siden 2016 efterforsket, om Huawei har omgået sanktioner mod Iran ved at videresælge udstyr fra den amerikanske virksomhed Hewlett-Packard, HP, til landet.
Det skulle være sket via selskabet Skycom, hvor Wanzhou Meng var bestyrelsesmedlem.
Meng blev sat i forbindelse med det muligt sanktionsbrud helt tilbage i 2013, skrev Reuters dengang.
USA lægger presAnholdelsen kommer ikke bare oven i, at Kina og USA har en større handelskonflikt.
Den kommer samtidigt med, at USA har presset sine allierede til ikke at købe it-udstyr fra Huawei.
Læs også:Trump blokerer for handel med Huawei i USADet sker, fordi udstyr fra Huawei bliver anset som en stor sikkerhedsrisiko, hvis det bliver implementeret dybt i landes it-infrastruktur.
- Kina kan presse kinesiske producenter til at modificere deres produkter til at underpræstere eller stoppe, facilitere spionage og på anden måde kompromittere tilliden, integriteten eller tilgængeligheden, har chefen for Storbritanniens efterretningstjeneste MI6, Alex Younger, tidligere sagt ifølge Reuters.
Huawei er en af de største leverandører af udstyr til mobilnetværk for TDC.
/ritzau/DR NyhederFacebookTwitterKopier linkEmner:Huawei|Hewlett-Packard|USA|Kina|Forbrugerelektronik




https://www.dr.dk/nyheder/udland/trods-manglende-beskyttelse-tusinder-af-syriske-flygtninge-vender-hjem-i-busser

Krigen i SyrienSe temaUdlandTrods manglende beskyttelse: Tusinder af syriske flygtninge vender hjem i busserSyriske flygtninge fra nabolandene vender hjem efter år på flugt.
FN advarer om, at situationen i landet stadig er usikker.
Syriske flygtninge venter på at komme ombord i busserne, der fragter dem til Syrien.
Når de først krydser grænsen, kan de ikke vende tilbage til Tyrkiet i fem år.
(Foto: Michael S.
Lund)Af DR’s mellemøstkorrespondent Michael S.
Lund06.
dec.
2018 kl.
07.
06Bemærk: artiklen er mere end 30 dage gammelLæs opDet er en enkeltbillet uden mulighed for at vende tilbage.
Alligevel har tusinder af syriske flygtninge i Tyrkiet taget imod et tilbud om at vende hjem efter årevis med borgerkrig i deres hjemland.
- Alene i år er 3.
500 taget afsted her fra vores bydel, og jeg regner med, at tallet bliver langt højere næste år, siger Ali Murat Alatepe, der er borgmester i Istanbul-bydelen Esenyurt, der arrangerer hjemture for flygtningene.
I Libanon arrangerer de lokale myndigheder også busture for flygtninge, der ønsker at tage tilbage til Syrien.
Millioner er flygtetIfølge FN lever 5,6 millioner syriske flygtninge i nærområderne til Syrien.
Det største antal bor i Tyrkiet, Libanon og Jordan.
Ifølge FN er omkring 40.
000 vendt frivilligt hjem i år.
Ifølge Tyrkiet og Libanon er tallene dog langt større.
Hvor mange, der rent faktisk har taget imod tilbuddet, er usikkert.
Ifølge de tyrkiske myndigheder er 260.
000 syrere vendt hjem de seneste to år, mens Libanons sikkerhedsmyndigheder siger, at over 80.
000 er vendt hjem fra landet alene i år.
Færre kampe i SyrienFN’s flygtningeorganisation, UNHCR, der står for at registrere syriske flygtninge, har dog kun registreret, at cirka 40.
000 er vendt hjem fra nabolandene i år og kan ikke vurdere, om de andre tal er mere korrekte.
- Vores statistikker er baseret på, hvad vi selv kan monitorere og bekræfte, siger Andrej Mahecic, der er talsmand for UNHCR.
- Vi forbedrer hele tiden vores metoder til at overvåge hjemvendelser, ikke mindst så vi kan få en bedre sammenligning af de tal, der bliver samlet ved grænserne, hvor vi har varierende grader af adgang, siger han.
Det seneste år har det syriske styre generobret store dele af landet, og der er derfor kampe og frontlinjer færre steder.
Der er stadig kampe blandt andet med Islamisk Stat-gruppen i det østlige Syrien og omkring den oprørskontrollerede Idlib-provins i Nordsyrien, men i mange andre dele af landet er der ingen direkte kamphandlinger.
FN: Situation er stadig usikkerMange flygtninge, DR har talt med, tør dog ikke vende hjem.
Enten fordi de frygter at blive fængslet eller indrulleret i den syriske hær, eller fordi deres hjembyer er ødelagte.
Fra FN’s side opfordrer man heller ikke syriske flygtninge til at vende hjem.
- Dem, der frivilligt ønsker at vende hjem, støtter vi så godt, vi kan.
Men vi er ikke i en fase, hvor vi kan organisere hjemrejser eller opfordre til det, siger UNHCR-talsmand Andrej Mahecic.
- Mange flygtninge er bekymrede for juridisk, fysisk og materiel beskyttelse, og det skal løses, før de vil vende hjem i stort omfang, siger han.
Professor: Flertallet vil ikke vende hjemI Tyrkiet advarer eksperter også om at tro, at landets mange millioner syriske flygtninge snart vil vende hjem.
- Selv hvis de højeste tal passer, så er det stadig en meget lille del af de syriske flygtninge her i landet, der vender hjem, siger professor Murat Erdogan, der forsker i migration ved det Tyrkisk-Tyske Universitet i Istanbul.
- Jeg tror, flertallet vil ende med at blive i Tyrkiet i lang tid, fordi situationen er usikker mange steder i Syrien, og fordi økonomien er bedre her, siger han.
Ifølge FN er der i dag registreret 3,6 millioner syriske flygtninge i Tyrkiet.
Meningsmålinger viser, at det store flertal af dem gerne vil vende hjem, hvis sikkerheden og levevilkårene gør det muligt.
FacebookTwitterKopier linkEmner:Islamisk Stat|Flygtninge og asylansøgere|Forenede Nationer|Syrien|Tyrkiet




https://www.dr.dk/nyheder/udland/trods-faerre-frontlinjer-i-syrien-der-doer-stadig-over-100-civile-om-maaneden

Krigen i SyrienSe temaUdlandTrods færre frontlinjer i Syrien: Der dør stadig over 100 civile om månedenEt stigende antal flygtninge vender hjem til Syrien.
Men det betyder ikke, at borgerkrigen er forbi.
En kvinde ses her på en kirkegård i Qamishly, der ligger i det nordøstlige Syrien.
Selvom krigen i Syrien ikke får så meget opmærksomhed længere, er den endnu ikke slut.
Af Jakob Vinde Larsen06.
dec.
2018 kl.
07.
07Bemærk: artiklen er mere end 30 dage gammelLæs opKufferter bliver pakket.
Der bliver taget afsked med venner og bekendte.
Og kursen bliver sat mod det borgerkrigsramte Syrien.
Det er kendsgerningen for tusinder af syriske flygtninge, som nu vender tilbage til hjemlandet.
Antallet vokser, og mange tager afsted med et håb om, at en tilværelse i Syrien er bedre end livet i en flygtningelejr i et naboland.
Millioner er flygtetIfølge FN lever 5,6 millioner syriske flygtninge i nærområderne til Syrien.
Det største antal bor i Tyrkiet, Libanon og Jordan.
Ifølge FN er omkring 40.
000 vendt frivilligt hjem i år.
Ifølge Tyrkiet og Libanon er tallene dog langt større.
Men betyder det, at den syv år lange borgerkrig er ved at slutte?
Nej, fastslår DR’s mellemøstkorrespondent, Michael S.
Lund.
- De seneste par måneder har været fredeligere end stort set resten af borgerkrigen.
Der er færre frontlinjer og færre kampe.
Men man skal stadig huske, at langt over 100 civile bliver dræbt hver måned, siger han.
Bufferzone fungererSyrien forsvandt fra store dele af medie-billedet i det tidlige efterår.
I september blev Tyrkiet og Rusland enige om at oprette en stødepudezone i den nordlige Idlib-provins, der med en bredde på 15-20 km skulle skille oprørere fra regeringstropper.
Idlib er oprørernes sidste større opholdssted i Syrien.
Op mod 100.
000 oprørere – der svinger fra jihadister med bånd til al-Qaeda til mere moderate grupper – befinder sig i provinsen, der huser knap tre millioner mennesker, herunder en million børn.
Og zonen har foreløbig haft en effekt.
En afgørende offensiv fra den syriske præsident, Bashar al-Assad, mod Idlib-provinsen for at knuse oprøret en gang for alle er udeblevet.
- Det ser ikke ud til, at offensiven er på vej lige nu.
Men våbenhvilen er meget skrøbelig, og den er brudt flere gange.
Så det er en meget usikker situation, siger Michael S.
Lund.
Sådan ser fronterne ud i Syrien.
Sådan ser fronterne ud i Syrien.
Ingen hjælp fra RuslandDer er dog ingen tvivl om, at præsident Assad gerne ville slå til, hvis han kunne, mener major og militæranalytiker ved Forsvarsakademiet, Mikkel Storm Jensen.
- Men de syriske regeringssoldater er nedslidte, og det er usandsynligt, at de kunne løbe Idlib over ende, siger han.
Det vil tage tid at generobre Idlib, og det vil ske i mindre bidder.
Hvis det skulle lykkes, har Assad brug for de fly og det artilleri, som Rusland har i Syrien.
Og den hjælp fra russerne får Assad ikke, mener Mikkel Storm Jensen.
- Rusland har nået deres mål i Syrien: Nemlig at Assad ikke bliver væltet.
Samtidig har de nu et bedre forhold til NATO-landet Tyrkiet, end USA har.
Det vil de gerne bevare, så generobringen af Idlib betyder meget mindre for Putin end for Assad, siger han.
Den russiske præsident, Vladimir Putin (th), har støttet den syriske præsident, Bashar al-Assad.
Tyrkiet ønsker heller ikke en offensiv mod Idlib.
Det ville sende hundredtusinder af flygtninge mod den tyrkiske grænse og lægge pres på Tyrkiet, der allerede har 3,6 millioner syriske flygtninge.
IS er der stadigDerfor er der roligere i den del af Syrien sammenlignet med tidligere.
Men Mikkel Storm Jensen forudser, at Assad-styret i stedet vil forsøge at indtage Idlib-provinsen bid for bid.
Og det vil gøre det lettere for Assad, at oprørerne i Idlib ikke udgør en fælles front.
- Der foregår en masse under overfladen i Idlib-provinsen.
De forskellige islamistiske grupper bekæmper hinanden og udfører attentater mod hinanden, siger han.
Længere nordpå ligger distriktet Afrin langs den tyrkiske grænse.
Her kontrollerer tyrkiske tropper situationen.
Længere østpå er det kurderne, som sidder solidt i sadlen – hjulpet af USA til tyrkernes store vrede.
Selvom Islamisk Stat er blevet mindre end tidligere, er terrororganisationen fortsat til stede i Syrien.
Ved byen Deir ez-Zour langs grænsen til Irak kontrollerer Islamisk Stat stadig et lille område, efter at terrororganisationen blev fordrevet fra hovedbyen Raqqa sidste år.
Området er styret af lokale klaner, der er lydhøre over for Islamisk Stats ekstremistiske holdninger, og som traditionelt har været meget langt fra centralmagten i både Damaskus og Bagdad.
- Den internationale koalition udfører flyangreb mod Islamisk Stat hver uge, men alligevel har de kræfter til at gemme sig og udføre angreb, siger Mikkel Storm Jensen.
Så selv om præsident Assad har formået at generobre store dele af Syrien, er der stadig områder, hvor kampe koster civile dødsofre.
Fred er der ikke, men lige nu har mange af borgerkrigens aktører større interesse i en vis stilstand end i sammenstød.
- Tyrkiet og Rusland har formået at presse både styret og oprørere til at skrue ned for kamphandlingerne.
Og det ser ud til at holde lige nu, siger Michael S.
Lund.
FacebookTwitterKopier linkEmner:Bashar al-Assad (politiker)|Islamisk Stat|Syrien|al-Qaeda|Krige og væbnede konflikter




