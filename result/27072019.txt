https://www.dr.dk/sporten/cykling/tourdefrance/bernal-skriver-colombiansk-cykelhistorie-stor-aere-vaere-den-foerste

Tour de FranceBernal skriver colombiansk cykelhistorie: 'Stor ære at være den første som vinder Touren'Colombianeren Egan Bernal bliver den første sydamerikanske Tour de France-vinder, når han kører over målstregen i Paris i morgen.
Både i Frankrig og i Colombia bliver der jublet over den kommende Tour-sejr til Egan Bernal.
Af Kasper Heide Lund27.
juli 2019 kl.
21.
07Bemærk: artiklen er mere end 30 dage gammelLæs opColombia har længe været kendt som et land, der fostrer store bjergryttere.
Det er blevet til etapesejre i Tour de France til flere af dem, som Rigoberto Urán og Nairo Quintana.
Sidstnævnte viste blandt andet prøver på sine evner i højderne, da han kørte solo på Col du Galibier på 18.
etape og vandt årets kongeetape.
Quintana og Urán har også sendt det bjergrige sydamerikanske land på Tour-podiet fire gange de seneste seks år, men aldrig op på det øverste trin.
Nu er de blevet overhalet af deres unge landsmand Egan Bernal.
Cykelkometen står til at gøre, hvad ingen andre colombianske ryttere har formået før – vinde Tour de France.
En lille dreng fra Egan Bernals hjemby, Zipaquira, i Colombia græder af glæde efter at have set helten vinde Tour de France.
 Colombianere fra Bernals hjemby ser med på storskærm og jubler over den kommende Tour-sejr.
 1 / 3En lille dreng fra Egan Bernals hjemby, Zipaquira, i Colombia græder af glæde efter at have set helten vinde Tour de France.
1 / 3Colombianere fra Bernals hjemby ser med på storskærm og jubler over den kommende Tour-sejr.
2 / 33 / 3Det 22-årige cykelfænomen mangler blot søndagens traditionelle paradekørsel til Paris, før han kan iklæde sig den gule trøje på podiet i den franske hovedstad og modtage en hyldest som den første colombianske Tour-vinder nogensinde – kun et styrt kan komme i vejen for det.
- Det er utroligt, og jeg har næsten vundet Tour de France.
Nu vil jeg bare krydse målstregen i Paris, så jeg kan slappe af, siger Egan Bernal.
Den unge Team Ineos-rytter kunne ikke holde følelserne tilbage i går, da han tog den gule førertrøje fra franske Julian Alaphilippe.
Det kan meget vel blive tilfældet igen søndag, når han stiller sig op på podiet på Champs Élysées og med stor national stolthed tager den gule trøje på en sidste gang som dette års vinder af verdens største cykelløb.
- Vi er ved at vinde vores første Tour de France i Colombia.
Det gør mig virkelig glad, for den her sejr er ikke kun min, men hele Colombias.
Se dette indslag om den colombianske cykelfest i Frankrig- Vi har vundet en Giro d’Italia og en Vuelta a España, men vi mangler Touren, og det vil være en stor ære for mig at være den første colombianer, som vinder Touren, siger han.
Det er ikke kun Bernal selv som er utrolig stolt over den skælsættende sejr i colombiansk cykelhistorie.
Det er hans far i den grad også.
Hvad sagde din far til dig efter etapen?
- Lige da jeg så ham, kunne han ikke få et ord ud.
Men i tredje forsøg fik han så fremstammet et tillykke til mig.
Han var lige ved at græde.
Det er som en drøm for os, forklare Egan Bernal.
- Det er ikke mange år siden, at vi sammen så Tour de France sammen og snakkede om, hvor fedt det kunne være at vinde.
Men den drøm virkede meget fjern, men nu er vi tæt på, så det var et følelsesladet øjeblik at støde ind i min far.
Egan Bernal bliver ikke bare den første fra Colombia til at vinde Tour de France.
Når han krydser målstregen i Paris vil han også være den første sydamerikaner, der vinder verdens største cykelløb.
FacebookTwitterKopier linkEmner:Cykelsport|Egan Bernal (cykelrytter)|Frankrig|Julian Alaphilippe (cykelrytter)|Colombia




https://www.dr.dk/sporten/oevrig/historisk-dansk-em-guld-i-maratonkajak-det-er-vanvittigt

Øvrig sportHistorisk dansk EM-guld i maratonkajak: 'Det er vanvittigt'Som den første nogensinde har Mads Brandt Pedersen i weekenden vundet både senior- og U23-EM i maratonkajak.
Mads Brandt Pedersen jublede på podiet over sin sejr ved EM.
(© Dansk Kano & Kajak Forbund)Af Kasper Heide Lund27.
juli 2019 kl.
22.
06Bemærk: artiklen er mere end 30 dage gammelLæs opMads Brandt Pedersen har for alvor slået sit navn fast på den europæiske kajakscene.
Fredag vandt Silkeborg-roeren U23-EM-guld i maraton enerkajak.
Det fulgte han i dag op på ved også at vinde senior-EM i samme disciplin.
Det har ingen andre gjort før ham.
Den historiske sejr blev sikret, efter han på syvende omgang af de otte i det knap 30 kilometer lange finaleløb stak af fra sine to følgesvende i frontgruppen, hvoraf den ene var den flerdobbelte europa- og verdensmester, Ivan Alonso fra Spanien.
Mads Brandt Pedersen fik hurtigt skabt et stort forspring, og det udnyttede han til at ro alene over stregen som vinder af EM.
- Det er vanvittigt.
Jeg tror ikke, jeg nogensinde vil glemme denne dag, sagde han efter løbet til det europæiske kanoforbund.
- Jeg blev mere og mere selvsikker, som løbet skred frem, fordi jeg kunne se, at min fart blev hurtigere og hurtigere.
Jeg begyndte at tro på, at det var muligt, og så gik jeg efter sejren.
Jeg er utrolig glad.
Den anden dansker i løbet, Nicolai Winther, ligeledes fra Silkeborg Kajakklub, kom i mål på ottendepladsen.
FacebookTwitterKopier linkEmner:Silkeborg|Spanien




https://www.dr.dk/nyheder/penge/mikkel-rune-og-terese-soeger-studiebolig-det-er-virkelig-svaert-alt-er-dyrt-og-det

Dyre lejlighederSe temaPengeMikkel, Rune og Terese søger studiebolig: 'Det er virkelig svært.
Alt er dyrt, og det ryger hurtigt'22.
000 studerende skal finde bolig, vurderer Dansk Byggeri.
Men udbuddet er ikke stort nok.
Af Signe Mai Vilsbøll og Oliver Batchelor27.
juli 2019 kl.
22.
01Bemærk: artiklen er mere end 30 dage gammelLæs opFor to døgn siden blev 65.
714 kommende studerende optaget på en videregående uddannelse, og nu er der for alvor gang i boligjagten i større studiebyer, hvor ledige værelser og lejligheder er en mangelvare.
I opslag på sociale medier som Instagram og Facebook forsøger håbefulde unge at smigre udlejere, så de kan sikre sig tag over hovedet inden september.
- Min kammerat, Rune, og jeg er kommet ind på henholdsvis fysiske fag på KU og international business og politics på CBS.
I den forbindelse søger vi en bolig i København og omegn.
Vi er to engagerede og udadvendte unge mænd, der efterhånden har været gode venner i godt og vel syv år, lyder det blandt andet i 21-årige Mikkel Sagers besked til udlejere, der er delt i flere lukkede grupper på Facebook.
Jeg har kun fået en henvendelse på Facebook om, at jeg kunne blive au-pair i Hellerup.
Terese Thygesen, kommende psykologistuderende fra Ribe.
Han håber, beskeden kan blive redningen på han og vennens akutte boligsituation.
- Jeg har kun været i gang i halvanden dag, fordi jeg ikke vidste, om jeg kom ind i Aarhus eller København.
Og det er virkelig svært.
Alt er dyrt, og det ryger hurtigt.
Mikkel vil tættere på København end SmørumUdover at dele opslaget på Facebook, har Mikkel skrevet sig op til diverse studieboliger, meldt sig ind hos en række boligsider og rettet henvendelse til udlejere gennem boligportaler.
Mikkel Sager (t.
v.
) søger bolig på Facebook med vennen Rune.
Drømmen er en delevenlig bolig et sted i nærheden af byen, forklarer han:- Vi har som sådan ikke nogen krav, men vi har nogle ønsker.
For eksempel ville det være lækkert, hvis lejligheden let kan deles, hvis huslejen er under 9.
000 kroner om måneden, og så må boligen også godt ligge tættere på studiet, end den by vi kommer fra.
- Jeg vil jo egentlig også gerne snart flytte hjemmefra, tilføjer Mikkel Sagers, der i dag bor hos sine forældre i Smørum cirka 25 kilometer fra Indre København.
Terese har svært ved at søge bolig fra JyllandTerese Thygesen på 19 år leder også efter et sted at bo.
Hun må forlade Ribe, når hun starter på psykologistudiet i København, og på trods af, at hun har skrevet sig op til kollegiebolig for et halvt år siden og delte en beskrivelse og et billeder af sig selv i flere Facebook-grupper, står hun stadig uden permanent adresse fra september.
- Det er svært, når jeg er fra Jylland.
Jeg har ikke det netværk i København, som andre måske har.
Jeg har kun fået en henvendelse på Facebook om, at jeg kunne blive au-pair i Hellerup, og jeg er stadig nummer 700 på den korteste venteliste til kollegie.
Jeg har ellers søgt alt, undtagen det der ligger helt ude omkring Albertslund, fortæller Terese Thygesen.
Terese Thygesen flytter midlertidigt ind hos forældrenes venner.
Inden studiestart planlægger Terese Thygesen at tage til København og bo midlertidigt hos forældrenes venner, mens hun forsøger at skabe sig det netværk, hun mener, der skal til.
- Jeg tror, det hjælper, når jeg lærer nogen at kende.
Krav til boligen har jeg ikke så mange af.
Jeg ved godt, at jeg ikke kan forvente at få det samme i København som i Ribe, så det skal nok lykkedes at få noget permanent på et tidspunkt.
Manglen på boliger er storI løbet af den næste måned vil flere tusinde studerende være i samme situation som Terese og Mikkel.
Der er nemlig stor mangel på boliger til de mange studerende, mener Dansk Byggeri og Lejernes LO.
- Når mange studerende skal ind på boligmarkedet på en gang, så bliver der kamp om de få mindre boliger, der er til at betale, siger økonomisk konsulent i Dansk Byggeri Sebastian Kaldahl.
Siden 2008 er antallet af studerende, som er blevet optaget på en videregående uddannelse, steget med knap 50 procent, og Dansk Byggeri vurderer, at omkring 22.
000 personer skal finde en bolig inden september.
Imens er der kun kommet 2.
593 nye boliger under 74 kvadratmeter i København siden 2010.
I samme periode er antallet af boliger under 74 kvadratmeter steget med 7.
440 i Aarhus.
Direktør i Lejernes LO Hovedstaden, Claus Højte, er bekymret for de unge.
Ikke mindst fordi boligmanglen ifølge ham rammer socialt skævt.
- Der står forældrekøb klar til nogle kommende studerende.
Andre må betale en høj pris for værelser, fordi de ikke har samme muligheder, og med korttidsudlejning, hvor boligejere har endnu bedre muligheder for at leje ud til en høj pris, er det ikke blevet lettere, siger han.
Ida brød med kusinen og fik bolig21-årige Ida Jacobsen fra Gevninge ved Roskilde, der skal læse farmaci på Københavns Universitet, fik et værelse i sidste uge.
Fra 1.
august skal hun bo på Nørrebro i en lejlighed med en anden studerende, hun har mødt en enkelt gang, og hun er godt tilfreds.
Huslejen er til at betale, og det er tæt på studiet.
Ida Jacobsen (øverst) søgte først bolig med sin kusine, Joanna, men det lykkedes ikke.
Egentlig søgte Ida Jacobsen en delelejlighed med sin kusine, men i erkendelse af, at der aldrig var nogen, som svarede på deres henvendelser, blev beslutningen at dele sig op og søge værelser.
- Vi skrev os op til fem boligsider, og vi søgte også via Facebook og Instagram, men der var ikke noget.
Vi fik tilbudt en treværelses lejlighed til 9.
000 kroner om måneden i Hvidovre, og der gik min grænse.
Især fordi prisen var høj, siger Ida JacobsenHun opfordrer politikere til at hjælpe kommende studerende:- Jeg var tæt på at vælge farmaci i Odense, fordi der er boliggaranti.
Det er ærgerligt, at de ikke har det i København.
Den slags giver jo studerende mulighed for at koncentrere sig om alt det nye, vi skal i gang med.
FacebookTwitterKopier linkEmner:Bolig|København|Uddannelse|Sjælland|LLO




https://www.dr.dk/nyheder/udland/video-matilde-kimer-fanget-midt-i-demonstration-i-moskva-maaske-de-bare-anholder-os

UdlandVIDEO Matilde Kimer fanget midt i demonstration i Moskva: 'Måske de bare anholder os allesammen'DR's Ruslandskorrespondent var nær blevet anholdt under en demonstration.
Politiet anholdte de demonstranter, der ytrede sig politisk.
Af Kasper Duncan Gram27.
juli 2019 kl.
21.
00Bemærk: artiklen er mere end 30 dage gammelLæs opDR's Ruslandskorrespondent, Matilde Kimer, stod som en lus mellem to negle, da flere end 1000 personer blev anholdt i Moskva i dag.
Hun stod nemlig i en gågade, hvor det russiske politi greb ind over for en ulovlig demonstration, hvor folk stod og sang protestsange:- Da vi blev omringet, følte jeg mig ret overbevist om, at jeg også ville blive anholdt.
Jeg var også ved at blive anholdt, fortæller Matilde Kimer og understreger:- Alle, der var inde i den knibtangsmanøvre, forventede at blive taget med.
Oplev episoden i videoen øverst i artiklen.
FacebookTwitterKopier linkEmner:Moskva|Demonstrationer|Rusland|Kriminalitet




https://www.dr.dk/sporten/fodbold/superliga/fck-maa-slide-sejr-i-varmen-knaekker-horsens-til-sidst

SuperligaFCK må slide for sejr i varmen: Knækker Horsens til sidst  FC København måtte væbne sig med tålmodighed, men slog alligevel Horsens med 2-0 efter to sene mål.
27.
juli 2019 kl.
19.
29Bemærk: artiklen er mere end 30 dage gammelLæs opFans af FC København fik lørdag aften en smule oprejsning ovenpå salget af sidste sæsons topscorer, Robert Skov.
Et par timer efter, hovedstadsklubben offentliggjorde salget af den offensive profil, vandt FCK nemlig over AC Horsens med 2-0 på udebane i tredje spillerunde af 3F Superligaen.
Gæsterne havde ellers problemer med at bryde Horsens' kompakte defensiv op, men to mål i løbet af de sidste ti minutter var nok for de forsvarende danske mestre.
Med sejren lægger FCK sig på førstepladsen i ligaen, mens Horsens er at finde på syvendepladsen.
Løver uden bidDa stadionuret havde rundet syv minutter af første halvleg, havde gæsterne haft to gode muligheder for at bringe sig foran, men københavnerne formåede ikke at score på chancerne.
Horsens havde det svært i indledningen, men efter et kvarters spil fik jyderne en sjælden mulighed.
Et indlæg fandt vej til angriber Nicolai Brock-Madsen, men Horsens-topscoreren fik ikke ordentligt træf på indlægget.
Herefter gik kampen død, hvilket betød, at Horsens fik spillet sig bedre med.
Begge mandskaber havde et par løse muligheder, men det blev aldrig helt farligt, og de to mandskaber gik derfor til pause ved stillingen 0-0.
Pausen gjorde FCK farligereAnden halvleg var blot to minutter gammel, da FCK kom særdeles tæt på føringsmålet.
Angriberen Dame N’Doye stod helt fri bagest i feltet, men hans hovedstød ramte stolpen.
Kampen åbnede sig en smule mere op, og Horsens fik mere plads til at boltre sig frem af banen, men ingen af holdene formåede at blive farlige for alvor.
Ti minutter før tid kom FCK så foran, da angriberen Jonas Wind tæt under mål fik skrabet bolden over stregen til stillingen 1-0.
Fem minutter senere blev det også 2-0, da Dame N'Doye overlistede Michael Lansing i Horsens-målet og sikrede FCK sejren.
/ritzau/FacebookTwitterKopier linkEmner:Dame N'Doye (fodboldspiller)|FC København|Horsens|Fodbold|AC Horsens




https://www.dr.dk/sporten/fodbold/dansk-lynscoring-sikrer-ajax-den-hollandske-super-cup

FodboldDansk lynscoring sikrer Ajax den hollandske Super CupKasper Dolberg scorede efter mindre end et minut, da Ajax slog PSV Eindhoven i Super Cuppen Holland.
Kasper Dolberg (tv.
) kom godt fra land i sæsonen, da Ajax og PSV Eindhoven tyvstartede med et Super Cup-møde.
27.
juli 2019 kl.
20.
14Bemærk: artiklen er mere end 30 dage gammelLæs opLandsholdsangriber Kasper Dolberg skød den hollandske sæson i gang med maner, da han skulle bruge mindre end et minut på at sende Ajax i front mod PSV Eindhoven i den hollandske Super Cup - officielt kaldet Johan Cruijff Schaal.
Målet grundlagde Ajax-sejren, som endte med at lyde på 2-0 efter et mål af Daley Blind i anden halvleg.
Stadionuret havde lige rundet 30 sekunder, da Donny van de Beek gled igennem i højre side af feltet, hvorfra han lagde en flad tværpasning ind i foden på Dolberg tæt under mål.
Her satte den blonde jyde roligt bolden i kassen med indersiden.
Kort efter fik Dolberg endnu en god mulighed, men denne gang lagde han bolden forbi mål.
Landsmand Lasse Schöne blev skiftet ind efter 58 minutter ved stillingen 2-0 efter Daley Blinds hammer fra kanten af feltet fem minutter tidligere.
Trods et par gode chancer til PSV i det sidste kvarter blev det Double-vinderne fra sidste sæson, som tog sejren og Super Cup-titlen i egen hule i Amsterdam.
Æresdivisionen sparkes i gang i næste weekend, hvor Ajax gæster Vitesse, mens PSV gæster Twente.
/ritzau/FacebookTwitterKopier linkEmner:Kasper Dolberg (fodboldspiller)|Lasse Schöne (fodboldspiller)|Holland|PSV Eindhoven|Fodbold




https://www.dr.dk/musik/koe-og-kaos-foer-dansk-ed-sheeran-koncert-bare-traels-staa-her

MusikKø og kaos før dansk Ed Sheeran-koncert: Bare træls at stå herSkærpede billetkrav skaber bøvl og frustration for danske koncertgængere.
Der var allerede kø, da Ticketmasters billetkontor åbnede på koncertpladsen i Odense i dag klokken 12.
Af Kasper Duncan Gram27.
juli 2019 kl.
18.
30Bemærk: artiklen er mere end 30 dage gammelLæs opOmkring 90.
000 personer har sikret sig adgang til en af weekendens to koncerter med den britiske hitmager Ed Sheeran i Tusindårsskoven i Odense.
Men på grund af nye billetkrav har mange haft en frustrerende optakt til koncerten med et utal af forgæves telefonopkald til billetudbyderen Ticketmaster.
'Vi har prøvet at ringe i tre dage, det eneste vi får er optaget tone.
Hvordan skal vi komme i kontakt med jer, hvorfor er der ikke en venteliste på telefonen?
?
?
?
?
,' skriver Jan Darville på virksomhedens Facebookside.
Trine Kjær Jensen følte sig nødsaget til at møde op foran det fysiske billetkontor på koncertpladsen kl.
12 i dag inde aftenens koncert:- Det er bare uheldigt, at man skal ringe og ringe.
Vi har ikke kunnet komme igennem, lød det fra Trine Kjær Jensen, der til daglig er sygeplejerske på Odense Universitetshospital.
Trine Kjær Jensen har opgivet at ringe til Ticketmaster og stiller sig i stedet i kø på koncertpladsen i Odense.
Krav om personligt fremmødeEt stort antal koncertgængere er blevet overraskede over konsekvenserne af et krav, som manden bag hits som 'Sing', 'Shape of You' og 'Castle on the Hill' har stillet til Ticketmaster.
Ed Sheeran - Shape Of YouFor at undgå billethajer skal man nemlig kunne fremvise sit billed-ID, som skal matche navnet på billetten.
Så har man købt billet til andre, bliver man enten nødt til selv at møde op eller få navnet på billetten ændret.
- Jeg forstår godt den holdning, at man ikke skal kunne sælge billetterne videre til mange penge.
Det er ok, det er bare træls at stå her, forklarede Trine Kjær Jensen til DR Nyheder.
- Vi har haft lidt bøvl med, at det er min kæreste, der har købt billetterne, men at det er mig, der skal ind og se koncerten.
Vi må se om vi kan få det ændret, eller om han skal herover senere, fortalte hun.
Hvorfor venter folk til sidste øjeblik?
På Facebook har Ticketmaster beklaget, at billetudbyderen ikke har kunnet håndtere de mange henvendelser kort før Ed Sheeran-koncerterne.
- Ticketmaster beklager de ekstraordinære lange svartider de seneste dage via både mail og telefon – som følge af, at rigtig mange gæster, i sidste øjeblik har ønsket navne-ændring af deres billetter.
Fra Ticketmasters profil på Facebook:Ticketmaster beklager de ekstraordinære lange svartider de seneste dage via både mail og telefon - som følge af, at rigtig mange gæster, i sidste øjeblik har ønsket navne-ændring af deres billetter.
Ticketmaster er tilstede på koncertpladsen ved indgang 1 fra kl.
12.
00 begge dage - og har desuden åbent på telefonerne lør/søn kl.
10-15.
00.
Ved evt.
ønske om navne-ændring skal medbringes original ordrebekræftelser, billetter samt info om de sidste 4-cifre i det oprindeligt anvendte kreditkort.
Billetterne til Ed Sheeran koncerten er, som det tydelig har været informeret - personlige billetterVed indgangen skal navnet på billetten matche det medbragte foto-ID.
Medbring venligst gyldigt foto ID og sørg for at ankomme sammen med de venner/familie, du har købt billetter sammen med.
Vi opfordre alle til at komme i god tid til koncerten.
Ticketmasters direktør, Jakob H.
Lund, har ikke haft mulighed for at stille op til interview i dag, men i går luftede han sin undren over billetkøbernes timing til TV 2:- Det kommer bag på mig i den forstand, at billetterne har været i hænderne på folk de sidste mange måneder (.
.
.
.
) Hvis alle sidder i Fælledparken og farer hen til indgangen ti minutter før koncertstart, så kan man heller ikke nå at få folk ind til det.
Brugere: Ticketmaster opfordrede os til at ventePå Ticketmasters Facebook-side skriver flere brugere, at billetudbyderen selv har været med til at skabe trængslen:'Men hvis I har glemt hvad jeres egen telefonsvarer sagde tilbage i juni, så vil jeg da gerne lige minde jer om det her.
I telefonsvareren opfordrede I folk til at vente med navneændring på Ed Sheeran billetter til efter 1.
juli', skriver Christian Bruhn Sørensen i en kommentar.
Ed Sheeran optræder ved Brit Award i O2 Arena i London i 2018.
Trine Kjær Jensen havde lagt mærke til navnekravet, da hun fik billetten:- Men vi troede ikke, at det var så stort et problem at gøre det en uge før, sagde hun.
Da hendes kæreste allerede har fået hendes navn på billetten, lød svaret, at hun skulle medbringe ID og at fremskaffe kærestens ordrebekræftelse før koncerten i aften.
Flere brugere skriver på Facebook, at det blot har taget dem ti minutter at komme igennem køen på koncertpladsen tidligere på dagen.
FacebookTwitterKopier linkEmner:Ticketmaster|Facebook|Odense|Odense Universitetshospital|København




https://www.dr.dk/sporten/haandbold/kvindelandsholdet/danmark-slaar-de-norske-haandboldkvinder-i-testkamp

KvindelandsholdetDanmark slår de norske håndboldkvinder i testkampNorge blev slået 28-24 i en testkamp, da det danske kvindelandshold i håndbold lørdag var i aktion.
Klavs Bruun Jørgensen og resten af det danske kvindelandshold i håndbold har i ugens løb trænet sammen med Norge.
27.
juli 2019 kl.
19.
12Bemærk: artiklen er mere end 30 dage gammelLæs opDe danske håndboldkvinder kom lørdag aften bedst ud af en testkamp mod Norge.
Her vandt Klavs Bruun Jørgensens tropper 28-24 i Stavanger efter at have været foran 11-10 ved pausen.
Kampen markerede afslutningen på en træningssamling på landsholdet, der blev indledt mandag, og som også bød på en fællestræning med nordmændene torsdag.
- Jeg synes, at vi spillede en rigtig fin kamp.
Der var selvfølgelig et par tekniske fejl hist og her, men overordnet er jeg meget tilfreds, siger Klavs Bruun Jørgensen på Dansk Håndbold Forbunds (DHF) hjemmeside.
- Vi lykkedes med mange af de ting, som vi har arbejdet med både forsvarsmæssigt og angrebsmæssigt, hvilket ikke kun gjorde sig gældende i kampen i dag, men også i vores samtræning med nordmændene i torsdags.
Næste gang, kvindelandsholdet mødes til en træningssamling, er i slutningen af september i Vejle.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Dansk Håndbold Forbund|Håndbold|Norge|Stavanger




https://www.dr.dk/nyheder/politik/s-vil-garantere-studerende-en-bolig-i-koebenhavn-i-fremtiden

Dyre lejlighederSe temaPolitikS vil garantere studerende en bolig i København .
.
.
i fremtidenDet er næppe realistisk allerede fra september, erkender boligordfører.
Studerende foran Københavns Universitet.
Socialdemokratiets kom kort før Folketingsvalget med et udspil om en tag-over-hovedet-garanti i alle de fire store studiebyer.
Af Oliver Batchelor og Signe Mai Kærsgaard Vilsbøll27.
juli 2019 kl.
19.
00Bemærk: artiklen er mere end 30 dage gammelLæs op65.
714 kommende studerende har netop fået at vide, at de er kommet ind på deres drømmeuddannelse – og nu går den vilde boligjagt i landets store studiebyer i gang.
Men modsat Aarhus, Odense og Aalborg har nye studerende i København ikke krav på tag over hovedet, når de åbner bøgerne efter sommerferien.
Det vil Socialdemokratiet lave om.
- Vi skal til at se på, om vi kan give de studerende en garanti for, at de kan bo midlertidigt på campingpladser, på vandrerhjem, i skurbyer eller andre steder, siger boligordfører Henrik Møller.
Ifølge nye tal fra interesseorganisationen Dansk Byggeri er der akut behov for 22.
000 studieboliger i hele landet – herunder 8.
400 boliger i København alene.
Kommunerne i Storkøbenhavn har svigtet de unge og overladt dem til bolighajerne ved at sige, at de selv måtte finde ud af det.
Boligordfører Søren Egge Rasmussen, EnhedslistenGennem en længere årrække er behovet blevet forstærket af, at antallet af studieboliger ikke er fulgt med stigningen i antallet af unge, der er blevet optaget på en videregående uddannelse.
- Der er ingen tvivl om, at det ikke er et nyt problem.
Vi oplever hvert år til studiestart, at der er nogle, der mangler tag over hovedet, siger Henrik Møller.
Han så gerne, at der allerede lå en garanti klar til studiestart.
Men halvanden måned er for kort tid til at sikre en aftale med kommunerne i hovedstadsområdet og aktører på udlejningsmarkedet.
- Det er nok at tage munden for fuld at tro på, at vi kan gøre det allerede fra september, siger Henrik Møller.
Containerudlejer bliver kimet nedI den private boligsektor mærkes det tydeligt, at studiestart er ved at nærme sig.
Hos virksomheden CPH Village, der lejer containerboliger ud til studerende, bliver direktør Frederik Busck oversvømmet af henvendelser.
Opkald, sms’er, mails og beskeder på sociale medier er strømmet ind fra unge, som leder efter et sted at bo, når de starter studie.
- Det har været helt vildt de sidste to dage, og henvendelserne bliver ved med at strømme ind.
Vi kan virkelig mærke, at det her er et marked med et kæmpe underudbud, siger Frederik Busck, der tog initiativ til projektet for at skabe løsninger på boligproblemet.
Aktuelt har 5.
500 skrevet sig på venteliste til de i alt 164 containerboliger i studiebyen på Refshaleøen.
Ikke en eneste af dem er ledig, fortæller Frederik Busck.
Prisen for en bolig på 20 kvadratmeter med eget køkken og adgang til fællesrum er 4.
080 kroner.
Det er ifølge direktøren så lavt, som det har været muligt at prissætte de praktisk indrettede containere.
Og prispunktet er generelt højt i København, tilføjer han.
- Det forvrænger markedet, at der er så mange udlejere, der sætter priserne tårnhøjt.
Og de kan gøre det med det underudbud, der er.
At leje en studiebolig ud i København er som at sælge vand i Sahara.
Der er et akut behov, og det er der desværre mange, der udnytter.
CPH Villages studieboliger er midlertidigt placeret på Refshaleøen med en ti-årig tilladelse, og planen er, at virksomheden over de kommende tre år vil bygge yderligere 2.
500 studieboliger i København.
Enhedslisten: De unge bliver svigtetBlandt regeringens støttepartier er der støtte til en boliggaranti, som både SF og Enhedslisten bakker op omkring.
Hos sidstnævnte har boligordfører Søren Egge Rasmussen som tidligere byrådsmedlem i Aarhus selv været med til at løse den akutte boligmangel blandt nye studerende.
Her har kommunen i flere år samarbejdet med kursuscentre, plejehjem og boligforeninger om at stille midlertidige værelser og lejligheder til rådighed for de studerende.
- Det betyder enormt meget for de unge, der ikke har et stort netværk eller forældre, der bor i nærheden, at kommunen som uddannelsesby kan sige, at de har en garanti for en studiebolig, siger han.
I Aarhus er en del af de studerende blevet indkvarteret i midlertidige containerbyer på byggetomter, for eksempel hvor kulturcentret Godsbanen ligger i dag og ved Domen i Aarhus Havn.
Der er intet til hinder for, at det samme kunne ske i København, siger Søren Egge Rasmussen.
- Men kommunerne i Storkøbenhavn har svigtet de unge og overladt dem til bolighajerne ved at sige, at de selv måtte finde ud af det.
S i København: Vender hver en stenI København er der to indstillingsudvalg - Kollegiernes Kontor og Centralindstillingsudvalget - der løser helt akutte behov for at fordele støttede ungdomsboliger efter retningslinjer fastsat af kommunen.
For eksempel får unge med lang transporttid til uddannelsesstedet mulighed for at komme foran i køen med såkaldte akutpoint fra 1.
august til sidste i november.
Det tager dog ikke trykket af det ’vanvittige pres’ på boligmarkedet op til studiestart, lyder det fra medlem af borgerrepræsentationen for Socialdemokratiet Jonas Bjørn Jensen, der sidder i økonomiudvalget.
- Vi vender hvert år hver en sten for at finde boliger til de unge.
Og hvis regeringen har lagt sig i selen for at finde en løsning, så er vi klar til det, siger han.
Det vil dog kræve, at der skal følge lovgivning og penge med fra Christiansborg, hvis de studerende for eksempel skal anvises bolig i en campingvogn eller container gennem kommunen.
- Vi har brug for at have mere fleksible rammer, hvis vi skal gøre nogle ting, som vi normalt ikke må.
Blandt andet har vi efterlyst muligheden for at lave midlertidige lokalplaner, siger han.
Jonas Bjørn Jensen forventer, at der i forbindelse med budgetforhandlingerne til efteråret vil være flertal i borgerrepræsentationen for at skrue op for antallet af nye ungdomsboliger fra 500 til 1.
000 om året over de næste 12 år.
DR Nyheder har forsøgt at få et interview med boligminister Kaare Dybvad (S), men han har ifølge ministeriet ikke mulighed for at stille op til interview.
FacebookTwitterKopier linkEmner:Bolig|Jonas Bjørn Jensen (politiker)|Kaare Dybvad (politiker)|København|Socialdemokraterne




https://www.dr.dk/nyheder/vejret/find-paraplyen-frem-voldsomt-regnvejr-rammer-danmark

VejretFind paraplyen frem: Voldsomt regnvejr rammer DanmarkHele landet bliver ramt af kraftige regnbyger søndag.
Du kan blive forfærdeligt våd, hvis du går udenfor uden en paraply eller en god regnjakke i morgen.
Af Emil Eller27.
juli 2019 kl.
20.
47Bemærk: artiklen er mere end 30 dage gammelLæs opDet er slut med sol og varme for denne gang.
For søndag kommer det nogle steder til at stå ned i stænger, når et kraftigt regnvejr rammer Danmark.
24 millimeter på seks timer er ret meget regn.
Så meget får man typisk over otte til ti dage.
Martin Lindberg, vagtchef hos DMIDet melder DMI, der har varslet risiko for kraftigt regnvejr i hele landet bortset fra Bornholm.
Kraftig regn betyder, at der falder mere end 24 millimeter nedbør på under seks timer, oplyser Martin Lindberg, der er vagtchef hos DMI.
- 24 millimeter på seks timer er ret meget regn.
Så meget får man typisk over otte til ti dage.
Det er et ret voldsomt regnvejr, vi skal regne med, siger han.
Risiko for skybrudRegnen kommer til at ramme den sydøstlige del af landet sidst på formiddagen, og senere bevæger den sig ind over Jylland.
- Det kommer så til at vare indtil tidligt på aftenen i det sydøstlige og sent på aftenen i Jylland, fortæller Martin Lindberg.
- Der kan muligvis også komme skybrud lokalt, men det er ikke helt så sandsynligt.
Men vi får formentlig flere ret kraftige regnbyger – måske med torden – som giver 25 og måske op til 35 millimeter regn på seks timer, siger han.
Fortsætter ind i næste ugeOg ikke nok med, at vi får regn i store mængder søndag.
Næste uge kommer også til at starte vådt.
- Det bliver en periode nu med en del regn.
Mandag starter kun med enkelte byger, men hen over eftermiddagen og aftenen kommer der mere regn.
Og tirsdag ser ud til igen at blive med kraftige byger i stort set hele landet, siger vagtchefen.
Så er man til sommer og sol over Danmark, skal man ikke sætte forventningerne op.
- Det bliver ikke en flot sommeruge, vi kommer ind i.
Fra onsdag daler temperaturerne endda også, lyder det fra Martin Lindberg.
FacebookTwitterKopier linkEmner:Vejret|Danmarks Meteorologiske Institut|Jylland|Kriminalitet|Bornholm




https://www.dr.dk/nyheder/udland/mindst-11-draebt-i-luftangreb-pa-markedsplads-i-syrien-de-fleste-af-dem-born

UdlandMindst 11 dræbt i luftangreb på markedsplads i Syrien - de fleste af dem børnSyriske regeringsstyrker har bombet et marked i Idlib-provinsen, hvor indbyggere var ude for at købe mad.
Byen Ariha blev lørdag ramt af et luftangreb mod en markedsplads, hvor flere indbyggere var ude for at købe mad og andre nødvendigheder.
27.
juli 2019 kl.
20.
23Bemærk: artiklen er mere end 30 dage gammelLæs opMindst 11 civile, de fleste af dem børn, er dræbt i et luftangreb mod en markedsplads i byen Ariha i det nordvestlige Syrien lørdag.
Det oplyser aktivister i byen samt Det Syriske Observatorium for Menneskerettigheder, der følger situationen i landet gennem et netværk af kilder og aktivister.
Oplysningerne er dog ikke bekræftet af uafhængige kilder.
Flere andre er såret i angrebet, heriblandt en treårig pige, der har mistet sit ben, fortæller Mohamad Abrash, der er leder af det største hospital i byen Idlib.
Pigen er i kritisk tilstand.
Det samme gælder en mand, der fik alvorlige skader på overkroppen og blæren.
De fleste af de dræbte var børn, meddeler en aktivistgruppe ved navn Ariha I Dag.
Gruppen sætter navn på seks børn under 14 år, som blev dræbt i luftangrebet.
Syriske regeringsstyrker stod bag luftangrebet, oplyser observatoriet.
Læs også:Mange civile dræbt i luftangreb mod marked i SyrienFlere angreb i Idlib-provinsenAngrebet ramte det ugentlige marked, hvor byens indbyggere er ude for at købe mad og andre nødvendigheder, siger en aktivist, der af frygt for sin sikkerhed kun vil kaldes Ghayath.
Han siger, at dødstallet kunne have været højere.
Men lokale grupper har advaret indbyggerne mod at samles i for stort antal.
- Angrebet ramte den største plads midt i byen, fortæller han.
Syriske regeringsstyrker har i den seneste uge flere gange rettet angreb mod Ariha som led i den igangværende offensiv i Idlib-provinsen.
Ariha er en af de største byer i provinsen, der er oprørsgruppernes største tilbageværende bastion i Syrien.
De syriske regeringsstyrker - som har opbakning fra russiske krigsfly - har under offensiven ramt adskillige sundhedsklinikker, vandanlæg og beboelsesområder.
- Det er en systematisk fordrivelsespolitik for at tømme den travle by, siger Mohamad Abrash.
De fleste af de civile, der bor i Idlib-provinsen, er fordrevet fra deres hjem andre steder i Syrien på grund af kampe der.
Andre igen har valgt, at de ikke vil bo i de regeringskontrollerede dele af landet.
/ritzau/APFacebookTwitterKopier linkEmner:Syrien|Krige og væbnede konflikter|Det Syriske Observatorium for Menneskerettigheder




https://www.dr.dk/nyheder/regionale/sjaelland/kraftig-brand-pa-nordsjaellandsk-skole

SjællandKraftig brand på Nordsjællandsk skoleDer er lørdag eftermiddag udbrudt brand i en skole i Veksø i Nordsjælland.
Beredskabet fik meldingen klokken 16.
40, da en brandalarm på skolen gik.
27.
juli 2019 kl.
18.
00 | opdateret 27.
juli 2019 kl.
22.
01Bemærk: artiklen er mere end 30 dage gammelLæs opEn kraftig brand har ramt en fjerdedel af Veksø Skole på Gammel Hovevej i Nordsjælland lørdag eftermiddag.
Det oplyser centerchef for skole- og dagtilbud ved Egedal Kommune Søren Trier Høisgaard.
- Det er mellem to og fire klasselokaler, der er brændt helt eller delvist ned.
Men vi regner med at fortsætte i omrokerede, vante rammer efter sommerferien, siger han.
Ifølge centerchefen var det muligvis gasfyret, der havde antændt branden.
Sådan lød det også tidligere fra tredje indsatsleder Ole Hermansen fra Frederiksborg Brand & Redning.
- De første meldinger lød, at det brændte fra et gasskab på skolen, der har været utæt.
Flammerne har fået fat i tagkonstruktionen, hvor taget er kollapset, siger Ole Hermansen.
Brandvæsnet er massivt til stede ved skolen.
Brandudbredelsen blev kort efter klokken 18 standset, lød det fra indsatslederen på stedet, mens slukningsarbejdet ville vare flere timer.
Beredskabet fik meldingen klokken 16.
40, da en automatisk brandalarm på skolen gik.
Der er ikke blevet konstateret ophold på skolen under branden, oplyser indsatslederen.
Frederiksborg Brand & Redning oplyste på Twitter, at der var sendt en ekstra indsatsleder, en drone, ekstra sprøjter og en tankvogn til skolen.
/ritzau/FacebookTwitterKopier linkEmner:Redningsvirksomhed|Sjælland|Egedal Kommune|Twitter|Brande




https://www.dr.dk/sporten/cykling/tourdefrance/etapen-paa-1-minut-bernal-taet-paa-tour-triumf-koerer-i-gult-til-paris

Tour de FranceETAPEN PÅ 1 MINUT Bernal tæt på Tour-triumf: Kører i gult til ParisVincenzo Nibali vinder den forkortede 20.
etape til Val Thorens, mens Egan Bernal beholder den gule førertrøje.
Julian Alaphilippe går ned.
27.
juli 2019 kl.
16.
38 | opdateret 27.
juli 2019 kl.
17.
43Bemærk: artiklen er mere end 30 dage gammelLæs opDen italienske veteran Vincenzo Nibali leverede et stort og flot comeback på den forkortede 20.
etape til Val Thorens i Tour de France.
Efter et flot udbrud og afsluttende soloridt på den 59 kilometer lange etape vandt Nibali etapen, hvor ingen formåede at udfordre Egan Bernals gule førertrøje, som han tager med til Paris søndag.
På 20.
etape lykkedes det endelig for Vincenzo Nibali at få sin etapesejr efter flere på forsøge på de foregående bjergetaper.
Til gengæld kunne Julian Alaphilippe ikke holde fast i sin andenplads i klassementet.
Den snupper Geraint Thomas og sørger for dobbelt Ineos-triumf.
Den forkortede etape førte til en hidsig start, hvor mange forsøgte at komme i udbrud, selv om det ville blive svært at oparbejde et stort forspring, inden den mere end 30 kilometer lange stigning op til Val ThorensKlassementet efter 21.
etape af Tour de FranceEgan Bernal, Team IneosGeraint Thomas, Team Ineos - 1.
11Steven Kruijswijk, Jumbo-Visma - 1.
31Emanuel Buchmann, Bora-hansgrohe - 1.
56Julian Alaphilippe, Deceuninck-Quick Step - 4.
05Mikel Landa, Movistar - 4.
23Rigoberto Uran, EF Education - 5.
15Nairo Quintana, Movistar - 5.
30Alejandro Valverde, Movistar - 6.
12Warren Barguil, Team Arkea-Samsic - 7.
32Magnus Cort kom blandt andet afsted, men afstanden til feltet nåede ikke mere end to minutter, og det så ud til at være knebent i forhold til at holde de sejrshungrende favoritter væk.
Tidligt på stigningen satte både Jumbo-Visma og Ineos pres på i det felt, som hurtigt blev reduceret til en favoritgruppe plus det løse.
Reduceret blev også forspringet til det udbrud på seks mand, som havde fået samlet sig front.
Her sad blandt andre Vincenzo Nibali, Michael Woods og Ilnur Zakarin.
Nibali gik solo, mens hårdt kæmpende Julian Alaphilippe måtte slippe favoritgruppen 13 kilometer fra mål og dermed se sin podieplads forsvinde foran.
Julian Alaphilippe var helt færdig, da han havde kæmpet sig over målstregen i Val Thorens.
Han ser ud til at gå glip af en podieplads efter resultatet på 20.
etape, hvor han nu er placeret som nummer fem i klassementet.
Med fem kilometer igen havde den italienske veteran stadig et forspring på godt et halvt minut, mens favoritterne holdt hinanden i skak.
Det manglende mod - og måske de manglende kræfter - i favoritgruppen betød, at Nibali kunne kæmpe sig til mål i ensom majestæt.
Egan Bernal kører over målstregen sammen med sidste års vinder Geraint Thomas.
Samtidig viste Ineos lidt overlegenhed, da Bernal og Thomas på de sidste par hundrede meter satte de øvrige klassementfolk og kørte sammen over målstregen.
/ritzau/FacebookTwitterKopier linkEmner:Egan Bernal (cykelrytter)|Geraint Thomas (cykelrytter)|Frankrig|Cykelsport|Visma




https://www.dr.dk/sporten/cykling/tourdefrance/faenomenet-bernal-skriver-sig-ind-i-historien-den-yngste-tour-vinder-i

Tour de FranceFænomenet Bernal skriver sig ind i historien: Den yngste Tour-vinder i 110 årEgan Bernal kan i morgen lade sig hylde som den yngste vinder af Tour de France siden 1909.
Egan Bernal er den tredjeyngste til at vinde Tour de France nogensinde.
Af Frederik Palle27.
juli 2019 kl.
17.
14Bemærk: artiklen er mere end 30 dage gammelLæs opTour de France 2019 vil ikke bare blive husket for at have været et af de mest underholdende løb i mange år, men det vil også blive husket for den mulige vinder Egan Bernal.
Han er ikke blot den første colombianer nogensinde til formentlig at vinde Tour de France, men han er med sine 22 år og 196 dage også den yngste til at vinde løbet siden 1909.
Se et kort referat af den 20.
etape af Tour de France herunder:Faktisk bliver han den tredjeyngste til at vinde Tour de France nogensinde.
Vi har samlet de yngste vindere nogensinde af det store franske etapeløb.
1.
Henri Cornet, Frankrig – 19 år og 352 dage i 1904Det var kun den anden udgave af Tour de France nogensinde, og han vandt faktisk ikke engang løbet som udgangspunkt.
Men på grund af stor dramatik omkring at andre ryttere havde snydt, så blev de første fire i klassementet smidt ud.
Dermed var Cornet vinder af løbet, selvom han var tre timer efter Maurice Garin, der førte, inden han blev smidt ud.
2.
Francois Faber, Luxembourg – 22 år og 187 dage i 1909Modsat Cornet, så var Faber faktisk ganske suveræn.
Han formåede at vinde fem etaper i træk og kæmpede sig igennem dårligt vejr, der både bød på regn, sne og frost.
Han formåede aldrig at genvinde løbet, men det blev til 19 etapesejre i Touren i løbet af karrieren.
3.
Egan Bernal, Colombia – 22 år og 196 dage i 2019Egan Bernal og Geraint Thomas.
Historien står ret tydeligt i hukommelsen.
Efter nogle kaotiske afsluttende dage i Alperne med forkortede etaper viste Egan Bernal, at han var den stærkeste i årets løb i bjergene.
Hans store angreb på den tredjesidste og næstsidste Alpe-etape var med til at besejre holdkammeraten Geraint Thomas, der sluttede på andenpladsen.
4.
Octave Lapize, Frankrig – 22 år og 280 dage i 1910Førnævnte Francois Faber var Lapizes største konkurrent i 1910, men flere punkteringer til konkurrenten gjorde, at Lapize kunne kåres som vinder af løbet.
Han er meget kendt historisk for et citat, da man for første gang i Tour de France-historien kom over Col d’Aubisque.
’I er mordere!
Ja, mordere!
’5.
Felice Gimondi, Italien – 22 år og 289 dage i 1965Han er nok mest af alt kendt for at bryde den imponerende sejrsstime på fire Tour de France-sejre af legenden Jacques Anquetil.
Fordi efter franskmanden havde vundet fra 1961 til 1964, så blev det Gimondis tur.
Han var ellers som udgangspunkt ikke udtaget til løbet, men han kom med i sidste sekund, og det viste sig at være en klog beslutning.
Han vandt foran den evige toer Raymond Poulidor.
FacebookTwitterKopier linkEmner:Egan Bernal (cykelrytter)|Frankrig|Geraint Thomas (cykelrytter)|Cykelsport|Colombia




https://www.dr.dk/sporten/fodbold/superliga/fck-saelger-robert-skov-til-bundesligaklub

SuperligaFCK sælger Robert Skov til BundesligaklubSidste sæsons superligatopscorer, Robert Skov, er solgt til Hoffenheim, meddeler FCK.
Robert Skov skifter til Hoffenheim i Bundesligaen.
27.
juli 2019 kl.
15.
08 | opdateret 27.
juli 2019 kl.
15.
31Bemærk: artiklen er mere end 30 dage gammelLæs opFC København har solgt kantspilleren Robert Skov til den tyske bundesligaklub Hoffenheim.
Det oplyser de danske mestre i en fondsbørsmeddelelse.
Hoffenheim bekræfter også købet på Twitter, hvor det oplyses, at Skov har fået en femårig kontrakt med klubben.
BLÅ BOGNavn: Robert Skov.
Fødselsdato: 20.
maj 1996 (23 år).
Fødested: Silkeborg.
Nationalitet: Dansker.
Position: Højre kant.
Karriere:2012-2017: Silkeborg IF.
2018-2019: FC København.
2019-: TSG 1899 HoffenheimLandshold:A-landshold: 1 kamp, 0 mål.
U21: 25 kampe, 11 mål.
U19: 9 kampe, 2 mål.
U18: 5 kampe, 2 mål.
Han var desuden med Danmark til OL i 2016 og scorede holdets eneste mål.
Kilder: fck.
dk og TransfermarktAf samme årsag er Robert Skov ikke med i lørdagens kamp på udebane mod AC Horsens.
Parken Sport & Entertainment - der ejer FCK - opjusterer forventningerne til resultatet før skat med 40 millioner kroner og ser nu et resultat før skat på 85-100 millioner kroner.
Robert Skov kom til FCK fra Silkeborg i januar 2018, og efter en tilvænningsperiode i den første halvsæson, bragede han for alvor igennem i sidste sæson.
Her hamrede han utrolige 29 kasser ind på vejen mod DM-guldet, og dermed slog han Ebbe Sands tidligere målrekord i Superligaen.
Millionjubel i SilkeborgSalget giver ikke kun en milliongevinst for FCK.
Silkeborg havde således en videresalgsklausul, som betyder, at også de jyske superligaoprykkere opjusterer forventningerne til årets resultat.
I en fondsbørsmeddelelse skriver Silkeborg, at man nu forventer et overskud på 5-10 millioner kroner.
Tidligere lød forventningen på at lande mellem minus 5 millioner og plus 5 millioner kroner.
Skovs nye klub sluttede som nummer ni i Bundesligaen i sidste sæson efter en tredjeplads året før.
Robert Skovs landsholdskollega Jannik Vestergaard har tidligere spillet fem sæsoner i Hoffenheim fra 2010 til 2015.
ritzau/FacebookTwitterKopier linkEmner:FC København|Jannik Vestergaard (fodboldspiller)|Silkeborg|Tyskland|Fodbold




https://www.dr.dk/sporten/formel1/bremsefejl-koster-magnussen-bliver-nummer-12-i-kvalifikation

Formel1Bremsefejl koster for Magnussen: Bliver nummer 12 i kvalifikationEn fejl i sidste forsøg på at forbedre sin tid på Hockenheim sendte Magnussen ud af Q2.
Kevin Magnussen starter søndagens grandprix i 12.
position.
27.
juli 2019 kl.
15.
55 | opdateret 27.
juli 2019 kl.
16.
27Bemærk: artiklen er mere end 30 dage gammelLæs opFormel 1-køreren Kevin Magnussen havde kurs mod en plads i top-10 i kvalifikationen til det tyske grandprix, men en fejl og et par hurtige rivaler til sidst sendte danskeren ned på en 12.
-plads.
I den sidste træning inden kvalifikationen fandt Magnussen endelig farten i Haas-raceren, og det tog han med ind til kampen om startpositionerne.
Han kørte sig problemfrit videre fra Q1, hvor den største overraskelse var, at Sebastian Vettel i en skrantende Ferrari slet ikke nåede at sætte en tid og dermed sluttede sidst.
Også i Q2 så det ud til, at der var god hastighed i den danske bil, og han lå til at gå videre.
Han forsøgte selv til sidst at forbedre sin tid for at være sikker på at komme i Q3, men en bremsefejl i et sving ødelagde forsøget, og det blev kostbart.
Flere kørere satte nemlig bedre tider i deres sidste forsøg, og så gled Magnussen ud af top-10, som skulle fordele den forreste halvdel af startpositionerne imellem sig i Q3.
Holdkammerat Grosjean starter som sekserBlandt de ti var Magnussens holdkammerat Romain Grosjean, og franskmanden endte på en fornem sjetteplads.
Bedst af alle var Lewis Hamilton i sin Mercedes, mens Max Verstappen (Red Bull) blev toer.
Mercedes-dominansen blev understreget af tredjepladsen til Valtteri Bottas.
Dermed har Mercedes et solidt forspring til Ferrari, som ikke havde en god optakt til søndagens løb.
Ud over Vettels nedtur gik det også galt for holdkammeraten Charles Leclerc, som slet ikke nåde at sætte en tid i Q3.
Dermed skal Leclerc starte som nummer ti.
Pierre Gasly (Red Bull) starter som nummer fire i anden startrække.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Ferrari|Red Bull|Formel 1




https://www.dr.dk/nyheder/indland/cirkuselefanter-far-det-vaerre-dag-dag-har-vaeret-i-karantaene-i-otte-maneder

IndlandCirkuselefanter får det værre dag for dag: Har været i karantæne i otte månederPolitisk flertal forbød sidste år cirkuselefanter.
Elefanter lider under manglende klarhed over reglerne.
Politisk aftale om cirkuselefanter er endnu ikke mundet ud i en vedtaget lov.
(Arkiv) 27.
juli 2019 kl.
15.
58Bemærk: artiklen er mere end 30 dage gammelLæs opI otte måneder har Cirkus Arenas elefanter stået i karantæne i deres stald ved Slagelse.
De venter på, at politikerne får afklaret deres fremtid.
Men det har de ventet på så længe, at de mistrives.
Det skriver TV2 Øst.
Der skal findes en løsning, mener Rasmus Nielsen, chefzoolog i Knuthenborg Safaripark.
- Min faglige opfordring er - for elefanternes skyld - at alle parter viser vilje til at finde et kompromis, siger han til TV2 Øst.
Meldingen kommer, efter at elefanternes dyrlæge torsdag slog alarm.
Dyrene er nødt til at være i karantæne, men de mistrives og får det kun værre dag for dag, lød budskabet.
- Jeg ser nogle elefanter, som er meget urolige og pirrelige.
En elefant viser ret tydeligt, når den er sur.
Den har front imod dig, vifter med ørerne og brummer højt.
- Sådan en reaktion begynder jeg at se ofte, og det har jeg ikke set før, siger Henrik Hagbard, dyrlæge ved Gørlev Dyreklinik, til TV2 Øst.
Læs også:Cirkus Arena: Skal vores elefanter så sendes på førtidspension?
Vil forbyde eksotiske dyr i cirkusEt politisk flertal bestående Venstre, Konservative, Liberal Alliance, Dansk Folkeparti og Socialdemokratiet blev sidste år enige om, at man endegyldigt ville forbyde brug af eksotiske dyr som elefanter i cirkus.
Men aftalen er endnu ikke mundet ud i en vedtaget lov, og derfor er det uklart, hvordan Cirkus Arena skal kompenseres for det tab, et forbud medfører, og for de penge, cirkusset har brugt på at etablere deres elefantanlæg.
Knuthenborg Safaripark på Lolland har tilbudt at tage imod elefanterne.
Men før parterne har fundet en løsning, kan safariparken ikke modtage dem.
Hos Venstre afventer man en tilbagemelding fra fødevareminister Mogens Jensen (S) om elefanternes videre skæbne.
- På grundlag af den indgåede aftale, som vi naturligvis står ved i Venstre, afventer vi tilbagemelding fra fødevareministeren om resultatet af drøftelserne mellem de involverede parter.
- Vi håber naturligvis, at det vil føre til et fornuftigt resultat og sikring af god dyrevelfærd og gode forhold for elefanterne, siger dyrevelfærdsordfører Erling Bonnesen (V).
Til TV2 Øst skriver Mogens Jensen:- Regeringen vil fortsætte arbejdet for at indføre et forbud mod elefanter, søløver og zebraer i cirkus.
Når forbuddet er indført, vil det ikke længere være lovligt at indføre nye vilde dyr i cirkus.
/ritzau/FacebookTwitterKopier linkEmner:Erling Bonnesen (politiker)|Mogens Jensen (politiker)|Socialdemokraterne|Dyr|Gørlev




https://www.dr.dk/nyheder/udland/over-1000-demonstranter-anholdt-under-ulovlig-demonstration-i-moskva

UdlandOver 1.
000 demonstranter anholdt under ulovlig demonstration i MoskvaOppositionspolitikere blev i nat anholdt før ulovlige demonstrationer.
Af Josefine Hummelmose og Emil Eller27.
juli 2019 kl.
15.
22 | opdateret 27.
juli 2019 kl.
20.
56Bemærk: artiklen er mere end 30 dage gammelLæs opPolitiet i Moskva har anholdt flere end 1.
000 demonstranter under dagens demonstrationer i den russiske hovedstad.
Det oplyser politiet selv til flere internationale nyhedsbureauer.
Blandt de tilbageholdte er en række prominente oppositions-aktivister.
Man frygter sammenstød mellem politi og demonstranter.
Allerede natten inden demonstrationen er oppositionspolitikere blevet anholdt i deres hjem, og der har været ransagninger på deres private adresser og kontorer.
DR's Ruslandskorrespondent, Matilde Kimer, fortæller, at de anholdte især er blandt de demonstranter, der aktivt deltager i politiske slagsange eller har medbragt bannere med politiske budskaber.
Demonstrationen er ikke blevet godkendt af myndighederne, og derfor bliver demonstranter anholdt i hobetal.
- Allerede inden demonstrationen startede, begyndte politiet at anholde alle, der aktivt tog del i sangene eller havde politiske plakater med, fortæller Matilde Kimer.
- Politiet har nogle anholdelseshold, hvor fem-seks betjente løber ind i en gruppe og hiver en demonstrant ud.
Hvis vedkommende ikke gør modstand, bliver han let eskorteret ud af to betjente.
Men lægger han an til bøvl, går det hårdere for sig, siger hun.
Kræver frie og retfærdige valgFlere tusinde demonstranter er mødt op til demonstrationerne nær byens borgmesterkontor.
De er utilfredse med, at politiske kandidater fra oppositionen er blevet udelukket fra at stille op til lokale valg til bystyret.
Myndighederne begrunder udelukkelsen med, at kandidaterne ikke har samlet nok underskrifter til at blive opstillingsberettiget.
Da demonstrationen ikke er godkendt af myndighederne, har man frygtet sammenstød mellem demonstranter og politi.
Men reelle sammenstød har der ikke været tale om, fortæller Matilde Kimer, der indtil for kort tid siden befandt sig midt i demonstrationerne.
- Det er kun myndighederne, der kalder det sammenstød.
Det har der ikke været.
Demonstranterne er grundlæggende ikke-voldelige og ubevæbnede.
Nogle af de anholdte har kæmpet imod, men det har ikke udviklet sig voldeligt, siger hun.
En demonstrant bliver slæbt væk af politiet under demonstrationen.
I onsdags blev Aleksej Navalnyj, der er en kendt kritiker af præsident Vladimir Putin, anholdt og idømt 30 dages fængsel for at have opfordret til demonstrationen i dag.
En helt anden demonstration end sidstSidste lørdag demonstrerede omkring 20.
000 mennesker, men da var demonstrationen godkendt af myndighederne.
Der var derfor kun få anholdelser ved den lejlighed.
Læs også:Tusinder kræver frie og retfærdige valg i MoskvaMen dagens demonstration er helt anderledes, fortæller Matilde Kimer:- Der var tusindvis af betjente, allerede inden demonstrationen startede.
Så alle til demonstrationen har vidst, at de ville være i undertal, og at det ville være en helt anden demonstration end for en uge siden.
- Demonstrationen i dag er jo ikke lovlig, så det hele er meget vilkårligt.
Der er ingen højttalere, ingen taler og sådan noget, siger Matilde Kimer.
Politiet anslår, at cirka 3.
500 mennesker deltog i dagens demonstrationer.
Også når det gælder plads har demonstranterne været udfordret, og derfor er meget foregået over et stort område og spredt ud i små sidegader.
- Demonstrationen blevet besværliggjort af, at pladsen foran rådhuset, hvor demonstrationen skulle foregå, tilfældigvis er blevet af spærret af bystyret for at give plads til håndværkere.
Til gengæld er der blevet lavet masser af plads til politiet, siger Matilde Kimer.
Russisk politi vurderer ifølge nyhedsbureauet Tass, at omkring 3500 mennesker er mødt frem i Moskva for at protestere.
FacebookTwitterKopier linkEmner:Demonstrationer|Vladimir Putin (politiker)|Moskva|Rusland|Politi




https://www.dr.dk/sporten/fodbold/superliga/minut-minut-sene-scoringer-sikrer-fc-koebenhavn-sejren-i-horsens






https://www.dr.dk/nyheder/kultur/film/stjerneskuespiller-laeste-kvindefjendsk-manuskript-nu-laver-hun-kun-tv-med

Film og serierStjerneskuespiller læste kvindefjendsk manuskript: Nu laver hun kun tv med kvindelige skabereAmerikanske Reese Witherspoon har siden 2012 insisteret på at producere film og tv-serier skabt af kvindelige forfattere eller instruktører.
Reese Witherspoon spiller ofte selv med i sine produktioner - som her i tv-serien 'Big little lies', som nu er ude i to sæsoner.
(© HBO Nordic)Af Michelle From Hoxer27.
juli 2019 kl.
15.
00Bemærk: artiklen er mere end 30 dage gammelLæs opTv-serien 'Big Little Lies' er produceret af kvinder, har fem kvindelige hovedpersoner – og så bygger den på en bog, skrevet af en kvinde.
Og det er ikke tilfældigt.
Den populære og prisvindende serie, der i den netop afsluttede sæson havde ingen ringere end Meryl Streep i en af hovedrollerne, er nemlig et produkt af Reese Witherspoons produktionsselskab.
Mange kender måske den 43-årige skuespiller fra komedier som 'Legally blonde 1 og 2' eller for sin kritikerroste præstation i filmen om den amerikanske countrymusiker Johnny Cash, 'Walk the line'.
Men siden 2010 har hun ved siden af skuespillerkarrieren stået i spidsen for sit eget produktionsselskab, som i dag er blevet til medievirksomheden Hello Sunshine.
De sidste syv år har hun arbejdet målrettet på at give sine kunstneriske medsøstre en hånd.
Og det gør hun blandt andet ved at købe filmrettighederne til bøger af kvindelige forfattere med kvinder i hovedrollerne.
Tre bøger, Reese Witherspoon også har filmatiseret'Wild'Efter at have mistet sin mor og været igennem en hård skilsmisse besluttede Cheryl Strayed sig i 1995 for at tage på en mere end 1500 kilometer lang vandretur.
I 2012 udkom hun med den selvbiografiske 'Wild' om sine oplevelser – og allerede inden bogen blev udgivet havde Reese Witherspoon sikret sig rettighederne.
'Gone girl'Gillian Flynns thriller om Amys mystiske forsvinden og hendes mand Nicks mulige indblanding i sagen udkom i 2014, og den blev hurtigt en New York Times-bestseller.
Historien bliver fortalt fra både Nick og Amys ret forskellige perspektiver.
'Are you sleeping'En true-crime podcast genåbner en gammel sag om et mord, som den myrdedes efterladte datter, Josie, har gjort alt, hvad hun kan for at glemme.
Ingen i den unge kvindes nærmeste omgivelser kender til den komplicerede historie, som pludselig bliver oprullet.
Bogen som udkom i 2017 er ved at blive filmatiseret som tv-serie til streamingtjenesten Apple+.
I filmkredse er Reese Witherspoon efterhånden beundret for sin evne til at spotte en kommende bestseller og omdanne den til film- og tv-succeser.
Lige nu har hun gang i ikke mindre end hele seks produktioner, der enten er skrevet eller instrueret af kvinder.
Læs også:Stjernespækket hitserie er tilbage med ny sæson - og den er endnu federe end den første!
Nej tak til HollywoodI et interview med det amerikanske medie Inc.
fortalte hun tidligere i år, at hun blev inspireret til at starte selv efter at have læst endnu et Hollywood-manuskript, som var både 'forfærdeligt og kvindefjendsk'.
Siden da har hun været kvinde i eget hus, og hun har helt bevidst ikke søgt økonomisk støtte fra de store Hollywood-studier, fordi de ofte blander sig for meget, fortalte hun i samme interview.
- Alene inden for det sidste år har jeg lavet tre film med kvindelige instruktører.
Det er fantastisk, at publikum i højere grad vil se virkeligheden afspejlet – også når det gælder diversitet og køn.
Undskyld mig, men de gider bare ikke se eventyrudgaven eller ti hvide mænd hver gang – de vil se noget andet.
De vil simpelthen se virkeligheden, for det er der meget mere genkendelighed i, udtalte Reese Witherspoon i 2017 til Alt for Damerne.
Til flere amerikanske medier har hun fortalt, at hun er en rigtig læsehest og altid har været det.
Før hun kastede sig over skuespilleriet, studerede Reese Witherspoon også engelsk litteratur ved Stanford Universitet i Californien.
Historien fik tårerne fremHendes næste store tv-satsning bygger på bestselleren 'Little fires everywhere' (på dansk 'Små påsatte brande').
Den nåede Reese Witherspoon i efteråret 2017 at anbefale i sin bogklub - for sådan en har hun i bedste Oprah Winfrey-stil selvfølgelig også - før den strøg ind på bestsellerlisterne og blev solgt til en lang række lande.
- Historien om de to familier fra Ohio fik tårerne frem, skrev hun dengang i sin anbefaling.
I marts 2018 offentliggjorde hun, at Hello Sunshine havde købt rettighederne, og at 'Little fires everywhere' ville blive til i samarbejde med skuespiller Kerry Washington.
Kerry Washington (tv.
) og Reese Witherspoon skal spille de to hovedroller i 'Little fires everywhere', Mia Warren og Elena Richardson.
Billedet her er fra settet.
(© Hulu)'Little fires everywhere' foregår i velhaverforstaden Shaker Heights uden for Cleveland i Ohio i 1990'erne.
Her flytter alenemor og kunstner Mia Warren og hendes datter Pearl til og lejer et hus af familien Richardson, som på overfladen virker lige så perfekte og polerede som kvarteret.
Men det viser sig, at de gemmer på indtil flere gamle hemmeligheder, som ender med at komme frem i lyset.
Vil kaste lys på de kvinde-drevne historierBogen er inspireret af forfatterens egen opvækst i Shaker Heigths.
- Det var et ret idealistisk sted.
Folk talte om race, og integration havde været vigtigt i lokalsamfundet siden 1950'erne, som ellers var en tid i USA, hvor mange samfund blev mere raceopdelte, fortalte Celeste Ng, da hun sidste år besøgte Danmark i forbindelse med, at bogen udkom på dansk.
Racespørgsmålet fylder også i bogen, hvor en adoptionssag ender med at skabe splid i kvarteret og de to familier.
Hvorvidt det har været en af årsagerne til, at Reese Witherspoon kastede sin kærlighed og kræfter på 'Little fires everywhere' vides ikke.
Men da streamingtjeneste Hulu sidste år offentliggjorde, at de havde 'vundet budkrigen' om serien, udtalte hun:- Vi (hos Hello Sunshine) stræber efter at kaste lys på kvinde-drevne historier, som er forankret i inspiration, følelser og sandhed – og det er alt sammen fundamentet for Celeste Ngs geniale bog.
Celeste Ng fortalte i et interview i maj, at hun havde været på besøg hos manuskriptforfatterne bag den nye og serie og håbede på, at hun også ville få mulighed for at overvære nogle af optagelserne.
Det er endnu ikke oplyst, om serien vil blive vist på streamingtjenester, som er tilgængelige i Danmark.
FacebookTwitterKopier linkEmner:Johnny Cash (musiker)|Meryl Streep (skuespiller)|Litteratur|Ohio|USA




https://www.dr.dk/nyheder/udland/carl-bildt-nej-hr-trump-jeg-kunne-heller-ikke-have-loesladt-aap-rocky

UdlandCarl Bildt: 'Nej, hr.
Trump, jeg kunne heller ikke have løsladt A$AP Rocky'Tidligere svensk statsminister forsøger at forklare retspraksis efter fængsling af rapper.
Carl Bildt bruger sin klumme i Washington Post til at lære amerikanerne - og Donald Trump - om det svenske retssystems uafhængighed.
Af Flemming Brandt27.
juli 2019 kl.
15.
05Bemærk: artiklen er mere end 30 dage gammelLæs opDen tidligere svenske statsminister Carl Bildt blander sig nu i konflikten mellem USA's præsident Donald Trump og Sverige.
A$AP Rocky30 år.
Borgerligt navn er Rakim Mayers.
Brød igennem i 2011 med hittet 'Peso' og har siden hittet med numre som 'Fuckin' Problems' og 'Praise the Lord (Da Shine)'.
Har udgivet i alt tre album, hvoraf det seneste, 'Testing', udkom i maj 2018.
Har flere hundrede millioner afspilninger på Spotify og har arbejdet sammen med et utal af verdensstjerner som blandt andre Cardi B, Kendrick Lamar, Lana Del Rey, Frank Ocean og Rihanna.
Bildt er med mellemrum klummeskriver i den velansete avis Washington Post, og denne gang har han prøvet at forklare Trump, hvorfor den svenske statsminister ikke bare kan gå ind og kræve den amerikanske rapper A$AP Rocky løsladt, sådan som præsidenten har opfordret til, selvom musikeren er tiltalt for et overfald i Sverige.
'Jeg var Sveriges statsminister, og nej, hr.
Trump, jeg kunne heller ikke have sat A$AP Rocky fri'.
Sådan lyder overskriften på Bildts klumme.
Læs også:Trump beskylder Sverige for at 'have svigtet vores afroamerikanske befolkning'Klummen fra Bildt kommer i kølvandet på, at Trump gennem sin foretrukne kommunikationskanal Twitter har opfordret svenskerne til at løslade rapperen:- Giv A$AP Rocky hans frihed.
Vi gør så meget for Sverige, men det ser ikke ud til at være gensidigt.
Sverige burde fokusere på sit virkelige problem med kriminalitet, skriver Trump og tilføjer hashtagget #FreeRocky - uden at forklare, hvad han mener, at USA gør for Sverige, eller hvad 'det virkelige problem' er.
Skuffet over LöfvenTrump har i et tidligere tweet givet udtryk for, at han var meget skuffet, over, at den svenske statsminister Stefan Löfven ikke havde sørget for at få løsladt Rocky.
Men Bildt forsøger i klummen at forklare, hvilke beføjelser og begrænsninger, der er for de politiske magthavere i Sverige.
- Jeg aner ikke, hvad der skete i Stockholms gader den aften sidst i juni, som førte til at tre amerikanske borgere - inklusive A$AP Rocky - blev anholdt og tiltalt for overfald.
- Men engang var jeg Sveriges statsminister, så jeg må indrømme, at jeg har indgående kendskab til den magt og de begrænsninger, som der følger med posten.
I Stockholm er det blevet sat plakater op med opfordringer om at løslade rapperen A$AP Rocky med det samme.
Han konstaterer i klummen, at der formentlig ligger politiske motiver bag Trumps opfordring.
Samtidig understreger Bildt, at retssystemet i Sverige er uafhængigt af politikerne.
- Der findes sikkert lande rundt om i verden, hvor retsvæsenet ikke er mere end et instrument for magthaverne, og hvor de politiske ledere kan sende folk ind og ud af fængsel efter egne ønsker.
Sverige er helt sikkert ikke et af de lande.
- Sagen bliver afgjort af domstolen - uden indblanding fra nogen højere politisk myndighed, hverken inden for eller uden for landet.
Det er sådan, det skal være i et frit samfund.
Sådan blev Trump involveret i A$AP Rocky-sagenDen amerikanske præsident er gået ind i sagen om A$AP Rocky på opfordring af en anden musiker, Kanye West, som Trump er på venskabelig fod med.
I et tweet tilbage fra 19.
juli skriver Trump, at West har gjort ham opmærksom på rapperens indespærring i Sverige, og at Trump nu vil ringe til 'den meget talentfulde statsminister i Sverige' for at hjælpe A$AP Rocky.
Opkaldet havde tilsyneladende ikke den ønskede effekt, da rapperen stadig er tilbageholdt og nu skal for retten i Sverige på tirsdag.
A$AP Rocky kommer for retten i Sverige på tirsdag.
Der er afsat tre retsdage til sagen, oplyser hans advokat Slobodan Jovivic.
Den 30-årige rapper blev arresteret den 3.
juli af svensk politi efter en slåskamp på åben gade i Stockholm, hvor han opholdt sig i forbindelse med en koncert.
Tilbageholdt siden 3.
juliSiden har A$AP Rocky været tilbageholdt i det svenske fængsel Kronobergshäktet i det centrale Stockholm.
Ud over A$AP Rocky er også to andre personer tiltalt.
Rapperen har hele tiden nægtet sig skyldig og hævder, der var tale om selvforsvar, fordi han blev provokeret.
A$AP Rocky kommer for retten i Stockholm på tirsdag.
Han er tiltalt for overfald.
Anklager Daniel Suneson fastslog, at der er tale om en forbrydelse på trods af indvendinger om nødværge og provokation.
- For at nå frem til den beslutning har jeg blandt andet gennemgået de film, der er fundet under efterforskningen.
Det er værd at bemærke, at jeg har haft et større materiale at bedømme, end hvad der tidligere fandtes tilgængeligt på internettet, lyder det fra anklager Daniel Suneson, som også i pressemeddelelsen siger, han har afhørt vidner i sagen.
'Boykot Ikea'Donald Trump er imidlertid ikke den eneste, der prøver at påvirke det svenske retssystem til at løslade A$AP Rocky.
På de sociale medier er der mange af hans fans, som opfordrer til boykot af svenske produkter - ikke mindst Ikea.
Til SVT siger Ikeas pressetalsmand Felix Östman, at man holder øje med udviklingen.
- Vi tager alt, hvad der siges om os på de sociale medier, alvorligt.
Indtil nu har vi dog ikke mærket særligt til denne her debat.
- Som et svensk firma blive vi ofte koblet sammen med Sverige.
Men vi er en virksomhed, som ikke har noget at gøre med hverken politik eller det svenske retssystem.
FacebookTwitterKopier linkEmner:Donald Trump (politiker)|Sverige|IKEA|Twitter|Kriminalitet




https://www.dr.dk/nyheder/udland/mulige-milliarder-til-trumps-mur-et-skridt-mod-muren-men-det-er-ikke-slut

UdlandMulige milliarder til Trumps mur: Et skridt mod muren, men det er ikke slutPræsidenten er tættere på at kunne indfri et af sine største valgløfter.
Donald Trump får nu penge til dele af muren på grænsen mellem Mexico og USA.
Af Josefine Hummelmose27.
juli 2019 kl.
17.
35Bemærk: artiklen er mere end 30 dage gammelLæs opDen amerikanske præsident Donald Trump har fået 2,5 milliarder dollars til rådighed, som han vil bruge på at bygge en mur på grænsen mellem Mexico og USA.
Højesteret har nemlig fjernet en blokering af 2,5 millarder dollar fra forsvarsministeriets budget, som tidligere har været indefrosset, fordi lavere retsinstanser ikke mente, han kunne tage penge i forsvarsbudgettet, der var øremærket andre ting.
Dermed er Trump nu tættere på at kunne levere på et af sine største løfter fra valget i 2016.
Han kalder det på sin Twitter for en stor sejr.
Men selvom det er et skridt i den rigtige retning for Trump, så er sagen endnu ikke slut, siger Niels Bjerre-Poulsen, lektor i amerikansk historie og samfundsforhold ved Syddansk Universitet.
- Det er en sejr i den forstand, at nu kan regeringen indlede forhandlinger med entreprenører og andre, som skal bygge noget af hegnet.
Men sagen fortsætter sådan set ved domstolene.
Så det kan ske, at han i princippet senere kan blive tvunget til at fjerne det igen.
Trumps lange kamp for en murHøjst usædvanligt erklærede Donald Trump den 15.
februar en national nødretstilstand i landet.
Det gjorde han for at kunne frigøre penge til at bygge den mur mod Mexico, som var et af hans vigtigste valgløfter, men som Kongressen ikke vil finansiere.
Trumps krav om en mur medførte blandt andet den længste nedlukning af dele af statsapparatet i amerikansk historie.
I slutningen af maj blokerede en dommer i Californien for Trumps planer om at bygge dele af grænsemuren med midler skaffet via den nationale nødretstilstand.
Donald Trump underskrev et veto mod, at Kongressen ville afslutte den national nødtilstand i marts, 2019.
Det skete på grund af indvendinger fra blandt andet interesseorganisationer omkring miljøhensyn i forhold til muren.
Men kritikerne stillede også spørgsmålstegn ved, om Trump selv kunne beslutte at tage af kassen i forsvarsbudgettet - penge som egentlig var bevilliget til noget andet - for at finansiere muren.
Dommeren blokerede dermed for planerne om at omfordele midler, der var afsat til militære formål.
Hvis præsidenten kan gå uden om, hvad kongressen har bevilliget penge til, så har man undergravet hele den magtadskillelse.
Det er det mest bekymrende ved denne sag, for det er grundlaget for det amerikanske demokratiNiels Bjerre-PoulsenMen den beslutning er altså nu omstødt af Højesteret, da de mente, at folkene bag indvendingerne ikke kunne påvirke, hvordan pengene blev brugt.
Højesteretten har altså ophævet blokeringen, men ikke nødvendigvis givet grønt lys til, at de kan bruges på en mur.
Det er nemlig et principielt problem, forklarer Niels Bjerre-Poulsen.
- Hele det amerikanske samfund bygger på magtadskillelse mellem præsidenten, Kongressen og domstolenes beføjelser.
Så hvis præsidenten kan gå uden om, hvad kongressen har bevilliget penge til, så har man undergravet hele den magtadskillelse.
Det er det mest bekymrende ved denne sag, for det er grundlaget for det amerikanske demokrati.
Og det spørgsmål mangler Højesteretten stadig at forholde sig til.
SymbolpolitikVi kan næsten være sikre på, at der ikke kommer en decideret mur - nok nærmere et hegn - på grænsen mellem USA og Mexico, siger Niels Bjerre-Poulsen.
Ifølge ham vil Kongressen ikke bevillige pengene til muren, fordi de mener, at det er symbolpolitik og spild af penge, da det alligevel ikke ville forhindre migranter og narko i at komme ind i landet.
- Det meste narko kommer ikke ind i landet gennem dale og bjerge – det kommer over de grænsekontroller, der allerede eksisterer.
Derfor vil en mur ingen forskel gøre.
Der findes jo trods alt også stiger og steder, hvor man kan grave under, siger han.
Donald Trump ser på prototyper af muren i 2018.
Men grunden til, at Trump bliver ved med at kæmpe for en mur og kalder Højesterets beslutning for en stor sejr på Twitter, er, at det er vigtigt for ham at bevare illusionen om, at han er i gang med at bygge den og dermed gøre noget ved migration fra Mexico, siger Niels Bjerre-Poulsen.
Der er nemlig allerede sket et skred fra, hvad han lovede under valgkampen til realiteterne nu.
Mexico kommer nemlig ikke til at betale for den, som Trump ellers havde proklameret.
- Der var et klart hævnmotiv.
Når Mexico sender illegale migranter og narko ind i USA, så skal de betale.
Det var en vigtig del af budskabet.
Det var ikke, at der skulle bygges en stor, dyr mur, og skattebetalerne skal betale for den, siger han og fortsætter:- Men da det stod klart, at Mexico ikke ville betale for muren, blev det i stedet Trumps budskab, at han var i gang med at bygge en mur, og at det gik fint.
Færre anholdt ved grænsenIfølge de amerikanske myndigheder blev 104.
344 personer anholdt langs den sydvestlige del af grænsen i juni.
Det er 28 procent færre end måneden forinden.
Migranter, der forsøgte at komme til USA, flygter tilbage til Mexico efter, at de blev ramt af tåregas ved grænsen.
Trump-administrationen siger, at faldet skyldes en ny aftale med Mexico om at begrænse migration.
Blandt andet ved øget sikkerheden på den mexicanske side af grænsen, og udvidelsen af en ordning, der får asylansøgere til at vente i Mexico, mens deres sager behandles.
Dog mener eksperter, at et fald i migrationen er typisk i de varme sommermåneder.
Antallet af personer tilbageholdt ved grænsen mellem USA og Mexico er generelt langt lavere sammenlignet med det foregående årti.
Antallet faldt i præsident Trumps første år på posten, men steg igen sidste år - men selv før stigningen, hvor antallet af migranter var historisk lavt, beskrev Trump situationen ved grænsen som en national sikkerhedskrise.
FacebookTwitterKopier linkEmner:Donald Trump (politiker)|Mexico|USA|Højesteret|Flygtninge og asylansøgere




https://www.dr.dk/nyheder/udland/tusindvis-trodser-demonstrationsforbud-i-hongkong-politi-og-bandemedlemmer-er-ens

Protester i HongkongSe temaUdlandTusindvis trodser demonstrationsforbud i Hongkong: 'Politi og bandemedlemmer er ens'Et angreb i søndags, hvor 45 personer blev såret, har fået aktivister på gaden igen.
Af Cecilie Rosenkvist Dam27.
juli 2019 kl.
14.
24Bemærk: artiklen er mere end 30 dage gammelLæs opTusindvis af demonstranter er på gaden i Hongkong rustet med paraplyer og dykkerbriller for at skærme sig mod politiets tåregas.
Politiet har nedlagt forbud mod dagens demonstration, fordi de frygter voldsepisoder, skriver BBC og The Guardian.
I søndags blev 45 personer såret under et angreb ved metrostation Yuen Long, hvor hvidklædte personer bankede løs på demonstranter med metalrør og træpæle.
Der gik tre kvarter, før politiet nåede frem, og demonstranterne beskyldte dem for at se gennem fingre med volden, fordi den blev udøvet mod demonstranter.
Protesterne i Hongkong har varet i syv uger og begyndte, fordi regeringen ville indføre en lov, der muliggør udlevering af mistænkte i straffesager til retsforfølgelse i Kina.
Selvom lovforslaget nu er suspenderet, er demonstranterne stadig ikke tilfredse.
Nu kræver de også en demokratisk reform, en undersøgelse af politivold og at Carrie Lam, Hongkongs regeringsleder, går af.
Se billederne fra dagens demonstration, der bliver kaldt Yuen Long-protesten efter metroangrebet.
Ved søndagens angreb var gerningsmændene klædt i hvidt og havde medbragt metalrør til at slå med.
Som et modsvar har aktivisterne i dag iført sig sorte t-shirts og hjelme, der kan beskytte deres hoveder.
'Tag Hongkong tilbage, starten på en revolution', råber demonstranterne ifølge The Guardian.
Det er et af deres slogans.
(Foto: RITCHIE B.
TONGO © Scanpix)1 / 6Politiet affyrer tåregas mod demonstranterne.
Flere har medbragt skilte.
'Hongkong-politiet kender loven, men bryder loven', står der på et skilt ifølge The Guardian.
2 / 6På gaderne ligger tomme dåser med peberspray, som også er blevet brugt af politiet som våben mod de tusindvis af ulovlige demonstranter.
Det er første gang i de syv uger, protesterne har varet, politiet har nedlagt forbud mod at demonstrere.
3 / 6I 2014 var der også månedsvis af protester i Hongkong for demokrati, som blev døbt paraplybevægelsen.
Siden er paraplyen blevet et symbol på demokrati og modstand.
I dag har demonstranterne også brugt dem som skjold mod peberspray og tåregas.
4 / 6'Politi og bandemedlemmer er ens', råber flere ifølge The Guardian.
Mænd med mafiabaggrund mistænkes for at stå bag overfaldet på metrostationen, mens politiet beskyldes for bevidst at være lang tid om at komme frem.
Selv siger politiet, at de var pressede på ressourcer efter endnu en dag med demonstrationer.
De har anholdt 12 mistænkte for søndagens angreb.
Ni af dem har angiveligt mafiaforbindelser.
5 / 6Demonstranterne har haft flere sammenstød med politiet.
Deres mistro til ordensmagten er vokset endnu mere siden søndagens metroangreb.
'Hvis ingen kæmper for de mennesker, der blev såret, vil endnu flere måske blive såret i fremtiden.
Vi siger bare nej til vold', siger 25-årige Tan til The Guardian.
6 / 6FacebookTwitterKopier linkEmner:Hong Kong|Demonstrationer|Kriminalitet|BBC|The Guardian




https://www.dr.dk/sporten/svoemning/ottesen-lykkelig-over-supertid-i-vm-finale

SvømningOttesen lykkelig over supertid i VM-finaleJeanette Ottesen blev nummer syv i VM-finalen, mens Pernille Blume er finaleklar i 50 meter fri.
- Jeg er stadig ikke i mål, men jeg er under 26 sekunder og nummer syv i verden, siger Jeanette Ottesen til TV2 Sport efter VM-finalen.
(Foto: Patrick B.
Kraemer © Scanpix)27.
juli 2019 kl.
13.
42Bemærk: artiklen er mere end 30 dage gammelLæs opDen danske svømmestjerne Jeanette Ottesen blev nummer syv i VM-finalen i 50 meter butterfly i sydkoreanske Gwangju.
Selv om hun er tidligere verdensmester i disciplinen, er hun glad for, at hun kunne blive nummer syv i en VM-finale, efter at hun er blevet mor og har omlagt sit træningsprogram.
Særligt tiden 25,76 sekunder vækker glæde hos den 31-årige svømmer.
- Det er kraftedeme i orden.
Jeg skulle bare fucking fyre den af, og det gjorde jeg.
Jeg ville bare under 26 sekunder.
- Der sker rigtig meget med en kvindekrop, når man bliver gravid.
Den bliver revet fra hinanden, og den skal samles igen.
Jeg er stadig ikke i mål, men jeg er under 26 sekunder og nummer syv i verden, siger Jeanette Ottesen til TV2 Sport.
Jeanette Ottesen blev nummer syv i VM-finalen, men formåede at klemme sig under 26 sekunder.
Hendes mangeårige rival Sarah Sjöström vandt VM-guld.
Svenskeren kom i mål i 25,02 sekunder.
Ottesen er tidligere verdensmester på distancen.
Det blev hun ved VM i Barcelona i 2013, mens hun to år senere tog sølv i Kazan.
På kortbane har hun et enkelt VM-guld og et VM-sølv og to VM-bronzemedaljer i 50 meter butterfly.
Ottesen er den første dansker i en finale ved VM.
Søndag skal Alexander Aslak Nørgaard svømme finale i 1500 meter frisvømning.
Blume klar til guldkampDen olympiske mester Pernille Blume er klar til VM-finalen i favoritdisciplinen 50 meter frisvømning.
I lørdagens VM-semifinale i brugte hun 24,14 sekunder på at crawle fra den ene til den anden ende af langbanebassinet i sydkoreanske Gwangju.
Kun australieren Cate Campbell var hurtigere end Blume i det første semifinaleheat.
Campbell var 0,05 sekunder hurtigere end danskeren.
Pernille Blume var næsthurtigst i sit semifinaleheat i 50 meter fri.
Blumes tid rakte til en samlet tredjeplads blandt de 16 semifinalister.
Hun understregede dermed, at hun er en favoritterne i finalen, der svømmes søndag eftermiddag dansk tid.
Også 19-årige Julie Kepp Jensen var med i semifinalen.
Hun deltog i det andet semifinaleheat, og på yderbanen blev hun nummer syv af de otte svømmere i heatet.
Tiden 24,89 sekunder rakte til en samlet 13.
-plads.
- Det er en ny personlig rekord, og det var lige, hvad jeg havde håbet på.
Det giver mig selvtillid at slutte af på den her måde, siger Julie Kepp Jensen til TV2.
I det andet semifinaleheat satte svenskeren Sarah Sjöström hurtigste tid af alle semifinalister, da hun brugte 24,05 sekunder på distancen, selv om hun kun et kvarter forinden havde brugt kræfter på at vinde VM-guld i 50 meter butterfly.
/ritzau/FacebookTwitterKopier linkEmner:Jeanette Ottesen (svømmer)|Pernille Blume (svømmer)|TV 2 (tv-kanal)|Svømmesport|Barcelona




https://www.dr.dk/nyheder/vejret/nyd-sommeren-mens-du-kan-slut-med-sol-i-morgen

VejretNyd sommeren, mens du kan: Slut med sol i morgenEfter hedebølgen kommer det ustadige vejr med lokale regnbyger og kraftige vindstød.
Så er det ved at være sidste chance for at nyde strandvejret, som de badende gør det her ved Blokhus Strand i Nordjylland.
Af Flemming Brandt27.
juli 2019 kl.
09.
56Bemærk: artiklen er mere end 30 dage gammelLæs opFarvel til solcreme, sandkorn og endeløse grillaftener.
Goddag til regntøj og varme trøjer.
Hvis du foretrækker sol, varme og strandvejr, så gælder det om at udnytte dagen i dag fuldt ud.
For nu er det slut med de høje temperaturer og solskinstimer.
I dag får vi ifølge DMI's seneste prognose udsendt her til morgen varmt og solrigt vejr.
Ud på dagen kommer der lidt flere skyer, og i eftermiddag kan der komme lokale byger.
Samtidig frisker vinden op omkring øst, og i de sydlige egne kan der endda komme hård vind eller kuling.
Temperaturerne vil ligge mellem 22 og 28 grader.
I aften og i nat kommer og nogle steder byger, måske med torden.
Sol i vest, risiko for kraftig regnSøndagen byder i vest på lidt eller nogen sol, mens resten af landet kan se frem til skyet vejr, mange steder med byger.
I det meste af Jylland og på det vestlige Fyn har DMI varslet om risiko for kraftig regn med op til mellem 25 og 35 mm i løbet af seks timer.
Temperaturerne vil ligge på mellem 20 og 25 grader, og vinden bliver let til frisk fra øst og nordøst.
Den kommende uge byder på ustadigt vejr med byger over det meste af landet, og temperaturen falder til ned mellem 18 og 23 grader i dagtimerne.
FacebookTwitterKopier linkEmner:Vejret|Danmarks Meteorologiske Institut|Twitter|Fyn|Jylland




https://www.dr.dk/nyheder/indland/jens-sagde-farvel-til-smertestillende-piller-jeg-vil-jo-gerne-se-mine-boerneboern

IndlandJens sagde farvel til smertestillende piller: 'Jeg vil jo gerne se mine børnebørn vokse op'Den 67-årige pensionist 'vandt alt' ved at trappe ud af en høj-dosis morfinlignende medicin.
Flere og flere danskere får, ligesom Jens Jørgensen, hjælp til at trappe ud af vanedannende medicin på smertecentre landet over.
Af Line Jenvall og Line Makwarth27.
juli 2019 kl.
10.
30Bemærk: artiklen er mere end 30 dage gammelLæs opNår Jens Jørgensen tænker tilbage på sin hverdag, mens han tog stærk smertestillende medicin i høje doser, er det en monoton og trist tilværelse, han beskriver.
- Det var som at gå rundt i en osteklokke.
Du er der uden at være der, forklarer han.
Jeg kunne ikke se tingene klart.
Jeg var ikke nærværende derhjemme, overfor min familie, mine børn og børnebørn.
Jens Jørgensen, folkepensionistFørst en skulderskade og så en operation var årsagen til, at Jens' læge ordinerede ham morfinlignende smertestillende medicin.
Det tog han i mere end ti år, og langsomt blev hans verden mere og mere grå.
- Jeg kunne ikke se tingene klart.
Jeg var ikke nærværende derhjemme, overfor min familie, mine børn og børnebørn.
Jeg trak mig fra alt socialt, siger Jens Jørgensen.
Læs også:'Vi er blevet klogere': Læger får flere og flere til at droppe morfinlignende medicinDet er et stort ord, helvede, erkender han.
Men det er dét ord, han vælger at bruge til at beskrive sit liv.
Fordi det var så langt fra dét, han ønskede sig.
- Jeg ville jo gerne være nærværende og se mine børnebørn vokse op, men magtede det egentlig ikke, fortæller han.
Lidt mere, lidt mere og lidt mereJens Jørgensen er én af de mange danskere, der i stigende omfang bliver henvist til et smertecenter for at skrue ned for et medicinforbrug, som lidt efter lidt har udviklet sig i retning af et misbrug.
I løbet af de over ti år, han tog pillerne, tænkte han ikke selv over, at han var på en farlig kurs.
Han registrede blot, at han havde ondt, og gik til lægen.
- Hun er sød og rar, og så fik jeg noget mod smerter og så en ny tid en måned efter, og så bad jeg om lidt mere dér, for jeg havde meget ondt.
Så fik jeg lidt mere.
Det kom jo næsten kun til at dreje sig om medicin.
Havde jeg nu nok til weekenden?
Til påske?
Og hvad nu, hvis jeg løb tør?
Jens Jørgensen, folkepensionistNår Jens Jørgensens krop vænnede sig til den nye dosis, vendte smerterne tilbage.
I selskab med en tiltagende 'snurrende fornemmelse'.
- Du har jo ondt og tænker: Der må være en pille, der kan hjælpe, forklarer han.
Læs også:Forskere: Vi kommer ikke til at afskaffe vanedannende morfinDanske læger udskriver i dag færre morfinlignende piller, men Danmark har i mange år ligget blandt de lande i verden, hvor der blev udskrevet allermest af vanedannende smertestillende medicin.
Uden sikkerhedsnetAt der fulgte en afhængighed med medicinen, kan Jens Jørgensen bekræfte.
- Det kom jo næsten kun til at dreje sig om medicin.
Havde jeg nu nok til weekenden?
Til påske?
Og hvad nu, hvis jeg løb tør?
Hvordan får jeg lægen til at udskrive lidt mere?
Men det var svært at erkende, at den situation ikke var holdbar, da Jens Jørgensen blev præsenteret for idéen om at søge hjælp på et smertecenter.
- Medicinen var jo blevet min livline, mit sikkerhedsnet, siger han.
Han så de morfinlignende piller som et par krykker at støtte sig til, og derfor var han faktisk rigtig nervøs for at skulle klare sig uden, forklarer han:- Hvis man pludselig ville fjerne den ene krykke, kunne jeg så stå på egne ben, eller ville jeg falde?
Men Jens Jørgensen faldt ikke.
Tværtimod fandt han balancen og fik sit liv tilbage.
Jeg har vundet alt.
Jeg er en nærværende far og bedstefar mand og ægtemand.
Jens Jørgensen, folkepensionist- Jeg har fået en hel klar verden.
Jeg går ikke i den der osteklokke mere.
Jeg fungerer 100 procent.
Jeg er ikke træt, som jeg var tidligere.
Jeg har et pensionistarbejde på 35 timer om ugen, som jeg passer og godt kan lide at stå op til, siger han.
Erkendelsen var det sværesteKontrasten er stor mellem de sløve dage med medicinen og nu, hvor han går sent i seng og alligevel vågner, før hans vækkeur ringer.
- Jeg har vundet alt.
Jeg er en nærværende far og bedstefar, mand og ægtemand, siger Jens Jørgensen.
Læs også:Historien gentager sig: Morfin-epidemi har hærget førHan kan ikke pege på en eneste ting, der var bedre, før han i 2016 begyndte på smertecentret i Køge.
Her har han været i trygge hænder hos specialister, der har fulgt ham tæt, mens de skruede ned for den smertestillende dosis.
Men den sværeste del af det hele, måtte han selv bakse med: Erkendelsen.
- Man skal erkende, at man er misbruger, hvis man skal tage hånd om det, siger Jens Jørgensen.
På smertecentret har de til gengæld hjulpet ham til at håndtere de smerter, han stadig må leve med.
- Men jeg vil hellere have ondt og ikke tage morfin, fordi så kan jeg se verden klarere og også være noget for min familie, lyder det.
FacebookTwitterKopier linkEmner:Medicin|Køge




https://www.dr.dk/sporten/svoemning/ung-svoemmer-saetter-dansk-rekord-og-sikrer-vm-finaleplads

SvømningUng svømmer sætter dansk rekord og sikrer VM-finalepladsAlexander Aslak Nørgaard svømmede sig videre i fjerdebedste tid i de indledende heats.
Det er ny dansk rekord.
Alexander Aslak Nørgaard er i finalen i 1.
500 meter fri ved VM i langbane i Sydkorea.
(Foto: Patrick B.
Kraemer © Scanpix)27.
juli 2019 kl.
10.
29Bemærk: artiklen er mere end 30 dage gammelLæs opDen unge danske svømmer Alexander Aslak Nørgaard er i finalen i 1.
500 meter fri ved VM i langbane i Sydkorea.
Nørgaard svømmede sig videre i fjerdebedste tid i de indledende heats.
Nørgaard var blot 1,95 sekunder efter den allerhurtigste, italienske Gregio Paltrinieri, der svømmede i tiden 14 minutter og 45,80 sekunder.
Aslak Nørgaard var på forhånd indehaver af den danske rekord i disciplinen, der lød på 14 minutter og 55,56 sekunder.
Alexander Nørgaard slog sin egen danske rekord på 1500 meter fri med otte sekunder.
(Foto: Patrick B.
Kraemer © Scanpix)Den blev dermed slået med næsten otte sekunder og lyder nu på 14 minutter og 47,75 sekunder.
Den anden dansker i 1.
500 meter fri, Anton Ipsen, klarede sig ikke videre.
Ipsen var ni sekunder fra at kvalificere sig til finalen.
Mathilde Schrøder klarede sig heller ikke videre fra de indledende heats i 50 meter bryst.
Schrøders tid på 31,98 sekunder rakte kun til en plads som nummer 27.
De 16 bedste går videre til semifinalen.
Den dårligste blandt semifinalisterne svømmede i tiden 31,36 sekunder.
/ritzau/FacebookTwitterKopier linkEmner:Sydkorea




https://www.dr.dk/nyheder/indland/skydeglad-haervaerksmand-skyder-mod-20-parkerede-biler

IndlandSkydeglad hærværksmand skyder mod 20 parkerede bilerNatten til lørdag er der ifølge politiet blev skudt mod tilfældige biler i Odder, Solbjerg og Mårslet.
27.
juli 2019 kl.
14.
32Bemærk: artiklen er mere end 30 dage gammelLæs opPolitiet har modtaget omkring 20 anmeldelser om skud mod parkerede biler i Østjylland.
Det oplyser vagtchef Per Bennekov fra Østjyllands Politi.
Samtlige skud skal være sket natten til lørdag i Odder, Solbjerg og Mårslet.
- Der er blevet skudt mod tilfældige parkerede biler med et luftgevær, siger vagtchefen.
Politiet arbejder ud fra en teori om, at der er tale om hærværk og ikke nogen, der bevidst vil ramme med skuddene.
Østjyllands Politi vil meget gerne i kontakt med eventuelle vidner.
Politiet kan kontaktes på telefon 114.
/ritzau/FacebookTwitterKopier linkEmner:Jylland|Østjyllands Politi|Politi|Mårslet|Odder




https://www.dr.dk/nyheder/indland/nikolaj-skal-laese-til-laerer-i-jelling-jeg-skal-ikke-flytte-det-betyder-rigtig

IndlandNikolaj skal læse til lærer i Jelling: 'Jeg skal ikke flytte.
Det betyder rigtig meget'Regeringen vil have 60 procent til at studere uden for de fire store studiebyer, men de er langt fra at nå målsætningen.
Nikolaj Birk vil gerne være dansklærer for udskolingen.
(© Nikolaj Birk)Af Cecilie Rosenkvist Dam27.
juli 2019 kl.
14.
30Bemærk: artiklen er mere end 30 dage gammelLæs opI to år har 25-årige Nikolaj Birk fra Horsens arbejdet målrettet mod at komme ind på læreruddannelsen.
Derfor var han både spændt og nervøs, da han skulle åbne mailen, og se om han var blevet optaget på sin førsteprioritet.
- I brevet stod der så, at jeg var blevet tilbudt en studieplads på læreruddannelsen i Jelling.
Det var nemt at sige ja til.
Og mens en stor del af de 65.
714, der er blevet optaget på et studie, nu skal til at kigge sig om efter værelser og kollegier i de fire store studiebyer København, Aarhus, Aalborg og Odense, så slipper Nikolaj Birk for boligjagt og flytning.
Han har nemlig blot en halv times kørsel til sit kommende studie.
- Det er dejligt, at der ikke er så langt i skole.
Også at jeg kan blive boende her, hvor min familie og kammerater er tæt på.
Min kæreste arbejder også her i byen, så det passer godt, at vi ikke pludselig skal til at flytte langt væk.
Det betyder rigtig meget.
S vil have studerende ud af studiebyerneDen socialdemokratiske regerings målsætning er, at 6 ud af 10, der vil uddanne sig til lærer, pædagog, socialrådgiver og sygeplejersker, skal gøre det uden for de fire store studiebyer.
Regeringspartiet har blandt andet foreslået at udflytte studiepladser, ligesom det tidligere er set med statslige arbejdspladser.
Jeg tror måske godt, det kan afholde nogen fra at tage en bestemt uddannelse, hvis de pludselig skal til at flytte for det.
Nikolaj BirkSådan lød det inden valget, men blot 49 procent er optaget uden for de byer.
Ambitionen om 60 procent lever dog stadig, siger uddannelses- og forskningsminister Ane Halsboe-Jørgensen fra Socialdemokratiet.
- Vi har en politisk vilje til at kæmpe for det, for ellers sker der en naturlig centralisering, og det er vi ikke interesserede i.
For Nikolaj Birk har det haft betydning, at han kan blive i den by, hvor han er vokset op, har sin omgangskreds og ikke mindst den fodboldklub, han holder med.
Og selvom der ikke er meget længere til Aarhus, hvor han også kan læse til lærer, så foretrækker han Jelling, hvor køreturen er lidt kortere.
- Det er dejligt, at man ikke skal til pendle mega langt for at komme i skole.
Jeg har altid anset transport som spild af tid, og det har jeg ikke meget af til Jelling, hvor det tager en halv times tid.
Studér, bo, blivUdover at bekæmpe centraliseringen, lyder et af argumenterne for at sprede uddannelserne rundt i Danmark, at det blandt andet er uden for de store byer, der er problemer med at rekruttere medarbejdere inden for de fire fag.
- Det er ret afgørende, hvor uddannelsen ligger henne i forhold til, hvor de unge vælger at bosætte sig.
For eksempel at man er vokset op der, og at de gerne vil blive boende og leve deres liv der, siger Camilla Wang, der er næstformand i Danske Professionshøjskoler.
Optag på velfærdsuddannelserne i 2019Sygeplejerske-, socialrådgiver-, pædagog- og læreruddannelsen betegnes som velfærdsuddannelser.
Selv om de alle er på listen over de ti største uddannelser i Danmark, er der et fald af ansøgere hos to af dem trods mangel.
Pædagog: 4.
869 optagne (88 færre end i 2018)Sygeplejerske: 4.
034 optagne (264 flere end i 2018)Folkeskolelærer: 2.
555 optagne (55 færre end i 2018)Socialrådgiver: 2.
283 optagne (46 færre end i 2018)Kilde: Uddannelses- og ForskningsministerietDerfor roser hun også regeringen for at have fokus på området, men siger samtidig, at man i stedet for at sætte en målsætning med en procentandel bør se på, hvad behovet er i kommunerne, og så indrette antallet af studiepladser derefter.
Bange for det skræmmer ansøgere vækDe seneste to år er antallet af ansøgere til læreruddannelsen faldet.
Derfor frygter de Lærerstuderendes Landsforening, at det skræmmer ansøgere væk, hvis de ikke får mulighed for at vælge de fire studiebyer.
- Hvis man forestiller sig, at man søger ind på Københavns Professionshøjskole og så får af vide, at man ikke er kommet ind, men får tilbuddet om i stedet at læse i Vordingborg, så frygter vi, at der er nogen af dem, der får det tilbud, vil sige nej.
Nikolaj Birk ser det dog helt omvendt.
Han tror nemlig, at det lokker folk ind på uddannelsen, hvis den kommer til dem, i stedet for at de skal komme til den.
- Jeg tror måske godt, det kan afholde nogen fra at tage en bestemt uddannelse, hvis de pludselig skal til at flytte for det.
Så jeg synes egentlig det er en rigtig god ide, at vi får hele Danmark løftet med op, og det, tror jeg, kan gøres på den måde.
FacebookTwitterKopier linkEmner:Ane Halsboe-Jørgensen (politiker)|Uddannelse|Videregående uddannelser|Jelling|Socialdemokraterne




https://www.dr.dk/sporten/cykling/tourdefrance/touren-roder-med-tiderne-klassementet-er-aendret-kort-foer-sidste

Tour de FranceTouren roder med tiderne: Klassementet er ændret kort før sidste bjergetapeDer er ikke meget, der har været nemt at gennemskue i Tour de France de seneste 24 timer, og det gælder åbenbart også for tiderne.
Egan Bernal er i den gule førertrøje, og den skal han forsøge at forsvare på den sidste bjergetape.
Af Frederik Palle27.
juli 2019 kl.
13.
29Bemærk: artiklen er mere end 30 dage gammelLæs opStressniveauet hos Tour de France-ledelsen må have nået højder i samme skala som de udfordrende Alper, som rytterne kæmper sig over i disse dage.
En aflysning af gårsdagens etape på grund af dårligt vejr og jordskred startede en kæmpe forvirring.
Ledelsen besluttede at bruge tiderne fra toppen af Col de l’Iseran, som var den sidste stigning, rytterne kørte over før aflysningen.
Se referatet af den kaotiske 19.
etape i Tour de France.
Men derfra gik der lang tid, før de officielle tider blev meldt ud, og nu viser det sig så, at tiderne alligevel ikke var korrekte.
Den første melding fra ASO var nemlig, at Steven Kruijswijk, Geraint Thomas og Emanuel Buchmann krydsede toppen et minut og tre sekunder efter Egan Bernal, men video viser, at det faktisk ikke var tilfældet.
Afstanden var i stedet 58 sekunder.
Det var det Kruijswijks hold Jumbo-Visma, som var nogle af de første til at opdage fejlen og gjorde derfor ASO opmærksom på problemet.
Det betyder, at flere af Bernals konkurrenter kommer fem sekunder tættere på ham.
Julian Alaphilippe er kommet tre sekunder tættere på den gule førertrøje.
Der var også en fejl ved Julian Alaphilippes tid.
Han var sat til to minutter og ti sekunder efter Bernal på toppen, men det var tre sekunder for meget.
Derfor er Alaphilippe nu kun 45 sekunder efter Bernal i den samlede stilling.
Den opdaterede stilling1Egan Bernal, Team Ineos2Julian Alaphilippe, Deceuninck-Quick Step 0.
453Geraint Thomas, Team Ineos - 1.
114Steven Kruijswijk, Jumbo-Visma - 1.
235Emanuel Buchmann, Bora-hansgrohe - 1.
506Mikel Landa, Movistar - 4.
307Rigoberto Uran, EF Education - 5.
098Nairo Quintana, Movistar - 5.
179Alejandro Valverde, Movistar - 6.
2510Richie Porte, Trek-Segafredo - 6.
28FacebookTwitterKopier linkEmner:Alejandro Valverde (cykelrytter)|Egan Bernal (cykelrytter)|Movistar Team|Cykelsport|Frankrig




https://www.dr.dk/sporten/oevrig/danske-undervandsvikinger-paa-vm-togt-man-kan-godt-vaere-god-og-tyk-paa-samme-tid

Øvrig sportDanske undervandsvikinger på VM-togt: 'Man kan godt være god og tyk på samme tid'De danske landshold i undervandsrugby jagter topplaceringer ved verdensmesterskabet i Østrig.
Det er vigtigt at bevare overblikket i undervandsrugby, når kampen om bolden først går i gang.
Så er der nemlig arbejde og ben over det hele.
Foto: Privat.
Af Emil Halkier27.
juli 2019 kl.
09.
20Bemærk: artiklen er mere end 30 dage gammelLæs op"Hvordan går det egentlig med det der vandpolo, du spiller?
"Det er et spørgsmål, de ofte hører på Danmarks kvindelandshold i undervandsrugby.
Dét og så: "Hvor længe kan du holde vejret?
"Så lad os få slået én ting fast med det samme.
Undervandsrugby og vandpolo er ikke det samme.
Og i weekenden tager både det danske herre- og damelandshold i førstnævnte hul på verdensmesterskaberne i den østrigske by Graz.
Det handler ikke om at holde vejret i længst tid.
Man skal være god til at læse spillet.
Er man det, behøver man ikke dykke hele tiden.
Bare man dykker på de rigtige tidspunkter.
Nadia Skyggelund, landsholdsspiller i undervandrugbyNæppe et mesterskab den brede befolkning har hørt meget om, og man træder ikke nogen af spillerne på Danmarks kvindelandshold over svømmefødderne, hvis man putter sporten i niche-kategorien.
Så langt fra.
- Det er faktisk meget rammende.
Der er lige i underkanten af 1.
000 aktive herre- og damespillere på landsplan, fortæller landsholdsspiller Nadia Skyggelund fra et hotelværelse i Østrig, hvor hende og holdkammeraterne lader op til VM-slutrunden, som for deres vedkommende begynder søndag med en kamp mod værtsnationen.
Kvindelandsholdet er draget afsted med ambitioner om en top-5 placering blandt de 14 deltagende nationer, mens herrerne i duel med 16 andre lande sigter efter at hente VM-metal med hjem til Danmark.
Helst af ædleste karat, lyder det.
Fortid som svømmerHvad er undervandsrugby?
Undervandsrugby er en kontaktsport, der foregår på 3,5-5 meters dybde.
Banen strækker sig på tværs af bassinet i en svømmehal, hvor der i hver ende er placeret en metalkurv som mål.
Man scorer ved at kaste bolden i modstanderens mål.
Bolden i undervandsrugby indeholder saltvand og flyder derfor ikke op til overfladen.
Den skal hele tiden opholde sig under vandets overflade.
Hvis ikke, dømmes der fejl.
Hvert hold består af 12 spillere, hvoraf seks må være i vandet ad gangen.
Under kampen må der frit foretages udskiftninger efter behov.
Der spilles to halvlege af 15 minutter.
Ender en kamp uafgjort, går den i 15 minutters forlænget spilletid, hvor første mål vinder.
Ender det ligeledes uden yderligere scoringer, afgøres kampen i straffekastkonkurrence.
Det er ikke tilladt at tackle andre end spilleren med bolden.
Spillerne er iklædt badedragt, dykkermaske, snorkel, speciallavede svømmefødder og en hætte til at beskytte hoved og især trommehinder, som man kender det fra vandpolo.
25-årige Nadia Skyggelund er angriber på kvindelandsholdet og har dyrket sporten i tre og et halvt år.
Landsholdsspilleren har en fortid som svømmer, og det var især kombinationen af det våde element og udsigten til holdkammerater, som lokkede hende til at føje dykkermaske, snorkel og svømmefødder til udstyrslisten.
- Vand er mit rette element.
Over vand er jeg klodset, men under vand er jeg lidt mere elegant.
Da jeg gik fra en individuel sportsgren til at dyrke en holdsport, blev det hurtig tydeligt for mig, hvor fedt det er at være sammen om noget.
Det er fuldstændig ubeskriveligt, når man oplever det flow, der kan opstå, når man spiller godt sammen, fortæller Nadia Skyggelund, som allerede til sin første træning i undervandsrugby var solgt.
- Selvom jeg brugte 90 procent af tiden på at ligge oppe i vandoverfladen og være imponeret over, at folk både kunne knokle løs og samtidig holde vejret, var jeg forelsket fra første færd.
Alle kropstyper er velkomneUndervandsrugby er en dynamisk tredimensionel sportsgren, hvor særligt et godt overblik er væsentligt.
Men når det kommer til kropsbygning, er der faktisk plads til alle typer dernede på bunden af bassinet.
- Der er en af de sportsgrene, hvor det faktisk godt kan lade sig gøre at være god og tyk på samme tid, griner Nadia Skyggelund.
Vi har spillere med til VM, der har rundet 40 år og har børn.
Så det er også en sport, hvor man kan blive ved i mange år.
Jeg forestiller mig, at jeg bliver ved, til de skal trække mig op af poolen.
Nadia Skyggelund, landsholdsspiller i undervandsrugby- I spillet er der både fordele ved at være slank og hurtig kontra at være lidt større og mere fysisk.
Alle kropstyper har sine forcer i undervandsrugby.
De lettere spillere er hurtige og gode i kontraspillet, hvorimod dem, som er større, kan blive liggende på bunden med bolden, selvom der kommer tre modstandere og flår og hiver i dem, siger den danske landsholdsspiller.
Én ting gælder dog for alle - stor som lille.
Evnen til at bevare roen og holde vejret, mens der kæmpes om bolden, er vigtig.
Spillerne er typisk under vand i kortere intervaller af mellem 10-20 sekunders varighed, og derfor er lungekapaciteten ikke det altafgørende.
- Det handler ikke om at holde vejret i længst tid.
Man skal være god til at læse spillet.
Er man det, behøver man ikke dykke hele tiden.
Bare man dykker på de rigtige tidspunkter, siger Nadia Skyggelund.
Fingrene er udsatteNår man føjer ordet 'rugby' til en sportsgren, får man straks associationer til halsbrækkende tacklinger.
Undervandsversionen er også meget fysisk, men det er kun lovligt at tackle spilleren, som har bolden.
- Man må ikke slå, sparke og rive.
Ser dommerne det, bliver man vist ud.
Det er ikke ligesom i ishockey, hvor de får lov til at slås, siger Nadia Skyggelund og tilføjer, at der sjældent ses alvorlige skader i undervandsrugby.
Det danske kvindelandshold i undervandsrugby sigter mod en femteplads ved verdensmesterskabet.
Foto: Privat.
- Der er mange, som får en blodtud.
Ellers er typisk slagskader, blå mærker og forstuvede fingre.
Det kan godt være svært at se hinanden og bedømme afstande med en dykkermaske på, så der er mange, der kommer til skade med fingrene, når de svømmer ind i hinanden, målet eller bassinkanten.
Men det er ikke sådan, at folk bliver kørt væk i ambulancer i ét væk.
Som landsholdsspiller optræder man i nationaldragten på amatørbasis, og rejsen til VM er både finansieret med støtte fra sponsorater, Dansk Sportsdykker Forbund og via egenbetaling.
'De skal trække mig op af poolen'Med sine 25 år er Nadia Skyggelund blandt de mindre rutinerede spillere på det kvindelandshold, der i weekenden indleder VM-turneringen.
- Vi har spillere med hernede, der har rundet 40 år og har børn.
Så det er også en sport, hvor man kan blive ved i mange år.
Jeg forestiller mig, at jeg bliver ved, til de skal trække mig op af poolen, siger landsholdsspilleren.
- Den ældste dame, der spiller hjemme i Danmark lige nu, er faktisk over 65 år.
Hun er selvfølgelig ikke med på landsholdet, men hun kommer til træning mindst en gang om ugen, og hun er ret sej, griner Nadia Skyggelund.
Det er muligt at følge, hvordan de danske landshold i undervandsrugby klarer sig ved VM via livestream her.
Kvindelandsholdet spiller søndag klokken 15.
00 mod Østrig og mandag klokken 11.
00 mod Colombia.
Herrerne møder lørdag Storbritannien klokken 17, Tjekkiet søndag klokken 20, før de tirsdag møder vores tyske naboer klokken 8.
Kamptidspunkter er angivet i dansk tid.
FacebookTwitterKopier linkEmner:Østrig|Svømmesport|Vejret|Storbritannien|Dansk Sportsdykker Forbund




https://www.dr.dk/nyheder/regionale/syd/asylboern-er-i-laere-som-livreddere-dejligt-komme-vaek-fra-asylcentret

Syd- og SønderjyllandAsylbørn er i lære som livreddere: 'Dejligt at komme væk fra asylcentret'Otte unge asylansøgere skal lære, hvordan de begår sig på stranden og i vandet.
Af Louise Mandrup (interview) og Mai von Guionneau Jessen27.
juli 2019 kl.
08.
30Bemærk: artiklen er mere end 30 dage gammelLæs opDe varme temperaturer indbyder til masser af sjov på stranden - men det er vigtigt at vide, hvordan man begår sig i vandet.
Derfor er otte unge asylansøgere fra asylcenteret i Egebæk-Hviding ved Ribe i denne uge på Ocean Rescue Camp ved Varde - arrangeret af DGI.
Her skal de lære om sikkerhed på stranden, selvhjælp på havet og livreddende førstehjælp.
Og det er 17-årige Ashkan Shahriyari fra Iran glad for.
Han har kun været i Danmark i knap et år og har ikke erfaring med at svømme i havvand.
- Jeg kan godt lide at svømme i svømmehallen, men jeg vil gerne lære at svømme i havet også.
Ashkan og de syv andre unge fra asylcentret skal både dykke, snorkle, øve makker-redning på vandet med ’rescue-boards’ og lave stafetlege på stranden sammen med DGI's instruktører.
Glad for at komme væk fra asylcenterDet var Asyl Syd, der kontaktede DGI for at undersøge, om de unge asylansøgere kunne komme afsted.
Ifølge Jakob Pihl, der teamkoordinator hos Asyl Syd, var det vigtigt at kunne tilbyde de unge en anderledes sommerferieaktivitet.
- De kommer væk fra de normale rammer på asylcenteret og skolen, og de får brugt kroppen på en helt anden måde i et helt andet miljø, end de er vant til.
Det er Ashkan Shahriyari helt enig i.
- Jeg syes, det er rigtig hygeligt og sjovt, fordi vi kommer ud fra asylcenteret.
Vi møder nye mennesker og lærer noget nyt.
Det er rigtig dejligt.
DGI arrangerer hvert år Ocean Rescue Camp for unge mellem 12 og 18 år, men det er første gang, at DGI har et hold med asylansøgere.
FacebookTwitterKopier linkEmner:Danske Gymnastik- og Idrætsforeninger|Flygtninge og asylansøgere|Førstehjælp|Iran|Ribe




https://www.dr.dk/nyheder/regionale/bornholm/bornholm-er-blevet-et-internationalt-rejsemaal-jeg-maatte-bare-hertil

BornholmBornholm er blevet et internationalt rejsemål: 'Jeg måtte bare hertil'Et stigende antal turister rejser langt for at holde ferie på klippeøen.
Flere og flere internationale turister besøger Bornholm.
Enkelte kommer helt fra den franske ø Réunion i det indiske ocean for blandt andet opleve Store Torv i Rønne.
Af Frederik Sundby-Lebech27.
juli 2019 kl.
12.
05Bemærk: artiklen er mere end 30 dage gammelLæs opTusindvis af danskere, tyskere og svenskere holder hvert år ferie på Bornholm, men turister fra resten af verden har nu også fået øjnene op for den danske ø i Østersøen.
Sidste år overnattede 7.
600 udenlandske gæster, som ikke kommer fra nabolandene, på større bornholmske hoteller og feriecentre.
Det tal var steget markant siden 2008, hvor 4.
600 gæster fra andre lande end vores nabolande overnattede.
Det viser tal fra Danmarks Statistik.
Læs også:Bornholms ”lillebror” vil have flere turisterDoris Breinstampf fra Frankenmarkt i Østrig er en dem, der er kørt over 1.
000 kilometer for at komme til øen.
- For tre år siden så jeg en dokumentar om Bornholm i fjernsynet, og øen fremstod så smuk og fascinerende, at jeg bare måtte hertil, siger østrigeren, som har tilbragt to uger på øen med sin mand og børn.
Senest har vi haft besøg af turister fra Argentina, USA og sågar den franske ø Réunion i det indiske ocean.
Pernille Kofod Lydolph, direktør, Destination BornholmOgså uden for Europa er Bornholm blevet en mere kendt destination, og det mærker man i øens turistinformation.
- Vi mærker tendensen på flere forskellige måder.
Der kommer rigtig mange forskellige nationaliteter i vores turistinformation på havnen.
Senest har vi haft besøg af turister fra Argentina, USA og sågar den franske ø Réunion i det indiske ocean, siger Pernille Kofod Lydolph, der er direktør for Destination Bornholm.
Fremhævet af internationalt rejsemagasinDet samme billede viser tallene om overnatninger fra Danmarks Statistik.
I 2008 benyttede 744 ikke-europæiske udlændinge klippeøens større hoteller og feriecentre, mens antallet var præcis 2.
000 sidste år.
Og selvom størstedelen af turisterne på Bornholm fortsat kommer fra Danmark og nabolandene i Østersøregionen, er den internationale tendens spirende, fortæller Pernille Kofod Lydolph.
Det skyldes blandt andet den positive omtale, øen har fået i de senere år – eksempelvis kom Bornholm sidste år i selskab med middelhavsøen Korsika og Guadeloupe i Caribien med nomineringen til verdens bedste ø, som det internationale rejsemagasin Travel+Leisure står for.
På Galløkken syd for Rønne ligger en af de mange bornholmske strande, som nogle turister rejser langt for at ligge på - til de flestes tilfredshed.
Det er dog ikke alle turister, der har helt så store tanker om Bornholm.
- Jeg vil mene, at det er et sted, som man kun besøger én gang for at opleve det, så selvom det har været dejligt at opleve, kommer jeg nok ikke tilbage, lyder det fra Andy Claridge fra Wolverhampton i England, der har savnet flere liggestole og parasoller på strandene i de tre dage, han har tilbragt på øen med sin hustru.
Så næste gang går turen til Tyrkiet.
Sidste år overnattede over 106.
000 udenlandske turister på et bornholmsk hotel eller feriecenter.
FacebookTwitterKopier linkEmner:Bornholm|Turisme|Danmarks Statistik|Rejse- og turistbranchen|Argentina




https://www.dr.dk/nyheder/regionale/midtvest/18-aarige-jonas-fra-tarm-deltager-i-vm-i-fortnite-kan-komme-hjem-med-20

Midt- og Vestjylland18-årige Jonas fra Tarm deltager i VM i Fortnite: Kan komme hjem med 20 millioner kroner40 millioner har forsøgt.
Blot få hundrede er udtaget til mesterskabet.
Jonas Colkær Thomsen har meget på spil i weekendens turnering.
Af Kim Nybom og Asta Pil Heltborg27.
juli 2019 kl.
10.
03Bemærk: artiklen er mere end 30 dage gammelLæs op18-årige Jonas Colkær Thomsen har brugt det seneste år på at spille Fortnite på sit værelse i Tarm i Vestjylland.
Men i dag og i morgen bliver de vante rammer skiftet ud med noget meget større.
Han er med i den første World Cup-finale i Fortnite, som afholdes i New York - på samme stadion, hvor Caroline Wozniacki flere gange har spillet US Open i tennis.
Det er sindssygt mange mennesker, så det bliver nok lidt presset.
Jeg er vant til at sidde på et lille værelse i Tarm.
Jonas Colkær ThomsenDen samlede præmiesum er på mere end 250 millioner kroner, og vinderen af både solo- og duoturneringen kan gå derfra med 20 millioner kroner.
Der er derfor mange penge på højkant for 18-årige Jonas Colkær Thomsen, der er med i begge turneringer.
- Det er egentlig lidt sygt, men jeg tager det, som det kommer.
Pengene fylder ikke så meget, for jeg kan ikke rigtig mærke det endnu, siger han og uddyber:- Det kommer nok til at fylde senere hen, men lige nu er der kun fokus på spillet.
Nedtællingen er i gang til i aften, hvor han klokken 19.
00 dansk tid skal i aktion for første gang - på det imponerende Arthur Ashe Stadium, hvor der er plads til op mod 23.
000 tilskuere.
- Jeg tror, det bliver meget mærkeligt.
Det er sindssygt mange mennesker, så det bliver nok lidt presset.
Jeg er vant til at sidde på et lille værelse i Tarm, fortæller Jonas Colkær Thomsen, som dog har haft tid til at vænne sig lidt til stemningen.
© ScanpixFortniteFortnite er et samarbejds- og overlevelsescomputerspil, der udkom i juli 2017.
Fortnite kan fås til alle spilplatforme og går ud på, at 100 spillere kæmper om at være den sidste overlevende i spillet.
Fortnite gik i løbet af 2018 fra at have 40 millioner brugere til over 200 millioner på verdensplan.
Spillere kan købe kostumer, våben eller dansetrin til deres figurer.
Dansetrinene er også blevet en dille i den virkelige verden.
Kilde: Wikipedia og Bloomberg m.
fl.
- Det bliver bedre af, at der de seneste uger har været mange kameraer.
Times Square er fyldt op med reklamer, og her er mange fans.
Intensiv træning for at nå måletHan har tilbragt flere dage i New York som optakt til turneringerne.
Han kan se frem til at blive matchet mod nogle meget stærke Fortnite-spillere.
- Vi griber træningen an ved at spille mod andre gode spillere.
Vi sørger for at komme ind i samme server som de gode spillere, fordi det forbedrer vores træning.
Jonas Colkær Thomsen skal i kamp i dag og i morgen - både alene og i duo med sin danske makker - og potentielt kan han sætte millioner af kroner på kontoen.
Det kan godt være, jeg i så fald bliver herovre i nogle ekstra uger og bruger lidt penge (hvis han vinder, red.
)Jonas Colkær Thomsen, FortnitespillerPræmiesummen er større end i både Wimbledon, Tour de France og diverse andre sportsbegivenheder.
Men hvis han skal vinde de helt store præmiepenge, kræver det placeringer i toppen af feltet.
- Mine forventninger er at komme i top 10 i duo og top 20 i solo.
Det er meget realistisk.
Hvis jeg har en god dag, kan jeg snildt nå derop, siger han.
Læs også:Computerspil trumfer tennis og golf: Fortnite slår rekord i sports-præmiepengeHan har dog endnu ikke gjort sig de store tanker om, hvad de mange penge i så fald skal bruges på.
Det tager han, som det kommer.
- Det kan godt være, jeg i så fald bliver herovre i nogle ekstra uger og bruger lidt penge.
40 millioner mennesker har forsøgt at kvalificere sig til turneringerne, men blot 100 er sluppet gennem nåleøjet i soloturneringen, mens 50 hold er med i duoturneringen.
Ved at kvalificere sig til World Cup i New York er Jonas Colkær Thomsen sikret omkring 660.
000 kroner.
FacebookTwitterKopier linkEmner:Caroline Wozniacki (tennisspiller)|New York|Tarm|Tennis|USA




https://www.dr.dk/sporten/badminton/skarp-indoneser-sender-jan-oe-joergensen-ud-i-semifinalen

BadmintonSkarp indoneser sender Jan Ø.
Jørgensen ud i semifinalenFor anden dag i træk sendte indoneseren Jonatan Christie en dansker ud af Japan Open.
Semifinalen blev endestationen for Jan Ø.
Jørgensen i Tokyo, 27.
juli 2019 kl.
08.
58Bemærk: artiklen er mere end 30 dage gammelLæs opIndoneseren Jonatan Christie har været en ond ånd for to af Danmarks bedste mandlige badmintonspillere i denne uges World Tour-turnering Japan Open.
Lørdag formiddag dansk tid spillede indoneseren sig i turneringens finale på bekostning af Jan Ø.
Jørgensen.
Danskeren tabte 14-21, 14-21.
Det er en anden dag i træk, at Christie gør det af med en dansker.
I fredagens kvartfinale vandt han sikkert i to sæt over Anders Antonsen.
Jan Ø.
Jørgensen var aldrig for alvor tæt på at revanchere sin landsmand i semifinalen.
De to spillere var kun lige ved 0-0 i hvert sæt - derfra tog indoneseren føringen.
Efter en dårlig indledning på første sæt med fem tabte dueller fik danskeren ellers spillet sig op og var med til 11-13, før Christie igen satte trumf på og lukkede sættet.
Med Jan Ø.
Jørgensens exit har samtlige danskere udspillet deres rolle i Tokyo.
I samtalen med landstræner Kenneth Jonassen mellem første og andet sæt kunne man fornemme, at 31-årige Jørgensen stadig troede på en sejr.
Kampgejsten var dog ikke nok til at matche den ti år yngre og rapfodede Christie.
Da Christie gik fra 6-5 til 11-5, syntes kampen afgjort, men med fem vundne dueller i træk holdt danskeren alligevel liv i opgøret.
Pointmæssigt kom Jan Ø.
Jørgensen dog aldrig tilbage på omgangshøjde, og med en stærk slutspurt mod en træt dansker vandt Christie opgøret på sin første af seks matchbolde.
Med Jan Ø.
Jørgensens exit har samtlige danskere udspillet deres rolle i Tokyo.
Japan Open er en Super 750-turnering på World Touren.
Dermed overgås den kun af sæsonfinalerne samt de tre Super 1000-turneringer.
Der er fem årlige Super 750-turneringer, og en af dem er Denmark Open.
/ritzau/FacebookTwitterKopier linkEmner:Jan Ø.
Jørgensen (badmintonspiller)|Japan|Badminton|Tokyo




https://www.dr.dk/nyheder/udland/trump-truer-med-straftold-paa-franske-vine

UdlandTrump truer med straftold på franske vineVin-trussel kommer, efter Frankrig har vedtaget en skat på digitale services.
Donald Trump vil gengælde Emmanuel Macrons "tåbelighed".
Af Josefine Hummelmose27.
juli 2019 kl.
09.
50Bemærk: artiklen er mere end 30 dage gammelLæs opDen amerikanske præsident, Donald Trump, rører godt nok ikke alkohol.
Men det afholder ham ikke fra at have en holdning til både kvalitet og priser på vin.
Han antyder nemlig, at USA måske vil lægge told på franske vine.
Det ville i givet fald være en reaktion på, at Frankrig har vedtaget en 3 pct.
skat på det salg, som multinationale firmaer som de store amerikanske tech-giganter har i Frankrig.
Og dét fik Trump til Twitter-tasterne:- Frankrig har lige lagt en digital skat på vores prægtige amerikanske teknologiske virksomheder.
Hvis nogen skal beskatte dem, bør det være deres hjemland, USA.
Vi vil annoncere en betydelig gengældelseshandling mod Macrons (den franske præsident, red.
) tåbelighed om kort tid.
Jeg har altid sagt, at amerikansk vin er bedre end fransk vin!
Trump har dog også gentagne gange sagt, at han aldrig har drukket alkohol i sit liv.
Derfor er det uklart, hvordan han har dannet en holdning til kvaliteten af henholdsvis franske og amerikanske vine.
Multinationale selskaber skal betale mereFrankrig er det første land, som har besluttet på egen hånd at indføre en skat rettet mod it-giganterne.
Den nye franske lovgivning har til formål at forhindre, at multinationale selskaber etablerer deres hovedkontorer i EU-lande med lav skat.
På nuværende tidspunkt betaler flere af de store multinationale virksomheder ikke skat i de lande, hvor de har hovedkontor.
Læs også:Frankrig indfører særlig skat for it-giganter som Facebook og GoogleFranskmændenes reaktion på Donald Trumps eventuelle modangreb kommer indtil videre fra den franske finansminister, Bruno Le Maire.
- Jeg vil gerne sige til vores amerikanske venner, at dette bør være et incitament for dem til at accelerere vores arbejde på at finde en aftale om international beskatning af digitale services, siger Bruno Le Maire ifølge BBC.
FacebookTwitterKopier linkEmner:Donald Trump (politiker)|Frankrig|Twitter|Vin|Erhverv




https://www.dr.dk/nyheder/regionale/oestjylland/fyldet-skal-foerst-paa-til-allersidst-faa-fem-gode-raad-fra-verdens

ØstjyllandFyldet skal først på til allersidst: Få fem gode råd fra verdens bedste pizzabagerVerdensmesteren Marco Fuso har i denne uge været i Aarhus for at optimere dejen hos et nyt pizzeria.
Af Malte Nørgaard og Jesper Ottosen27.
juli 2019 kl.
07.
55Bemærk: artiklen er mere end 30 dage gammelLæs opItalieneren Marco Fuso er verdens bedste pizzabager, og inden længe kan aarhusianerne sætte tænderne i en sprød dej, som er inspireret af mesterbageren.
Den seneste uge har han været i Aarhus for at give de bedste tricks videre til pizzabagerne på pizzeriaet ILD, så de sammen kan finde frem til den bedst mulige dej.
For der er rigtig mange knapper, der kan drejes på.
Det fortæller Younes Deaibes, der er driftsleder på det aarhusianske pizzeria.
- Det hele handler om sekunder.
Hvornår vand og olie skal i, afhænger af rummets temperatur, så det er ned i den mindste detalje, vi arbejder, siger han.
I videoen øverst kan du få fem gode råd fra verdens bedste pizzabager, så du selv kan lave verdens bedste lørdagspizza hjemme i køkkenet.
FacebookTwitterKopier linkEmner:Aarhus|Fastfood-spisesteder




https://www.dr.dk/nyheder/indland/s-vil-uddanne-flere-laerere-og-sygeplejersker-ude-i-landet-men-der-er-langt-til

IndlandS vil uddanne flere lærere og sygeplejersker ude i landet, men der er langt til målet 60 procent af studiepladserne for de pågældende uddannelser skal rykke ud i landet, lød målsætningen inden valget.
Regeringen skal bruge pengene på at forbedre uddannelserne i stedet for at udflytte pladser, lyder blandt andet kritikken fra de Lærerstuderendes Landsforening.
Af Cecilie Rosenkvist Dam27.
juli 2019 kl.
08.
57Bemærk: artiklen er mere end 30 dage gammelLæs opI går kunne knap 14.
000 fejre, at de skal uddanne sig til lærere, socialrådgivere, pædagoger og sygeplejersker.
Og selv om den nye regering rigtig gerne vil have, at 6 ud af 10 af de studerende på de såkaldte velfærdsuddannelser skal læse udenfor de fire studiebyer København, Aarhus, Aalborg og Odense, så har de lang vej endnu, før de indfrier den målsætning.
Blot 49 procent er optaget uden for de byer, men ambitionen om 60 procent lever stadig, siger uddannelses- og forskningsminister Ane Halsboe-Jørgensen fra Socialdemokratiet.
- Vi har en politisk vilje til at kæmpe for det, for ellers sker der en naturlig centralisering, og det er vi ikke interesserede i.
"Hele Danmark har brug for dygtige lærere, pædagoger, sygeplejersker og socialrådgivere, så det er utrolig vigtigt, at vi får uddannet unge mennesker til de jobs i alle dele af vores land," siger Camilla Wang, der er næstformand i Danske Professionshøjskoler.
(© dr)Selvom alle fire uddannelser ligger på top ti-listen over de største uddannelser i landet, så er der sket et nedgang i antallet af ansøgere på pædagog- og læreruddannelsen.
Specifik målsætning er ikke løsningenInden valget lød meldingen fra Socialdemokratiet, at man ville flytte 1.
000 studiepladser på de fire uddannelser ud i landet, ligesom man har set med statslige arbejdspladser.
Hos interesseorganisationen Danske Professionshøjskoler mener næstformand Camilla Wang ikke, at det er den rigtige metode at sætte måltal på antallet af studerende.
- Det giver i virkeligheden ikke rigtig mening, for man skal kigge rundt i Danmark og se, hvad behovet er i de forskellige kommuner og byer, og så skal man indrette antallet at studiepladser til det.
Ifølge uddannelsesministeren handler målsætningen dog om at skabe et land i balance.
- Det handler om balancen mellem land og by, men det handler også om, at vi får flere til at tage en uddannelse, hvis der ikke er så lang vej derhen.
Men løsningen er altså ikke at tvinge de unge uden for de fire byer, mener man hos de Lærerstuderendes Landsforening.
- Vi frygter, at man med den her udflytning kommer til at få færre lærerstuderende i fremtiden, siger Rasmus Holse Nielsen, der er forperson for foreningen.
'Ingen grund til at gøre det sværere end højst nødvendigt'Den helt store frygt er, at det i sidste ende vil give færre lærerstuderende, fordi nogle vælger uddannelsen fra, hvis ikke de kan studere, hvor de vil.
- Vi har ikke brug for færre, men flere lærerstuderende.
For andet år i træk er optaget på uddannelsen faldende i en tid, hvor vi står i lærermangel til halsen.
Men hvis de lærerstuderende får af vide, at ’du er ikke kommet ind i København, men du kan få en plads i Esbjerg’, og de så siger nej, vil man det så nok?
"Jeg har lige sat mig i stolen," lyder svaret om en deadline fra Socialdemokratiets uddannelses- og forskningsminister Ane Halsboe-Jørgensen.
Hun lover dog, at det bliver et fokusområde.
- Jeg tror, nogen vil vælge at flytte til Esbjerg, men jeg skal være helt ærlig at sige, at i en tid hvor vi mangler lærere som nu, så er der ingen grund til at gøre det sværere end højst nødvendigt.
Heller ikke hos regeringens støtteparti Radikale Venstre, mener man, at man skal lukke studiepladser i storbyerne for at flytte dem ud i landet.
- Jeg synes tværtimod, vi skal åbne flere uddannelsespladser uden for de store byer og sørge for, at man får midler med til at sikre kvaliteten af uddannelsen, lyder det fra Katrine Robsøe, der er partiets uddannelsesordfører.
DF: Opret flere pladser i stedet for at flytte demDer bliver støttet op om både ide og målsætning om de 60 procent hos Dansk Folkeparti.
Alligevel forholder partiet sig skeptiske til metoden om udflytning.
- Vi tror ikke, det skal gøres ved at flytte flere uddannelser ud, men simpelthen ved at oprette flere uddannelsespladser mere regionalt i Danmark, siger Jens Henrik Thulesen Dahl, der er uddannelses- og forskningsordfører for partiet.
Ministeren har ingen deadline for, hvornår man forventer at være i mål med de 60 procent.
Hun lover at have det som et fokusområde, selvom hun peger på andre ting, der er højere prioriteret.
- Først og fremmest vil vi stoppe de endeløse besparelser, den tidligere regering har rullet ud over vores uddannelser i de senere år.
Det er klart, at hvis du skal spare år efter år, så er de små steder mere sårbare over for det.
FacebookTwitterKopier linkEmner:Ane Halsboe-Jørgensen (politiker)|Jens Henrik Thulesen Dahl (politiker)|Uddannelse|København|Radikale Venstre




https://www.dr.dk/nyheder/viden/teknologi/prototype-paa-spacex-monsterraket-letter-foerste-gang

TeknologiPrototype på SpaceX' monsterraket letter for første gangSpaceX-raketten Starhopper lettede 30 meter op i luften under første test.
Starhopper raketten inden affyring.
Raptor-motoren kan ses i bunden af cylinderen.
Af Søren Bjørn-Hansen27.
juli 2019 kl.
07.
05Bemærk: artiklen er mere end 30 dage gammelLæs opTorsdag aften amerikansk tid tog raketfirmaet SpaceX første skridt mod fremtidens rumfart.
Prototypen på deres planlagte kæmperaket Starship lettede for første gang uden kabler.
Det skriver Ars Technica.
Starhopper hedder prototypen, der egentlig bare er en rustfri stålcylinder med spids på, som er udstyret med en helt særlig raketmotor i bunden.
Læs også:Professor: Indiens raketter er silkebløde at opsende medFirmaets ejer Elon Musk skrev torsdag nat på Twitter, at "Starhopper flyvning en succes.
Vandtårne kan flyve!
"Tweetet understreger, at prototypen, der lidt ligner et vandtårn, er bygget til én ting: At teste raketmotoren Raptor.
Det var nemlig første gang, SpaceX næste generations-raketmotor for alvor blev testet ude i virkeligheden.
Raptor-motoren er en ekstremt effektiv metandrevet raketmotor, som SpaceX har udviklet specifikt til at drive deres Starship.
Lettede og løftede sig 30 meter opTesten beviste ifølge Elon Musk, at motoren fungerer, og at den var i stand til at løfte prototypen omkring 30 meter op.
Du kan se testen her, men da det er filmet om natten, og der er store mængder røg, er det svært at se præcist hvor langt, Starhopper når.
I nærheden er det ene af to SpaceX-hold i fuld gang med at bygge en større og mere avanceret prototype, som nærmer sig dimensionerne på det monster af en raket, som firmaet kalder Starship.
Den næste prototype - kaldet Mk1 - skal ifølge Elon Musk flyve om to-tre måneder og efter planen nå 20-30 kilometer op.
Det er ifølge Ars Technica stadig uklart, om den kommende fuldskala prototype flyver med tre eller seks Raptor motorer.
Det andet hold, som er i Florida tæt ved Nasa-rumhavnen Cape Canaveral, arbejder på Mk2 prototypen.
Holdene konkurrerer om at finde de bedste løsninger.
Kæmperaketten kan sende folk til MarsDet hele skal efter planen ende med en prototype (måske med navnet Mk3), der kan nå i kredsløb med seks Raptor-motorer.
Den testes efter planen allerede næste år.
Det bliver spændende at følge.
Men Elon Musk er dog notorisk optimistisk, når det gælder deadlines.
Alle de mange tests og prototyper arbejder alle henimod den super tunge raket Starship, som Elon Musk planlægger at sende mennesker til blandt andet Mars med.
Starship skal udnytte alt det knowhow, som SpaceX har opbygget omkring genanvendelige raketter.
Teknologi der allerede bruges i deres raketter Falcon 9 og Falcon Heavy, som begge er næsten fuldt genbrugelige - og derfor billige.
Starship skal efter planen være 100 procent genanvendelig og i stand til at lande lodret tilbage på Jorden efter opsendelse i kredsløb.
Den er planlagt til at erstatte firmaets Falcon 9 og Falcon Heavy-raketter.
Hvornår den banebrydende raket står færdig, er svært at gisne om.
Men det er ifølge SpaceX ikke før 2021 som det tidligste.
FacebookTwitterKopier linkEmner:Elon Musk (erhvervsleder)|Twitter|Erhverv|NASA|Florida




https://www.dr.dk/sporten/cykling/tourdefrance/dagens-etape-sidste-brag-i-bjergene-er-ultrakort-touren-eksploderer-paa

Tour de FranceDAGENS ETAPE Sidste brag i bjergene er ultrakort: Touren eksploderer på Val ThorensDer venter en forkortet etape i Tour de France, når rytterne krydser det sidste bjerg i dette års udgave.
Egan Bernal, Geraint Thomas og Julian Alaphilippe er lige nu på podiet, men bliver det også sådan i Paris?
Af Frederik Palle27.
juli 2019 kl.
07.
49Bemærk: artiklen er mere end 30 dage gammelLæs opHvis der ellers er mere energi tilbage i de hårdt kæmpende Tour de France-ryttere, så skal det hele skydes af på 20.
etapes 59 kilometer.
Det lyder ikke af meget, men det bliver formentlig en stor kamp samtlige kilometer.
Etapen var ellers planlagt til at være 126 kilometer med tre kategoriserede stigninger, men på grund af meldinger om uvejr og flere mudderskred på ruten, så er to af stigningerne blevet skåret fra.
Det drejer som om den knap 20 kilometer lange stigning Cormet de Roselend, der ellers tidligere har været brugt som affyringsrampe.
Se den forkortede profil for 20.
etape af årets Tour de France.
Og så er den mindre Cote de Longefoy også fjernet.
Med sine 6,6 kilometer ville den næppe være afgørende, men den ville helt sikkert få en indflydelse.
Nu er det hele så i stedet op til Val Thorens – men den er i høj grad også klar til opgaven.
Mere ski end TourSkræmmende 33,4 kilometers kørsel op mod skyerne er, hvad der venter feltet, og selvom den gennemsnitlige stigningsprocent på 5,5 ikke hører til blandt de hårdeste, så er der stadig en del punkter på mellem otte og ti procent.
Og med sin samlede længde lagt sammen med, at rytterne igen skal over den magiske grænse på 2.
000 meter, så vil det uden tvivl gøre ondt i benene på alle ryttere.
Profilen for den sidste afgørende stigning i Tour de France.
Val Thorens er dog langt mere kendt som et skisportssted, end det er kendt for noget i Tour de France.
Kun en enkelt gang tidligere er stigningen blevet benyttet i Tour-sammenhæng, og det er 25 år siden.
På 17.
etape i 1994 var løbet allerede afgjort.
Miguel Indurain var for fjerde år i træk i kontrol.
Derfor fik Val Thorens heller ikke den samme indflydelse på resultatet, som den kan få i dag.
I stedet var det colombianske Nelson Rodriguez, som brød samtlige etiske cykelregler ved at sidde på hjul af Piotr Ugromov på hele stigningen, inden han overspurtede ham på de sidste meter.
Bliver der colombiansk fest på toppen af bjerget?
Det er svært at komme udenom, at alle pile peger mod, at Egan Bernal vinder Tour de France nu.
Han har næsten et helt minut ned til Julian Alaphilippe på andenpladsen.
Geriant Thomas gjorde i går opmærksom på, at han har tænkt sig at køre for colombianeren på dagens etape, så de kan vinde løbet samlet.
Men som man allerede har set en del gange i årets Tour, så kan alt ske på meget kort tid.
Man må formode, at ryttere som Steven Kruijswijk og Emanuel Buchmann vil forsøge at jagte en podieplads.
Den nemmeste vej dertil er at prøve at komme af med Julian Alaphilippe hurtigt på etapen.
Formentligt vil Movistar heller ikke sidde stille på cyklen.
Se højdepunkterne fra den kaotiske etape i går.
Med det i tankerne er det svært at forestille sig, at et udbrud vil nå at få et stort nok hul på de første 25 halvflade kilometer.
Derfor bliver det formentlig ikke bare en kamp mellem favoritterne for den samlede sejr, men også om etapesejren.
En lille sidste ting, der er værd at holde øje med, er kampen om bjergtrøjen.
Der er 40 point på toppen af Val Thorens, og Romain Bardet er i førersædet til at vinde trøjen.
Men ryttere som Simon Yates, Nairo Quintana og Egan Bernal er kun 28 point fra Bardet, så skulle de komme først over stregen, og Bardet ikke kommer i top seks, så er den altså ikke franskmandens.
FacebookTwitterKopier linkEmner:Egan Bernal (cykelrytter)|Frankrig|Julian Alaphilippe (cykelrytter)|Cykelsport|Movistar Team




https://www.dr.dk/nyheder/regionale/hovedstadsomraadet/flere-strande-har-indfoert-nyt-badeflag

KøbenhavnFlere strande har indført nyt badeflagFriluftsrådets flag Badepunkt blafrer nu i vinden ved 14 badesteder i landet.
14 steder i landet har fået indført Friluftsrådets nye flag Badepunkt.
Et af stederne er her ved Kronborg Strand.
Af Line Gudnitz Baun27.
juli 2019 kl.
07.
01Bemærk: artiklen er mere end 30 dage gammelLæs opSommeren og de høje temperaturer er for alvor kommet, og for mange betyder det en tur på stranden.
Når vi træder ned i sandet med håndklædet under armen, tjekker mange af os måske lige om Friluftsrådets Blå Flag er oppe, så vi ved, at der er gode forhold.
Men flere strande har i år fået et nyt flag i flagstangen - nemlig Friluftsrådets hvide flag med blå bølger kaldet Badepunkt, som blev startet op som forsøg sidste år.
For i år er flaget blevet gjort til en permanent ordning, og flaget hænger nu ved 14 badesteder i landet.
- Som strandgæst kan man bruge Badepunkt til at vide, at der er den bedste badevandskategori, der er badesikkerhed, og så er der en lokal oplevelse ud over det at bade, forklarer Bjarke Lembrecht Frandsen, konsulent hos Friluftsrådet.
Badepunkt 2019 HelsingørOffentlig strand ved LokalteateretTrykkerdammenKronborg StrandJulebæk StrandKalundborgVesterlyng NordstrandOdenseDavinde SøSorøTystrup SøParnasSorø SøVardeHoustrup StrandBørsmose StrandVejers StrandHøje Knolde StrandNymindegab StrandKilde: Badepunkt.
dkI Helsingør Kommune var man med i forsøgsordningen sidste år, og i år har man valgt at indføre Badepunkt på et ekstra badested ved Kronborg Strand, forklarer Jens Bertram (K), næstformand for By, Plan og Miljøudvalget i Helsingør Kommune.
- Vi vil gerne vise, at vi har nogle steder, som er egnet til at gå i vandet, og hvor der er kvalitet, og det synes vi, at vi gør med Badepunktsflaget, siger Jens Bertram.
Flere på vejIfølge Bjarke Lembrecht Frandsen kan badegæster fremover se flere Badepunktsflag, for mange kommuner har henvendt sig til Friluftrådet med spørgsmål om, hvordan flaget kan fungere godt hos dem.
- Det er noget, der vil udvikle sig de næste år, og jeg er stensikker på, at vi kommer til at se flere næste år, siger Bjarke Lembrecht Frandsen.
Badepunkt stiller færre krav til service og faciliteter på stranden end det mere velkendte Blå Flag.
Eksempelvis skal der ikke være affaldssortering, førstehjælpskasse og nødhjælpstelefon på strande med det nye flag.
Men selvom det kan være nemmere og billigere for kommunerne at få et Badepunktsflag, så skal der stadig være den bedste badevandskategori, badesikkerhed og en lokal oplevelse ud over det at bade.
- Jeg kan godt forestille mig, at man vil se en række Blå Flag-strande, hvor det ikke giver mening at fortsætte med at bygge faciliteter og service op, som vil skifte til Badepunkt, siger Bjarke Lembrect Frandsen.
I Norge og Sverige kan du også finde badesteder med Badepunkt.
FacebookTwitterKopier linkEmner:Friluftsrådet|Helsingør Kommune|Miljø og natur|Norge|Jens Bertram (politiker)




https://www.dr.dk/nyheder/udland/hojesteret-giver-trump-lov-til-bruge-forsvarspenge-til-mur

UdlandHøjesteret giver Trump lov til at bruge forsvarspenge til murTrump har fået grønt lys til at må bruge 2,5 milliarder dollar af Pentagons midler til sin mur mod Mexico.
- Wow!
En stor sejr for muren, skriver Trump på Twitter.
27.
juli 2019 kl.
01.
48Bemærk: artiklen er mere end 30 dage gammelLæs opHøjesteret i USA har fredag givet præsident Donald Trumps administration lov til at omfordele 2,5 milliarder dollar fra forsvarsministeriets budget til dele af en grænsemur mod Mexico.
Pengene har indtil nu været indefrosset på baggrund af afgørelser fra lavere retsinstanser.
- Wow!
En stor sejr for muren.
USA's Højesteret omstøder forbud fra lavere retsinstans og tillader arbejdet med den sydlige grænsemur at fortsætte.
En stor sejr for grænsesikkerhed og retsstatsprincippet, skriver Trump på Twitter.
National nødtilstandHøjst usædvanligt erklærede Donald Trump 15.
februar en national nødretstilstand i USA.
Det gjorde han for at kunne frigøre penge til at bygge den mur mod Mexico, han har lovet sine vælgere, men som Kongressen ikke vil finansiere.
Trumps krav om finansiering af muren medførte blandt andet den længste nedlukning af dele af statsapparatet i amerikansk historie.
Læs også:Senat ophæver Trumps nødretstilstandI slutningen af maj blokerede en dommer i Californien for Trumps planer om at bygge dele af grænsemuren med midler skaffet via den nationale nødretstilstand.
Dommeren blokerede dermed for planerne om at omfordele midler, der var afsat til militære formål.
Blokeringen ved distriktsdomstolen blev begrundet med, at Kongressen ikke havde godkendt omfordelingen af pengene.
Men fredag har Højesteret altså omstødt beslutningen fra domstolen i Californien og givet grønt lys til Trumps planer.
Det skete med stemmerne fem for og fire imod.
/ritzau/ReutersFacebookTwitterKopier linkEmner:Donald Trump (politiker)|Højesteret|USA|Mexico|Domstole




https://www.dr.dk/nyheder/udland/trump-skovler-penge-ind-i-frisindede-californien

UdlandTrump skovler penge ind i frisindede CalifornienPræsidenten har rejst flere penge til sin valgkamp i staten end de fleste kandidater fra det demokratiske parti.
Hovedparten af de penge, som Trump-kampagnen har indsamlet i Californien, kommer fra landområderne midt i staten, hvor folk overvejende er hvide og konservative.
Af Steffen Kretz - USA-korrespondent27.
juli 2019 kl.
12.
11Bemærk: artiklen er mere end 30 dage gammelLæs opNår man ser Californien på et kort over, hvordan vælgerne fordeler sig, ligner den store stat en blåbærtærte med lidt drys af kirsebær: Statens 40 millioner indbyggere støtter overvejende det demokratiske parti, hvis partifarve er blå - republikanske vælgere udgør kun nogle få røde pletter på kortet.
Faktisk har et flertal af vælgerne i Californien stemt på en demokratisk præsidentkandidat ved hvert eneste præsidentvalg siden 1992.
Alligevel går det vældig godt for USA's præsident, Donald Trump, med at samle penge ind til den valgkamp, som han håber vil få ham genvalgt til næste år.
Trump har rejst flere penge i Californien end stort set alle kandidater fra det demokratiske parti.
- Hvis man skræller al larmen og alt det skøre fra, er det jo ikke gået helt skidt under Trump, siger Hans Drexler, som stemte på Trump i 2016.
Californien leder modstanden mod TrumpHverken frontløberne Bernie Sanders eller Joe Biden kan følge med, når det gælder om at hive donationer op af lommerne på folk i Californien.
Kun statens egen senator, Kamala Harris, og det unge demokratiske håb, borgmester Pete Buttigieg fra Indiana, har samlet flere penge ind til at føre valgkamp for end Donald Trump.
Det viser en opgørelse fra CalMatters, en non-profit nyhedsorganisation i staten.
Det er særligt overraskende, fordi staten Californien igennem de sidste år er blevet symbolet på den politiske modstand mod præsident Trump.
To ud af tre vælgere i Californien siger ifølge målinger, at de er utilfredse med Trump som præsident.
Dertil kommer, at staten har sagsøgt Trump-regeringen knap 50 gange for at få omstødt regler og love, og at præsident Trump har udset sig det frisindede Californien som ét af hans ynglingsofre i valgtaler og på Twitter.
God økonomi giver Trump rygvindMen samtidig har både Trump og hans søn Donald Trump Jr.
flere gange besøgt Californien for at rejse penge til præsidentens forsøg på at blive genvalgt.
Det er vælgere som Kevin Crawford, der har stået for donationer til Donald Trumps valgkampagne.
- Job og økonomi er det vigtigste, og så længe det går så godt, er der ingen grund til at lave om på noget, siger amerikaneren.
For selvom Californien er en blå stat, er der lommer af republikanske vælgere i staten, som stadig er meget faste i deres støtte til præsidenten.
Hovedparten af de penge, som Trump-kampagnen har indsamlet i Californien, kommer fra landområderne midt i staten, hvor folk overvejende er hvide og konservative.
Vælgere som Kevin Crawford, der er selvstændig entreprenør:- Jeg stemte på Trump og vil gøre det igen.
For økonomien buldrer derudaf.
Jeg har ordrer nok i bøgerne til de kommende 18 måneder, så det er gode tider, siger han.
DR møder ham ved et dyrskue i byen Paso Robles, som især trækker folk ind fra Californiens centrale dal, hvor vælgerne overvejende stemmer republikansk.
- Job og økonomi er det vigtigste, og så længe det går så godt, er der ingen grund til at lave om på noget, siger Kevin Crawford.
USA er inde i den længste periode med økonomisk opsving siden Anden Verdenskrig.
Opturen begyndte efter finanskrisen i 2008 og er fortsat de seneste to og et halvt år med Trump i Det Hvide Hus.
Trumps base støtter ham stadigPengedonationerne til Trumps valgkamp i den ellers frisindede stat tyder på, at præsidenten stadig kan regne med støtte fra sine kernevælgere.
Samlet set har amerikanere bosat i Californien doneret langt flest penge til demokratiske kandidater.
Der er over 20 kandidater, som kæmper om at blive partiets præsidentkandidat og dermed den, der skal stille op mod præsident Trump ved valget i november 2020.
Sidst stod valget mellem en korrupt politiker og en joker - og jeg valgte jokeren, siger Hans Drexler.
- Om jeg vil gøre det igen i 2020 afhænger meget af, hvem demokraterne nominerer som kandidat.
Men Trumps evne til at skaffe politiske donationer i den blå stat viser, at præsidenten stadig har godt fat i mange af de vælgere, som skaffede ham sejren i 2016.
For hovedparten af donationerne til Trump kommer ikke fra rige donorer: De er på under 100 dollars og kommer fra helt almindelige vælgere.
- Hvis man skræller al larmen og alt det skøre fra, er det jo ikke gået helt skidt under Trump, siger Hans Drexler, som også stemte på Trump i 2016.
Han er selvstændig håndværksmester i den californiske by Atascadero og er ikke medlem af nogen af partierne.
Han er altså uafhængig og dermed én af de vælgere, som demokraterne skal have fat i, hvis de skal gøre sig håb om at slå Trump i 2020.
- Problemet i USA er jo, at når vi først når til præsidentvalget, er vi tvunget til at vælge det mindste af to onder.
Sidst stod valget mellem en korrupt politiker (Hillary Clinton, red.
) og en joker - og jeg valgte jokeren.
Om jeg vil gøre det igen i 2020 afhænger meget af, hvem demokraterne nominerer som kandidat, siger Hans Drexler.
- Bliver det én fra den yderste venstrefløj, så ender jeg nok med at stemme på Trump igen.
FacebookTwitterKopier linkEmner:Bernie Sanders (politiker)|Californien|Donald Trump (politiker)|Valg og folkeafstemninger|Twitter




https://www.dr.dk/nyheder/indland/vi-er-blevet-klogere-laeger-faar-flere-til-droppe-morfinlignende-medicin

Indland'Vi er blevet klogere': Læger får flere til at droppe morfinlignende medicinDe smertestillende piller kan gøre større skade end gavn hos afhængige patienter.
Læger som Thomas Enggaard hjælper flere og flere patienter til at trappe ud af vanedannende smertestillende med ubehagelige bivirkninger på landets smerteklinikker.
Af Line Jenvall og Line Makwarth27.
juli 2019 kl.
06.
00Bemærk: artiklen er mere end 30 dage gammelLæs opHar du ondt?
Så udskriver vi noget smertestillende.
Har du stadig ondt?
Så udskriver vi noget mere smertestillende.
Sådan kan de bedste hensigter om smertelindring lidt efter lidt ende med, at patienter havner i et langvarigt forbrug af morfinlignende piller.
Piller, man bliver afhængig af, som har ubehagelige bivirkninger, og som endda ikke altid dulmer smerten.
Det viser sig, at der er en stor gruppe patienter, vi ikke hjælper, men tværtimod gør deres liv vanskeligere.
Thomas Enggard, overlæge på Tværfagligt Smertecenter i KøgeDen erkendelse har fået læger til at henvise flere patienter til særlige smertecentre, hvor de kan få hjælp til at trappe ud af medicinen.
En rundringning til landets smertecentre, som DR Nyheder har lavet, viser, at patientkartoteket her bliver større og større.
Læs også:Jens sagde farvel til smertestillende piller: 'Jeg ville jo gerne se mine børnebørn vokse op'- Vi ser patienter, fra de er fyldt 18 år, og vi har patienter, der er ældre end 90 år.
Den typiske patient er en kvinde mellem 40 og 60 år, fortæller Thomas Enggaard, overlæge på Tværfagligt Smertecenter i Køge.
Han kan mærke, at han og kollegerne har fået mere at se til, efter at der de seneste år har været fokus på, at morfinlignende medicin ikke altid er den rigtige løsning.
- Det viser sig, at der er en stor gruppe patienter, vi ikke hjælper, men tværtimod gør deres liv vanskeligere.
De bliver ikke smertedækket, og de er generet af voldsomme bivirkninger, siger Thomas Enggaard.
Hvad er opioider?
Hvis du nogensinde har været i så slem smerte, at du måtte en tur forbi lægen - eller hvis du har fået lavet et særligt smertefuldt indgreb - har du måske stiftet bekendtskab med medicin som morfin, kodein, fentanyl eller oxycodon.
Det er præparater, der går under betegnelsen 'stærkt smertestillende medicin', da de hurtigt og effektivt kan lindre selv de værste pinsler.
Medicinen indgår i opiat-familien, hvor også heroin findes, og påvirker centralnervesystemet i en sådan grad, at smerte bliver dæmpet eller helt forsvinder.
Præcis som heroin er de dog stærkt afhængighedsskabende, og en stor del ender med at være afhængige af stoffet i rigtig lang tid.
I nogle tilfælde, indtil de dør af det.
Der er nemlig en reel fare for overdosis med opioiderne, der sløver eller helt stopper åndedrættet i for store mængder.
Troede det var mindre skadeligtChristian Freitag, formand for Praktiserende Lægers Organisation, oplever også, at opmærksomheden omkring risiciene ved at bruge morfinligende medicin er blevet større blandt læger.
- Vi er nok blevet lidt klogere, siger han.
- Vi troede, medicinen var mindre skadelig, end den viste sig at være, og når vi får sådan en viden, så skal vi reagere, fastslår han.
Læs også:Læger advarer mod populær smertepille: Du kan blive afhængigIfølge Chritstian Freitag hænger de flere henvisninger til smertecentrene også sammen med, at der i lægekredse har bredt sig en accept af, at de 'ikke skal fjerne alle problemer'.
Han kalder det selv et nyt syn på smertebehandling og kan til hverdag notere sig en effekt i sine konsultationer.
Vi troede, medicinen var mindre skadelig, end den viste sig at være, og når vi får sådan en viden, så skal vi reagere.
Christian Freitag, formand for Praktiserende Lægers Organisation- Hvis folk har brug for smertestillende medicin længere, end vi egentlig troede, da vi startede, så begynder vi at flytte dem over på noget andet, forklarer han og tilføjer, at han generelt udskriver mindre morfinlignende medicin.
Kurven er knækketDanmark har ellers i mange år hørt til blandt de lande, hvor der blev udskrevet allermest af den slags medicin på verdensplan - og endda i de største doser.
Det fik Sundhedsstyrelsen til at sætte fokus på problemet for nogle år siden, og resultaterne begynder at vise sig.
Læs også:Uro og svedeture: Heidi fik morfin med et telefonopkald til lægenAntallet af patienter, der bliver behandlet med morfinlignende medicin i mere end seks måneder lå frem til 2016 ret stabilt på omkring 183.
000 personer.
Da man sidst opgjorde antallet i 2017, var det faldet til 170.
000.
Stigningen i antallet af patienter på smertecentrene er også en af effekterne af et øget fokus, og så er opgaven at støtte og motivere patienterne, fortæller overlæge på smertecentret i Køge, Thomas Enggaard.
- Vi tilbyder en tværfaglig behandling og ser patienten som en hel person.
Smerter har udover det biologiske også en betydelig indvirkning på det sociale liv, fordi man ikke længere er den person, man var tidligere, forklarer han.
Samtidig mærker han ofte en frygt eller utryghed hos patienterne ved tanken om at skulle klare sig uden den smertestillende medicin.
- Men så kan man gå ind i en dialog og motivere og sige, at vi gør det stille og roligt, siger Thomas Enggaard.
Smertecentrene er sidste udvejMålet med behandlingen på smertecentrene er, at patienterne lærer at håndtere de kroniske smerter med støtte fra både speciallæger, psykiatere og lignende.
Læs også:Eva fik tramadol i et halvt år: 'Min krop skreg efter pillerne'De fleste patienter kan de praktiserende læger håndtere selv, men smerteklinikkerne kommer ind i billedet, når abstinenserne er svære at håndtere, eller hvis smerterne kun er én del af problemet.
Og selvom PLO-formand Christian Freitag glæder sig over, at kurven er knækket, når det gælder forbruget af morfinlignende smertestillende, er han også klar med en advarsel.
- Vi skal passe på, at det ikke bliver et mål i sig selv at få medicinforbruget ned, siger han.
Læs også:Smertestillende medicin er en kæmpe dræber i USA: Nu ryger medicinalfirmaerne i rettenMed andre ord skal vi ikke bevæge os fra én grøft over i en anden, men bruge vores sunde fornuft.
Det er nu en gang sådan, at lægevidenskaben ikke er en eksakt videnskab, og det er denne sag et eksempel på, lyder det.
- Vi kan ikke tro, at det vi gør i dag, nødvendigvis er den fulde sandhed, og at vi ved alt.
Det er jo en del af vores fag hele tiden at gøre os dygtigere, siger Christian Freitag.
FacebookTwitterKopier linkEmner:Medicin|Patienter|Praktiserende Lægers Organisation|Køge|Sundhedsstyrelsen




https://www.dr.dk/nyheder/udland/fatal-altanulykke-i-sydkorea-vm-deltagere-kvaestet

UdlandFatal altanulykke i Sydkorea: VM-deltagere kvæstet Ulykken skete på en natklub i den sydkoreanske by Gwangju, hvor der i disse dage afholdes VM i svømning.
Ulykken skete klokken 02.
29 lørdag lokal tid på en natklub i byen Gwangju.
27.
juli 2019 kl.
06.
14Bemærk: artiklen er mere end 30 dage gammelLæs opTo personer er døde, og flere elitesportsudøvere er kvæstede, efter at en altan kollapsede i den sydkoreanske by Gwangju, hvor der netop nu afholdes VM i svømning og i vandpolo.
Ulykken skete klokken 02.
29 lørdag lokal tid på en natklub, der ligger tæt på den by, hvor VM-deltagerne bor.
Da altanen kollapsede, faldt personerne fem meter ned.
En 38-årig og en 27-årig blev hastet på hospitalet, men døde begge af deres kvæstelser.
Det skriver det sydkoreanske nyhedsbureau Yonhap ifølge nyhedsbureauet AFP.
Ifølge en embedsmand fra et katastrofeberedskab i byen drejer det sig om to sydkoreanske mænd, skriver nyhedsbureauet AP.
Amerikanske svømmere kvæstetTi personer blev kvæstet i ulykken, herunder to amerikanske svømmere, der deltager ved VM i langbane, oplyser embedsmanden til AP.
Ifølge Yonhap siger de lokale myndigheder, at otte af de ti kvæstede er vandpolospillere, der deltager ved VM i vandpolo.
Fire af dem skulle være fra USA, to fra New Zealand, en fra Holland og en fra Italien.
Ingen af dem skulle være i kritisk tilstand, skriver nyhedsbureauet Reuters.
Christopher Ramsey, der er chef for USA's vandpololandshold, bekræfter over for AP, at flere amerikanske vandpolospillere var til stede på natklubben.
- Det er en forfærdelig tragedie, siger Christopher Ramsey.
- Spillere fra vores herre- og kvindehold fejrede kvindernes VM-sejr, da altanen kollapsede på en offentlig natklub.
Vores tanker går til de pårørende, tilføjer Ramsey.
Dansede - og faldt så nedIfølge den newzealandske avis The New Zealand Herald var det newzealandske vandpololandshold også til stede på natklubben, da ulykken skete.
- Vi dansede, og det næste øjeblik faldt vi fem-seks meter ned, og alle begyndte at løbe ud af natklubben, siger anføreren for det newzealandske vandpololandshold, Matt Small, til det newzealandske medie Radio Sport, skriver Reuters.
- Vi faldt ned oven på nogle personer, der befandt sig under os.
Det australske vandpololandshold skriver i en pressemeddelelse, at ingen australiere er kommet til skade.
Det skriver Reuters.
Organisationen bag VM, Fédération Internationale de Natation (Fina), skriver i en pressemeddelelse, at den er meget ked af ulykken og ønsker det bedste for de pårørende.
- Da nogle af deltagerne ved VM var til stede, da ulykken skete, følger Fina situationen nøje og vil tage alle tiltag i brug for at sikre, at der bliver hjulpet, hvor det er nødvendigt, skriver Fina ifølge Reuters.
/ritzau/FacebookTwitterKopier linkEmner:Ulykker|Caféer og barer|New Zealand|Sydkorea|USA




https://www.dr.dk/sporten/fodbold/england/dansk-broedrepar-koeber-verdens-aeldste-professionelle-fodboldklub

EnglandDansk brødrepar køber verdens ældste professionelle fodboldklubBrødrene Alexander og Christoffer Reedtz har købt engelske Notts County, der spiller i femtebedste række.
Foto: Reuters/Tony O'Brien 26.
juli 2019 kl.
22.
07Bemærk: artiklen er mere end 30 dage gammelLæs opAlexander og Christoffer Reedtz har overtaget ejerskabet af den engelske fodboldklub Notts County.
Det bekræfter klubben, der spiller i den femtebedste engelske række, på sin hjemmeside.
Notts County ligger i byen Nottingham.
Klubben blev stiftet i 1862 og er verdens ældste professionelle fodboldklub.
Alexander og Christoffer Reedtz er, som navnet også antyder, brødre.
De ejer sammen analysefirmaet Football Radar, der har hovedsæde i London og kontorer i Liverpool og bulgarske Plovdiv.
- Lige siden vi stiftede firmaet for ti år siden, har det været vores mål at eje en professionel fodboldklub, og vi er begejstrede over, at dagen er kommet, hvor vi har indfriet den ambition, siger brødrene på klubbens hjemmeside.
Data skal skabe succesNotts County rykkede i sidste sæson ned fra League Two, den fjerdebedste række i England.
I år er første gang nogensinde, at Notts County ikke er at finde i en af Englands fire bedste rækker.
Det er de to danske brødres ambition at forene det, som Football Radar laver, med den fremtidige strategi for Notts County.
- Vi tror på, at den unikke data og viden, vi har adgang til gennem Football Radar, sammen med den store ekspertise, der allerede eksisterer i klubben, kan hjælpe Notts County til at blive meget succesfuld, skriver brødrene.
/ritzau/FacebookTwitterKopier linkEmner:England|Bulgarien|Fodbold|London|Nottingham




https://www.dr.dk/nyheder/udland/ny-aftale-skal-begraense-asylansogere-til-usa

UdlandNy aftale skal begrænse asylansøgere til USAUSA og Guatemala har indgået en aftale, der skal reducere antallet af centralamerikanere, der søger asyl i USA.
USA's præsident, Donald Trump, og Guatemalas indenrigsminister, Enrique Degenhart, har fredag underskrevet en asylaftale mellem de to lande.
27.
juli 2019 kl.
06.
35Bemærk: artiklen er mere end 30 dage gammelLæs opUSA og Guatemala har indgået en asylaftale, der giver det mellemamerikanske land status som "et sikkert tredjeland".
Det oplyser Det Hvide Hus fredag.
- Vi er nu kommet dertil, hvor vi kommer godt ud af det med hinanden.
De gør, hvad vi beder dem om, siger præsident Donald Trump til journalister.
Det sker, efter at han har underskrevet aftalen sammen med Guatemalas indenrigsminister, Enrique Degenhart, i Det Ovale Værelse.
Ven frem for fjendeTrump siger videre, at den guatemalanske præsident, Jimmy Morales, "nu har en ven i USA i stedet for en fjende".
- Det har været en fornøjelse at forhandle med Guatemala.
Vi kommer til at have et fremragende forhold de næste mange år, siger Donald Trump.
Ifølge Enrique Degenhart "står det klart", at hans land er nødt til at foretage nogle ændringer.
Den nye aftale betyder, at migranter, der rejser gennem Guatemala på vej nordpå, ikke længere kan søge asyl ved grænsen til USA.
I stedet skal de søge asyl i Guatemala.
Målet er at begrænse antallet af migranter fra blandt andet Honduras og El Salvador, der søger asyl i USA.
Honduranere og salvadoranere, der ønsker at rejse til USA, må først rejse gennem Guatemala og derfra nordpå til Mexico og videre til USA.
Med en trussel om øget told på mexicanske varer hængende over hovedet er Mexico allerede begyndt at samarbejde med amerikanerne om at begrænse strømmen af migranter til USA.
I begyndelsen af juni indgik USA og Mexico således en migrationsaftale.
Læs også:OVERBLIK Hvad ved vi om ny migrantaftale mellem USA og Mexico?
Af den fremgår det, at Mexico vil tage imod flere migranter, der søger asyl i USA, mens de venter på deres sag.
Størstedelen af de migranter, der krydser grænsen fra Mexico til USA, kommer fra Centralamerika.
De mener, at de ikke kan blive i deres land af frygt for vold.
Det er Trump uenig i.
USA og Guatemala har forhandlet om en asylaftale i flere måneder, og onsdag truede Trump med at indføre told eller andre sanktioner mod Guatemala, hvis landet ikke gik med til en aftale.
Det er uklart, hvornår den nye aftale træder i kraft.
/ritzau/dpaFacebookTwitterKopier linkEmner:Donald Trump (politiker)|Guatemala|USA|Flygtninge og asylansøgere|Udlændingepolitik




https://www.dr.dk/nyheder/viden/teknologi/stor-asteroide-susede-taet-forbi-jorden-naesten-uden-varsel

TeknologiStor asteroide susede tæt forbi Jorden næsten uden varselForskere er overraskede over, at en asteroide, der torsdag fløj forbi Jorden, først blev opdaget få dage før.
En asteroide har været en tur forbi Jorden torsdag.
, 26.
juli 2019 kl.
23.
53Bemærk: artiklen er mere end 30 dage gammelLæs opTorsdag var Jorden omkring 73.
000 kilometer fra at blive ramt af en asteroide på mellem 57 og 130 meter i diameter.
Asteroiden blev først opdaget, få dage før den passerede så tæt forbi, at forskere over for Washington Post og flere andre medier udtrykker overraskelse og bekymring over, at den dukkede op nærmest ud af ingenting.
For at forstå forskernes bekymring skal man først forstå, at 73.
000 kilometer er omkring en femtedel af afstanden til Månen.
Alan Duffy, der er astronom og ledende forsker på Det Royale Institut i Australien, gør derudover opmærksom på, at stenens størrelse var mere end rigelig til at få katastrofale følger.
Til netmediet Vox fortæller han, at hvis asteroiden havde ramt Jorden, ville det svare til "over 30 gange så meget energi som ved Hiroshima-bomben" (den amerikanske atombombe over byen Hiroshima i 1945, red.
)Læs også:Efter 11 års søgen: Forskere finder meteor-krater ud for SkotlandIfølge både Washington Post og Vox kaldes den størrelse af asteroider for "bydræbere".
Michael Brown, der er professor ved Monash Universitys afdeling for fysik og astronomi, vurderer, at hovedparten af asteroiden formentlig ville have overlevet turen gennem Jordens atmosfære og ikke være brændt fuldstændig op, inden den ramte Jorden.
- Det havde svaret til en meget stor atombombe, siger han til Washington Post.
Var den faldet det forkerte sted, kunne en storby være lagt i ruiner, forklarer han.
Alle bør være bekymredeAsteroiden med navnet "2019 OK" fløj forbi med en hastighed på lidt under 10 kilometer i sekundet.
Folk med det rigtige udstyr og viden om, hvad man skulle kigge efter, har i et kort øjeblik kunnet se den på himlen torsdag.
Selv om den fløj forbi denne gang, mener både Alan Duffy og Michael Brown, at "2019 OK" bør være en lektie i, hvor hurtigt en potentiel katastrofe kan dukke op fra rummet omkring os.
- Det burde bekymre os alle, rent faktisk, siger Alan Duffy til Washington Post.
- Det er ikke en Hollywood-film.
Det er en reel fare, der er til stede.
I 2013 hamrede en næsten 20 meter stor meteor ned gennem Jordens atmosfære og eksploderede i luften tæt på den russiske by Tjeljabinsk.
Mere end 1.
000 mennesker blev såret.
Den seneste sten på størrelse med "OK 2019", der ramte Jorden, var ifølge Michael Brown for over 100 år siden over Sibirien.
Da den ramte, skabte det en eksplosion, som jævnede 2000 kvadratkilometer skov med jorden.
Ifølge Vox er det omkring 0,5 procent af de asteroider, der kommer så tæt på Jorden, der rent faktisk rammer vores planet.
/ritzau/FacebookTwitterKopier linkEmner:Washington Post|Rusland|Videnskab|Hiroshima|Australien




https://www.dr.dk/nyheder/udland/dodstal-stiger-efter-jordskaelv-i-filippinerne

UdlandDødstal stiger efter jordskælv i FilippinerneTo jordskælv har lørdag morgen ramt en gruppe øer i det nordlige Filippinerne med få timers mellemrum.
27.
juli 2019 kl.
06.
28Bemærk: artiklen er mere end 30 dage gammelLæs opDødstallet stiger, efter at to jordskælv har ramt Filippinerne lørdag morgen.
Syv mennesker er bekræftet døde, mens 60 andre er kvæstede.
Yderligere meldes en person savnet.
Ifølge Filippinernes Institut for Vulkanologi og Seismologi (Phivolcs) ramte det første skælv, der havde en beregnet størrelse på 5,4, klokken 04.
16 lokal tid 12 kilometer nordøst for landsbyen Itbayat.
Itbayat ligger i provinsen Batanes knap 700 kilometer nord for hovedstaden Manila.
Omkring tre timer senere ramte et endnu kraftigere skælv med en beregnet størrelse på 5,9 21 kilometer nordøst for Itbayat, oplyser Phivolcs.
USA's geologiske overvågningscenter, USGS, bekræfter størrelsen på de to skælv.
Jordskælvene har ødelagt mange huse og bygninger i området, herunder en 131 år gammel kirke.
Det oplyser lederen af redningsarbejdet, Roldan Esdicul.
Han fortæller videre, at samtlige over 1000 indbyggere i Itbayat er blevet evakueret af frygt for efterskælv.
- Vi oplever efterskælv hver anden time, og det er sikrest for alle at være uden for deres huse, siger han til radiostationen DZMM.
- Flere af de dræbte sov, da skælvet ramte, og blev begravet under murbrokkerne, da deres huse kollapsede, tilføjer han.
Filippinerne ligger på den 40.
000 kilometer lange såkaldte ildring, som er betegnelsen for det bælte af vulkaner, der ligger rundt langs de asiatiske og amerikanske stillehavskyster.
Langs ringen udløses omkring 90 procent af alle verdens jordskælv.
De opstår, når en kontinentalplade bevæger sig ind under en anden.
Det sidste store jordskælv, der ramte Filippinerne, var i oktober 2013.
Det havde en beregnet størrelse på 7,1 og dræbte flere end 220 mennesker.
/ritzau/dpaFacebookTwitterKopier linkEmner:Filippinerne|Jordskælv|Manila|USA




https://www.dr.dk/nyheder/indland/ciliane-kom-ikke-ind-paa-filosofi-studiet-livet-handler-ikke-kun-om-blive

IndlandCiliane kom ikke ind på filosofi-studiet: 'Livet handler ikke kun om at blive studieparat'Der er kun det pres, vi selv finder på, lyder det fra 22-årige Ciliane Stubkjær.
Det er tre år siden, at 22-årige Ciliane Stubkjær gik ud af gymnasiet og lige nu arbejder hun i en madbod.
Af Thea Deleuran Müller26.
juli 2019 kl.
22.
31Bemærk: artiklen er mere end 30 dage gammelLæs opTusindvis af danskere har med stor sandsynlighed været en tur forbi indbakken for at se, om de havde fået en studieplads eller ej.
Det samme gjorde 22-årige Ciliane Stubkjær.
Efter tre år hvor hun har stået i limboet mellem en overstået gymnasietid og den videre færden ud i livet, havde hun søgt ind på filosofi-studiet.
Og planen var klar: Hun er rykket fra Aarhus til hovedstaden for at læse på Københavns Universitet og skulle flytte ind i sin nye lejlighed.
Men i nat landede en besked i hendes e-boks, som satte en stopper for den del af planen.
Hun er én af de over 18.
000, der i nat fik et afslag på sin ansøgning til en videregående uddannelse.
Og i det sekund Ciliane Stubkjær ser den dårlige nyhed, tænkte hun bare 'fuck', siger hun:- Jeg tænkte, hvad skal jeg nu, hvem er jeg, og hvad skal jeg lave.
Hele livet handler ikke om at blive studieparat, så jeg vil ikke sige, at jeg tager 'bare' et friår mere, men at jeg i stedet tager et år mere af mit liv.
Det er lige så lærerigt som at gå på et studieCiliane StubkjærIsær tanken 'jeg bliver ikke til noget', ramte hende.
- Jeg talte også afslaget igennem med min far, som sagde: 'Det er jo egentlig bare et stykke papir, hvor der står, du ikke er kommet ind', og det er jo rigtigt.
'Jeg tager i stedet et år mere af mit liv'I alt havde 88.
754 søgt ind på en videregående uddannelse, og 65.
714 af dem fik i nat tilbudt en studieplads.
Og Ciliane Stubkjær troede også, hun ville være blandt dem.
- Jeg troede, jeg ville komme ind.
Mit snit er på ni, og snittet er bare højere i år, siger hun.
Karaktergennemsnittet for at komme direkte ind på filosofi-studiet på Københavns Universitet lå i år på 9,5.
Selvom flere end 18.
000 fik afslag på deres ansøgning i nat, er der stadig studiepladser ledige på i alt 23 uddannelsessteder landet over.
Læs også:Fortvivl ej!
Der er stadig ledige studiepladser på mange uddannelserPå Københavns Universitet har de for eksempel 550 ledige pladser på 32 forskellige uddannelser, og det er både på uddannelser som matematik og kemi til humanistiske uddannelser som dansk og engelsk.
Men Ciliane Stubkjær vil ikke starte på et studie, bare fordi det er en god idé at komme i gang med en uddannelse.
Hun vil gerne gøre det, fordi det giver mening.
- Hele livet handler ikke om at blive studieparat, så jeg vil ikke sige, at jeg tager 'bare' et friår mere, men at jeg i stedet tager et år mere af mit liv.
Det er lige så lærerigt som at gå på et studie.
'Ligger så dybt i vores ungdom, at man skal presse sig selv'Her til eftermiddagen har den værste panik også lagt sig, og nu ser hun frem til at skulle lave noget andet.
Noget mere spændende.
Noget fedt, siger hun.
- Man får et chok, men lige så snart det chok er gået over, tænker man også bare, fuck, hvor er det bare fedt at være i live.
Alternativet er jo, at man kunne være syg eller død eller noget i den stil.
Vi skal stoppe med at prøve og uddanne os ud af meningsløsheden og i stedet spørge os selv, hvad det er, der giver meningCiliane StubkjærI årene efter gymnasiet har Ciliane Stubkjær sammen med to veninder lavt DR3-serien 'Limbo - Når sabbatår er fucked', der netop handler om det at holde sabbatår med alle de op- og nedture, som den slags år indeholder.
Her har Ciliane Stubkjær og veninderne blandt andet lært, at der ikke er noget stress og ej heller pres, fortæller hun, andet end det, man selv finder på.
- Jeg tror, det ligger så dybt i vores ungdom, at man skal presse sig selv eller være presset, siger hun og uddyber:- Vi skal stoppe med at prøve og uddanne os ud af meningsløsheden og i stedet spørge os selv, hvad det er, der giver mening.
Og nu skal der leves og navigeres efter landkortet, siger 22-årige Ciliane Stubkjær.
- Nu må vi se, hvad der sker, og jeg vil være åben i stedet for at slå mig selv i hovedet over, at jeg ikke er kommet ind.
Hvem ved?
Måske er det meningen.
Hun ved heller ikke, om hun kommer til at søge ind igen til næste år, fortæller hun, og tilføjer kommentaren: 'Hvis du ikke ved, hvad du vil med dit liv, er der ikke noget, du skal nå'.
Kom du heller ikke ind på drømmestudiet i nat?
Du kan læse de tre bedste råd til, hvad du nu skal gøre fra uddannelsesvejlederen ved at klikke her.
FacebookTwitterKopier linkEmner:Københavns Universitet|Uddannelse|DR3|Videregående uddannelser|Aarhus




