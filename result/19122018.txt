https://www.dr.dk/sporten/fodbold/england/eriksen-og-tottenham-sender-aerkerivalen-ud-af-liga-cuppen

EnglandEriksen og Tottenham sender ærkerivalen ud af Liga CuppenTottenham vandt onsdag aften med 2-0 ude over Arsenal og er nu fremme ved semifinalen i Liga Cuppen.
Tottenham er nu i semifinalen i Liga Cuppen efter en sejr over rivalerne Arsenal.
Af Frederik Palle19.
dec.
2018 kl.
23.
06Bemærk: artiklen er mere end 30 dage gammelLæs opI fodbold kan tingene hurtigt vende.
Tottenham fik onsdag aften ram på ærkerivalen Arsenal med en 2-0-sejr i kvartfinalen i Liga Cuppen.
Dermed lykkedes det Tottenham at få hævnet 2-4-nederlaget til Arsenal tidligere i december i Premier League.
Tottenham kom foran 1-0 efter 20 minutter, da Dele Alli sendte den hurtige sydkoreaner Son Heung-min i dybden til en effektiv afslutning.
Læs også:Vendsyssel er skuffede over Riddersholm: ’Glen sagde, han var færdig som Superliga-træner’Flere mål blev der ikke scoret i første halvleg, selv om Arsenal flere gange pressede på for en udligning.
Efter en times spil fordoblede Tottenhams Dele Alli føringen på smukkeste vis, da han elegant lobbede bolden hen over Petr Cech i Arsenal-buret.
Det var den indskiftede topscorer Harry Kane, som spillede Dele Alli helt fri foran mål.
Læs også:Bendtner afsoner fængselsdom med fodlænke fra starten af det nye årChristian Eriksen spillede hele kampen for Tottenham, og den danske landsholdsspiller virkede i strålende spillehumør.
Eriksen havde blandt andet et nærgående forsøg på et frispark, og han var også flere gange tæt på at levere en assist.
I slutminutterne fik Eriksen et gult kort for at forsinke spillet, da sejren bare skulle køres hjem.
Læs også:Landstræner Hareide tror på landsmanden: Solskjær vender UnitedOgså Chelsea gik onsdag videre til semifinalerne i Liga Cuppen efter en sejr på 1-0 hjemme over Bournemouth.
I den kamp blev indskiftede Eden Hazard helten for hjemmeholdet, da belgieren efter 84 minutter scorede kampens eneste mål.
Den danske landsholdsspiller Andreas Christensen fik de første 81 minutter på banen for Chelsea.
/ritzau/FacebookTwitterKopier link




https://www.dr.dk/nyheder/udland/stjernejournalist-forfalskede-historier-paa-anerkendt-tysk-magasin

UdlandStjernejournalist forfalskede historier på anerkendt tysk magasinDer Spiegels prisvinder Claas Relotius har opfundet kilder og historier i 14 ud af 60 artikler de seneste år.
Det var artiklen "Jaegers Grenze" som endte med at fælde stjernejournalisten.
Af Andreas Lindqvist19.
dec.
2018 kl.
21.
25Bemærk: artiklen er mere end 30 dage gammelLæs opMagasinet Der Spiegel er et af de mest anerkendte tyske medier.
Men nu har det fået sin troværdighed draget alvorligt i tvivl.
På sin hjemmeside skriver magasinet nemlig, at det i flere år har publiceret historier af journalisten Claas Relotius, som nu viser sig at være falske.
Journalisten vandt årets pris for den bedste tyske reportage 2018 i Berlin 3.
december, for en sag om en syrisk dreng som tror, at han er skyld i borgerkrigen i landet.
Siden er det dog kommet frem at stort set alt ved historien var opfundet af Relotius.
Lige som flere andre af hans artikler i magasinet.
- Spiegel-redaktør Claas Relotius har forfalsket sine egne historier i vidt omfang og opfundet hovedpersoner - han har holdt læsere og kolleger for nar, skriver Der Spiegel.
Kollega anede urådSagen kom frem efter at journalisten sammen med en kollega leverede en artikel om selvbestaltede grænsevagter i USA, som holder migranter ude.
Den blev trykt i november.
Men kollegaen var ikke tryg ved Claas Roletius del af researchen, og gav ledelsen besked.
Her fik han dog ikke ørenlyd - faktisk troede andre kolleger at han forsøgte at undergrave en rival.
Derfor besluttede han at rejse til USA og undersøge sagen nærmere.
Her lykkedes det ham at finde to af de kilder, som Relotius havde påstået at have mødt.
Men de havde aldrig mødt ham.
Spiegels ledelse fortsatte dog med at tro stjernejournalisten, som blev ved med at komme med gode forklaringer, snarere end kollegaen.
- I to til tre uger gik Moreno (kollegaen, red.
) gennem helvede, fordi kolleger og hans overordnede først ikke ville tro på hans beskyldninger, erkender Der Spiegel selv i seneste udgave, ifølge The Guardian.
Bange for at fejleTil sidst indrømmede Claas Roletius dog sagen, da en overordnet konfronterede ham.
Han har erkendt at have opfundet 14 ud af 60 historier, han har skrevet for bladet.
Nu er Spiegel i gang med at gennemgå alt, han nogensinde har leveret.
Den kalder sagen for et lavpunkt i magasinets 70 år lange historie.
Den tidligere stjernejournalist, som nu har sagt sin stilling op, siger til Der Spiegel at han er syg og har brug for hjælp.
Han snød ikke for at få det næste store scoop, men af frygt for at falde igennem, siger han.
- Presset for ikke at fejle blev bare større jo mere succesfuld jeg blev, siger han til Der Spiegel, ifølge The Guardian.
Claas Relotius har også arbejdet for flere andre tyske medier.
FacebookTwitterKopier linkEmner:Claas|Der Spiegel|The Guardian|USA|Berlin




https://www.dr.dk/sporten/haandbold/herreligaen/skanderborg-i-pokalsemifinalen-efter-vild-afslutning

HerreligaenSkanderborg i pokalsemifinalen efter vild afslutningMorten Balling scorede det afgørende mål få sekunder før tid.
Det betød, at Skanderborg er videre i pokalen.
Skanderborgs Morten Balling fik en hovedrolle, da de spillede sig i semifinalen i pokalturneringen.
19.
dec.
2018 kl.
22.
27Bemærk: artiklen er mere end 30 dage gammelLæs opSpændingen var intakt helt til det sidste, da Skanderborgs håndboldherrer onsdag aften gik videre til Final 4 i pokalturneringen.
Skanderborg endte med at vinde hjemmekampen med 33-32 over Nordsjælland Håndbold, men der var stort drama til slut.
Nordsjællands bagspiller Johan Meklenborg udlignede til 32-32 på et straffekast, men der var stadig omkring et halvt minut tilbage på klokken.
Læs også:Landstræner Nikolaj Jacobsen har udtaget sin endelige VM-trupDerfor kunne Skanderborg sætte et sidste angreb op, som Morten Balling afsluttede effektivt med sin femte scoring i kampen til slutresultatet 33-32.
Der resterede blot et par sekunder, så Nordsjælland kunne ikke nå at svare igen.
Morten Balling scorede i den seneste pokalkamp også det sidste mål, da Skanderborg slog Skjern ud, så han må siges at være god i de afsluttende faser i den turnering.
Læs også:Med truppen klar er målet sat: ’Vi vil være blandt de fire bedste’- Det gjaldt vel egentlig bare om at få skudt på mål, og det var fedt, at den gik ind, siger Balling til TV2 Sport.
Skanderborg, som gik til pause med en føring på 17-15, var solidt foran i anden halvleg, og det blev en sovepude for hjemmebanefavoritten.
- Jeg ved ikke, om der gik lidt gummiben eller gummiarm i den, da vi var foran med seks-syv mål.
Men vi spillede lidt med håndbremsen trukket, erkender matchvinderen.
Læs også:Århus og Aalborg Håndbold sikrer sig billetten til Final 4Nu skal Skanderborg spille Final 4-stævne i Boxen i Herning til næste år.
- Det er stort for klubben og for os alle sammen, lyder det fra Balling.
Skanderborgs Markus Mørk blev kampens topscorer med ti mål, mens Meklenborg nåede op på ni fuldtræffere for udeholdet.
Læs også:Appel i håndboldsag afvist: Ingen omkamp mellem GOG og KoldingSenere onsdag gik også Bjerringbro-Silkeborg videre til Final 4 efter en sejr på 35-30 hjemme over GOG.
De to øvrige semifinalister i pokalturneringen er Aalborg Håndbold og Århus Håndbold.
/ritzau/FacebookTwitterKopier link




https://www.dr.dk/sporten/fodbold/superliga/vendsyssel-er-skuffet-over-riddersholm-glen-sagde-han-var-faerdig-som

SuperligaVendsyssel er skuffet over Riddersholm: ’Glen sagde, han var færdig som Superliga-træner’Glen Riddersholm er blevet ansat som cheftræner i Sønderjyske, selvom han var sportsdirektør i Vendsyssel.
Af Frederik Palle19.
dec.
2018 kl.
21.
39Bemærk: artiklen er mere end 30 dage gammelLæs opDet er blot to måneder siden, at Glen Riddersholm skrev under på en kontrakt, der gjorde ham til sportsdirektør i Superliga-klubben Vendsyssel.
Onsdag blev han præsenteret som ny cheftræner hos divisionskonkurrenten Sønderjyske.
Det kom da også som en kæmpe overraskelse for ledelsen i Vendsyssel, at samarbejdet var ovre så hurtigt, der nu føler sig taget ved næsen.
Læs også:Riddersholm dropper Vendsyssel: Skal være cheftræner i Sønderjyske- Vi er virkelig kede af og skuffede over, at han er stoppet efter kun halvanden måneds ansættelse.
Vi synes, at det er tidligt at gå fra borde.
Han har udført et fantastisk stykke arbejde i den korte periode, så det er vi rigtig kede af, forklarer Jacob Andersen, der er bestyrelsesformand i klubben.
- Jeg er ikke vred, fordi der kan ske værre ting end det her.
Jacob Andersen, bestyrelsesformand i VendsysselGlen Riddersholm har været træner for både FC Midtjylland og senest AGF, men Jacob Andersen troede ikke, at den kommende cheftræner for Sønderjyske ville gå trænervejen igen i Superligaen.
Det var nemlig et stort samtaleemne i forbindelse med ansættelse.
- Vi brugte meget krudt på det i forbindelse med hans ansættelse til stillingen som sportsdirektør.
Vi talte rigtig meget om, hvorvidt han nu var færdig som Superliga-træner.
Det fik han overbevist os om, at han var.
Det var han så ikke, siger Jacob Andersen.
Læs også:FC Midtjyllands direktør: Det er ikke givet, at cheftræneren bestemmer startopstillingen- Glen var meget afklaret på det tidspunkt, og han sagde, at han havde prøvet, hvad han nu skulle prøve i den danske Superliga som træner, og derfor ville han gerne prøve kræfter som sportsdirektør, forklarer bestyrelsesformanden.
Om to uger starter transfervinduet, og Glen Riddersholm er på papiret stadig på kontrakt der, da den varer indtil den 31.
januar.
Til B.
T.
siger bestyrelsesformanden, at Sønderjyske godt kan købe ham fri for et symbolsk beløb, da han ser Sønderjyske som en direkte konkurrent.
Læs også:Riddersholm sætter sig i direktørstolen: ’Oplagt at prøve mig af der’Og til DR Sporten melder Jacob Andersen også ud, at Vendsyssel kan klare opgaven selv.
- Vi har planlagt det her transfervindue godt, så det kommer ikke til at få nogen betydning.
Vi har andre i organisationen, som kan klare de opgaver, som er tilbage, siger han.
Læs også:Endnu en AGF-profil står frem: Forkert at fyre Riddersholm- Der er jo ikke nogen, som er uundværlige.
Vi må komme videre herfra, og vi skal nok få løst de opgaver, der ligger, forklarer Jacob Andersen.
- Jeg er ikke vred, fordi der kan ske værre ting end det her.
Vi skal ikke gøre det værre, end det er.
Jeg er bare ked af det.
Havde jeg vidst det for to måneder siden, da vi indgik aftalen, så havde jeg selvfølgelig ikke gjort det, forklarer Vendsyssels bestyrelsesformand.
FacebookTwitterKopier linkEmner:Glen Riddersholm (fodboldtræner)|Jylland|SønderjyskE|FC Midtjylland|Fodbold




https://www.dr.dk/nyheder/vejret/seneste-prognose-juleaften-bliver-uden-sne

VejretSeneste prognose: Juleaften bliver uden sneDen blide side af den melding er at du kan komme frem til jul uden snekæderjuleaftensdag 2018  DR)Af Søren Vallentin Jacobsen19.
dec.
2018 kl.
21.
05Bemærk: artiklen er mere end 30 dage gammelLæs opNår skarer af danskere skal bevæge sig frem og tilbage i juledagene, skal det helst gå nogenlunde gelinde uden for meget bøvl.
Dertil er den grågrønne og våde julevejrs-version velegnet, og det er i den retning prognoserne peger lige nu.
Når sandheden skal frem, så er det der med sne til jul noget der er nemmest, hvis sneen falder nogle dage forinden, og ikke i store mængder på selve juleaften.
Natten mellem lillejuleaften og juleaftensdag passerer et stort nedbørsområde Danmark og Nordtyskland.
Skal der komme sne så er det i denne nedbør.
Men alt peger stadig på at det bliver for varmt.
Natten til juleaftensdag kommer der masser af nedbør  DR)Til gengæld når regnvejret at passere det meste af landet til kl.
19 juleaften, hvor det så bliver opholdsvejr, og sandsynligvis uden udbredt nattefrost.
I løbet af julenat kan der komme opklaring fra nord med temperaturfald til under frysepunktet mange steder.
FacebookTwitterKopier linkEmner:Jul|Vejret|Tyskland




https://www.dr.dk/nyheder/udland/drab-paa-dansk-turist-i-marokko-kobles-til-terror-mulig-drabsvideo-florerer-paa

Dansker og nordmand dræbt i MarokkoSe temaUdlandDrab på dansk turist i Marokko kobles til terror - mulig drabsvideo florerer på nettetDen marokkanske anklagemyndighed bekræfter, at drabet efterforskes som terror.
De to kvinder var erfarne vandrere, og havde slået telt op ved Toubkal-bjerget tæt på bjerglandsbyen Imlil, der er et populært rejsemål for turister.
(Photo by - / various sources / AFP) Af Sally Frydenlund Larsen og Stine Delfs19.
dec.
2018 kl.
22.
08 | opdateret 20.
dec.
2018 kl.
00.
04Bemærk: artiklen er mere end 30 dage gammelLæs opMarokkansk politi efterforsker drabet på danske Louisa Vesterager Jespersen og hendes norske veninde Maren Ueland som mulig terrorrelateret.
Det oplyser den marokkanske anklagemyndighed i en pressemeddelelse, som er offentliggjort på Twitter.
Ifølge meddelelsen tilhører en anholdt person i sagen en ekstremistisk gruppe.
Politiet kender identiteten på tre andre mistænkte og eftersøger dem.
Anklageren skriver desuden, at man efterforsker en video, som cirkulerer på de sociale medier.
Videoen viser et drab på en kvinde.
Udenrigsministeriets Borgerservice bekræfter sent onsdag aften, at sagen nu efterforskes for mulige terrorvinkler.
- Baggrunden for dette er dels pågribelsen af en mistænkt person, som tilhører en ekstremistisk gruppe, dels en video, som har cirkuleret på sociale medier, der muligvis kan knyttes til drabene.
PET er i gang med at vurdere videoen og den mulige terrorvinkel, skriver Borgerservice i en skriftlig kommentar.
De pårørende er underrettet om den nye udvikling i sagen.
PET kender til videoenI en skriftlig kommentar bekræfter PET, at man kender til videoen.
- PET kan bekræfte, at der på internettet har floreret en video som angiveligt viser drabet på en af de to dræbte kvinder i Marokko.
- Der er tale om en usædvanligt bestialsk sag om drab på to helt uskyldige unge kvinder.
Selvom forbrydelsen er begået langt fra Danmark er det i sagens natur en sag, som de danske myndigheder tager særdeles alvorligt.
Rigspolitiet og PET er i tæt kontakt med myndighederne i Marokko, og vi følger sagen tæt.
- De marokkanske myndigheder har oplyst, at sagen efterforskes som terror.
Videoen og den foreløbige efterforskning peger således ifølge de marokkanske myndigheder i retning af, at drabene muligvis kan relateres til terrororganisationen IS.
Video viser måske drabDR Nyheder har talt med Adnane Bennis, som er journalist på det marokkanske medie Morocco World News.
Han har set den omtalte video på Facebook.
- Den er meget direkte og rystende.
Videoen var ikke klar nok til at jeg kunne identificere kvinden, siger Adnane Bennis.
Rigspolitiet, som har sendt en medarbejder til Marokko, bekræfter, at man kender til videoen og arbejder på at be- eller afkræfte, om det er en af de to dræbte kvinder, der optræder i videoen.
Erfarne vandrereDe to kvinder studerede en bachelor på linjen Friluftsliv, Kultur og Naturvejledning på Universitetet i Sørøst-Norge.
De var derfor vant til at begå sig i naturen på egen hånd, fortalte universitets rektor Petter Aasen tirsdag.
På deres vandring op i Toubkal-bjerget, som er en del af Atlasbjergene, vandrede de formentlig uden guide.
Området er et populært rejsemål for turister og bliver generelt betragtet som sikkert.
Efter drabet på de Louisa Vesterager Jespersen og Maren Ueland har Udenrigsministeriet dog ændret på deres rejsevejledning til Marokko.
Nu fremgår det, at man ikke bør vandre alene i landets bjergområder.
De to kvinder blev fundet dræbt mandag morgen.
Opdateret med skriftlig kommentar fra PET.
FacebookTwitterKopier linkEmner:Politiets Efterretningstjeneste|Marokko|Mord|Anklagemyndigheden|Kriminalitet




https://www.dr.dk/nyheder/indland/den-blonde-pige-er-ikke-alene-fire-gange-vi-diskuterede-kraenkelser-i-2018

IndlandDen blonde pige er ikke alene: Fire gange vi diskuterede krænkelser i 2018Det har skabt debat, at en forsker følte sig krænket over en sang.
Men det langt fra første gang, at vi diskuterer krænkelser i år.
Af Sally Frydenlund Larsen19.
dec.
2018 kl.
20.
35Bemærk: artiklen er mere end 30 dage gammelLæs opEn forsker på Copenhagen Business School følte sig for to år siden dårligt tilpas, da skolens personale skulle synge 'Den danske sang er en ung blond pige' som morgensang.
Siden historien kom frem, er både den unavngivne kvinde og CBS blevet kritiseret - den første for at føle sig krænket, den sidste for at undskylde overfor kvinden.
Debatten er ikke den første, vi tager om krænkelser i år.
Se tilbage på de fire andre herunder: tre danske og en enkelt, som gik verden rundt.
1Nej tak til indianere og mexicanereDet er udklædning som denne, de studerende på Københavns Universitet i fremtiden skal gå udenom.
Dette billede af en pige klædt ud som indianer, er fra Aalborg Karneval (arkivfoto).
I september modtog tutorerne på Københavns Universitets juridiske fakultet en instruks fra ledelsen om ikke at holde fester med temaer, hvor kostumerne kunne støde andre.
Opfordringen mødte stor kritik.
For skal universiteter blande sig i, om de studerende iklæder sig mexicaner-sombrero eller indianer-fjerpragt?
Ja, det kan det være, mente rektor på KU Henrik Wegener.
Han sagde:- Måske vil de fleste af os synes, at det er vildt morsomt med en sombrero [.
.
.
] Men det kan også godt være, at det ikke er så sjovt for den, der tænker anderledes og er mere indsigtsfuld om den kultur og de problemer, der kan være på de kanter.
Nej, mente Jacob Mchangama, jurist, direktør i tænketanken Justitia og debattør.
Han sagde, at:- Det havde været noget helt andet, hvis det drejede sig om at stoppe sexchikane eller truende adfærd.
Her er der tale om voksne mennesker, der burde kunne tage en snak, hvis nogle bliver stødt.
2Klædt ud som ObamaUSA's tidligere præsident, Barack Obama, som den mediefagsstuderende aarhusianer var klædt ud som (arkivfoto).
Et billede af en kvindelig studerende klædt ud som Barack Obama og malet sort i hovedet, blev i september lagt på Aarhus Universitets Instagramprofil.
Billedet blev dog hurtigt taget ned igen efter beskyldninger om "blackfacing" rettet mod den studerende fra tre andre studerende.
Overreagerede Aarhus Universitet, da de fjernede billedet af den studerende?
Ja, mente debattør og radiovært Nima Zamani, som skrev på Facebook:- 3 ud af 15.
800 følgere følte sig krænket over et billede fra en udklædningsfest [.
.
.
].
Genialt hensynsprincip.
De burde gøre kunsten efter på deres parkeringsplader.
500 båse til handicappede og 3 almindelige, skrev debattør Nima Zamani på Facebook.
Nej, mente Ole Frank Nielsen, der er specialkonsulent og en del af AU’s redaktion for sociale medier:- Aarhus Universitet skal jo ikke på nogen måde fremelske nogen fordomme eller stereotyper racemæssigt.
3Omskærings-novelle til skolebørnÖzlem Cekic kom i stærk modvind, da hun i januar udgav en børnebog om omskæring i samarbejde med organisationen Oxfam IBIS (arkivfoto).
I januar udgav det tidligere folketingsmedlem Özlem Cekic en novelle.
Novellens hovedperson får en lillebror, som skal omskæres - en begivenhed, der bliver fejret.
Det faldt mange danskere for brystet, at bogen blev sendt ud til landets skolebørn.
Men er det okay, at børn læser historier om omskæring i skolen?
Nej, mente speciallæge i børnesygdomme Morten Staberg.
Han sagde sådan her:- Det er et meget omskæringsvenligt og omskæringspositivt billede, der tegnes.
Det er på grænsen til propaganda.
Ja, sagde folkeskolelærer Rikke Torp Villumsen:- Det er jo en meget kort historie, men den giver gode vinkler på emnet.
Den belyser holdninger til omskæring, så eleverne skaber deres egen holdning.
4Den sejeste abe i junglenModellen iført den omdiskuterede H&M-trøje med påskriften "coolest monkey in town" (skærmbillede).
I januar kom den svenske tøjkæde H&M i stormvejr.
I en reklame optrådte en svensk, sort dreng i en trøje med påskriften "the coolest monkey in the jungle" - den sejeste abe i junglen.
Men er det racistisk at give en sort dreng en abe-trøje på?
Ja, mente mange.
Blandt andet musikeren The Weeknd, som har lavet kollektioner med H&M.
Han skrev på Twitter, at han var:- Vågnet op chokeret og flov over det billede.
Jeg er dybt stødt og kommer ikke til at samarbejde med H&M igen".
Nej, mente drengens mor, Terry Mango.
Hun skrev sådan her på Facebook:- Jeg er moderen, og det her er et af hundredevis af stykker tøj, min søn har stået model i.
Stop med at råbe "ulven kommer" hele tiden, der er ikke noget problem her, kom videre".
FacebookTwitterKopier linkEmner:Barack Obama (politiker)|Jacob Mchangama (erhvervsleder)|Justitia (tænketank)|Uddannelse|USA




https://www.dr.dk/nyheder/politik/efter-mint-sagen-regeringen-vil-aendre-regler-familiesammenfoering-med-boern

PolitikEfter Mint-sagen: Regeringen vil ændre regler for familiesammenføring med børnReglerne skal være nemmere at forstå, siger Inger Støjberg.
Men Mint må indstille sig på at blive i Thailand.
Inger Støjberg (V) skal i morgen forhandle med Socialdemokratiet og Dansk Folkeparti om det særlige hjørne af familiesammenføringsreglerne, der handler om børn som Mint og andre i samme situation.
Af Johan Blem Larsen, Christine Cordsen og Rasmus Lindegård19.
dec.
2018 kl.
21.
00Bemærk: artiklen er mere end 30 dage gammelLæs opDet skal være simplere at søge om familiesammenføring med sine børn, hvis man har giftet sig med en dansk mand eller kvinde.
Sådan lyder det nu fra regeringen i kølvandet på den såkaldte Mint-sag.
Helt konkret foreslår regeringen at afskaffe de nuværende regler om en såkaldt integrationsvurdering af børn, som har én forælder i Danmark og én forælder i oprindelseslandet.
Læs også:Efter Mint-sagen: Støjberg lover at kigge på regler om familiesammenføringFremover skal man ifølge regeringens udspil søge om familiesammenføring med sit barn senest tre måneder efter, at man selv er blevet familiesammenført med sin danske ægtefælle.
I så fald er man garanteret familiesammenføring.
- Man skal tage sit barn med til Danmark med det samme, hvis man vil familiesammenføres.
Og i hvert fald senest efter tre måneder.
Man skal ikke efterlade sit barn i hjemlandet i årevis, siger Inger Støjberg.
- Hvis man søger indenfor tre måneder, så får man sit barn med.
Hvis man ikke søger indenfor tre måneder, så får man ikke sit barn hertil.
Det er meget, meget enkelt.
- Derfor kommer vi også til at vejlede meget tydeligt om det her.
Det kommer til at stå med flammeskrift, når man søger om familiesammenføring, at hvis man har et barn, så skal man tage det barn hertil indenfor tre måneder.
Ellers kommer det ikke herop, siger udlændingeministeren.
Regeringens udspil kommer forud for morgendagens forhandlinger med Socialdemokratiet og Dansk Folkeparti om emnet.
Støjberg: Intet håb for MintDet er særligt sagen om pigen Mint fra Thailand, der har fået den aktuelle debat om familiesammenføring med børn i gang.
Mint har fået afvist sin ansøgning om opholdstilladelse i Danmark, fordi hun har været for længe i sit hjemland til at opnå familiesammenføring, lød afgørelsen fra udlændingemyndighederne.
Mint blev på trods af, at hun taler dansk og havde både sin mor, stedfar og lillebror i Danmark, sendt tilbage til Thailand i oktober.
Læs også:K: Vi har et forklaringsproblem over for de børn, det aldrig var meningen at udviseSelvom regeringen nu foreslår ændringer i reglerne om familiesammenføring med børn, får det dog ingen betydning for Mint og hendes familie.
- Det her er fremadrettet, og det er sådan, at reglerne bliver.
Men hvis man tager den sag, alle har talt om, nemlig Mint-sagen, så ville de her regler ikke have hjulpet hende, selvom de blev indført med tilbagevirkende kraft.
Fordi hun netop blev efterladt i Thailand i en årrække, siger Inger Støjberg.
Så der er ikke noget håb for Mint?
- Nej, det her er fremadrettet.
Det er nye regler, og det kommer ikke til at omfatte Mint.
Nej til dispensationsordningPartier som Dansk Folkeparti og regeringspartiet Det Konservative Folkeparti har foreslået at indføre en dispensationsordning, så myndighederne i særlige sager kunne omgøre en ellers afgjort sag, så børn alligevel kunne få lov at blive i Danmark.
Det har også tidligere været Venstres egen politik at gøre det muligt at give dispensation til udviste børn, men det er det ikke længere.
Læs også:Støjberg undsiger Venstres eget forslag: Afviser mulighed for dispensation til udviste børnDerfor er en dispensationsordning heller ikke en del af de nye regler, som regeringen foreslår.
- Hvis vi indførte en dispensationsmulighed, ville vi i virkeligheden stille folk meget forskelligt.
Fordi de mennesker, der har ressourcerne i form af økonomi og kendskab til medierne, ville kunne få deres sager bragt i medierne, og så er det ret sikkert, at man ville få en dispensation, siger Inger Støjberg.
- Hvorimod mere ressourcesvage forældre, som vil have deres børn hertil, aldrig ville have en chance.
Vi bliver nødt til at behandle alle ens, siger hun.
Læs også:V-bagland modsiger Støjberg: Vi skal kunne give dispensationer til udviste børnDF og S er positiveForslaget er Inger Støjbergs udspil forud for de forhandlinger, hun torsdag skal have med Socialdemokratiet og Dansk Folkeparti om det særlige hjørne af familiesammenføringsreglerne, der handler om børn som Mint og andre i samme situation.
Hos DF ser udlændingeordfører Martin Henriksen umiddelbart positivt på forslaget, også selvom det ikke indeholder den dispensationsordning, som støttepartiet ønsker.
- Det er et udmærket forslag.
Nu skal vi selvfølgelig se alle detaljerne, men det skærer i hvert fald ud i pap, så ingen kan være i tvivl, at hvis du vil bo med dit barn i Danmark, så skal du tage dit barn med med det samme, siger Martin Henriksen.
- Gør du ikke det, så er det et valg, du selv har truffet, og så ved du også, at konsekvensen bliver, at du ikke kan få dit barn til Danmark, siger han.
Socialdemokratiet tager også positivt imod udspillet fra Inger Støjberg.
- Vi nærmer os noget fornuftigt nu.
Vi har hele tiden fra Socialdemokratiets side sagt, at de her afgørelser ikke giver mening.
Og det man ikke kan forklare, det mener jeg heller ikke, at man kan forsvare, siger udlændingeordfører Mattias Tesfaye (S).
- Derfor ønsker vi nogle regler, som er klare og tydelige for alle, så folk ved, hvad de skal gøre for at kunne få deres børn med til Danmark.
Og ministerens udspil er i hvert fald et rigtig godt udgangspunkt for den diskussion, siger han.
Socialdemokratiet vil under morgendagens forhandlinger med Inger Støjberg forsøge at få ministeren til at se på mulighederne for at genåbne nogle af de allerede afgjorte sager, selvom Støjberg ikke ønsker at indføre nye regler med tilbagevirkende kraft.
- Vi vil i hvert fald sige til Inger Støjberg, at hun bør overveje, om man ikke kan genbehandle de sager.
Det vil i hvert fald ikke være Socialdemokratiet, hun får problemer med, siger Mattias Tesfaye.
FacebookTwitterKopier linkEmner:Inger Støjberg (politiker)|Mattias Tesfaye (politiker)|Dansk Folkeparti|Thailand|Befolkning




https://www.dr.dk/sporten/basketball/bakken-bears-viser-atter-muskler-i-europa-slaar-finsk-hold-sikkert

BasketballBakken Bears viser atter muskler i Europa: Slår finsk hold sikkertBakken Bears vandt onsdag ude over Kataja fra Finland, og danskerne er nu et skridt tættere på at gå videre.
Bakken Bears fortsætter med den europæiske succes.
19.
dec.
2018 kl.
20.
26Bemærk: artiklen er mere end 30 dage gammelLæs opBasketballherrerne fra Bakken Bears spillede onsdag aften den sidste kamp i Europa i 2018, da holdet ude slog finske Kataja med 104-89.
Det var den anden sejr i træk i det andet gruppespil i Fiba Europe Cup, så Bakken Bears er allerede nu godt på vej til at gå videre til ottendedelsfinalerne.
De to bedste hold går videre fra gruppen med fire hold.
Bakken Bears fører gruppen med fire point efter to kampe.
Læs også:Bakken tager hul på svært gruppespil: '50/50 om vi går videre'Onsdagens sejr rundede en flot sæson af i Europa, hvor Bakken Bears indtil nu har spillet 12 kampe og vundet de 11.
I hele 2018 er det også en flot international statistik, Bakken Bears kan vise frem med 23 internationale kampe og 16 sejre.
Læs også:Bakken Bears vinder gruppespil efter lutter sejre i Europe CupOnsdagens modstander svarede godt igen i anden halvleg, men ellers havde Bakken Bears fuld kontrol.
Aarhusianerne vandt første quarter med 27-15, og anden quarter var næsten lige så overbevisende - 26-17 endte det til udeholdet.
Finnerne halede dog ind i tredje quarter og reducerede en smule ved at vinde 26-18.
Læs også:Bakken Bears leverer varen i Europe CupI fjerde quarter nåede finnerne at reducere yderligere, men Bakken Bears viste klassen til slut og vandt kampen sikkert med 15 point.
Bakken Bears spiller næste gang i Europa på udebane i Rusland mod Avtodor Saratov 9.
januar.
I den hjemlige liga mangler Bakken Bears kun en enkelt kamp inden nytår, når Team Fog Næstved 30.
december lægger gulv til topopgør.
/ritzau/FacebookTwitterKopier link




https://www.dr.dk/nyheder/indland/fagboss-langer-ud-efter-politikere-der-anbefalede-lykkepiller-til-kraenket-forsker

IndlandFagboss langer ud efter politikere der anbefalede lykkepiller til krænket forskerBrug for lykkepiller, fuldstændig hysterisk og ramt af personlige problemer.
Politikere har rettet hårde og personlige angreb mod forsker.
Formand for Dansk Magisterforening Camilla Gregersen mener, at politikerne går langt over stregen i deres angreb på forsker fra CBSAf Emil Eller19.
dec.
2018 kl.
21.
55Bemærk: artiklen er mere end 30 dage gammelLæs opHele dagen har debatten raset om morgensang på CBS.
Ikke fordi nogen er trætte af at synge, men fordi en kvindelig forsker af anden etnisk baggrund end dansk har fået en undskyldning af en lokal viceleder, efter hun klagede over, at der blev sunget 'Den danske sang er en ung blond pige' på et internt møde.
De mennesker skal enten have noget hjælp eller have nogle lykkepiller ligesom alle andre, der er deprimerede.
Lars Aslan Rasmussen, Folketingsmedlem (S)Det har fået flere politikere til at reagere rette skytset mod den kvindelige forsker, der i første omgang klagede over morgensangen.
Forskeren er blevet kaldt deprimeret, der er blevet sat spørgsmålstegn ved hendes mentale sundhed og foreslået både psykologhjælp og lykkepiller.
Læs også:Underviser på CBS følte sig krænket over 'Den danske sang er en ung blond pige'Langt over stregenDet får nu Dansk Magisterforening, der er fagforening for nogle af forskerne på CBS, til at gå i rette med politikerne.
Ifølge formand Camilla Gregersen er det langt over stregen.
- Jeg synes, det er nogle hårde udmeldinger, som går langt over stregen.
Der er ingen tvivl om, at det her er ubehageligt for de forskere, der gøres til hovedpersoner i en flere år gammel sag, som nu bliver hevet frem.
Til Radio24syv sagde Socialdemokratiets Lars Aslan Rasmussen i morges, at det er problematisk, at nogle mennesker hver dag står op og "rigtig godt kan lide at blive krænkede".
- De mennesker skal enten have noget hjælp eller have nogle lykkepiller ligesom alle andre, der er deprimerede.
- Hvis man har det godt med sig selv, så bliver man ikke provokeret over en sang, der er skrevet for 100 år siden, og som der intet racistisk eller diskriminerende er ved, lød det fra socialdemokraten.
I videoen kan du lytte til DR Pigekorets fremførelse af 'Den danske sang er en ung blond pige'.
'Hun må have nogle personlige problemer'Jeg kan ikke lade være med at tænke på, at hun må have nogle personlige problemer.
Joachim B.
Olsen, folketingsmedlem (LA)Også Liberal Alliances folketingsmedlem Joachim B.
Olsen var ude med riven.
Til DR Nyheder sagde han:- Der er ikke noget at undskylde for, og den pågældende kvindelige forsker er jo fuldstændig hysterisk.
Jeg kan ikke lade være med at tænke på, at hun må have nogle personlige problemer.
Ifølge Dansk Magisterforenings formand, Camilla Gregersen, er der ingen tvivl om, at man skal kunne synge 'Den danske sang er en ung blond pige', også til møder på CBS.
- En ledelse skal selvfølgelig sørge for, at der er et godt arbejdsmiljø.
Men den skal også sikre, at vi ikke kommer der hen, hvor alle individuelle hensyn fører til, at man ikke kan have de fornødne akademiske diskussioner eller synge en sang med metaforer, siger hun.
Brug kræfter på forskningsfrihedMen politikere skal alligevel holde sig fra at angribe forskere på den måde, som det er sket i denne sag, lyder opfordringen:- Politikere er måske nok vant til en personlig og hård tone i debatten - sådan arbejder forskere og øvrige borgere ikke, og de her forskere er ikke stillet op til en omgang i mediemøllen, siger Camilla Gregersen.
Læs hele sangteksten1.
Den danske sang er en ung blond pige hun går og nynner i Danmarks hus, hun er et barn af det havblå rige hvor bøge lytter til bølgers brus.
Den danske sang når den dybest klinger, har klang af klokke, af sværd og skjold.
I mod os bruser på brede vinger en saga tone fra hedenold.
2.
Al Sjællands ynde og Jyllands vælde, de tvende klange af blidt og hårdt, skal sangen rumme for ret at melde om, hvad der inderst er os og vort.
Og tider skifter, og sæder mildnes, men kunst og kamp kræver stadig stål, det alterbål, hvor vor sjæl skal ildnes det flammer hedest i Bjarkemål.
3.
Så syng da, Danmark, lad hjertet tale, thi hjertesproget er vers og sang, og lære kan vi af nattergalen, af lærken over den grønne vang.
Og blæsten suser sin vilde vise, og stranden drøner sit højtidskvad, fra hedens lyng som fra stadens flise skal sangen løfte sig ung og glad.
Socialdemokratiets Lars Aslan Rasmussen mener dog ikke, at han er gået over stregen ved at foreslå lykkepiller eller psykologhjælp.
- Jeg synes ikke, jeg har sagt noget groft.
Jeg mener helt alvorligt, man har et problem, hvis man bliver krænket af det her.
- Sådan nogle mennesker ødelægger så meget, også for andre med indvandrerbaggrund.
Der foregår diskrimination og racisme flere steder.
Den dag, der er et rigtigt problem, så er der ingen der kan se det, siger han.
Heller ikke Joachim B.
Olsen ser noget problematisk i sine udtalelser.
I en sms til DR Nyheder fastholder han sine udtalelser.
- Hvis man er så skrøbelig, at man føler sig krænket over en sang i Højskolesangbogen, så har man et personligt problem, gentager han.
Camilla Gregersen mener, at politikerne i stedet i dag burde have lagt deres energi i at sikre forskningsfriheden, efter en rapport har vist, at forskere på Aarhus Universitet oplever et pres for at ændre i deres forskningsresultater.
FacebookTwitterKopier linkEmner:Joachim B.
Olsen (politiker)|Lars Aslan Rasmussen (politiker)|Liberal Alliance|Socialdemokraterne|Videnskab




https://www.dr.dk/sporten/fodbold/spanien/tre-gange-bale-sender-real-madrid-i-finalen-ved-klub-vm

SpanienTre gange Bale sender Real Madrid i finalen ved klub-VMDen spanske storklub Real Madrid vandt over japanske Kashima Antlers og er nu i finalen ved VM for klubhold.
Gareth Bale har sparket Real Madrid i finalen ved klub-VM.
19.
dec.
2018 kl.
19.
37Bemærk: artiklen er mere end 30 dage gammelLæs opFor to år siden var Kashima Antlers i finalen ved klub-VM, og japanerne tvang overraskende Real Madrid ud i forlænget spilletid, inden det endte med den forventede spanske titeltriumf.
Onsdag aften mødtes de to klubber igen - denne gang i semifinalen ved klub-VM.
Real Madrid vandt opgøret med 3-1 på et hattrick af Gareth Bale.
På forhånd havde Real Madrid-træner Santiago Solari sagt, at Kashima Antlers var mere erfarne end i 2016.
Læs også:Landstræner Hareide tror på landsmanden: Solskjær vender UnitedDet kunne man dog ikke se på banen, hvor klasseforskellen denne gang var ret tydelig ved de tre Bale-mål.
Bale åbnede sit målshow kort før pausen, da den japanske back Daigo Nishi slet ikke fulgte med waliseren, der takkede ved at udnytte et smart oplæg af Marcelo.
Og der var flere gaver i det japanske forsvar i anden halvleg.
Bale straffede en hasarderet japansk tilbagelægning og scorede i et tomt bur efter 53 minutter.
Læs også:Bendtner afsoner fængselsdom med fodlænke fra starten af det nye årTo minutter senere fandt Marcelo igen Bale helt fri i venstre side, og så kunne angriberen fuldende sit hattrick.
Bale er den tredje spiller til at score hattrick ved klub-VM.
Luis Suarez gjorde det samme for FC Barcelona i 2015.
Cristiano Ronaldo gentog bedriften året efter for Real Madrid, som i finalen vandt 4-2 over Kashima Antlers.
Ronaldo lavede to af målene i den forlængede spilletid.
Læs også:Nadia Nadim færdig i Manchester City efter kun et årSå hård og tæt en affære blev det ikke onsdag aften i Abu Dhabi.
Efter en times spil kunne Solari tillade sig at spare Bale ved at skifte ham ud med Marco Asensio.
Afløseren Asensio udgik dog et kvarter senere med en skade og blev erstattet af Casemiro.
Læs også:TIDSLINJE Bretton-Meyer blev aldrig en del af noget størreDet lykkedes Kashima Antlers-midtbanespilleren Shoma Doi at reducere til 1-3 efter 74 minutter, men tættere på spænding kom japanerne ikke.
Real Madrid, der er med ved klub-VM som vinder af Champions League i sidste sæson, møder i finalen Al-Ain fra værtsnationen De Forenede Arabiske Emirater.
/ritzau/FacebookTwitterKopier link




https://www.dr.dk/sporten/fodbold/england/landstraener-hareide-tror-paa-landsmanden-solskjaer-vender-united

EnglandLandstræner Hareide tror på landsmanden: Solskjær vender UnitedÅge Hareide vurderer, at Ole Gunnar Solskjær kan sætte en stopper for Manchester Uniteds nedtur.
Ole Gunnar Solskjær kan vende Manchester United ud af nedturen.
19.
dec.
2018 kl.
18.
11 | opdateret 19.
dec.
2018 kl.
18.
12Bemærk: artiklen er mere end 30 dage gammelLæs opÅge Hareide ser Ole Gunnar Solskjær som den helt rigtige løsning som manager i Manchester United lige nu.
Den danske landstræner, som har et nært venskab med Solskjær, vurderer, at United går bedre tider i møde nu.
- Spillerne vil spille for Ole.
Det tvivler jeg ikke på.
De vil løbe de ekstra meter, stå sammen og have den aggressivitet, som Manchester United var så kendt for under Alex.
De har gode nok spillere, siger Hareide til VG.
Læs også:Bendtner afsoner fængselsdom med fodlænke fra starten af det nye årHareide henviser til tiden under Alex Ferguson, der hentede Solskjær til klubben som spiller i 1996.
United halter langt efter de bedste hold i Premier League, men holdet skal i de kommende ligakampe møde Cardiff ude, Huddersfield hjemme, Bournemouth hjemme samt Newcastle ude.
Det giver Solskjær en god mulighed for at komme godt fra start som manager, påpeger Hareide.
Læs også:DBU fyrer direktør Claus Bretton-Meyer- Jeg tror, han kommer til at vende det.
Jeg tror ikke, det er tilfældigt, at det sker nu.
Tidspunktet for et skifte er godt, siger Hareide.
44-årige Solskjær, der siden 2015 har været træner i Molde, er indtil videre lånt ud til United som midlertidig manager i resten af sæsonen.
Tidligere har Solskjær også været manager i Cardiff, som pudsigt nok er Uniteds modstander på lørdag.
Læs også:Riddersholm dropper Vendsyssel: Skal være cheftræner i Sønderjyske65-årige Hareide ser frem til at følge sin landsmand i engelsk fodbold.
- Det er fantastisk, at han får dette job.
Både for Ole selv og for norsk fodbold.
Det viser, hvilken status han har i klubben.
Nu trænger Manchester United til en samlende figur, mener Hareide.
Solskjær var fra 1996 og frem til 2007 en af Uniteds mest populære angribere.
I årene fra 2008 til 2011 var Solskjær træner for Uniteds reservehold.
/ritzau/FacebookTwitterKopier linkEmner:Åge Hareide (fodboldtræner)|Ole Gunnar Solskjær (fodboldspiller)|Manchester United FC|Fodbold|Cardiff




https://www.dr.dk/nyheder/udland/eu-diplomaters-telegrammer-hacket-kritik-af-trump-og-frygt-bomber-paa-krim

UdlandEU-diplomaters telegrammer hacket: Kritik af Trump og frygt for A-bomber på KrimOver 1000 såkaldte "cables" er blevet hentet fra et af EU's IT-systemer, sandsynligvis af kinesiske hackere.
Mere end tusind diplomatiske telegrammer fra EU er blevet videregivet til amerikansk avis.
Af Andreas Lindqvist19.
dec.
2018 kl.
18.
34Bemærk: artiklen er mere end 30 dage gammelLæs opFor nogle år siden var den såkaldte Cablegate årsag til røde ører, da hundredtusindvis af interne amerikanske diplomatiske telegrammer blev lækket af Wikileaks.
Her gav USA's udsendte deres uforbeholdne vurdering af internationale ledere, landes forhandlingsmandat og politiske situationer rundt omkring i verden.
Nu har EU fået sin egen udgave, om end i noget mindre målestok.
Det skriver den amerikanske avis New York Times, som har fået overdraget 1.
100 diplomatiske telegrammer - såkaldte cables - fra EU-systemet.
De er blevet leveret af det amerikanske sikkerhedsfirma Area 1, som drives af tidligere analytikere i det amerikanske efterretningsvæsen NSA.
Area 1 har angiveligt fundet telegrammerne på nettet.
Vurderingen er, at de er blevet fremskaffet af kinesiske hackere med teknikker som den kinesiske hær er kendt for at bruge.
A-våben på Krim?
Mange af telegrammerne er rutinemæssige ugentlige opdateringer om ugens gang i dette eller hint land, referater af møder og samtaler, og opdateringer om forhandlinger.
Nogle er ubetydelige, andre mere følsomme.
Det er for eksempel helt friske opdateringer om EU's bestræbelser på at holde linjen varm til Iran og sikre at det stadig vil overholde atomaftalen, trods at USA trak sig i maj.
Og det er talrige analyser af EU's udenrigspolitik og strategier, når det gælder for eksempel handel, terrorbekæmpelse, migration og udvidelse.
Helt konkret er der en diplomatisk analyse fra februar i år, hvor Krim-halvøen, som Rusland annekterede i 2014, beskrives som et "brændpunkt hvor der allerede kan være indsat atomsprænghoveder".
Endnu et telegram beskriver den amerikanske præsident, Donald Trumps, møde med den russiske præsident, Vladimir Putin, i sommer i Helsinki som "en succes (i det mindste for Putin)".
Kinesere trætte af Trumps "mobberi"Et telegram refererer den kinesiske præsident, Xi Jinping, for at sammenligne hvad han kalder Trumps "mobning" af hans regering i forbindelse med handel, som en "fri form-boksekamp uden regler".
På samme møde skal den kinesiske præsident have understreget at Kina "ikke vil underkaste sig mobningen" fra USA "selv om handelskrigen vil skade alle".
Endnu en stak telegrammer beskæftiger sig med, hvordan EU skal indynde sig hos den amerikanske præsident med udgangspunkt i hans "negative attitude i begyndelsen, som har affødt en masse usikkerhed".
Det skal ske ved at holde sig til klare budskaber, blandt andet det, at USA konsekvent skal omtales som EU's vigtigste partner.
Det fremgår dog også at EU oftere skal gå via den amerikanske kongres for at få resultater, snarere end via Det Hvide Hus.
Cyprioter lod sig "spydfiske"Ifølge New York Times har hackerne tilsyneladende haft adgang til et IT-system, hvor EU-diplomater i alle 28 landes telegrammer er tilgængelige.
Det gælder dog kun telegrammer med de laveste sikkerhedsklassifikationer.
De, som har den højeste klassifikation, "tres secret", ligger i et andet IT-system.
Hackerne har ifølge avisen fået adgang via rutinemæssig "spear phishing" - spydsfiskning.
Det er en hacking-metode, hvor udvalgte modtagere får en email, der ser ud til at være fra en, de stoler på, for eksempel deres chef.
Her kan for eksempel være et link, som de skal trykke på - gør de det, inficeres deres computer med en virus, der kan holde øje med deres tastetryk eller kopiere følsom information.
I denne sammenhæng var det en eller flere cypriotiske diplomater der bed på, og dermed kom til at lukke hackerne ind.
Via det cypriotiske IT-system fik de adgang til koder, som tillod dem at læse med over skulderen på EU's diplomati.
Mange andre er blevet hacketIfølge britiske The Guardian undersøger EU nu sagen, men vil ikke kommentere nærmere.
Unionen er for øjeblikket ved at opgradere sine diplomatiske kommunikationssystemer.
Hackerne skal også have skaffet sig adgang til blandt andet FN's systemer i 2016, hvor Nordkorea gennemførte flere missil-prøveaffyringer.
I alt skal der være materiale fra mere end hundrede internationale myndigheder og institutioner, deriblandt den amerikanske fagbevægelse og udenrigs- og finansministerier i hele verden.
FacebookTwitterKopier linkEmner:Donald Trump (politiker)|Vladimir Putin (politiker)|Rusland|IT-kriminalitet|Wikileaks




https://www.dr.dk/nyheder/viden/teknologi/nye-afsloeringer-facebook-deler-dine-private-data-med-mere-end-150

TeknologiNye afsløringer: Facebook deler dine private data med mere end 150 virksomhederDet sociale medie udnytter et smuthul i reglerne til fortsat at dele dine private data til techgiganter som Microsoft, Spotify og Netflix - uden at spørge om lov.
Mark Zuckerberg kan igen komme i stormvejr, efter at New York Times i går afslørede, at Facebook stadig deler store mængder data med mere end 150 store techvirksomheder - og endda også med den russiske stat.
REUTERS/Charles Platiau/File Photo Af Jeppe Kyhne Knudsen19.
dec.
2018 kl.
18.
30 | opdateret 20.
dec.
2018 kl.
12.
00Bemærk: artiklen er mere end 30 dage gammelLæs opDet har været et dårligt år for Facebook.
Skandale på skandale er rullet ind over virksomheden, der gennem året er blevet stærkt kritiseret for at dele private data, uden brugernes samtykke.
Facebook kom særligt i vælten, da det i foråret kom frem, at virksomheden havde givet adgang til data fra 50 millioner til en akademiker, som solgte dem videre til analysefirmaet Cambridge Analytica - uden brugerne vidste besked.
Data, der blev brugt til at lave 30 millioner personlighedsprofiler, som amerikanske politikere - herunder Trump - kunne bruge i valgkampen.
Stifter og CEO Mark Zuckerberg blev i april hevet ind for at forklare sig overfor Kongressen i Washington - og Facebook-aktierne har været i frit fald siden, og er på nuværende tidspunkt faldet med 34 procent.
Men det dårlige år er endnu ikke slut for Facebook.
I går afslørede New York Times, at Facebook fortsat giver data væk til andre virksomheder som eksempelvis Microsoft, Amazon, Spotify og Netflix - uden brugerne er klar over det.
Gennem interviews med mere end 50 tidligere Facebook-medarbejdere og 270 siders interne dokumenter, kunne den amerikanske avis vise, at Facebook på trods af massiv kritik, stadig ikke har ændret praksis.
Skal følge forlig fra 2011I 2011 lagde det amerikanske “Federal Trade Commission” - en statslig organisation sat i verden til at beskytte de amerikanske forbrugere - sag an mod Facebook for ikke at beskytte brugernes private data godt nok.
Det endte ikke i en retssag, men med en aftale mellem Facebook og kommissionen om en række regler, som Facebook skal overholde.
De skal blandt spørge brugerne om lov, før de giver en tredjepart adgang til brugerens private data.
Men de nye afsløringer fra New York Times sætter spørgsmålstegn ved, om Facebook overholder den aftale.
Og hvis ikke de gør, kan det resultere i nogle astronomiske bøder, der kan løbe op i billiarder af dollars.
Ifølge Facebook selv er de virksomheder, der får adgang til brugernes private data ‘serviceudbydere’ eller såkaldte “integrationspartnere” - og de er ifølge aftalen ikke omfattet af de samme regler.
Facebook kan nemlig ikke fungere uden de services, påstår de.
Kan se, redigere og slette dine beskeder i messengerNogle af de såkaldte serviceudbydere, der får adgang til mere end 70 millioner brugeres private messenger-samtaler, er Spotify og Netflix.
Faktisk har de to virksomheder - i hvert fald indtil 2017 - haft rettigheder til at læse, redigere og slette brugernes private beskeder i besked-appen.
Selv udtaler Spotify og Netflix til New York Times, at de slet ikke var klar over, at Facebook havde givet dem de omfattende rettigheder.
Også Microsoft har fået omfattende adgang til Facebook-data - noget de har brugt til at give bedre søgeresultater på deres søgemaskine Bing.
Og selvom Facebook i 2014 udtalte, at de ville stoppe det samarbejde, fortsatte Microsoft med at have adgang.
Måtte ikke anmelde en bog på AmazonDet måske klareste eksempel på, hvad de her aftaler mellem Facebook og andre techgiganter har af betydning for brugerne, er Imy Santiago.
I 2015 ville hun skrive en anmeldelse af en bog på Amazon, men hendes anmeldelse blev med det samme hevet ned.
Det fortæller hun til Gizmodo.
com.
Det undrede hun sig over og skrev til Amazon.
Her fik hun at vide, at hendes brugeraktivitet indikerede, at hun kendte forfatteren personligt.
Men ifølge Imy Santiago, så kendte hun ikke forfatteren.
De har været til det samme arrangement uden at tale sammen - og hun følger forfatteren på Facebook og Twitter.
Men de har altså aldrig talt eller skrevet sammen.
Amazon får data fra Facebook - og den data har webshoppen så brugt til at konstatere, at hun har forbindelser til forfatteren.
Det vurderer Gizmodo.
com.
Sender data til PutinMen det er ikke kun store firmaer, der nyder godt af Facebooks data.
Også det russiske svar på Google - Yandex, som arbejder tæt sammen med styret i Kreml, har et tæt samarbejde med Facebook.
I 2017 havde Yandex adgang til Facebooks unikke brugerid’er - selv efter at Facebook sagde, at de var stoppet med at dele dem med andre.
Yandex blev desuden sidste år anklaget for at videresende data direkte til den russiske regering - herunder sandsynligvis den data, de har fået fra Facebook.
I oktober udtalte Facebook, ifølge New York Times, at Yandex ikke var en tæt partner, som de deler data med, men i starten af december indrømmede de, at det var søgemaskinen rent faktisk.
Anklagerne hober sig altså endnu en gang op over Facebook - og det skal blive interessant at se, hvad der nu kommer til at ske.
FacebookTwitterKopier linkEmner:Facebook|Mark Zuckerberg (erhvervsleder)|Amazon.
com|Erhverv|Rusland




https://www.dr.dk/nyheder/udland/statsadvokat-sagsoger-facebook

UdlandStatsadvokat sagsøger Facebook Facebook sagsøges af amerikansk statsadvokat for at have vildledt brugere om deres datasikkerhed i forbindelse med Cambridge Analytica.
Facebook og stifter Mark Zucker har været under heftig kritik for forvaltningen af brugeres data.
(Arkiv) )19.
dec.
2018 kl.
19.
25Bemærk: artiklen er mere end 30 dage gammelLæs opStatsadvokaten i Washington D.
C.
lægger sag an mod Facebook som følge af Cambridge Analytica-skandalen, hvor der ifølge Facebook blev høstet data fra op til 87 millioner brugere.
Det skriver nyhedsbureauet AP onsdag.
Det er første gang, at amerikanske myndigheder forsøger at få straffet Facebook for analysevirksomheden Cambridge Analyticas brug af platformen.
Forstå Cambridge Analytica-sagenAnalysevirksomheden Cambridge Analytica udnyttede huller i Facebooks sikkerhed til at høste data fra op til 87 millioner brugere uden deres samtykke.
Onsdag har Statsadvokaten i Washington D.
C.
ifølge nyhedsbureauet AP meddelt, at den lægger sag an mod Facebook som følge af Cambridge Analytica-skandalen.
Her kan du blive klogere på sagen:Som led i et videnskabeligt studie brugte den britiske psykolog og dataforsker Aleksandr Kogan i 2014 Facebook til at indsamle data om folks personlighedstyper.
Kogan er tilknyttet universitetet i Cambridge.
Men appen "thisisyourdigitallife" blev udviklet af hans egen virksomhed Global Science Research.
270.
000 Facebook-brugere - fortrinsvis i USA - brugte appen og deltog i quizzen.
Deltagerne modtog en betaling på nogle få dollar for at medvirke.
Sådan som Facebooks databeskyttelse fungerede dengang, blev der ikke kun samlet data fra de deltagende Facebook-brugeres profil, men også fra deres Facebook-venner.
Det skete uden vennernes viden.
Det er sket via analysefirmaet Cambridge Analytica.
Firmaet havde kontorer og arbejdede i USA, men var ejet af en britisk virksomhed.
Ifølge Facebook blev der indsamlet data fra 87 millioner Facebook-brugere.
Cambridge Analytica, som ikke havde nogen formel forbindelse til Cambridge University, købte oplysningerne.
Det siger Christopher Wylie, som er tidligere ansat, og som fik sagen til at rulle.
Oplysningerne blev ifølge Wylie brugt til at lave en psykologisk profil på de pågældende Facebook-brugere.
De fik siden tilsendt målrettet materiale om Donald Trump under den amerikanske præsidentvalgkamp i 2016.
Cambridge Analytica arbejdede for Trump-kampagnen.
Firmaet benægter, at materialet fra Facebook blev brugt i den forbindelse.
Facebooks regler tillader ikke, at tredjepart anvender data til kommercielle formål.
Facebook har sagt, at quizzen blev fjernet, da man fandt ud af, at der var sket brud på reglerne.
Facebook bad også om en garanti for, at oplysningerne var blevet slettet.
Facebooks topchef, Mark Zuckerberg, har erkendt, at selskabet har begået fejl.
Syv danskere har ifølge Facebook selv downloadet Kogans app.
41.
820 danske Facebook-brugere kan grundet deres Facebook-venskab med folk, der har downloadet appen, potentielt have fået deres data misbrugt af Cambridge Analytica.
Cambridge Analytica indgav i midten af maj i år konkursbegæring og er nu lukket.
I søgsmålet fra Statsadvokaten hævdes det, at Facebook har vildledt brugere om datasikkerhed, og at firmaet ikke i tilstrækkelig grad har overvåget tredjepartsapplikationer.
Det er ifølge Reuters første gang, at amerikanske myndigheder forsøger at få straffet Facebook for Cambridge Analyticas brug af platformen.
Kilder: BBC, The Guardian, Facebook, dpa, CNN og Sky News.
/ritzau/- Vi vil forsøge at holde Facebook ansvarlig for at blotlægge millioner af brugeres personlige informationer, siger statsadvokat i Washington D.
C.
Karl Racine.
- Vi håber, at dette søgsmål vil sikre, at Facebook tager bedre vare på sine brugeres informationer.
Læs også:Nye afsløringer: Facebook deler dine private data med mere end 150 virksomhederI søgsmålet hævdes det, at Facebook har vildledt brugere om datasikkerhed, og at firmaet ikke i tilstrækkelig grad har overvåget tredjepartsapplikationer.
Sagen begyndte omkring 2014, da en dataforsker brugte Facebook til at indsamle data ved at lave en quiz om folks personlighedstyper.
Indsamlede data fra 87 millioner brugereDataindsamlingen skete igennem virksomheden Cambridge Analytica, som ikke kun indsamlede data om de 270.
000 quizbrugere, men også deres Facebook-venner.
I alt handler det om op mod 87 millioner brugere, anslår Facebook.
Cambridge Analytica, som ikke har nogen formel forbindelse til Cambridge University, købte efterfølgende oplysningerne.
Det kom frem igennem en tidligere ansat og whistleblower, som fik sagen til at rulle i begyndelsen af 2018.
Cambridge Analytica arbejdede for Trump-kampagnen, men benægter, at materialet fra Facebook blev brugt i den forbindelse.
Under alle omstændigheder ligger det fast, at Facebooks regler ikke tillader, at tredjepart anvender data til kommercielle formål.
Efter afsløringerne er Cambridge Analytica gået konkurs og lukket, og der har været afholdt høringer i Kongressen.
Ændret indstillingerneDerudover har Facebook ændret indstillingerne for, hvilke data udviklere uden for Facebook har adgang til.
Tidligere denne uge kom det frem, at Facebook muligvis har gjort private billeder fra næsten syv millioner brugere synlige for andre apps, som brugerne tidligere har anvendt.
Efter afsløringerne har der været afholdt høringer i Kongressen.
Derudover har Facebook ændret indstillingerne for, hvilke data udviklere uden for Facebook har adgang til.
Tidligere denne uge kom det frem, at Facebook muligvis har gjort private billeder fra næsten syv millioner brugere synlige for andre apps, som brugerne tidligere har anvendt.
/ritzau/FacebookTwitterKopier linkEmner:Cambridge Analytica|Facebook|Analyseinstitutter|Storbritannien|Erhverv




https://www.dr.dk/nyheder/regionale/nordjylland/laver-katten-ballade-hos-naboen-det-skal-gps-holde-oeje-med

NordjyllandLaver katten ballade hos naboen?
Det skal GPS holde øje med Kattens Værn søger katte til at teste overvågningssystem Det er dette halsbånd, der sender informationer til app'en på Dennis Lynggrens telefon.
Foto: Christine NørgaardAf Michael Strandfelt og Magnus Munk Kristiansen19.
dec.
2018 kl.
18.
30Bemærk: artiklen er mere end 30 dage gammelLæs opHankatten Elliot strejfer tit rundt omkring.
Denne morgen dukkede han heldigvis op, da der blev raslet med madskålen, men for et par måneder siden var han ude på en endnu længere tur, da familien ikke så skyggen af ham i flere dage.
- Det var meget ubehageligt.
Han kunne jo være blevet stjålet, for han er jo en flot kat, men han kunne også være blevet kørt ned.
Og det er jo ikke så sjovt at vente på, når man er en børnefamilie, fortæller Dennis Lynggren.
Men nu har familien anskaffet sig et gps-halsbånd, så de kan følge Elliots færden rundt i kvarteret.
- Hvis han er langt væk, så får jeg alarm, så jeg ved, at vi skal være opmærksomme, siger Dennis Lynggren.
Skal undersøge kattenes naboskabHos Kattens Værn i Aalborg har man anskaffet fem gps-systemer, som man i øjeblikket søger familier til at teste.
Det skal helst være en gruppe af familier, der bor tæt på hinanden, da man gerne vil bruge gps'erne til at undersøge, hvordan nabokatte har det med hinanden.
- Så vi vil gerne have nogle grupper, så vi kan få det bedste datamateriale, siger Rene Skall.
Det er i følge ham ikke kun naboskabet blandt kattene, som gps-systemet kan påvirke.
- Hvis man har nogle naboer, som ikke kan lide at have besøg af en kat, så kan man holde øje med, om den løber den vej, siger René Skall, der er internatleder for Kattens Værn i Aalborg.
Systemet er lavet sådan, at man kan følge med direkte på sin telefon i, hvor katten befinder sig, mens man også kan få varsler med faste intervaller, eller hvis den har bevæget sig langt væk.
Dennis Lynggren med hankatten Elliot.
Op til nytår kan det blive meget aktuelt.
- Vi ser tit, at katte stikker af sted, når de begynder at høre skuddene, og når det fortsætter i mange timer, er det ikke sikkert den kan finde tilbage, fortæller Rene Skall fra Kattens Værn.
FacebookTwitterKopier linkEmner:Kattens Værn|Kæledyr|Aalborg




https://www.dr.dk/nyheder/udland/firma-opkalder-blind-ormepadde-efter-donald-trump

UdlandFirma opkalder blind ormepadde efter Donald Trump160.
000 kroner har det kostet at kalde ormepadden dermophis donaldtrumpi.
For anden gang bliver en dyreart opkaldt efter Donald Trump.
19.
dec.
2018 kl.
17.
52Bemærk: artiklen er mere end 30 dage gammelLæs op25.
000 dollar - svarende til over 160.
000 kroner - har et britisk firma betalt for retten til at navngive en nyopdaget art af ormepadder, skriver BBC.
Og firmaet Envirobuild, der laver klimavenlige byggematerialer, valgte at opkalde den nye art efter USA's præsident, Donald Trump.
Fremover vil den blinde, benløse ormelignede skabning, der bor i Panama, derfor gå under navnet Dermophis donaldtrumpi.
Den lille ormepadde, der nu er blevet opkaldt efter USA's præsident.
Og der er ikke en tilfældighed, forklarer virksomhedsejeren:- Da Demorphus donaldtrumpi er en padde er den meget sårbar over for klimaforandringerne, og den er i fare for at uddø som en direkte konsekvens af dens navnebrors klimapolitik, siger Aidan Bell i en pressemeddelelse.
Bor under jordenDen blinde ormepadde, der fortrinsvis bor under jorden, borer sig ned ved hjælp at sit hoved.
Ligesom USA's præsident Ifølge firmaets talsmand gør, når han konfronteres med klimafakta.
Det er organisationen Rainforest Trust, der har sat retten til at navngive ormepadden til salg.
Det er ikke første gang, at Donald Trump får en art opkaldt efter sig.
Sidste år opkaldte bioloogen Azrick Nazari et lille møl efter præsidenten.
Det gjorde han, fordi det lille møl på hovedet har hvid-gullige skæl, der kan minde om Donald Trumps hårpragt.
/DR NyhederFacebookTwitterKopier linkEmner:Donald Trump (politiker)|USA|Erhverv|BBC|Panama




https://www.dr.dk/nyheder/penge/foerste-retsmoede-i-greed-sag-slut-fem-tiltalte-skal-holde-nytaar-i-arresten

Skatte- og momssvindelsagSe temaPengeFørste retsmøde i Greed-sag slut: Fem tiltalte skal holde nytår i arrestenHovedtiltalt i svindelkompleks føler sig uretfærdigt behandlet.
Fem af de hovedmistænkte i Operation Greed har fået forlænget deres varetægtsfængsling frem mod næste retsmøde den 14.
januar.
Af Mathias Sommer19.
dec.
2018 kl.
17.
45Bemærk: artiklen er mere end 30 dage gammelLæs opDet var småt med pladsen i den ellers store F4-retssal i Retten i Glostrup, hvor den omfattende svindelsag, Operation Greed, onsdag for første gang blev hovedforhandlet.
Sagen drejer sig om skatte- og momskriminalitet for 290 millioner kroner og hæleri og hvidvask for knap en halv milliard kroner.
17 personer og tre selskaber er anklaget for at udgøre et netværk, der ved brug af et væld af selskaber har vasket moms og skat ud af arbejde, som ifølge politiet er blevet udført rundt omkring på Sjælland.
Hvis vi skal blive færdige med den her sag, inden vi alle sammen dør, skal vi selvfølgelig ikke gennemgå alle videoovervågninger, rumaflytninger og telefonaflytningerMaria Cingari, specialanklagerCentralt i anklagen er tre brødre med pakistansk baggrund, som siden oktober 2017 har siddet varetægtsfængslet.
I alt er fem personer varetægtsfængslede i sagen.
- De muligheder, anklagemyndigheden giver forsvaret at arbejde under, er umulige og utålelige.
Det er et brud på internationale konventioner, og man burde som minimum løslade min klient, så vi i stille og rolig gænge kan forberede os på behørig vis, lød det fra Jakob Lund Poulsen, der er forsvarsadvokat for den yngste af de tre tiltalte brødre, UA.
3.
000 timers rumaflytningLund Poulsen henviser til politiets omfattende bevismateriale i Operation Greed, hvor der er foretaget rumaflytninger, telefonaflytninger og videoovervågning i over et halvt år.
Ifølge anklager Maria Cingari ligger politiet inde med omkring 3.
000 timers rumaflytninger, som forsvaret endnu ikke har haft mulighed for at lytte med på:Alle i denne ret, som er på fri fod, kan gå ud at snakke med alle.
De kan tage ud og snakke med de her vidner.
De ved, hvor de bor, og kan tage fat i dem alle sammen og fortælle dem, hvad de har lyst til.
Tiltalt NA- Hvis vi skal blive færdige med den her sag, inden vi alle sammen dør, skal vi selvfølgelig ikke gennemgå alle videoovervågninger, rumaflytninger og telefonaflytninger.
Men selvfølgelig skal vi udlevere relevant materiale, sagde hun med henvisning til, at politiet arbejder på at brænde alt relevant bevismateriale ned på cd'er til de tiltalte.
Også den hovedtiltalte i sagen, NA, tog ordet, da der blev forhandlet om fortsat varetægtsfængsling af de fem tiltalte.
Han mente, han var udsat for en uretfærdig behandling og burde løslades straks:- Jeg sidder i Helsingør Arrest med en advokat morgen og aften.
Vi prøver at få så mange timer som muligt for at gennemgå denne sag.
Men hver uge bliver der aflyst, fordi arrestanter sover i advokatrummet eller af andre grunde.
- Der skulle være 60.
000 bilag i den her sag, jeg har stadig ikke set et eneste.
Jeg er udsat for unfair trial, sagde NA, som DR Nyheder tidligere har skrevet fik slettet gæld for 114,5 millioner kroner i januar 2016, hvor svindlen ifølge politiet var i fuld gang.
- Da jeg blev anholdt, kendte jeg ikke navnet på firmaet, jeg havde ikke en idé om, hvad det handlede om.
Nu har jeg været varetægtsfængslet i over et år og får ikke besøg af nogen.
Der bliver ikke nogen af os, der kan sige et ord om den her sag den 14.
januar, sagde NA.
Beskyttelse af vidnerPolitiet i Spanien og Litauen har på vegne af dansk politi foretaget afhøringer, fremgik det på retsmødet.
Politiet mener, at de udenlandske statsborgere har været stråmænd i flere af selskaberne i svindelkomplekset.
Men anklagemyndigheden udtrykte bekymring for, at en løsladelse af de fem varetægtsfængslede ville kunne påvirke vidnernes forklaringer:- Der skal ikke være mulighed for, at de bliver påvirket, inden de aflægger forklaring i retten, sagde Cingari.
Til det svarede den hovedmistænkte NA:- I glemmer én ting.
Alle i denne ret, som er på fri fod, kan gå ud at snakke med alle.
De kan tage ud og snakke med de her vidner.
De ved, hvor de bor, og kan tage fat i dem alle sammen og fortælle dem, hvad de har lyst til.
Nu sidder vi fem tilbage i arresten, sagde han.
Protesterne fra de fem forsvarsadvokater førte ikke til noget resultat.
De to dommere og to domsmænd afgjorde, at de fortsat skal være varetægtsfængslet frem mod næste retsmøde den 14.
januar.
Alle tiltalte nægter sig skyldige.
Næste retsmøde i Greed-sagen er den 14.
januar.
FacebookTwitterKopier linkEmner:Kriminalitet|Anklagemyndigheden|Politi|Retten i Glostrup|Sjælland




https://www.dr.dk/nyheder/politik/statsrevisorer-kraeftpatienter-venter-laenge

PolitikStatsrevisorer: Kræftpatienter venter for længeStatsrevisorerne kritiserer både regioner og Sundhedsministeriet for ikke at sikre, at ventetider overholdes.
Rigsrevisionen fastslår, at et stort antal kræftpatienter ikke bliver udredet og behandlet indenfor de fastsatte ventetider.
19.
dec.
2018 kl.
16.
51 | opdateret 19.
dec.
2018 kl.
17.
45Bemærk: artiklen er mere end 30 dage gammelLæs opDe seneste 18 år har danske patienter haft en lovfæstet ret til at blive udredt og behandlet for kræft inden for en maksimal ventetid.
Men et betydeligt antal patienter har – i strid med lovgivningen – ikke fået tilbudt udredning og behandling af kræft i overensstemmelse med de maksimale ventetider.
Det fremgår af en ny beretning fra Rigsrevisionen.
Og det får kritik af de politisk udpegede statsrevisorer.
De kalder det "utilfredsstillende".
- Regionerne og Sundheds- og Ældreministeriet har ikke i tilstrækkelig grad sikret tidlig opsporing og behandling af patienter, hvor der er mistanke om eller er konstateret kræft, skriver de blandt andet.
- Særligt bør overvågningen af den tidlige indsats i almen praksis og overholdelsen af de maksimale ventetider styrkes.
Mere end 3000 tilfældeRapporten viser, at der i årene 2014-2017 var mere end 3000 tilfælde, hvor de maksimale ventetider for udredning eller behandling blev overskredet.
Det skal ses i forhold til, at der i samme periode var cirka en halv million patienter, der begyndte udredning for kræft.
Læs også:Flere danskere overlever kræft2014 var det år, hvor der var klart flest overskridelser af ventetiderne.
Det hænger sammen med, at der blev indført et nationalt screeningsprogram for tyktarmskræft og endetarmskræft.
Her havde regionerne ikke kapacitet til at gennemføre alle de påkrævede screeninger.
I den milde ende af skalaenKritikken "utilfredsstillende" er i den milde ende af den skala for kritik, Statsrevisorerne opererer med.
Når det står rigtig galt til, bruger de formuleringen "påtaler skarpt".
Rapporten fra Rigsrevisionen vidner også om, at behandlingen af kræft har udviklet sig positivt i Danmark.
Overlevelsen er steget markant, fremhæver Rigsrevisionen.
Men kræft er fortsat den hyppigste dødsårsag i Danmark.
Omkring 30 procent af alle dødsfald skyldes kræft.
Det svarer til, at cirka 16.
000 personer dør af kræft hvert år.
Den første nationale kræftplan blev indført i 2000.
Den blev efterfulgt af tre yderligere kræftplaner i 2005, 2010 og 2016.
/ritzau/Opdateret med flere detaljer.
FacebookTwitterKopier linkEmner:Rigsrevisionen|Sundheds- og Ældreministeriet|Kræft|Offentlig forvaltning|Patienter




https://www.dr.dk/nyheder/udland/arrestordre-pa-grace-mugabe-slog-model-med-ledning

UdlandArrestordre på Grace Mugabe: Slog model med ledningZimbabwes tidligere førstedame kræves udleveret.
Hun skal have slået en ung model på et hotel.
Sydafrika har udstedt en anholdelsesordre på Grace Mugabe, oplyser politiet i Johannesburg.
Grace Mugabe er gift med Zimbabwes tidligere leder.
)19.
dec.
2018 kl.
16.
38Bemærk: artiklen er mere end 30 dage gammelLæs opSydafrika har udstedt en anholdelsesordre på Grace Mugabe, oplyser politiet i Johannesburg.
Grace Mugabe er gift med Zimbabwes tidligere leder.
Det er en sydafrikansk gruppe, AfriForum, som har fået udstedt anholdelsesordren på Zimbabwes tidligere førstedame.
Grace Mugabe er ifølge Reuters sigtet for fysisk at have forulempet en ung model på et hotel i Johannesburg sidste år.
AfriForum, som repræsenterer den forulempede model, siger, at den har fået informationer fra det sydafrikanske politi om anholdelsesordren.
Den sydafrikanske regering har for år tilbage givet Grace Mugabe diplomatisk immunitet.
Derved kunne hun vende hjem til sit eget land, selv om mange krævede hende retsforfulgt i Sydafrika.
Immunitet i strid med lovenHun vendte hjem sammen med Robert Mugabe, som dengang stadig var præsident, og som havde været i Sydafrika for at deltage i et regionalt topmøde i Pretoria.
Robert Mugabe blev tvunget til at træde tilbage i november 2017.
Men i år har en domstol i Sydafrika afgjort, at beslutningen om at give Grace Mugabe diplomatisk immunitet var i strid med loven.
Modellen Gabriella Engels anklager Grace Mugabe for at have slået hende med en ledning eller et kabel på et luksushotel i en forstad til Johannesburg.
Foto af Engels på sociale medier sidste år viste, at hun havde en blodig flænge i hovedet.
Mugabe var regeringsleder i Zimbabwe fra 1980 til 2017 - først som premierminister og senere som præsident.
/ritzau/ReutersFacebookTwitterKopier linkEmner:Robert Mugabe (politiker)|Sydafrika|Zimbabwe|Johannesburg|Kriminalitet




https://www.dr.dk/nyheder/indland/vidne-fulgte-efter-kvinden-med-den-tunge-kuffert-og-fik-hende-anholdt

IndlandVidne fulgte efter "kvinden med den tunge kuffert" og fik hende anholdtVidnet fik efter eget udsagn et chok, da 61-årig nordmand blev beskrevet som storsvindler.
Den 61-årige norske kvinde er ifølge det norske medie VG tidligere straffet for bedrageri i Norge og Sverige.
Foto: IllustrationAf Emma Toft19.
dec.
2018 kl.
16.
52Bemærk: artiklen er mere end 30 dage gammelLæs opDet var en handlekraftig dansk kvinde, som en sommerdag i år fik politiet på sporet af den 61-årige norske kvinde, der er kendt fra podcasten "Kvinden med den tunge kuffert".
Det har kvinden i dag fortalt i sin vidneforklaring i Retten i Lyngby.
Den danske kvinde opsøgte nordmanden på et hotel efter at have lånt hende 1.
600 kroner til en overnatning og noget mad, fordi hendes samvittighed bød hende det.
Kort efter gik det dog op for kvinden, at det hele var opspind, og at hun i stedet stod over for en person, der formentlig havde snydt hende.
Derfor gik hun i gang med at finde kvinden, som politiet til sidst tog ud og anholdt.
Nu sidder den norske kvinde på anklagebænken, hvor hun er tiltalt for 24 tilfælde af bedrageri og tyveri.
Bedragerierne er ifølge anklagemyndigheden sket fra 2014 til 2018 rundt om i hele Danmark.
Nordmanden er igen i dag klædt i pænt tøj med grå bluse og sort jakke.
Ansigtet med det grå hår vender konstant væk fra de vidner og tilhørere, som er i retslokalet.
Hun kigger på sin forsvarer eller ned i bordet, hvor der ligger en bunke papirer.
Selv har hun erkendt ti tilfælde af bedrageri, men nægter resten.
Her er den danske kvindes historie, som hun fortalte den i retten, hvor hun har været et af de over 20 vidner, der har afgivet forklaring under sagen:Føler sig forpligtet til at hjælpeDen danske kvinde møder nordmanden ved en bænk nær Vejle Sø i Holte om aftenen 29.
juli 2018.
Her står nordmanden med en stor kuffert og ligner én, der lige er ankommet med flyet.
Det ser ifølge den danske kvinde mærkeligt ud.
De to falder i snak.
Nordmanden fortæller en hel del - blandt andet at hun har kræft, som har spredt sig i kroppen, og at hun tidligere har været i et forhold med en mand, der har mishandlet hende.
Den 61-årige nordmand fortæller også, at hun har glemt sin pung i sønnens bil, og at han er på vej til Norge.
Derfor har hun ikke noget sted at sove.
Samtidig leger nordmanden med tanken om at købe billet til det offentlige, så hun kan sove i en bus eller i et tog.
Hun tænker også på at sove på stranden i Vedbæk, fortæller den danske kvinde i dag.
- Jeg føler mig på en eller anden måde mere og mere forpligtet til at hjælpe hende med at få et overnatningssted, siger den danske kvinde i retten.
Giver nordmand 1.
600 kronerDen danske kvinde hjælper den nu 61-årige kvinde til Holte Station og bærer hendes kuffert op for hende.
Hun ender også med at hæve 1.
500 kroner til kvinden og give hende 100 kroner oveni i kontanter, så hun kan betale for en overnatning, en busbillet og noget mad.
Den norske kvinde skriver under på, at hun har lånt pengene.
Det sker på en kvittering fra pengeautomaten, som er blevet omtalt i retten.
Samtidig aftaler de to ifølge den danske kvinde, at nordmandens søn skal komme med pengene dagen efter foran Skodsborg Hotel i Nordsjælland.
Da den norske kvinde kører af sted, tager hun en taxa i stedet for toget.
Det undrer den danske kvinde, og hun får mere at tænke på, når hun kommer hjem.
- Jeg har en fornemmelse af, at der er noget helt galt.
Hvad er det for en søn, der efterlader sin kræftsyge mor?
, siger kvinden i retten.
Hun googler det navn, den norske kvinde har oplyst, og finder til sin forskrækkelse artikler om, at kvinden er en storsvindler.
- Så får jeg lidt et chok, siger den danske kvinde.
Hun kontakter politiet, som efter kvindens udsagn i første omgang ikke vil hjælpe.
Derfor begiver hun sin på cykel til Vedbæk om aftenen for selv at finde nordmanden.
Hun leder på stranden, men forgæves.
Så går hun op til Hotel Marina i Vedbæk.
Her får hun at vide, at den norske kvinde opholder sig på hotellet.
Kvinden kontakter igen politiet, som ifølge kvinden stadig ikke vil rykke ud.
Tager sagen i egen håndNæste morgen tager den danske kvinde igen til hotellet.
Klokken er lidt før seks om morgenen, og her møder hun nordmanden.
- Netop som jeg var ankommet, kom hun ud fra sit værelse til receptionen.
Hun undrede sig over, at jeg var der, for det var ikke det sted, vi havde aftalt, siger den danske kvinde.
Hun kræver sine penge igen og får 600 kroner.
Den 61-årige nordmand har ikke flere penge på sig.
Samtidig kontakter den danske kvinde igen politiet, og de rykker nu ud, fordi de har en bunke med sager liggende og gerne vil have fat i hende, fortæller kvinden i retten.
Den 61- årige norske kvinde ender med at blive anholdt, og siden da har hun siddet varetægtsfængslet - først sigtet og nu tiltalt for bedrageri.
Den norske kvinde nægter at have bedraget den danske kvinde, som fik hende anholdt.
Hvad der så er sket, vides ikke, fordi nordmanden har afvist at afgive forklaring i retten.
Forventes dom i morgenI sagen er der blevet afhørt over 20 vidner.
Nu mangler der en gennemgang af sagens papirer, altså dokumentationen, samt anklager Nicky Pettersons og forsvarer Ulla Wulff Hansens afsluttende bemærkninger og herefter dommen, som forventes i morgen.
FacebookTwitterKopier linkEmner:Kriminalitet|Holte|Politi|Sjælland|Anklagemyndigheden




https://www.dr.dk/nyheder/udland/det-hvide-hus-islamisk-stat-er-besejret-i-syrien-og-nu-begynder-troppe

Krigen i SyrienSe temaUdlandDet Hvide Hus: Islamisk Stat er besejret i Syrien og nu begynder troppe-tilbagetrækningEndnu er amerikanske mediehistorier om at alle tropper trækkes ud omgående ikke officielt bekræftet.
Amerikanske pansrede mandskabsvogne i det nordlige Syrien sidste år.
Af Andreas Lindqvist19.
dec.
2018 kl.
20.
33Bemærk: artiklen er mere end 30 dage gammelLæs opUSA vil begynde at trække et ikke nærmere defineret antal soldater hjem fra Syrien.
Det siger talsmand for Det Hvide Hus, Sarah Sanders, efter spekulationer om hvorvidt præsident Donald Trump har besluttet at samtlige 2.
000 tropper omgående skal hjem.
Det er blandt andet CNN, Wall Street Journal og CBS News som har skrevet om den totale tilbagetrækning på baggrund af interviews med anonyme forsvarskilder.
Beslutningen er dog ikke blevet officielt bekræftet.
Læs også:Islamisk Stat er fordrevet fra bastion i SyrienI stedet siger Sarah Sanders, at amerikanske soldater er på vej hjem, fordi terrororganisationen Islamisk Stats bestræbelser på at skabe et kalifat i Syrien nu er forpurret af USA.
Men altså ikke hvor mange.
- Disse sejre over Islamisk Stat i Syrien signalerer ikke afslutningen på den internationale koalition eller dens kampagne.
Vi er begyndt at hente amerikanske tropper hjem som led i overgangen til kampagnens næste fase, siger hun ifølge Reuters.
Pentagon bekræfter tilbagetrækningerDonald Trump har siden sin valgkamp lovet at trække alle amerikanske tropper hjem fra Syrien, og det er det løfte, han besluttede at levere på under et møde i går, skriver CBS News i sin endnu ikke officielt bekræftede historie.
Reuters tilføjer, at alle udsendte fra det amerikanske udenrigsministerium hentes ud af landet i løbet af 24 timer, også på baggrund af en anonym kilde.
Læs også:VIDEO: Mahmoud fra Syrien er vendt hjem efter flere år på flugtDet amerikanske forsvarsministerium Pentagon har for sin part løbende gjort klart, at kampen mod Islamisk Stat på ingen måde er slut, og understregede så sent som i sidste måned, at der ikke er planer om at trække sig.
I dag bekræfter Pentagon dog, at der bliver hentet tropper hjem, men vil ikke komme med flere detaljer, heller ikke om antal, af sikkerhedshensyn.
- Vi vil fortsætte samarbejdet med vores partnere og allierede om at besejre Islamisk Stat hvor end de er, siger talsmand Dana White ifølge Reuters.
Trump: Vi har besejret ISDe omkring 2.
000 amerikanske soldater er i Syrien for at træne og støtte lokale styrker i at bekæmpe IS.
USA hjælper blandt andet de kurdiskledede Syrian Democratic Forces.
Og ifølge New York Times har blandt andet forsvarsminister Jim Mattis over de seneste dage forsøgt at tale Trump fra at trække styrkerne ud, blandt andet med argumentet om at man svigter de kurdiske forbundsfæller.
Det vil gøre det svært for USA at vinde lokale styrkers tillid andre steder i verden, mener Pentagon.
Læs også:Over 500 lig er fundet i massegrav i SyrienSamtidig vil Rusland og Iran kunne udnytte den amerikanske tilbagetrækning fra Syrien, lyder Pentagons argument, ifølge avisen.
Bestræbelserne på at overbevise præsidenten er dog ikke lykkes, skriver New York Times, hvis kilder siger, at USA trækker samtlige tropper i løbet af 30 dage.
En Twitter-udmelding fra præsident Trump selv tidligere på dagen synes at understøtte udlægningen.
- Vi har besejret Islamisk Stat i Syrien, som var min eneste grund til at være der under Trump-præsidentskabet, skriver den amerikanske præsident.
Kritik af påstand om besejret ISMeldingerne om tilbagetrækningen af tropper har hurtigt ført til kritik.
Blandt andet fra den republikanske senator Lindsey Graham, som ellers ofte loyalt følger Trump.
- Hvis disse medierapporter er sande, vil det være en Obama-lignende fejltagelse begået af Trump, siger han i en pressemeddelelse.
- Efter at have besøgt Syrien tidligere på året er det mere end klart at de omkring 2.
000 amerikanske tropper som er udsendt dertil er livsvigtige for vores nationale sikkerhedsinteresser, siger han ifølge The Guardian.
Også fra Storbritannien kom der kritik, da viceforsvarsminister Tobias Elwood skrev på Twitter, at han er stærkt uenig i, at Islamisk Stat er overvundet i Syrien.
- Den har forvandlet sig til andre former for ekstremisme og truslen er i høj grad i live, skrev han.
Rusland reagerede sidst på eftermiddagen på de amerikanske forlydender med ros.
Ifølge det russiske nyhedsbureau Tass vurderer landets udenrigsministerium, at en amerikansk tilbagetrækning vil gøre det nemmere at nå en politisk løsning i landet.
FacebookTwitterKopier linkEmner:Donald Trump (politiker)|Islamisk Stat|Syrien|USA|Terrorisme




https://www.dr.dk/nyheder/regionale/oestjylland/gravemaskine-stoppet-af-oekse-og-skjold-foerste-vikingegrav-fundet

ØstjyllandGravemaskine stoppet af økse og skjold: Første vikingegrav fundet midt i AarhusAarhus blev grundlagt af vikinger, men deres grave er aldrig tidligere blevet fundet.
Krigeren her er begravet med økse og skjold, og det viser, at det er den første vikingegrav, der er fundet i Aarhus.
Arkæologerne håber nu på at være på sporet af vikingernes gravplads.
(© Moesgaard Museum)Af Rasmus Scharling Toft og Flemming Nielsen19.
dec.
2018 kl.
15.
40Bemærk: artiklen er mere end 30 dage gammelLæs opVikingerne grundlagde Aarhus.
Her levede og døde de.
Det er historikerne ikke i tvivl om.
Men arkæologerne har aldrig kunnet finde ud af, hvor vikingerne begravede deres døde.
Før nu.
Tirsdag fandt arkæologer fra Moesgaard Museum en grav midt i Aarhus på en byggeplads ved det tidligere hovedbibliotek i Mølleparken.
En grav, arkæologer faktisk har ledt efter i 100 år, forklarer Mogens Høeghsberg, der leder udgravningen.
Da det gik op for os, at vi stod med en grav fra vikingetiden, lyste vi op i et kæmpestort smil.
Det har vi virkelig ledt efter i mange år.
Mogens Høeghsberg, udgravningsleder, Moesgaard Museum- Det er den første regulære begravelse fra vikingetiden, vi har fundet i Aarhus.
Det kan man se på, at personen er gravlagt med økse og skjold.
Det er skjoldet, der daterer graven til vikingetiden, siger han.
Arkæologerne ledte efter grave, fordi man ved, at der var en kirke i området i middelalderen.
- Men vi forventede ikke at finde en grav fra vikingetiden.
Da det gik op for os, at vi stod med en grav fra vikingetiden, lyste vi op i et kæmpestort smil.
Det har vi virkelig ledt efter i mange år, siger Mogens Høeghsberg.
- Vi kan ikke sige, at vi har fundet hele gravpladsen, men vi er måske på sporet af den.
Og det tænder da julelys i øjnene på os.
De døde kan fortælle om vikingers livDet er helt centralt at finde den eller de gravpladser, vikingerne har brugt for 1.
000 år siden i Aarhus.
- Vi ved godt, at Aarhus er en vikingeby.
Men vi vil svært gerne finde deres gravplads, for det er tit de gravlagte, der kan fortælle os noget om den tids mennesker.
Hvilke sygdomme har de lidt af?
Hvor gamle er de blevet?
Og hvor høje har de været?
Alle de ting, som vi med moderne videnskabelige metoder kan kortlægge, siger Mogens Høeghsberg.
Vikingegraven er fundet i Mølleparken få hundrede meter fra Rådhuspladsen.
Det er faktisk et godt stykke uden for den vold, der har omkranset vikingernes Aarhus og på et sted, hvor der altså lå en kirke i Middelalderen.
- Man kan lege lidt med tanken om, at der har ligget en gravplads i vikingetiden, som så - efter at landet blev kristnet - blev afløst af en kirkegård.
Det er ikke noget, vi kan sige med sikkerhed, men det er en besnærende tanke, siger Mogens Høeghsberg.
Leder efter flere vikingegraveVikingetidens gravplads kan ligge i Mølleparken, der lige nu er en travl byggeplads, eller på én af nabogrundene, fortæller Mogens Høeghsberg.
- Vi vil holde et vågent øje med området, når de begynder at grave i dybden for alvor.
Hvis der så dukker flere begravelser op, tager vi den derfra.
Læs også:Arkæologer gør enestående fund: Kan være Jyllands ældste kongegravFacebookTwitterKopier linkEmner:Aarhus|Historie|Moesgård Museum




https://www.dr.dk/nyheder/kultur/gaming/rap-stjerne-vil-slaa-igennem-med-sin-egen-spilkonsol-men-han-har-stjaalet

GamingRap-stjerne vil slå igennem med sin egen spilkonsol - men han har stjålet spilleneSpilekspert kritiserer rapperen Soulja Boy for at have udgivet en konsol med en masse ulovlige spil på.
Soulja Boy har lavet sin egen konsol 'SouljaGame Handheld'.
Problemet er, at han ikke har rettigheder til de spil, der ligger på den.
Af Christian Mejdahl Buhl19.
dec.
2018 kl.
18.
05Bemærk: artiklen er mere end 30 dage gammelLæs opHan blev et internationalt hit, da han i 2007 udgav sangen 'Crank That', der bragede ind på alverdens hitlister.
Siden da har Soulja Boy passet sin rap-karriere med alt, hvad der hører til af grills på tænderne og cannabis i lungerne.
Men nu har hit-rapperen bevæget sig ind på et nyt territorium.
Han har nemlig netop sendt sin håndholdte konsol 'SouljaGame Handheld' på gaden.
Og det er blot én af mange spilkonsoller, som rapperen udgiver for tiden.
Sådan ser den ud.
Soulja Boys håndholdte konsol 'SouljaGame Handheld'.
(© SouljaWatch.
com)Konsol er fuld af piratkopierede spilDesværre for rapperen har folk hurtigt opdaget, at Soulja Boys konsoller er billigt producerede tredjeparts-konsoller, der primært indeholder piratkopierede spil.
Det blev gjort klart i en YouTube-video hvor brugeren 'Madlittlepixel' dissekerer en af konsollerne.
Eksempelvis kan man finde Nintendos 'The Legend of Zelda: A Link to the Past' fra 1991 på den håndholdte konsol, der netop er udkommet.
Og den slags udgivelsesrettigheder har rapperen næppe overtaget fra den japanske spilgigant.
Billedet her er fra netop 'The Legend of Zelda: A Link to the Past', som er en af de titler der kan findes på pirat-konsollen.
(© Nintendo)Derudover har Soulja Boy også annonceret, at han vil bevæge sig ind på esportsområdet, hvor han vil rekruttere og udvikle nye talenter.
Spilekspert: Et giga no-noMen spørger man spilekspert og redaktør på Troldspejlet Troels Møller, så gør Soulja Boy alt det forkerte i forhold til at skifte karrierespor.
- Det, han har kastet sig ud i, er hardcore piratkopiering.
Én ting var, hvis han havde siddet derhjemme og downloadet ulovlige spil.
Men han re-distribuerer dem.
Det er giga no-no.
Det må man ikke, siger han.
- Så vidt jeg kunne læse mig til, så ligger der jo Super Mario og alle mulige Nintendo-titler på hans konsoller.
Og Nintendo er dem der slår hårdest ned på piratkopiering af deres spil.
Drake og Zlatan gør det på den rigtige mådeSoulja-Boy er ikke den eneste superstjerne, der for tiden prøver at krydse over ind i gamingens verden.
Det har bl.
a.
også rapperen Drake og fodboldspilleren Zlatan Ibrahimovic gjort - med betydelig større succes.
Begge har de i 2018 opnået stor popularitet ved at live-streame på Twitch, mens de spillede det populære Fortnite.
Faktisk slog Drake rekorden for den mest sete live-stream, der ikke var af en turnering.
Over 600.
000 personer så på én gang med live, da rapperen gamede løs.
Drake og Zlatan har kastet sig ud i gaming-verdenen.
Og især over det ultrapopulære spil 'Fortnite'.
(© Evan Angostini (AP) / Mark Ralston (AFP))Både Drake og Zlatan Ibrahimovic udgør markante skikkelser i populærkulturen, og de formår ifølge Troels Møller meget bedre at krydse klinger med spilindustrien.
Særligt fordi de ikke gør som Soulja Boy.
- De gør ikke noget ulovligt.
Så der er de godt begyndt.
Og de slår sig heller ikke op på at sælge et produkt.
De kan lave et samarbejde og tjene penge ved, at spiludgiverne kan betale dem for det for at spille en time eller to på Twitch eller Youtube.
Det er to meget forskellige indgangsvinkler, siger han.
FacebookTwitterKopier linkEmner:Zlatan Ibrahimovic (fodboldspiller)|Nintendo|Youtube|Kriminalitet|Fodbold




https://www.dr.dk/sporten/fodbold/landsholdet/bendtner-afsoner-faengselsdom-med-fodlaenke-fra-starten-af-det-nye-aar

LandsholdetBendtner afsoner fængselsdom med fodlænke fra starten af det nye årNicklas Bendtner skal afsone sin fængselsdom med fodlænke.
Afsoningen begynder 3.
januar.
(ARKIV) Nicklas Bendtner skal afsone sin fængselsdom med fodlænke fra den 3.
januar.
19.
dec.
2018 kl.
15.
53 | opdateret 19.
dec.
2018 kl.
16.
51Bemærk: artiklen er mere end 30 dage gammelLæs opFodboldspilleren Nicklas Bendtner skal fra 3.
januar 2019 og 50 dage frem afsone sin fængselsdom med fodlænke.
Det oplyser hans advokat, Anders K.
Nemeth, i en mail til Ritzau.
- Til orientering kan oplyses, at Nicklas Bendtner påbegynder sin fodlænkeafsoning 3.
januar 2019, og ser frem til at få forløbet vel overstået, skriver advokaten.
Nicklas Bendtner er af Københavns Byret idømt 50 dages fængsel for vold mod en taxachauffør.
Læs også:Bendtners forsvarer efter fængselsdom: Nicklas havde hellere set en frifindelseI første omgang ankede Nicklas Bendtner sin voldsdom til landsretten, men han besluttede et par uger senere at acceptere dommen i stedet.
Fodboldlandstræner Åge Hareide var først afvisende over for, at en voldsdømt spiller kunne spille på landsholdet.
Senere lød formuleringen, at man kan komme i betragtning til landsholdet, når man har afsonet sin dom.
Sådan er de generelle regler for afsoning med fodlænke:* Fængselsstraffe på til og med seks måneder kan i nogle tilfælde afsones med fodlænke hjemme hos den dømte.
En fodlænke er rem med en elektronisk sender, som sættes fast om anklen.
Senderen kommunikerer med en boks i hjemmet, som er i konstant forbindelse med en overvågningscentral hos Kriminalforsorgen.
* Bliver en dømt person godkendt til at afsone en dom med fodlænke, aftaler den dømte et aktivitetsskema med Kriminalforsorgen, og den dømte må kun forlade hjemmet i de aftalte tidsrum med henblik på godkendte aktiviteter.
Det betyder, at den dømte fortsat skal passe sit arbejde eller sin uddannelse.
For at få tilladelse til at afsone hjemme skal man opfylde nogle betingelser:* Boligen skal være egnet til afsoning med fodlænke og give mulighed for den nødvendige overvågning og kontrol.
Man kan for eksempel ikke bo på hotel eller herberg.
* Andre beboere over 18 år i hjemmet skal give samtykke til afsoningen.
* Den dømte skal som udgangspunkt være i arbejde eller under uddannelse.
Kravet om beskæftigelse gælder dog ikke ved afsoning af fængsel i op til 30 dage.
Arbejdsgiver eller uddannelsessted vil få at vide, at den dømte afsoner en dom med fodlænke.
Det er nødvendigt, da der skal udpeges en kontaktperson på stedet.
* Den dømte skal som udgangspunkt deltage i et kriminalitetsforebyggende program i Kriminalforsorgen.
* Under afsoningen må den dømte ikke indtage alkohol eller ulovlige stoffer.
* Kriminalforsorgen skal vurdere, at den dømte vil kunne overholde vilkårene.
Derfor skal den dømte medvirke i en egnethedsvurdering.
Kilde: Kriminalforsorgen.
/ritzau/Nicklas Bendtner kan derfor i princippet være at finde i landsholdstruppen i marts, når Danmark tager hul på EM-kvalifikationen mod Schweiz.
Læs også:Niklas Bendtner opgiver at anke dom for voldVoldsepisoden fandt sted natten til søndag 9.
september i år.
Taxichaufføren pådrog sig et dobbelt kæbebrud og blev efterfølgende opereret.
Kort før episoden havde Bendtner og kæresten Philine Roepstorff forladt taxaen uden at betale efter en misforståelse med chaufføren omkring ruten til Bendtners bopæl.
Følte sig truetTaxachaufføren satte efter parret for at få sin betaling, og her trådte han på et tidspunkt ud af bilen og kastede en sodavandsdåse mod Bendtner og kæresten uden at ramme.
- Jeg følte mig truet og vidste ikke, hvad der kunne ske med mig og min kæreste, efter at der var blevet kastet ting mod os, forklarede Nicklas Bendtner i retten.
Fodboldspilleren turde ikke gå videre af frygt for et angreb bagfra og valgte i stedet at gå i rask tempo hen mod chaufføren.
Her endte han med at slå taxachaufføren med knyttet næve.
Læs også:Nicklas Bendtner afviser chauffør-spark: Ville bare se, om han var ok- Hensigten var at snakke.
Derfor havde jeg hænderne ned langs siden, og da vi løftede armene samtidig, så slog jeg ham.
Det var simultant, at vi gjorde det.
- Jeg tror, at jeg slog først på grund af den frygt, der var blevet sat i mig i de foregående minutter, fortalte Bendtner.
Politiets anklager mente desuden, at fodboldspilleren efterfølgende havde sparket taxachaufføren i ansigtet.
Men det kastede videooptagelser fra taxaen ikke endegyldig klarhed over.
Læs også:Bendtner tiltalt for voldByretten konkluderede dog, at Bendtner havde tildelt chaufføren et spark.
Det afviste Rosenborg-spilleren.
- Jeg løftede mit ben for at træde hen over ham for at se, om han var ok.
jeg har ikke sparket ham, sagde Bendtner.
Aktuelt er Nicklas Bendtner på ferie i Mexico.
/ritzau/FacebookTwitterKopier linkEmner:Åge Hareide (fodboldtræner)|Nicklas Bendtner (fodboldspiller)|Taxiselskaber|Københavns Byret|Mexico




https://www.dr.dk/sporten/haandbold/vm-herrer/med-truppen-klar-er-maalet-sat-vi-vil-vaere-blandt-de-fire-bedste

VM herrerMed truppen klar er målet sat: ’Vi vil være blandt de fire bedste’Nikolaj Jacobsen er glad for den trup, som han netop har udtaget til VM i håndbold, og de går efter at komme blandt verdens fire bedste.
Danmarks cheftræner Nikolaj Jacobsen styrer bolden ved herrehåndboldlandsholdets træning i Ceres Arena i Aarhus, tirsdag 23.
oktober 2018.
.
 Af Frederik Palle og Interview: Kasper Heide Lund19.
dec.
2018 kl.
16.
25 | opdateret 19.
dec.
2018 kl.
17.
17Bemærk: artiklen er mere end 30 dage gammelLæs opDen kolde januar-måned er lig med en masse aftener inde i den hyggelige stue for at se slutrunde i herrehåndbold.
Om et par uger starter VM i håndbold, og det bliver endda på hjemmebane noget af tiden.
Slutrunden bliver nemlig afholdt i både Danmark og Tyskland, og onsdag blev det klart, hvilke danske spillere, som skal jagte et verdensmesterskab.
- Det er de spillere, som lige nu er bedst i Danmark.
Jeg håber, at det er dem, der kan gøre, at vi kan komme langt i turneringen, forklarer landstræner Nikolaj Jacobsen.
Læs også:Islænding bliver ny cheftræner i Skjern HåndboldLandstræneren forklarer, at det har været en svær proces at udvælge de 18 spillere i truppen, men omvendt er der umiddelbart heller ikke de store overraskelser.
René Toft Hansen var det store spørgsmålstegn på grund af et år, hvor han har kæmpet med skader, men stregprofilen har vist gode takter på det seneste.
- Vi håber, at René Toft Hansen er helt klar til en VM-slutrunde.
Det er klart, at der vil altid være lidt usikkerhed, fordi han har været ude i lang tid.
Men den seneste periode i Veszprem har han trænet fuldt med og spillet mange af kampene i den ungarske liga på fuld tid også, siger Nikolaj Jacobsen.
Læs også:Appel i håndboldsag afvist: Ingen omkamp mellem GOG og Kolding- Det er dog en hård belastning at spille en VM-slutrunde, og det er blandt andet også derfor, at vi har valgt at udtage fire stregspillere, forklarer han.
- René er en af vores mest rutinerede spillere og har meget erfaring inde i midterforsvaret, så der er ingen tvivl om, at en person som ham tæt på 100 procent er ekstremt vigtig for det danske landshold, lyder det fra den danske landstræner.
Ikke bare MikkelSom dansk håndboldfan er det første navn, man lægger mærke til, selvfølgelig Mikkel Hansen.
Det er ham, som øjnene rettes mod, når man taler om, hvad der bliver afgørende for dansk succes.
Men hvis man spørger Nikolaj Jacobsen, så kan det også komme fra andre fronter.
- Der er ingen tvivl om, at Mikkel har noget af det, der kan give noget ekstra.
Men det synes jeg, at vi har mange af.
Jeg synes eksempelvis Rasmus Lauge ved den seneste slutrunde tog en stor del af ansvaret.
Der er mange spillere, som er klar til at løfte det ansvar, lyder det fra landstræneren.
Læs også:Frankrigs håndboldkvinder vinder EM på hjemmebaneDet er de seneste 11 år blevet til to euromesterskaber og en OL-guldmedalje for de danske håndboldherrer.
Men VM-guldet er endnu ikke hentet hjem, selvom Danmark ellers har været i to finaler i 2011 og 2013.
Så det store spørgsmål er selvfølgelig, om danskerne kan gå hele vejen denne gang?
Nikolaj Jacobsen udelukker i hvert fald ikke, at man kan komme hen til, hvor det for alvor bliver spændende.
Læs også:Landstræner glad for VM-lodtrækning: 'En overkommelig modstander'- Vi vil rigtig gerne være blandt de fire hold, som skal rejse til Hamburg om fredagen og skal spille semifinaler.
Det er bestemt det, som vi går efter, lyder målsætningen fra landstræneren.
Danmark åbner VM den 10.
januar mod Chile i Royal Arena i København.
FacebookTwitterKopier linkEmner:Nikolaj Jacobsen (håndboldtræner)|Rasmus Lauge (håndboldspiller)|Håndbold|Ungarn|Royal Arena




https://www.dr.dk/nyheder/politik/ny-skattefejl-1200-ejendomsejere-slap-boligskat

PolitikNy skattefejl: 1.
200 ejendomsejere slap for boligskatEn fejl i Skat er skyld i, at ejere af 1.
200 ejendomme i hele landet ikke har betalt boligskat i op til ti år.
Cirka 1200 ejendomsejere er ikke blevet opkrævet boligskat på grund af en fejl.
19.
dec.
2018 kl.
16.
31Bemærk: artiklen er mere end 30 dage gammelLæs opEjere af cirka 1.
200 ejendomme er ikke blevet opkrævet boligskat på grund af en fejl i Skat.
Det skriver Vurderingsstyrelsen i en pressemeddelelse.
Fejlen skyldes blandt andet forkerte registreringer, som knytter sig til det fejlbehæftede vurderingssystem.
Blandt andet er ejendoms- og grundværdien registreret til nul kroner for nogle af ejendommene, mens andre er vurderet som ubebyggede grunde, selv om der ligger et færdigt hus på grunden.
Læs også:Kommission skal kulegrave 15 års skandaler i Skat: Ni ministre skal afhøresDen manglende betalte boligskat kan vise sig at have skattemæssige konsekvenser for nuværende og tidligere ejendomsejere i op til ti år tilbage i tiden.
Direktør i Vurderingsstyrelsen Hakon Iversen siger, at fejlen for de berørte vil blive rettet, ligesom de pågældende boligejere bliver kontaktet af Vurderingsstyrelsen.
- Det er tale om meget beklagelig ældre fejl i det i gamle vurderingssystem, og det understreger behovet for at få et nyt system, der giver boligejerne mere retvisende og gennemskuelige ejendomsvurderinger, siger han i pressemeddelelsen.
Skatteminister Karsten Lauritzen oplyser i et brev til Folketingets skatteudvalg, at han har bedt Kammeradvokaten om at vurdere, hvad der skal ske med den manglende skattebetaling.
- Jeg vil i den forbindelse gerne understrege, at det er mit klare politiske udgangspunkt, at fejl begået af skattemyndighederne ikke skal medføre uforholdsmæssigt store skattesmæk til den enkelte skatteborger.
- Samtidig synes jeg heller ikke, at det er rimeligt, at ejere gennem en årrække helt slipper for at betale ejendomsskat i modsætning til dem, som ikke har været berørt af de konstaterede fejl, skriver han.
Mere end ti år tilbage i tidenVurderingsstyrelsen siger til Ritzau, at den ikke har overblik over, hvor i landet ejendommene ligger, eller hvilke type ejendomme det er.
Samtidig vil der også være eksempler, der går mere end ti år tilbage i tiden, men sådanne sager bliver forældet efter ti år.
Styrelsen skriver, at der er igangsat et oprydningsarbejde, der skal forhindre lignende fejl i at opstå i fremtiden.
Skatteministeren har onsdag orienteret Folketingets Skatteudvalg om den generelle problematik, og han vil i det nye år drøfte sagen med forligskredsen om ejendomsvurderinger og boligskat.
Men han har allerede taget fat i sin forvaltning.
- Jeg har bedt Skatteforvaltningen om hurtigst muligt at etablere nogle procedurer og kontroller, som så vidt muligt kan forhindre, at de her fejl kan opstå igen skriver han.
/ritzau/FacebookTwitterKopier linkEmner:Karsten Lauritzen (politiker)|Skatter og afgifter|Vurderingsstyrelsen|Boligøkonomi|Skat




https://www.dr.dk/nyheder/indland/kollega-saa-forsker-blive-ked-af-det-forstaar-godt-ung-blond-pige-kraenker

IndlandKollega så forsker blive ked af det: Forstår godt at 'ung blond pige' krænkerDet var uhøfligt over for internationale kolleger at vælge sangen, mener kollega.
Jeg har sunget sangen masser af gange og synes også, den er smuk.
Men så lægger jeg mærke til en af mine andre kollegaer, som er brun i huden.
Hun føler sig tydeligvis utilpas over denne her sang, siger kollegaen.
(arkivfoto) (Foto: Grafik: Mads Hein.
)Af Maja Lærke Maach19.
dec.
2018 kl.
15.
32Bemærk: artiklen er mere end 30 dage gammelLæs opHistoriker Benjamin Asmussen var til stede på et meget omtalt møde på et institut på CBS, hvor en kollega klagede over, at der blev sunget 'Den danske sang er en ung blond pige' som morgensang.
Han har fuld forståelse for, at den kvindelige forsker følte sig krænket over sangvalget, siger han.
Han så med egne øjne, hvordan kollegaen rakte hånden op og fortalte, at sangen fik hende til at føle sig 'ekskluderet'.
Der var ikke nogen, som talte om regler og forbud mod sangen.
Vi vendte behovet for en lidt større hensynsfuldhed, dannelseHistoriker Benjamin Asmussen- Jeg har sunget sangen masser af gange og synes også, den er smuk.
Men så lægger jeg mærke til en af mine andre kollegaer, som er brun i huden.
Hun føler sig tydeligvis utilpas over denne her sang.
Det får mig til at tænke over, hvad vi egentlig synger.
- Sangen fortæller, at noget er en ung blond pige, men den fortæller samtidig også at noget ikke er sådan.
At den danske sang for eksempel ikke er en ung brun pige, forklarer han til P1 debat.
Læs hele sangteksten1.
Den danske sang er en ung blond pigehun går og nynner i Danmarks hus,hun er et barn af det havblå rigehvor bøge lytter til bølgers brus.
Den danske sang når den dybest klinger,har klang af klokke, af sværd og skjold.
I mod os bruser på brede vingeren saga tone fra hedenold.
2.
Al Sjællands ynde og Jyllands vælde,de tvende klange af blidt og hårdt,skal sangen rumme for ret at meldeom, hvad der inderst er os og vort.
Og tider skifter, og sæder mildnes,men kunst og kamp kræver stadig stål,det alterbål, hvor vor sjæl skal ildnesdet flammer hedest i Bjarkemål.
3.
Så syng da, Danmark, lad hjertet tale,thi hjertesproget er vers og sang,og lære kan vi af nattergalen,af lærken over den grønne vang.
Og blæsten suser sin vilde vise,og stranden drøner sit højtidskvad,fra hedens lyng som fra stadens fliseskal sangen løfte sig ung og glad.
Du kan lytte til hele dagens debat om højskolesangen her.
Mødet på CBS fandt sted for næsten to år siden på Department of Management, Politics and Philosophy, men debatten om sangen er dukket op i medier, efter sagen har været omtalt i weekenden i P1 og i dagens udgave af Kristeligt Dagblad.
- Jeg må indrømme, at jeg studsede lidt, da vi skulle synge en gammel dansk sang og tænkte, det var da egentlig lidt uhøfligt over for vores udenlandske kollegaer, siger Benjamin Asmussen og forklarer, at op mod halvdelen af kollegaerne kommer fra udlandet og ikke forstår dansk.
Læs også:Krænkende eller ej?
Det handler 'den blonde pige' egentlig omHan kalder dagens omtale af sagen for 'en storm i et glas vand, da instituttet på CBS allerede dengang fik styr på sagen med det samme.
Sagen har i dag fået en lang række ministre og folketingspolitikere til at udtrykke deres utilfredshed med, at en viceinstitutleder gav kvinden en undskyldning.
- Vi tog en ret fornuftig snak om det til institutmødet, og så er den ikke meget længere.
Vores centerledere fik det også vendt det med kvinden, og mere er der sådan set ikke i det.
Der var ikke nogen, som talte om regler og forbud mod sangen.
Vi vendte behovet for en lidt større hensynsfuldhed, dannelse mere end regler og love, forklarer Benjamin Asmussen.
I videoen kan du lytte til DR Pigekorets fremførelse af 'Den danske sang er en ung blond pige'.
DR Nyheder har spurgt en række af Folketingets medlemmer, hvad de siger til sagen.
Her følger deres svar:Mette Frederiksen, formand for Socialdemokratiet:•- Vi skal ikke undskylde, at vi bruger vores egen sangskat.
Jeg mener, det er censur af dansk kultur.
Det vil jeg under ingen omstændigheder acceptere i Danmark.
Selvfølgelig skal højskolesangbogen være omdrejningspunktet for de danske uddannelsesinstitutioner i Danmark.
Joachim B.
Olsen, Liberal Alliance:•- De er kraftidioter.
Det er fuldstændig håbløst latterligt.
Jeg håber, de studerende reagerer på det.
Det er latterligt.
Det er jo en del af vores kulturarv.
•- Der er ikke noget at undskylde for, og den pågældende kvindelige forsker er jo fuldstændig hysterisk.
Jeg kan ikke lade være med at tænke på, at hun må have nogle personlige problemer.
Det er helt ude i hampen og utilstedeligt, og der er ikke noget at undskylde for.
Hun må tage sig sammen og holde op med at være sådan en klynker.
Pia Kjærsgaard, Folketingets formand:•- Det er absurd.
Selvfølgelig skal man trække undskyldningen tilbage.
Man er gået langt over stregen.
Denne her krænkelseskultur bliver jo ved og ved.
Det er kørt fuldstændig af sporet.
Må vi snart have lov at være her.
Vi skal lade være med at gå rundt og føle os fornærmede, sure og krænkede.
Mette Bock, kulturminister, Liberal Alliance•- Det er fuldstændig latterligt.
Det viser, hvordan de her diskussioner er kommet ud af proportioner.
Hvis ikke man kan synge en dansk sang på en dansk uddannelsesinstitution, uden at nogen føler sig krænket eller fornærmet, lever vi i et samfund, hvor vi ikke har den robusthed, der skal til for at møde verden med optimisme og gåpåmod, så det er helt ude af proportioner.
FacebookTwitterKopier linkEmner:Joachim B.
Olsen (politiker)|Mette Bock (politiker)|Copenhagen Business School|DR P1|Historie




https://www.dr.dk/nyheder/penge/nyt-lalandia-i-vestjylland-rykker-taettere-pa

PengeNyt Lalandia i Vestjylland rykker tættere påMed regeringens tilladelse til at etablere nye sommerhusområder, kan et nyt Lalandia snart blive en realitet.
Sommerhusejerne i Søndervig på den jyske vestkyst kan meget vel få et Lalandia som nabo i 2021.
19.
dec.
2018 kl.
15.
26Bemærk: artiklen er mere end 30 dage gammelLæs opEt nyt Laland - Lalandia 3 - kan snart blive en realitet.
Det skriver feriecenteret i en pressemeddelelse.
Hjemstedet for det nye Lalandia bliver Søndervig på den jyske vestkyst.
Tilladelsen til at udlægge sommerhusområdet var den væsentligste tilladelse, der skulle falde på plads, før projektet kan udføres.
486 ferieboliger i SøndervigDet gjorde den tirsdag, hvor de sidste dispensationer kom på plads, så en feriepark med 486 ferieboliger i Søndervig kan blive til virkelighed.
- Vi er i dag kommet et meget stort skridt nærmere det Lalandia 3, som vi længe har ønsket os, fortæller administrerende direktør i Lalandia Jan Harrit.
Ferieparken er et af ti kystnære forsøgsprojekter, som regeringen gav grønt lys til i 2015.
Læs også:Ny feriepark i Vestjylland er en realitet: - Vi får et turistmæssigt magnetfeltDisse projekter kan opføres inden for den såkaldte strandbeskyttelseslinje - det vil sige mindre end 300 meter fra strandkanten.
De skal fremme turismen i vandkantsdanmark, men har været under kritik for at være længe undervejs.
Og selv om dispensationen nu er givet, venter Lalandia først at åbne det nye center i 2021, "hvis alt forløber planmæssigt".
I samarbejde med købmandFeriecenteret etableres i samarbejde med købmand Keld Hansen fra Søndervig, der først fik idéen til et nyt feriecenter i byen.
- Vi glæder os meget til at arbejde sammen med Keld Hansen om dette projekt, hvor et Lalandia kan være med til gøre ferien ved Vestkysten mere vejruafhængig.
- Kombinationen af den til tider barske natur - og det kolde Vesterhav – og vores varme og rolige vand, er helt ideel for de mange familier, der hvert år besøger området, siger Jan Harrit.
Feriecenteret Lalandia findes i forvejen i Rødby og i Billund.
/ritzau/FacebookTwitterKopier linkEmner:Jan Harrit (erhvervsleder)|Lalandia|Søndervig|Jylland|Rejse- og turistbranchen




https://www.dr.dk/nyheder/udland/overblik-17-sager-traekker-lige-nu-traade-til-trump

Rusland-undersøgelseSe temaUdlandOVERBLIK 17 sager trækker lige nu tråde til Trump Præsidenten er udsat for et juridisk angreb uden sidestykke, skriver magasin.
Flere af sagerne på listen involverer direkte præsident Trump.
Af Jakob Busk Olsen19.
dec.
2018 kl.
17.
58Bemærk: artiklen er mere end 30 dage gammelLæs opDet er sin sag at bevare overblikket over de mange sager og efterforskninger, som på den ene eller anden måde involverer USA's præsident, Donald Trump.
De fleste af sagerne har deres udspring i den særlige anklager Robert Muellers efterforskning.
Mueller har mandat til at undersøge det mulige samarbejde mellem Donald Trumps valgkampagne og Ruslands regering i forbindelse med præsidentvalget i 2016, samt enhver anden sag, der måtte dukke op under efterforskningen.
Men Mueller er ikke den eneste anklager i USA, som er på udgravning i Trumps verden.
Magasinet Wired har talt sig frem til, at der netop nu verserer mindst 17 forskellige sager i USA's juridiske system.
På den baggrund konkluderer Wired, at "Donald Trump er udsat for et juridisk angreb, som ingen præsident tidligere har oplevet.
"Her er en kortfattet gennemgang af de 17 sager:Robert Muellers egne sagerRobert Mueller overtog Rusland-undersøgelsen, da Donald Trump fyrede FBI-chefen James Comey.
1.
Ruslands angreb mod valgkampenHvad: Ruslands forsøg på at påvirke præsidentvalget i USA, der omfatter hackerangreb, angreb mod valgmaskiner og spredning af falske nyheder.
Hvem: Ruslands militære efterretningstjeneste GRU, det russiske firma Internet Research Agency (IRA).
Status: 12 GRU-agenter og 13 IRA-ansatte er blevet tiltalt.
Det samme gælder tre andre russiske firmaer.
Hvad nu: Store dele af efterforskningen er endnu ukendt.
De ubesvarede spørgsmål handler blandt andet om, hvorvidt Ruslands præsident, Vladimir Putin, var involveret, og om der foregik nogen form for koordinering med Donald Trumps valgkampagne.
2.
WikileaksHvad: Organisationen Wikileaks' offentliggørelse af email, der var stjålet af russiske hackere fra nøglepersoner hos Demokraterne.
Hvem: Efterforskningen kredser om en række Trump-ansatte og deres mulige viden om Wikileaks' afsløringer.
Wikileaks-stifteren Julian Assange kan også være på radaren.
Status: Endnu er ingen sigtet, men prominente Trump-støtter som den tidligere rådgiver Roger Stone har udtalt, at de forventer en sigtelse.
Hvad nu: USA's justitsministerium forbereder i øjeblikket en sag mod Julian Assange.
Robert Mueller skal derfor forsøge at finde ud af, hvor meget de to sager overlapper hinanden, skriver Business Insider.
3.
Mellemøstlig indflydelseHvad: Mellemøstlige landes forbindelse til Donald Trumps valgkampagne og forretningsimperium.
Hvem: Efterforskningen fokuserer særligt på De Forenede Arabiske Emirater, Saudi-Arabien og Israels aktiviteter under Donald Trumps valgkamp.
Især Trumps seniorrådgiver og svigersøn Jared Kushner har været mål for udenlandsk lobbyarbejde.
Status: Endnu er ingen retslige dokumenter offentliggjort.
Flere navngivne personer samarbejder med Robert Mueller i sagen.
Hvad nu: Mediet Daily Beast oplyser, at den særlige anklager gør klar til at fremlægge denne gren af efterforskningen i begyndelsen af 2019.
4.
Paul ManafortHvad: Skattesnyd, hvidvask og påvirkning af vidner begået af Donald Trumps tidligere kampagnechef Paul Manafort.
Hvem: Ud over hovedpersonen selv involverer sagen en stribe af hans samarbejdspartnere, blandt andre Manaforts mangeårige højre hånd, Rick Gates, som også var ansat i Trumps valgkampagne.
Gates har erklæret sig skyldig i at lyve for myndighederne og samarbejder nu med Robert Mueller.
Status: Myriaden af tiltaler mod Paul Manafort blev delt op i to retssager.
Han blev kendt skyldig i de fleste anklagepunkter i den første retssag, men slap for den anden ved at indgå en aftale med Robert Mueller - en aftale, som han senere er blevet beskyldt for at have brudt.
Hvad nu: Manafort får sin straf i den første retssag i februar 2019.
Robert Mueller fortsætter sin efterforskning af flere af den dømtes samarbejdspartnere.
5.
Trump Tower i MoskvaHvad: En skyskraber, som Donald Trump overvejede at opføre i Ruslands hovedstad.
Hvem: Sagen blev problematisk for Trump, da hans tidligere personlige advokat Michael Cohen erkendte sig skyldig i at have løjet for Kongressen om byggeprojektet.
Cohen tilstod, at der stadig blev arbejdet på projektet frem til midten af 2016, mens Donald Trump var præsidentkandidat.
Status: Michael Cohen samarbejder med Robert Mueller i sagen.
Trump afviser, at byggeprojektet var seriøst.
Hvad nu: Robert Mueller vil undersøge, hvordan Donald Trumps forretningsinteresser i Rusland spillede sammen med hans valgkampagne.
Blandt andre præsidentens søn Donald Trump Jr.
risikerer at blive indhentet af deres udtalelser om byggeprojektet.
6.
Kontakter med RuslandHvad: Trump-medarbejderes kontakter med repræsentanter for Rusland under valgkampen og i overgangsperioden efter Trumps valgsejr.
Hvem: Mindst 14 af Trumps folk havde kontakt til Rusland i perioden.
Det gælder blandt andre den senere justitsminister Jeff Sessions og Michael Flynn, der blev national sikkerhedsrådgiver.
Status: Både Michael Flynn og rådgiveren George Papadopoulos har erklæret sig skyldige i forbrydelser, der knytter sig til deres kontakter med Rusland.
Flynn samarbejder med Robert Mueller.
Hvad nu: Der er stadig ubesvarede spørgsmål om et centralt møde i juni 2016, da blandt andre sønnen Donald Trump Jr.
, Paul Manafort og Jared Kushner mødte en russisk advokat, der tilbød "snavs" om Hillary Clinton.
7.
Forhindre rettens gangHvad: Donald Trumps mulige forsøg på at obstruere Rusland-undersøgelsen.
Hvem: Sagen tager afsæt i præsidentens fyring af forbundspolitiet FBI's chef, James Comey, der stod i spidsen for Rusland-undersøgelsen i dens indledende fase.
Status: Ingen retsdokumenter er lagt frem endnu, men dokumenter i andre sager vidner om, at både Michael Cohen og Paul Manafort har leveret brugbar information i sagen.
Hvad nu: Eksperter ser tegn på, at Robert Mueller kan være på vej med en sag mod Trump, der ikke kun handler om fyringen af James Comey.
I givet fald ventes den særlige anklager at overdrage beviserne til Kongressen i stedet for selv at tiltale præsidenten.
Sager ved statsadvokaten for Southern District i New YorkDen komite, der stod for Donald Trumps indsættelse, indsamlede et rekordbeløb.
8.
Ulovlige kampagnebidragHvad: Udbetaling af tys tys-penge til to kvinder, der siger, at de har haft affærer med Donald Trump.
Hvem: Trumps tidligere personlige advokat og problemknuser Michael Cohen har erkendt, at han var med til at betale penge til pornostjernen Stormy Daniels og nøgenmodellen Karen McDougal.
Cohen siger, at Trump dirigerede udbetalingerne, og at formålet var at forhindre kvindernes historier i at skade hans chancer for at blive præsident.
Medieselskabet American Media Inc.
(AMI) var involveret i at undertrykke Karen McDougals historie.
Status: Michael Cohen er idømt tre års fængsel - blandt andet for at have betalt kvinderne i strid med reglerne for kampagnebidrag.
AMI har bekræftet Cohens udlægning af sagen og samarbejder med statsadvokaten.
Hvad nu: Ud over Cohen og AMI samarbejder den tidligere finansdirektør i Trump Organization, Allen Weisselberg, med myndighederne i sagen.
Dermed mangler statsadvokaten kun at stævne en enkelt af de formodede bagmænd i sammensværgelsen: Trump selv.
9.
Bidrag til indsættelseHvad: En efterforskning af de 107 millioner dollar, som Trumps indsættelseskomite indsamlede.
Hvem: Sagen bygger på en mistanke om, at bidrag til præsidentens indsættelse i januar 2017 kom fra suspekte kilder, blandt andet i udlandet.
Efterforskere kigger også på, hvad pengene blev brugt til, skriver Wall Street Journal.
Status: Paul Manaforts tidligere samarbejdspartner Sam Patten samarbejder med myndighederne i efterforskningen, der befinder sig på et tidligt stadie.
Hvad nu: Det er uklart, om efterforskningen vil føre til sigtelser.
10.
Bidrag til Trump SuperPACHvad: Efterforskning af bidrag til organisationen Rebuilding America Now.
Hvem: Rebuilding America Now er en såkaldt SuperPAC, der arbejdede for at få Donald Trump valgt som præsident.
Paul Manafort har spillet en rolle i organisationen.
Sagen hænger sammen med efterforskningen af bidrag til Trumps indsættelseskomite og bygger på samme mistanker.
Status: Befinder sig på et tidligt stadie.
11.
Lobbyarbejde for udlandetHvad: Sager mod lobbyister, der har undladt at lade sig registrere som agenter for udlandet.
Hvem: Paul Manafort indgik en aftale med Robert Mueller for at slippe for en retssag, hvor han var tiltalt for at have arbejdet for Ukraine uden at lade sig registrere hos myndighederne i USA.
Men i samme forbindelse fandt den særlige anklager beviser mod mindst tre andre lobbyister: Tony Podesta, Vin Weber, og Greg Craig.
De menes også at have arbejdet på vegne af Ukraine.
Status: Mueller har overdraget sagerne til statsadvokaten for Southern District i New York.
Paul Manaforts samarbejdspartner Rick Gates samarbejder med efterforskerne.
Hvad nu: Nyhedsbureauet AP oplyste i begyndelsen af december, at efterforskningen efter lang tids stilstand nu er sat op i gear med afhøringer af vidner og mistænkte.
Sag ved statsadvokaten for District of ColumbiaRussiske Maria Butina blev tvunget til at tilstå, siger Ruslands regering.
12.
Maria Butina og NRAHvad: En russisk spions forsøg på at påvirke amerikanske politikere.
Hvem: Den 30-årige russiske kvinde Maria Butina har erkendt, at hun forsøgte at påvirke amerikanske politikere og skade landets interesser, blandt andet gennem sit arbejde i den amerikanske våbenrettighedsorganisation National Rifle Association (NRA).
Status: Maria Butina har indgået en omfattende aftale om at samarbejde med statsadvokaten.
Hvad nu: Efterforskere ventes at gå efter Maria Butinas amerikanske kæreste, som introducerede hende til konservative kredse i USA.
FBI interesserer sig også for, om Rusland har givet penge til NRA for at hjælpe Trump med at vinde præsidentvalget.
Sager ved statsadvokaten for Eastern District i VirginiaTyrkiet anklager Fethullah Gülen, der bor i eksil i USA, for at stå bag et kupforsøg i 2016.
13.
Elena Alekseevna KhusyaynovaHvad: Ruslands forsøg på at påvirke valg i USA.
Hvem: Sagen handler om Elena Alekseevna Khusyaynova, der er formodet finanschef for Internet Research Agency - det føromtalte russiske firma, som også bliver efterforsket af Robert Mueller.
Det er uklart, hvorfor statsadvokaten for Eastern District i Virginia har valgt at føre en særskilt sag mod Khusyaynova.
Status: Elena Alekseevna Khusyaynova er blevet sigtet for forsøg på at påvirke både præsidentvalget i 2016 og midtvejsvalget i 2018.
14.
Tyrkisk indflydelseHvad: Kampagne fra Tyrkiet for at få udleveret imamen Fethullah Gülen.
Hvem: Efterforskere undersøger en hemmelig plan fra Tyrkiet om at give amerikanske politikere et negativt billede af Fethullah Gülen - en fremtrædende imam, som tyrkerne vil have udleveret fra USA.
Ifølge en sigtelse hyrede Tyrkiet gennem stråmænd den senere nationale sikkerhedrådsgiver Michael Flynns konsulentfirma til opgaven.
Flynn påkaldte sig selv myndighedernes opmærksomhed ved at skrive et hårdt indlæg om Gülen, der blev offentliggjort samme dag, som Trump blev indsat.
Status: Michael Flynn samarbejder med myndighederne i sagen.
To af hans tidligere samarbejdspartnere, Bijan Kian og Ekim Alptekin, er blevet sigtet for ikke at have registreret sig som lobbyister.
Alptekin er desuden sigtet for at have løjet for FBI.
Hvad nu: Både Bijan Kian og Ekim Alptekin nægter sig skyldige.
De risikerer lange fængselsstraffe, hvis de ender med at blive dømt.
Andre sagerDonald Trump giver i 2016 på vegne af sin familiefond en check til en organisation, der forsyner krigsveteraner med servicehunde.
15.
Trumps skatteforholdHvad: Donald Trumps brug af skattefiduser.
Hvem: Avisen New York Times afslørede i oktober, at Donald Trump har benyttet skattefiduser til en værdi af over 400 millioner dollar.
Flere lokale myndigheder i New York har nu åbnet efterforskninger af sagen.
Status: Ukendt.
16.
Trump FoundationHvad: Ulovligheder i familiefonden Trump Foundation.
Hvem: Den øverste anklager i staten New York stævnede sidste år Trump og hans børn for at have blandet familiefondens velgørende arbejde sammen med både Trumps forretninger og præsidentkampagnen.
Status: Som led i en aftale med anklagemyndigheden vil familiefonden blive opløst.
Hvad nu: På trods af aftalen fortsætter efterforskningen af familiefonden, som har bedrevet "et chokerende mønster af ulovligheder" ifølge New Yorks justitsminister, Barbara Underwood.
17.
Honorar-bestemmelserHvad: Muligt brud på forfatningen.
Hvem: To statsadvokater har åbnet en sag mod Trump, hvori de beskylder ham for ikke at have kappet forbindelsen til sit forretningsimperium, da han blev præsident.
Dermed kan han have handlet i strid med den amerikanske forfatning, der har flere bestemmelser om, at præsidenten ikke må modtage honorarer og gaver.
Status: Statsadvokaterne har sendt stævninger til blandt andet The Trump Foundation.
FacebookTwitterKopier linkEmner:Rusland|USA|Valg og folkeafstemninger|Kriminalitet|Wall Street Journal




https://www.dr.dk/sporten/haandbold/vm-herrer/landstraener-nikolaj-jacobsen-har-udtaget-sin-endelige-vm-trup

VM herrerLandstræner Nikolaj Jacobsen har udtaget sin endelige VM-trupLandstræneren har barberet sin bruttotrup på 28 spillere ned til de 18, der skal spille VM i Danmark.
Af Kasper Heide Lund19.
dec.
2018 kl.
14.
46 | opdateret 21.
dec.
2018 kl.
17.
41Bemærk: artiklen er mere end 30 dage gammelLæs opDanmarks VM-trupMålvogtereNiklas Landin, THW KielJannick Green, SC MagdeburgStregspillereRené Toft Hansen, VészpremHenrik Toft Hansen, PSG ParisAnders Zachariassen, Flensburg-HandewittSimon Hald, Flensburg-HandewittFløjspillereCasper U.
Mortensen, FC BarcelonaMagnus Landin, THW KielLasse Svan, Flensburg-HandewittHans Lindberg, Füchse BerlinBagspillereMikkel Hansen, PSG ParisNikolaj Markussen, Bjerringbro-SilkeborgHenrik Møllgaard, Aalborg HåndboldMads Mensah, Rhein-Neckar LöwenRasmus Lauge, Flensburg-HandewittMorten Olsen, TSV Hannover-BurgdorfMartin Larsen, Pays d’AixNikolaj Øris, Bjerringbro-SilkeborgRettelse: Siden udgivelsen af denne artikel er Niclas Kirkeløkke blevet skadet.
Han er blevet erstattet på VM-holdet af Martin Larsen.
Det danske herrelandshold i håndbold skal i januar prøve at vinde VM-guld på hjemmebane, når Danmark og Tyskland afholder verdensmesterskabet i fællesskab.
Nu står det klart, hvilke 18 spillere landstræner Nikolaj Jacobsen satser på til den opgave.
Landstræneren har onsdag barberet sin VM-bruttotrup på 28 spillere ned, så den endelige trup nu er klar.
Spillerne skal i januar i VM-aktion i Gruppe C mod Norge, Østrig, Tunesien, Chile og Saudi-Arabien.
VM afholdes fra 10.
til 27.
januar i Danmark og Tyskland.
FacebookTwitterKopier linkEmner:Niclas Kirkeløkke (håndboldspiller)|Nikolaj Jacobsen (håndboldtræner)|Saudi-Arabien|Tyskland|Håndbold




https://www.dr.dk/nyheder/indland/polak-fundet-livlos-i-kolerum-pa-frugtplantage

IndlandPolak fundet livløs i kølerum på frugtplantageEn 28-årig mand er i yderst kritisk tilstand efter en arbejdsulykke i Odsherred.
En 28-årig polak er i yderst kritisk tilstand efter at være faldet og have slået hovedet i et iltfattigt kølerum.
19.
dec.
2018 kl.
14.
30Bemærk: artiklen er mere end 30 dage gammelLæs opEn 28-årig mand fra Polen er i yderst kritisk tilstand.
Han blev tirsdag fundet livløs i et kølerum på den frugtplantage, hvor han arbejder.
Onsdag eftermiddag er mandens tilstand ikke forbedret, og hans forældre fra Polen er kommet til Danmark.
Det oplyser Midt- og Vestsjællands Politi.
Der er tilsyneladende tale om en arbejdsulykke.
Manden var af uvisse årsager kravlet ind i et kølerum, der bliver brugt til opbevaring af frugt.
For at holde frugten frisk så længe som muligt, er der i kølerummet meget iltfattigt.
I rummet er der således kun en iltprocent på én procent.
Kom ind gennem et vindueDen 28-årige kom ind i rummet gennem et vindue.
Formentlig kravlede han ud på nogle frugtkasser, men mistede balancen.
Han faldt ned fra kasserne og slog hovedet kraftigt.
Efterfølgende blev han fundet livløs af en kollega.
Der blev slået alarm fra frugtplantagen, og ambulancefolk ydede førstehjælp til manden på stedet.
Han blev kørt til sygehuset, men hans tilstand er godt et døgn senere fortsat kritisk.
Døren skal have været åben i en timeDen normale procedure for at arbejde i kølerummet er, at døren skal have stået åbent i en time.
Derved kommer der et normalt iltindhold kølerummet.
Arbejdstilsynet blev tilkaldt til stedet for at undersøge omstændighederne omkring ulykken.
Politiet har også skrevet rapport om ulykken, men der er ikke noget mistænkeligt i sagen, lyder det.
Den 28-årige bor i Danmark med sin kæreste.
/ritzau/FacebookTwitterKopier linkEmner:Midt- og Vestsjællands Politi|Sjælland|Ulykker|Polen|Arbejdstilsynet




https://www.dr.dk/nyheder/viden/teknologi/london-tester-intelligent-overvaagning-nu-kan-kameraerne-genkende-dit-ansigt

TeknologiLondon tester intelligent overvågning: Nu kan kameraerne genkende dit ansigt Kameraer har de seneste to dage automatisk scannet gaderne for kriminelle ved hjælp af ansigtsgenkendelse.
Det kan også være på vej i Danmark, siger ekspert.
Ekspert forklarer, at de danske politikere har vide ramme i forhold til at bestemme, om der skal være ansigtsgenkendelses-kameraer i det offentlige rum i Danmark.
Af Pernille Kjeldgaard Kristensen19.
dec.
2018 kl.
14.
30Bemærk: artiklen er mere end 30 dage gammelLæs opForleden kom det frem, at der er blevet brugt kameraer til Taylor Swift-koncerter, som scanner ansigter og gemmer billeder af sangerindens fans.
Historien har skabt røre i USA.
Men Taylor Swifts sikkerhedsfolk er ikke de eneste, som bruger teknologien.
Læs også:Taylor Swift overvågede fans i al hemmelighed: På kant med loven i DanmarkI de seneste to dage har Londons politi, The Metropolitan Police Service, afprøvet overvågningskameraer i Londons gader, som også kan genkende og gemme billeder af ansigter.
Og det er syvende gang, at teknologien afprøves i England.
Overvågning i LondonPolitiet i London bruger i forvejen mange overvågningskameraer.
De har 100 overvågningskameraer, der holder øje med forskellige områder i den store by.
Og det er kun politiets kameraer.
Du kan også blive overvåget ved eksempelvis butikker, private huse og offentlig transport.
Der er så mange overvågningskameraer i London, at man ikke kender det præcise antal.
Men alene i Londons metrosystem er der mere end 15.
000 overvågningskameraer.
Kilder: City of London Police og Caught on CameraKameraerne, som scanner dit ansigt og krydstjekker det med billeder af kriminelle, er blevet testet i områderne Soho, Piccadilly Circus og Leicester Square.
Det skriver BBC.
Overvågningen skal bruges til at finde personer, som politiet eller retssystemet leder efter.
Politikerne bestemmerI sommer kom det frem, at politiet i Danmark muligvis også har brugt teknologien i deres arbejde.
Justitsminister Søren Pape Poulsen afviste, at det var sket.
Men politiet må sådan set gerne bruge teknologien, forklarer Hanne Marie Motzfeldt, der tiltræder en stilling som lektor ved Center for Innovations- og Innovationsret i januar.
I EU har vi GDPR-loven, som er EUs databeskyttelsesforordning, der sætter grænser for private virksomheder, som vil indsamle data om borgerne.
Men reglerne gælder ikke på samme måde for politiet.
- GDPR gælder ikke for de retshåndhævende myndigheder som fx politiet, når de forebygger, efterforsker, afslører eller retsforfølger kriminalitet, siger hun.
Hun forklarer, at det indenfor direktivets rammer er op til vores politikere, om vi i Danmark i fremtiden skal leve med ansigtsgenkendelses-kameraer i det offentlige rum.
Læs også:Smil, du er på!
160.
000 kameraer i VM-hovedstaden gemmer dit ansigt i arkivet- Det er i ret vidt omfang os selv herhjemme i Danmark der bestemmer, hvilken vej det offentlige skal gå i forhold til nye teknologier.
Det er nemlig vores folkevalgte, der indenfor ret vide rammer kan bestemme, om ansigtsgenkendelses-kameraer er noget vi også vil få i Danmark, siger Hanne Marie Mortzfeldt.
FacebookTwitterKopier linkEmner:Søren Pape Poulsen (politiker)|Taylor Swift (musiker)|London|EU|Kriminalitet




https://www.dr.dk/nyheder/udland/italien-far-budget-godkendt-efter-skaenderi-med-eu

UdlandItalien får budget godkendt efter skænderi med EUDet er glædeligt, at aftale er landet med Italien, mener EU-kommissær, men den er ikke ideel, påpeger han.
Aftalen viser ifølge EU's finanskommissær Pierre Moscovici, at EU ikke er Italiens fjende.
19.
dec.
2018 kl.
14.
19Bemærk: artiklen er mere end 30 dage gammelLæs opItalien har fået grønt lys til landets budget efter måneders strid mellem regeringen i Rom og EU-Kommissionen.
Der indledes dermed ikke en underskudsprocedure mod Italien, hvilket kunne have ført til meget tunge sanktioner mod det store EU-land, der er blevet tvunget til at stramme bæltet ind.
Alle problemer er dog ikke fejet af vejen, understreger næstformand i EU-Kommissionen Valdis Dombrovskis.
Undgår underskudsprocedureHan peger på, at effekten af de ifølge EU meget problematiske elementer i budgettet som borgerløn og højere pensioner vil ramme senere.
- Aftalen er ikke ideel.
Men vi undgår at iværksætte en underskudsprocedure, hvis dette gennemføres, siger Dombrovskis på et pressemøde i Bruxelles.
En underskudsprocedure er dermed afværget i første omgang.
Men den kan blive aktuel senere, forklarer kommissionen.
Læs også:Italien fastholder budget trods trusler om EU-sanktionerDa Italien for to måneder siden fremlagde et budgetudspil, blev det afvist af EU-Kommissionen.
Det var første gang til dato, at et medlemsland fik afvist budgettet.
Italien blev bedt om at sende et nyt.
Den første revision var ifølge kommissionen helt utilstrækkelig.
Substantielle ændringerSiden kom italienerne med mere substantielle ændringer af det meget ekspansive budget, og det førte til kommissionens godkendelse.
Problemet med de første udspil var, at regeringen lagde op til et markant højere budgetunderskud på 2,4 procent, end den tidligere regering havde gjort.
Desuden var kommissionen og regeringen i Rom ret uenige om skøn over væksten i den italienske økonomi.
Italien har den næsthøjeste gæld i EU på over 130 procent af bruttonationalproduktet (bnp).
Kun Grækenland overgår Italiens gæld, og Italiens økonomi er større end den græske.
Derfor vil en krise i Italien være langt mere alvorlig end den græske.
EU-Kommissionen er - ifølge finanskommissær Pierre Moscovici - i Italien blevet beskyldt for at være en streng overdommer, der på urimelig vis blander sig i italiensk politik.
- Dette viser, at EU ikke er fjende, siger Moscovici.
/ritzau/FacebookTwitterKopier linkEmner:Europa-Kommissionen|Italien|EU|EU-forhold|Økonomi




https://www.dr.dk/nyheder/politik/kommission-skal-kulegrave-15-aars-skandaler-i-skat-ni-ministre-skal-afhoeres

PolitikKommission skal kulegrave 15 års skandaler i Skat: Ni ministre skal afhøresSkattekommissionen har i alt planlagt 106 afhøringer til næste år.
Skatteminister Karsten Lauritzen (V) skal afhøres 3.
december næste år.
Af Emil Søndergård Ingvorsen19.
dec.
2018 kl.
13.
53Bemærk: artiklen er mere end 30 dage gammelLæs opDet bliver et omfattende afhøringsarbejde, når Skattekommissionen til næste år går ind i en ny fase i sin kulegravning af de seneste 15 års problemer i Skat.
Kommissionen har netop offentliggjort afhøringslisten og her fremgår det, at flere end 100 personer skal afhøres i retten mellem marts og december til næste år.
I løbet af de ni måneder skal der afhøres tidligere og nuværende medarbejdere hos Skatteministeriet og hos Skat.
I slutningen af november og i begyndelsen af december, er det så otte tidligere ministre og nuværende skatteminister Karsten Lauritzens (V) tur til at forklare sig over for kommissionen.
Hermed kommer afhøringerne af ministrene først til at finde sted efter folketingsvalget.
Læs også:Kommissionsformand kritiserer skatteministerenUd over Lauritzen skal Kristian Jensen (V), Troels Lund Poulsen (V), Peter Christensen (V), Thor Möger Pedersen (SF), Holger K.
Nielsen (SF), Jonas Dahl (SF), Morten Østergaard (RV), Benny Engelbrecht (S) alle i vidneskranken.
Skattekommissionen blev nedsat i juli sidste år og skal blandt andet undersøge, hvad der gik galt, da man indkøbte det skandaleramte og nu skrottede inddrivelsessystem EFI.
Desuden lyder opdraget, at de også skal se på sammenlægningen af den statslige og kommunale inddrivning af Skat.
I april i år blev kommissionens arbejde udvidet, da man besluttede, at de også skulle se på, om der er nogle, som kan gøres ansvarlige for, at den danske statskasse blev lænset for 12,7 milliarder kroner via refusion af udbytteskat.
Her skal de både undersøge Skats, Skatteministeriets og de siddende ministres eventuelle rolle i sagen.
Lauritzen fik kritik af formandI den nye orientering fra kommissionen fremgår det også, at man stadig er i gang med at indhente dokumenter fra relevante ministerier og myndigheder.
Netop indhentningen af de dokumenter førte for få måneder siden til kritik af skatteminister Karsten Lauritzen.
I oktober konkluderede kommissionsformand Michael Elhauge i en redegørelse, at ministeriet havde forsinket kommissionens arbejde, og at forløbet "ikke har været tilfredsstillende".
Samtidigt skrev formanden, at man havde iværksat en rykkerprocedure for at få Skatteministeriet til at udlevere relevante dokumenter.
Siden hen har Skatteministeriet sendt 576 ringbind med materiale til kommissionen.
FacebookTwitterKopier linkEmner:Benny Engelbrecht (politiker)|Holger K.
Nielsen (politiker)|Socialdemokraterne|Socialistisk Folkeparti|Skattepolitik




https://www.dr.dk/nyheder/regionale/nordjylland/hoejskoleforstander-vi-skal-tale-ordentligt-og-lade-vaere-med-slaa

NordjyllandHøjskoleforstander: Vi skal tale ordentligt og lade være med at slå hinanden oven i hovedetPia Schnoor, forstander på Vrå Højskole, mener ikke, der er grund til at være på nakken af den danske sangskat.
Pia Schnoor ser ikke noget problem i højskolesangbogens tekster.
Tværtimod.
Af Klaus Videbæk19.
dec.
2018 kl.
14.
14Bemærk: artiklen er mere end 30 dage gammelLæs op”Den danske sang er en ung blond pige, hun går og nynner i Danmarks hus…”De linjer har i dag fået både politikere og brugere på sociale medier op ad stolene, fordi en kvindelig forsker på ét af Copenhagen Business Schools institutter har fået en undskyldning af en lokal viceleder, efter at sangen blev sunget ved et internt møde.
Underviseren følte sig krænket og ikke-inkluderet over sangvalget, da hun har en anden etnisk baggrund end dansk.
Men spørger man Pia Schnoor, forstander på Vrå Højskole i Nordjylland, der har flere udenlandske elever, så er løsningen hverken en undskyldning eller løfter om ikke at synge sangen igen.
Find ud af, hvad der krænkerTil gengæld kan det være nødvendigt med en forklaring og en snak om, hvad sangen betyder, hvis en elev undrer sig over teksten og meningen.
- Så vil jeg sige: ’Skal vi ikke prøve at kigge på, hvor den stammer fra, og hvad den handler om?
’ Så prøver vi sammen at snakke om, hvad det egentlig er, der krænker, og sætte det ind i en sammenhæng, siger Pia Schnoor.
Anledningen til digtet var et korstævne i 1924, der ifølge Det Kongelige Bibliotek samlede 25 kor fra hele landet.
Alt fra det Kongelige Operakor til sangforeningen Bamsen fra Frederikshavn.
Her fremførte ophavsmanden Kai Hoffman digtet ad to omgange, inden det senere blev tilsat musik af Carl Nielsen.
Læs også:Krænkende eller ej?
Det handler 'den blonde pige' egentlig omVi skal hvile i os selv og vores kulturNår den blonde pige i dag kan give anledning til undskyldninger og ståhej, skyldes det, at vi ikke stoler nok på vores egen kultur og historie, mener Pia Schnoor.
Det får os til at stille spørgsmålstegn ved enkeltdele uden tanke på de værdier, der ellers bærer vores kultur og vores samfund.
- Jeg kan slet ikke forstå, at man er så bange for, at et enkelt ord skal ødelægge noget.
Vi hviler ikke i os selv og tror ikke på, at de værdier, vi har, er gode nok, siger hun.
I stedet for at skrinlægge sange eller ord, bør vi i stedet blive bedre til at tale sammen.
Både i virkeligheden og på de sociale medier.
Så får vi et helt andet udgangspunkt til at tage fat om vores sangskat, mener hun.
- Vi er ved at komme ud i noget, hvor tingene bliver for hysteriske.
Det er ikke, fordi jeg ikke vil tage hensyn.
Men vi skal begynde at få noget respekt for hinanden og tale ordentlig i stedet for at slå hinanden i hovedet hele tiden, siger hun.
Episoden på CBS går næsten to år tilbage, men den er blusset op igen i forbindelse med en historie i P1 Morgen i weekenden og i dagens udgave af Kristeligt Dagblad.
FacebookTwitterKopier linkEmner:Copenhagen Business School|Det Kongelige Bibliotek|Uddannelse|Folkehøjskoler|Jylland




https://www.dr.dk/nyheder/indland/formand-hoejskolesangbogen-jeg-foeler-mig-ogsaa-kraenket

IndlandFormand for højskolesangbogen: JEG føler mig også krænket!
Den unge blonde pige vil også være at finde i højskolesangbogen om 10 år, fastslår formand.
Nogle sange bliver redigeret ud af højskolesangbogen, mens andre bliver.
Og sangen om den unge, blonde, danske pige bliver, lyder det fra formanden for højskolesangbogsudvalget.
Illustration: Mads Rafte HeinAf Christine Hyldal19.
dec.
2018 kl.
14.
14Bemærk: artiklen er mere end 30 dage gammelLæs op- Den her debat er tåbelig!
Jeg er både krænket og fornærmet.
Sådan lyder reaktionen fra Jørgen Carlsen, der er formand for højskolesangbogsudvalget.
For en af sangene i højskolesangbogen, "Den danske sang er en ung blond pige", er, knap 100 år efter sin udgivelse, pludselig kommet i skudlinjen.
Det er nemlig faldet en kvindelig underviser med anden etnisk baggrund end dansk for brystet, at undervisere på CBS i København sang sangen ved et internt møde.
Underviseren følte sig krænket og ikke-inkluderet over sangvalget, og derfor klagede underviseren på mødet.
Episoden har ført til, at sangen, der er en del af den danske sangskat og er en af de mest kendte tekster i Højskolesangbogen, måske ikke længere skal synges i lignende sammenhænge, siger en viceinstitutleder på CBS, Mads Mordhorst.
Han gav efterfølgende den kvindelige underviser en undskyldning.
Læs hele sangteksten1.
Den danske sang er en ung blond pige hun går og nynner i Danmarks hus, hun er et barn af det havblå rige hvor bøge lytter til bølgers brus.
Den danske sang når den dybest klinger, har klang af klokke, af sværd og skjold.
I mod os bruser på brede vinger en saga tone fra hedenold.
2.
Al Sjællands ynde og Jyllands vælde, de tvende klange af blidt og hårdt, skal sangen rumme for ret at melde om, hvad der inderst er os og vort.
Og tider skifter, og sæder mildnes, men kunst og kamp kræver stadig stål, det alterbål, hvor vor sjæl skal ildnes det flammer hedest i Bjarkemål.
3.
Så syng da, Danmark, lad hjertet tale, thi hjertesproget er vers og sang, og lære kan vi af nattergalen, af lærken over den grønne vang.
Og blæsten suser sin vilde vise, og stranden drøner sit højtidskvad, fra hedens lyng som fra stadens flise skal sangen løfte sig ung og glad.
En tur i krænkelseskarusselenMen hos Højskolesangbogsudvalget, der arbejder med at redigere højskolesangbogen, er der ingen forståelse for hverken den kvindelige undervisers reaktion eller undskyldningen.
Hvis vi bøjede os for et sådan pres, ville det udløse en folkestormJørgen Carlsen- Nu stiger jeg selv på krænkelseskarrusellen.
Jeg er krænket over, at der i den grad er nogle, der kan tage den sang fortrydeligt op.
Og jeg føler mig også krænket over undskyldningen.
Tænk at viceinstitutlederen er så fej, at han ikke tør argumentere rationelt for, at sangen er et stykke historie.
Det er dybt beklageligt, siger Jørgen Carlsen, der selv er tidligere højskoleforstander og medlem af Etisk Råd.
Alligevel er han ikke helt overrasket.
- Jeg havde set den komme.
Sangen indeholder jo en karakteristik af den danske sang.
Hun er en ung pige – hvorfor er hun ikke ældre?
Hun er blond – hvad med alle dem, der ikke er blonde?
Hun er en pige.
Hvorfor er hun ikke en dreng?
, spørger han retorisk.
- Hvis man er meget, meget sensitiv, er der mange grunde til at føle sig krænket.
Mig bekendt er der ingen, der har følt sig trådt over tæerne på grund af den sang, som har eksisteret i næsten 100 år.
Det dukker op til overfladen nu som et problem, man kan fokusere på.
Den blonde piger bliverI 2020 udkommer en ny og redigeret udgave af højskolesangbogen.
Det bliver den 19.
af slagsen, den nuværende version udkom i 2006.
Mig bekendt er der ingen, der har følt sig trådt over tæerne på grund af den sang, som har eksisteret i næsten 100 år.
Jørgen Carlsen31.
december er der deadline for at indsende sange, og udvalget har modtaget cirka 1.
000.
Ifølge Jørgen Carlsen bliver der gjort opsøgende arbejde i nydanske miljøer for at sikre, at man inddrager nogle af dem, der har koblet sig på danske kulturarv senere end dem, der altid har været i den.
Kravet til, at en sang kan optages i højskolesangbogen, er, at den skal egne sig til fællessang.
Og der bliver løbende skiftet ud i sangene.
For eksempel er ”Du danske mand af al din magt” fra 1906 blevet kasseret.
Den har tidligere indgået i flere sangbøger, men dens entydige fokus på mænd har gjort, at den er blevet ufrivilligt komisk, mener Jørgen Carlsen.
- Nogle sange er blevet fjernet, men det har intet med krænkelseskultur at gøre, siger han.
Og "Den danske sang er en ung blond pige" bliver, hvor hun er, lyder det.
- Hun viger ikke pladsen!
Hvis vi bøjede os for et sådan pres, ville det udløse en folkestorm.
Hun er en hyldest til den danske sang, som den unge blonde pige symboliserer.
FacebookTwitterKopier linkEmner:Copenhagen Business School|Uddannelse|Det Etiske Råd




https://www.dr.dk/sporten/fodbold/kvindelandsholdet/profiler-mangler-i-landsholdstrup-forud-testkamp-mod-finland

KvindelandsholdetTo profiler mangler i landsholdstrup forud for testkamp mod FinlandNadia Nadim og Theresa Nielsen er ikke med i den trup, som landstræner for kvindelandsholdet, Lars Søndergaard, har udtaget.
Der er flere nye ansigter i den danske trup, der skal forsøge at spille sig på holdkortet til den kommende EM-kvalifikation (ARKIV) Af Kasper Heide Lund19.
dec.
2018 kl.
13.
51 | opdateret 19.
dec.
2018 kl.
13.
52Bemærk: artiklen er mere end 30 dage gammelLæs opEfteråret 2018 endte med et skuffende exit af VM-playoff, da de danske fodboldkvinder tabte samlet over to kampe til Holland.
Danmarks trupMålmænd:Katrine AbelLine JohansenForsvar:Simone BoyeStine BallisagerRikke SeveckeJanni ArnthMidtbane:Katrine VejeJannie ThomsenSofie JungeSanne TroelsgaardKaren HolmgaardNanna ChristiansenNikoline SørensenMille GejlRikke Marie MadsenAngreb:Sofie SvavaFrederikke ThøgersenEmma SnerlePernille HarderSigne BruunNår fodboldåret 2019 bliver sparket i gang kommer fokus til at ligge på at kvalificerer sig til EM 2021.
Det starter ud med en træningskamp mod Finland på Cypern sidst i januar.
Læs også:VIDEO VM-drømmen falmer: Kvindelandsholdet taber til HollandEt anderledes holdHer vil holdet skilles sig markant ud i forhold til nederlaget til Holland i Viborg.
Turen til Cypern bliver nemlig uden to store profiler, da landstræner Lars Søndergaard har givet Nadia Nadim og Theresa Nielsen fri.
Læs også:Nadia Nadim færdig i Manchester City efter kun et årFørstnævnte har onsdag fået sin kontrakt ophævet i sin nu tidligere klub Manchester City.
- Jeg har set bort fra Nadia Nadim denne gang, fordi hun lige skal have ro til at finde sig selv i en kommende klub.
Jeg tror, det er vigtigt for hende lige at få fodfæste.
Hun har ikke spillet et minuts turneringsbold siden vi spillede mod Holland, siger han til DR Sporten.
Læs også:Nils Nielsen: Jeg svigtede alle omkring migI stedet har landstræneren udtaget hele fem spillere fra U19-kvindelandsholdet.
- Jeg har taget nogle lidt yngre spillere med, som får en chance for at vise sig frem og for at få lidt rutine.
Det er generelt det, foråret generelt skal bruges til.
Vi skal finde frem til det bedste hold og en rigtig god måde at spille på, siger Lars Søndergaard.
FacebookTwitterKopier linkEmner:Nadia Nadim (fodboldspiller)|Holland|Fodbold|Cypern|Manchester City FC




https://www.dr.dk/nyheder/penge/navneforbud-ophaevet-kaempe-retsopgoer-om-moms-og-skattekriminalitet-kan-foregaa-i

Skatte- og momssvindelsagSe temaPengeNavneforbud ophævet: Kæmpe retsopgør om moms- og skattekriminalitet kan foregå i åbenhedByretten har ophævet navneforbuddet for 17 tiltalte og tre selskaber.
Forsvaret kærer afgørelse.
Den store retssal i Retten i Glostrup, lokale F4, er indrettet til at danne ramme om Greed-sagen, som først ventes afsluttet i 2020.
Af Mathias Sommer19.
dec.
2018 kl.
14.
03Bemærk: artiklen er mere end 30 dage gammelLæs opDer er stuvende fuldt i retslokale F4 i Retten i Glostrup, hvor den store Operation Greed-sag onsdag for første gang behandles.
Her skal to juridiske dommere og to domsmænd tage stilling til omfattende svindel med skat og moms for 290 millioner kroner og hæleri og hvidvask af omkring en halv milliard kroner.
Omkring 100 personer er mødt frem i retssalen, hvor hver en stol er indtaget.
De 17 personer på anklagebænken er alle flankeret af forsvarsadvokater.
Herudover tæller retslokalet et sammenrend af politi, retsbetjente, familiemedlemmer, tilhørere, journalister og tolke.
Sidstnævnte har hver især fået et bur, hvorfra retsmødet oversættes til litauisk, urdu og arabisk.
- Alle danskere er forurettedeInden straffesagen kunne komme i gang, skulle retten blandt andet tage stilling, om navneforbuddet for sagens 17 tiltalte skulle ophæves.
Det gav en længerevarende juridisk slagudveksling mellem forsvarsadvokater og presse.
DR og TV2 havde indsendt begæringer om at ophæve navneforbuddet.
- Vi har ikke et ønske om at nævne de tiltaltes navne, før de er dømt, men da et navneforbud også er et identifikationsforbud, forhindrer det os i at vise ejendomme og selskaber, som sagen handler om, lød det fra Klaus Jensen, der er journalist på DR.
TV 2's journalist Astrid Søndberg lagde vægt på, at unddragelse af statskassen for et angiveligt så stort beløb i høj grad gør sagen interessant for den brede befolkning:- Der er tale om meget store midler, som er offentlige midler.
Og dermed er alle danskere i sidste ende den forurettede i denne sag, sagde hun.
Sagen påvirker tiltaltes børnJakob Arrevad, der repræsenterer en af de hovedtiltalte, NA, i sagen, understregede, at en ophævelse af navneforbuddet kunne have store konsekvenser for de tiltalte:- De har tilsammen 24 børn i alderen 4-22 år.
Disse børn har været psykisk og fysisk påvirket af situationen.
Flere af disse børn har oplevet fysisk og psykisk vold i forskellig grad, hvor nogle af disse hændelser er blevet politianmeldt, lød det fra Jakob Arrevad, da han læste op fra et brev fra de tiltaltes familier.
Han tilføjede:- Min klient har ingen position i samfundet.
Han er ansat som en slags vicevært, hvor han passer nogle ejendomme, som hans bror har købt på tvangsauktion.
Disse mindst 23 ejendomme spiller en central rolle i sagen.
De er ejet af NA's bror, SA, som også er varetægtsfængslet og blandt de hovedtiltalte.
Ejendomme for mindst 60 millioner kroner er beslaglagt af politiet.
DR Nyheder har skrevet flere historier om Arrevads klient, NA, som i januar 2016 fik slettet gæld for 114,5 millioner kroner ved Sø- og Handelsretten.
En gældssanering, som kammeradvokaten efter DR Nyheders afsløringer nu på vegne af Nykredit forsøger at få ophævet:- Det er rigtigt, at Kammeradvokaten nu har fundet på, at gældssanering skal ophæves.
Men hele spørgsmålet er jo blevet behandlet, sagde Arrevad.
Efter en votering på et kvarter ophævede retten navneforbuddet for samtlige tiltalte.
Det drejer sig om 17 tiltalte personer og tre tiltalte selskaber.
- Ved afvejning af hensynet til tiltalte og sagens karakter for samfundet sammenholdt med, at hovedforhandlingen nu er påbegyndt, mener jeg ikke, der er grundlag for at nedlægge navneforbud i sagen, lød det fra retsformand Mette Undall-Behrend.
Forsvaret kærede på stedet afgørelsen til landsretten.
Krævede retsformand afsatRetsmødets indledende timer blev brugt på en begæring fra tre af de hovedtiltalte, som kræver den ene af sagens dommere, Mette Undall-Behrend, afsat.
Mette Undall-Behrend har et flere gange det seneste år forlænget de tiltaltes varetægtsfængslinger, fordi hun har vurderet, at politiet havde 'begrundet mistanke' for omfattende økonomisk kriminalitet.
- Denne sag startede i retten den 11.
oktober 2017.
Der var dengang et grundlovsforhør, og der har siden været cirka 20 fristforlængelsesretsmøder, og der har været afsat 50-70 andre kendelser i denne sag, lød det fra forsvarsadvokat Niels Urik Heine i hans indlæg.
Heine repræsenterer SA.
- Der er ingen kendelser i det her forløb på 14-15 måneder.
Selv spørgsmål af helt ubetydelig karakter, har ikke givet de tiltalte medhold i noget som helst spørgsmål, sagde han.
Niels Ulrik Heine nævnte også, at de tiltalte har mistet troen til en retfærdig rettergang.
De to dommere og to domsmænd afviste dog, at Mette Undall-Behrend skulle være inhabil i sagen, hvorefter forsvaret kærede afgørelsen til landsretten.
Forsvaret krævede samtidig hele sagen udsat, men det blev også afvist af retten.
FacebookTwitterKopier linkEmner:Sø- og Handelsretten|Kriminalitet|Retsvæsen|Kammeradvokaturen|Glostrup




https://www.dr.dk/nyheder/kultur/kraenkende-eller-ej-det-handler-den-blonde-pige-egentlig-om

KulturKrænkende eller ej?
Det handler 'den blonde pige' egentlig om Sangen, som har skabt debat på CBS, er skrevet for at fastslå, hvad Danmark var i tiden efter genforeningen med Sønderjylland, siger redaktør.
'Den danske sang er en ung blond pige' er skrevet lige efter genforeningen med Sønderjylland.
(© Scanpix)Af Silas Bay Nielsen og Christine Hyldal19.
dec.
2018 kl.
12.
59Bemærk: artiklen er mere end 30 dage gammelLæs opDen har ført til en underviser på Handelshøjskolen i København (CBS) ikke følte sig inkluderet, men formålet med den var faktisk det stik modsatte.
Det siger Jens Cornelius, der er musikjournalist på P2 og redaktør på bogserien Danske komponister om 'Den danske sang er en ung blond pige'.
Læs også:'Den danske sang er en ung blond pige' åbnede krænkelsessag på CBSIfølge ham var sangens tekst netop et forsøg på at samle en ny dansk nation og et nyt nationalt fællesskab, efter Sønderjylland i 1920 blev genforenet med Danmark.
- Sangen er skrevet i en tid med stærke nationale holdninger i en national tid.
Sønderjylland var lige blevet genforenet med Danmark, og man var begyndt at forme et nyt Danmark, hvor man både så tilbage på landets stolte fortid, den danske natur og værdier, men også fremad, siger Jens Cornelius om teksten til 'Den danske sang er en ung blond pige', der blev skrevet i 1924.
En inkluderende sangSangteksten blev oprindelig udformet som et en prolog - eller et lejlighedsdigt, der skulle bruges til et korstævne.
Her var formålet at få deltagerne til at hylde den danske sang, det danske sprog og dansk poesi.
Lyt til DR Pigekoret synge 'Den danske sang er en ung blond pige' i videoen her.
Men det centrale er, at teksten er skrevet lige efter, at et land skulle formes efter mange års splittelse.
Ifølge Jens Cornelius, at der derfor flere dele af teksten, der viser, at den havde til formål at være så inkluderende som muligt på daværende tidspunkt.
For selvom den unge blonde pige står i første linje og endda også er sangens titel, så bliver mange af befolkningens grupper nævnt i resten af teksten, mener han.
Læs hele sangteksten1.
Den danske sang er en ung blond pige hun går og nynner i Danmarks hus, hun er et barn af det havblå rige hvor bøge lytter til bølgers brus.
Den danske sang når den dybest klinger, har klang af klokke, af sværd og skjold.
I mod os bruser på brede vinger en saga tone fra hedenold.
2.
Al Sjællands ynde og Jyllands vælde, de tvende klange af blidt og hårdt, skal sangen rumme for ret at melde om, hvad der inderst er os og vort.
Og tider skifter, og sæder mildnes, men kunst og kamp kræver stadig stål, det alterbål, hvor vor sjæl skal ildnes det flammer hedest i Bjarkemål.
3.
Så syng da, Danmark, lad hjertet tale, thi hjertesproget er vers og sang, og lære kan vi af nattergalen, af lærken over den grønne vang.
Og blæsten suser sin vilde vise, og stranden drøner sit højtidskvad, fra hedens lyng som fra stadens flise skal sangen løfte sig ung og glad.
- For mig er det en inkluderende tekst, der både henvender sig til unge og gamle, mænd og kvinder, og byboere og folk fra landet.
- I første vers beskrives den danske sang også som noget med en klang af sværd og skjold, og i tredje vers står der blandt andet, at sangen skal løfte sig ung og glad ’fra hedens lyng som fra stadens flise’.
Så på den måde er den inkluderende, hvis man ser det ud fra samfundet i 1924.
Jørgen Carlsen, der er formand for Højskolesangbogsudvalget, er netop i disse dage ved at færdiggøre indsamlingen af nye forslag til sange til den kommende højskolesangbog.
Han peger også på, at sangen har til formål at skabe glæde.
- Den er et forsøg på at påpege sangens betydning som noget, der løfter sindet.
Det bør enhver sang bruges til.
At alle så ikke føler det, det er så at sige uheldigt, men det betyder ikke, at der ikke er mange andre, der kan identificere sig med den.
Undersøgelser viser, at det er en af de mest sungne sange i højskolesangbogen, siger han.
- Den unge blonde pige er et symbol på sang.
Om det kunne være udtrykt på en anden måde i dag, det skal jeg ikke kunne sige.
Blond pige en klichéJens Cornelius er ikke bekendt med lignende sager i forbindelse med 'Den danske sang er en ung blond pige'.
Han mener, at det ville være ærgerligt, hvis sangen ikke længere kan synges.
- Den har så mange kvaliteter.
Melodien, som Carl Nielsen lavede i 1926, og teksten hænger fuldstændig sammen.
Den har en logisk opbygning, den er iørefaldende og meget tilfredsstillende at synge i flok, fordi melodien bevæger sig i spring og virkelig appellerer til sangglæden.
Og det er dét, der er meningen med teksten, siger Jens Cornelius.
Den danske sang er en ung blond pigeTekst: Kai Hoffmann, 1924Melodi: Carl Nielsen, 1926Svære ord:hedenold = gamle dage, oldtidentvende = toBjarkemål = heltedigt fra omkring år 1000Dog siger han, at der har været mange andre sange fra højskolesangbogen, der er blevet fjernet, fordi de var forældede, var krigeriske eller kunne misforstås.
- Men det synes jeg ikke, denne sang er.
Min familie er alle mørkhårede, men derfor kan sangen godt være god alligevel.
Det med den blonde pige er jo en kliché på, hvordan danskerne ser ud, og i 1924 var det naturligvis et mere snævert syn på det, end der er i dag.
Hvis der havde stået, at alle danskere er blonde, så synes jeg, der ville være et problem.
Jørgen Carlsen påpeger også, at teksten er skrevet i en helt anden tid.
- Kvinden var symbol på det ophøjede og attråværdige, og mange mener, at hun stadig er det.
Dengang var det bare meget tydeligt, at kvindesynet – ofte set med et mandligt blik - var idylliserende.
Sådan var det dengang, sådan var kulturen i det hele taget.
Hvis man udraderer det element, så har man også lavet en bagudrettet historiehygiejne.
FacebookTwitterKopier linkEmner:Copenhagen Business School|Jylland|DR PigeKoret|Videregående uddannelser




https://www.dr.dk/nyheder/penge/estiske-myndigheder-forventer-flere-anholdelser-i-hvidvasksag

Hvidvask i Danske BankSe temaPengeEstiske myndigheder forventer flere anholdelser i hvidvasksagPolitiet i Estland har anholdt ti og beslaglagt værdier for 7,5 millioner kroner i Danske Banks hvidvasksag.
Alle de ti anholdte i sagen er estiske statsborgere, oplyser det estiske kriminalpoliti.
Af Oliver Batchelor19.
dec.
2018 kl.
13.
23Bemærk: artiklen er mere end 30 dage gammelLæs opPolitiet i Estland har anholdt ti tidligere kunderådgivere i Danske Banks filial i landet - og flere anholdelser kan være på vej.
Det bekræfter den estiske anklagemyndighed ifølge Reuters på et pressemøde om efterforskningen af Danske Banks hvidvasksag.
De ti personer, hvoraf seks blev anholdt tirsdag og fire onsdag morgen, er alle mistænkt for medvirken til hvidvask i filialen i Tallinn.
De anholdte er allesammen kunderådgivere med ansvar for internationale og private bankkunder.
- De mistænkte er bankens første forsvarslinje, som består af kunderådgivere, hvis opgave har været at forhindre tilfælde af hvidvask, siger statsanklager Lavly Perling.
Den estiske anklagemyndighed oplyser desuden, at der i forbindelse med efterforskningen, som blev påbegyndt i november sidste år, er blevet beslaglagt værdier for omkring en million euro - svarende til 7,5 millioner kroner.
Læs også:Estisk politi har anholdt 10 tidligere Danske Bank-ansatteMilliarder fra Georgien og AserbajdsjanEn af de anholdte personer skal udover medvirken til hvidvask være mistænkt for at tage imod bestikkelse og for at hjælpe med at tage imod bestikkelse.
Den estiske statsanklager oplyser, at man her har konstateret, at beløb for 300 millioner euro, svarende til omkring 2,2 milliarder kroner, er strømmet fra Georgien og Aserbajdsjan gennem Danske Banks filial i Tallinn.
Ifølge chefen for det estiske kriminalpoliti har danske myndigheder indtil videre identificeret suspekte transaktioner for 25 milliarder euro, svarende til 186 milliarder kroner.
Myndighederne i det baltiske land er ifølge statsanklageren i kontakt med kolleger i USA, der efterforsker sagen.
Danske Bank oplyser til DR Nyheder, at banken ikke ønsker at kommentere de konkrete oplysninger fra den estiske efterforskning.
- Det er op til politiet at efterforske sagen.
Vi har kun én interesse, og det er at komme til bunds i sagen, og vi samarbejder derfor fortsat med alle relevante myndigheder og står selvfølgelig til rådighed for efterforskningen, udtalte pressechef Kenni Leth tidligere i dag.
Danske Bank sigtet i DanmarkDanske Bank har i sin egen advokatundersøgelse af hvidvasksagen konkluderet, at et beløb for sammenlagt 1.
500 milliarder kroner på mistænkelig vis strømmede igennem filialen fra 2007 til 2015.
Da bankens undersøgelse blev offentliggjort i september, var banken dog ikke færdig med at gennemgå alle de mistænkelige transaktioner.
Banken havde også kun havde undersøgt 6.
200 ud af 15.
000 mistænkelige udenlandske kunder i filialen.
Herhjemme har Bagmandspolitiet sigtet banken med henblik på at rejse en straffesag mod banken som juridisk person.
Den efterforskning ventes afsluttet ved udgangen af 2019 eller begyndelsen af 2020.
Sagen kan - udover strafferetlige sanktioner mod de ansvarlige - ende med en eller flere milliardbøder til Danske Bank.
USA er kendt for at slå hårdt ned på finansielle virksomheder, der har vendt det blinde øje til økonomisk kriminalitet med amerikanske dollars.
Danske Bank har tidligere bekræftet, at det amerikanske justitsministerium har bedt banken om at udlevere oplysninger i forbindelse med hvidvasksagen.
FacebookTwitterKopier linkEmner:Danske Bank|Økonomisk kriminalitet|Pengeinstitutter|Anklagemyndigheden|Estland




https://www.dr.dk/nyheder/indland/cbs-efter-kritik-undskylde-sang-sangen-er-ikke-forbudt

IndlandCBS efter kritik for at undskylde sang: Sangen er ikke forbudtHandelshøjskolen mener, at gensidig respekt er afgørende efter sag om forskers krænkelse.
Af Maja Lærke Maach19.
dec.
2018 kl.
13.
00Bemærk: artiklen er mere end 30 dage gammelLæs opDanske politikere er ikke i tvivl.
Statsministeren, justitsministeren, kulturministeren, Folketingets formand, Socialdemokraternes formand og en lang andre folketingsmedlemmer har udtryk utilfredshed med, at en lokal leder på CBS har undskyldt over for en kvindelig forsker, at man på et internt møde har sunget sangen 'Den danske sang er en ung blond pige'.
Forskeren følte sig ifølge Kristeligt Dagblad krænket og ikke-inkluderet over sangvalget, da hun har en anden etnisk baggrund end dansk.
Sagen går næsten to år tilbage, men er blusset op i medier, efter at have været omtalt i P1 Morgen i lørdags og i dagens udgave af Kristeligt Dagblad.
Det var daværende viceinstitutleder på CBS’ Department of Management, Politics and Philosophy, Mads Mordhorst, som undskyldte over for kvinden, efter hun på mødet havde påpeget, at hun ikke følte sig inkluderet, når der blev sunget sangen om 'den unge blonde pige'.
Sangen ikke forbudtRektor på CBS, Per Holten-Andersen, siger dog, at CBS som institution ikke har undskyldt.
Det var en personlig undskyldning fra Mads Mordhorst.
- Det er den pågældende, der har givet en undskyldning.
På det tidspunkt var han leder, men en leder har også en personlig holdning.
Men han kan selvfølgelig ikke sige undskyld på CBS’s vegne, siger Per Holten-Andersen.
Han vil ikke forholde sig til, hvorfor Mads Mordhorst valgte at gøre, som han gjorde.
- Det vil være meget forkert af mig at udtale mig om en situation, jeg ikke har været med til.
Der kan være alle mulige baggrunde, som vi ikke kender.
Derfor vil jeg ikke udtale mig om enkeltsagen.
Jeg kan også finde tilfælde, hvor jeg selv har sagt undskyld, og alle andre skal ikke dømme, om det var rigtig, om jeg sagde undskyld eller ej, siger han.
Rektoren slår dog fast, at sangen gerne må synges på CBS.
- Den er ikke forbudt.
Den er en del af dansk kultur, og den er en del af vores fortid.
Selvfølgelig må den synges på CBS, siger han.
Det er min opfattelse, at et universitet er et sted, hvor der skal være højt til loftet, frie meningsudvekslinger så få regler som muligviceinstitutleder på CBS’ Department of Management, Politics and Philosophy, Mads Mordhorst.
Føler sig misforståetMads Mordhorst ønsker ikke at uddybe sine udtalelser til Kristeligt Dagblad, men siger til DR Nyheder, at der aldrig blev en decideret krænkelsessag ud af episoden, idet han løste det med kvinden efter mødet.
Til Kristeligt Dagblad siger Mads Mordhorst, at han ikke vil synge sangen igen, og at det vil være en form for provokation, når instituttet har haft den pågældende episode.
Kender du ikke sangen, kan du se DR's pigekor fremføre den her:Mads Mordhorst fastholder, hvad han har sagt til avisen, siger han til DR Nyheder.
Men han føler sig misforstået, skriver han i et opslag på Facebook.
- Episoden, som artiklen bygger på, ligger næsten to år tilbage, og var en konkret episode.
Efterfølgende talte vi om den, og der var ikke nogen, hverken blandt de ansatte eller i ledelsen, som var af den opfattelse, at den skulle føre til ændringer i forhold til regler eller andet.
Modsat af hvad Kristelig Dagblad skriver, førte den netop ikke til en ’æreskrænkelsessag’.
- Det er min opfattelse, at et universitet er et sted, hvor der skal være højt til loftet, frie meningsudvekslinger så få regler som mulig, skriver han på det sociale medie.
Læs også:Løkke og Pape: Stop med at blive krænket over højskolesangFacebookTwitterKopier linkEmner:Copenhagen Business School|Per Holten-Andersen (rektor)|Kristeligt Dagblad|Videregående uddannelser|Videnskab




https://www.dr.dk/nyheder/udland/eu-enighed-om-forbud-snart-er-det-slut-med-vatpinde-sugeroer-og-engangsbestik

Valg til Europa-ParlamentetSe temaUdlandEU-enighed om forbud: Snart er det slut med vatpinde, sugerør og engangsbestikMålet er at bekæmpe plastikforurening i naturen.
EU sætter nu ind over for plastikforurening.
Af Per Bang Thomsen19.
dec.
2018 kl.
13.
33Bemærk: artiklen er mere end 30 dage gammelLæs opOm godt to år er det slut med at drikke sodavand af et plastiksugerør eller spise mad med engangsbestik af plastik, hvis man befinder sig i et EU-land.
Det står klart, efter at Europa-Parlamentet, Ministerrådet og EU-Kommissionen her til morgen nåede til enighed om det nye plastikdirektiv.
Det er EU nået til enighed omUdover et forbud mod eksempelvis vatpinde, engangsbestik og ballonpinde vil der blive indført et specifikt forbud mod kopper og fødevarebeholdere af flamingoplast og et generelt forbud mod oxo-plast.
Et krav om nationale initiativer til at reducere forbruget af visse engangsplastprodukter til mad og drikkevarer - eksempelvis fødevarebeholdere til fastfood.
Et krav om at visse engangsplastprodukter, herunder vådservietter, bind, tamponer og balloner, skal mærkes med information om miljøpåvirkningen ved uhensigtsmæssig bortskaffelse.
EU-medlemslandene skal sikre, at der fra 2025 bliver etableret et udvidet producentansvars for fiskeredskaber af plastik, cigaretfiltre, engangsbægre, fødevarebeholdere, engangsservice, indpakningsposer, drikkevarebeholdere, vådservietter, balloner og letvægtsbæreposer.
Kilde: Miljø- og FødevareministerietParterne er blandt andet blevet enige om at forbyde en række engangsplastikprodukter, heriblandt vatpinde, ballonpinde, engangsservice og sugerør, fra år 2021 for at begrænse plastikforureningen i naturen.
Ifølge EU-Kommissionen udgør den slags engangsplastik omkring 70 procent af al det affald, der bliver fundet på de europæiske strande.
Det kan både være skadeligt for dyr og mennesker, og det er samtidig dyrt at rydde op.
Derfor vil man nu forsøge at begrænse det i Europa, og forbuddet vil ifølge EU-beregninger medføre, at mængden af plastikaffaldsgenstande på europæiske strande bliver reduceret med 17 procent.
Læs også:Sugerør, vatpinde og bestik af engangsplastik kan snart være fortidKamp mod cigaretfiltreEt andet sted, man fra EU’s side har valgt at sætte ind, er i forhold til plastikflasker.
Her har man besluttet, at mindst 75 procent af alle flasker, der er lavet af plast, i 2025 skal genbruges.
Den andel skal stige til 90 procent i 2029, og derudover skal alle nye flasker bestå af mindst 30 procent genbrugsplast i 2030.
Ved siden af det, skal alle plastiklåg på flasker og kartoner fremover sidde fast, så de ikke ender i naturen.
Dertil har man besluttet at indføre et såkaldt ’forureneren betaler’-princip fra år 2025, som betyder, at blandt andre tobaksproducenter fremover skal betale for oprydningen af cigaretfiltre.
Ifølge EU-Kommissionen er det den næstmest udbredte type skrald på de europæiske strande.
Glæde fra rød og blå blokForslaget om ændringer i plastikreglerne blev fremlagt af EU-Kommissionen i foråret, og i oktober blev det med stort flertal stemt igennem i EU-Parlamentet.
Ifølge den danske parlamentariker Margrete Auken (SF) er det en god aftale.
- Det er på tide, at vi ser alvoren i øjnene og gør op med vores enorme forbrug af engangsplastik.
Derfor er jeg lettet over den aftale, vi står med i dag.
Vi må og skal mindske vores forbrug, så vi ikke fortsætter med at brødføde de kæmpe plastiksupper i havene og kvæle dyr med vores brug-og-smid-væk kultur, udtaler hun.
Også den danske miljøminister, Jakob Ellemann-Jensen (V), er begejstret.
- Der er virkelig tale om et ambitiøst tiltag, og fra dansk side bakker vi op om direktivet, siger han i en pressemeddelelse.
- Vi må skubbe på udviklingen af produkter af mere miljøvenlige materialer, tilføjer han.
Aftalen skal først formelt godkendes af de forskellige EU-instanser, før den kan træde i kraft.
Det forventes formelt vedtaget til foråret.
FacebookTwitterKopier linkEmner:EU|Europa-Kommissionen|Jakob Ellemann-Jensen (politiker)|Margrete Auken (politiker)|EU-forhold




https://www.dr.dk/sporten/fodbold/kvindelandsholdet/nadia-nadim-faerdig-i-manchester-city-efter-kun-et-aar

KvindelandsholdetNadia Nadim færdig i Manchester City efter kun et årAngriberen Nadia Nadim skal på jagt efter en ny klub, efter at hun har fået sin kontrakt ophævet af Manchester City.
Danmarks Nadia Nadim i kvindelandsholdets VM-kvalifikationskamp mellem Danmark og Sverige på Viborg Arena, tirsdag 4.
september 2018.
.
 Af Kasper Heide Lund og /ritzau/19.
dec.
2018 kl.
12.
43 | opdateret 19.
dec.
2018 kl.
14.
25Bemærk: artiklen er mere end 30 dage gammelLæs opDet blev blot til et enkelt år i Manchester City for Nadia Nadim.
Den danske landsholdsangriber har fået ophævet sin kontrakt, der ellers stod til at udløbe til sommer.
Hun er dermed fri til at finde en ny klub fra 1.
januar.
Det skriver Manchester City på sin hjemmeside.
Den 30-årige dansker nåede dermed blot et enkelt år hos Manchester City.
Hun kom tilHun har ikke spillet ret meget det seneste halve år, så det er rigtig godt, at hun skifter.
Lars Søndergaard, Landstrænerklubben i januar og har scoret otte mål i alle turneringer.
Læs også:Flygtede fra Afghanistan til Danmark: Nadia Nadim hylder betjenten, der tog imod hendeNadia Nadim fik ellers en drømmestart på karrieren i den engelske topklub, da hun scorede i sin debut mod Reading.
Nadia krævede i juli et skifte væk fra Manchester City, blot syv måneder efter hun var ankommet, fordi hun aldrig havde følt sig hjemme.
Måneden efter accepterede hun så, at klubben ikke ville lade hende smutte.
- Det er, hvad det er.
Jeg passer ikke så meget ind i systemet.
Jeg synes, det er meget lukket.
- Det har jeg også sagt til ham, og han har prøvet at finde på noget, hvor vi kan mødes på midten.
Det har jeg så taget til mig, og jeg har prøvet at lære den måde, han vil spille på, sagde Nadim i oktober.
Glæde på landstrænerbænkenMens Nadia Nadim har manglet spilletid i Manchester, så har hun været en af landstræner Lars Søndergaards foretrukne spillere.
Derfor glæder det ham også, at hun kan få mulighed for mere spilletid i en ny klub.
Læs også:Nadia Nadim stiller krav: 'Jeg vil væk fra City'- Hun har ikke spillet ret meget det seneste halve år, så det er rigtig godt, at hun skifter.
Nu skal hun til at spille, og jeg håber hun får mange kampe, fordi så kan hun blive en vigtig spiller for landsholdet, siger Lars Søndergaard til DR Sporten.
- Det drejer sig om at finde det rette niveau.
Det må gerne være et højt niveau, bare hun spiller de fleste kampe.
Hun behøver ikke spille alle kampe, men det slet ikke at spille, er ikke ret godt.
Derfor håber jeg hun finder et højt niveau, og det, tror jeg også, er vigtigt for hendes motivation.
Danmarks landstræner Lars Søndergaard er glad for, at Nadia Nadim har fået sin kontrakt ophævet i Manchester City.
Nadim har tidligere spillet for klubberne Portland Thorns, Sky Blue FC, Fortuna Hjørring, IK Skovbakken og Team Viborg.
De seneste år har hun dog primært gjort sig bemærket på det danske landshold.
Hun har spillet 85 landskampe og scoret 29 mål.
Nadia Nadim var en vigtig del af landsholdets succesfulde EM-slutrunde i 2017, hvor holdet spillede sig hele vejen til finalen.
På en straffesparksscoring bragte hun Danmark på 1-0, men danskerne måtte se sig besejret 2-4 af Holland.
Også uden for banen har hun markeret sig.
Hun modtog Berlingskes pris som Årets Dansker i 2017.
FacebookTwitterKopier linkEmner:Manchester City FC|Nadia Nadim (fodboldspiller)|Fodbold|Lars Søndergaard (fodboldtræner)|England




https://www.dr.dk/nyheder/udland/sveriges-talman-udsaetter-ny-statsminister-afstemning

Valg i SverigeSe temaUdlandSveriges talman udsætter ny statsminister-afstemningBåde socialdemokraten Stefan Löfven og Moderaternas leder, Ulf Kristersson, har mulighed for at forhandle.
I Sverige siger talman Andreas Norlén, at en tredje afstemning om en ny statsminister først skal finde sted den 16.
januar næste år.
19.
dec.
2018 kl.
12.
19Bemærk: artiklen er mere end 30 dage gammelLæs opEn tredje afstemning om en ny svensk statsminister finder ikke sted i Riksdagen inden jul.
Det siger talman Andreas Norlén onsdag.
Talmannen, der er formand for Riksdagen, siger, at en ny afstemning om en statsministerkandidat finder sted den 16.
januar.
Han siger, at han gerne havde set en afstemning inden jul, men at partilederne har sagt, at der er for kort tid.
Det er ikke klart, om det bliver socialdemokraten Stefan Löfven eller Moderaternas leder, Ulf Kristersson, der bliver den næste statsministerkandidat.
Det vil afhænge af kommende forhandlinger.
Håber at undgå nyvalgVed det svenske valg 9.
september blev Socialdemokraterna det største parti, Moderaterna næststørst og Sverigedemokraterna nummer tre.
Talmannen siger, at han håber, at han ikke bliver nødt til at udskrive et nyvalg.
Men han tør ikke sige, hvordan chancerne er, for at det vil lykkes at få en statsministerkandidat på plads.
Læs også:Sverige står stadig uden regering tre måneder efter valgDen 10.
januar vil talsmanden give en melding til offentligheden om, hvordan regeringsforhandlingerne går.
14.
januar vil han gøre det klart, hvem han nominerer som kandidat til statsministerposten.
Flertal sagde nej til LöfvenEt flertal i Riksdagen med stemmerne 200-116 sagde fredag i sidste uge nej til en ny regering med den socialdemokratiske leder, Stefan Löfven, som statsminister.
Ulf Kristersson forsøgte tidligere at danne regering med Kristdemokraterna.
Men den konstellation blev stemt ned i Riksdagen.
154 stemte for, mens 195 stemte imod.
En tredje afstemning om en mulig regering sker den 16.
januar.
Først når Riksdagens formand fire gange har fået nej fra Riksdagen til de kandidater, han foreslår som regeringsledere, kan han udskrive nyvalg.
/ritzau/TTFacebookTwitterKopier linkEmner:Sverige|Ulf Kristersson (politiker)|Socialdemokraterne|Moderaterna|Valg og folkeafstemninger




https://www.dr.dk/nyheder/udland/dansk-politi-sender-medarbejder-til-marokko-efter-drabssag

Dansker og nordmand dræbt i MarokkoSe temaUdlandDansk politi sender medarbejder til Marokko efter drabssagHan skal stå til rådighed for de marokkanske myndigheder.
Marokkansk politi og lokale ses ved stedet, hvor de to skandinaviske kvinder blev fundet dræbt mandag ved bjerget Toubkal i byen Imlil.
Af Christina Nordvang Jensen19.
dec.
2018 kl.
12.
21Bemærk: artiklen er mere end 30 dage gammelLæs opI forbindelse med drabet på 24-årige Louisa Vesterager Jespersen og hendes norske medstuderende i Marokko sender Rigspolitiet nu en forbindelsesofficer til landet.
Det oplyser Rigspolitiet i en pressemeddelelse.
- Han forlod Danmark onsdag morgen, og hans opgave bliver blandt andet at være til rådighed for de marokkanske myndigheder, i det omfang der er behov for det.
Det er vigtigt at understrege, at han ikke skal derned for at deltage i efterforskningen.
Den varetages af de lokale myndigheder, forklarer Michael Kjeldgaard, der politiinspektør hos Rigspolitiets Nationale Efterforskningscenter, i meddelelsen.
Læs også:Udenrigsministeriet bekræfter: Ung dansk kvinde dræbt i MarokkoForbindelsesofficeren skal ligeledes stå for at holde de danske myndigheder løbende underrettet om udviklingen i sagen og hjælpe den danske ambassadør i Marokko, der i øjeblikket befinder sig i Marrakesh, der er tæt på det område, hvor drabet fandt sted.
De to unge kvinder blev mandag fundet dræbt i et øde område ved Toubkal-bjerget nær bjerglandsbyen Imlil syd for Marrakesh, der er et populært rejsemål for turister.
Kvinderne havde været på vandretur i bjergområdet, men blev fundet døde med tegn på vold.
Én person er indtil videre blevet anholdt og varetægtsfængslet, men der er endnu ikke flere bekræftede oplysninger fra de marokkanske myndigheder om efterforskningen.
Den unge danske kvinde  og den norske kvinde blev fundet døde lidt uden for bjerglandsbyen Imlil, der ligger ca.
en times kørsel fra Marrakech.
(© DR Nyheder)Michael Kjeldgaard oplyser, at der ikke er noget usædvanligt i at sende en forbindelsesofficer afsted.
- Når danske statsborgere bliver dræbt eller kommer alvorligt til skade i udlandet, foretager vi en vurdering af, om det vil gøre en positiv forskel at sende en forbindelsesofficer, og hvis det er tilfældet, så sender vi en eller flere medarbejdere af sted.
Det kan være i forbindelse med alt fra forbrydelser til naturkatastrofer, siger han i pressemeddelelsen.
FacebookTwitterKopier linkEmner:Rigspolitiet|Marokko|Kriminalitet|Marrakesh|Politi




https://www.dr.dk/nyheder/politik/unge-skal-have-bedre-hjaelp-til-omvalg-af-uddannelse

PolitikUnge skal have bedre hjælp til omvalg af uddannelseDet skal være nemmere for unge at fortryde valget af ungdomsuddannelse, slår regeringen fast i ungeudspil.
Minister for offentlig innovation Sophie Løhde (V) har stået i spidsen for regeringens ungeudspil.
(Arkivfoto).
19.
dec.
2018 kl.
11.
37Bemærk: artiklen er mere end 30 dage gammelLæs opHvis du som ung er begyndt på en gymnasial uddannelse, men tidligt i forløbet fortryder dit valg, skal du have bedre hjælp til at skifte til en anden uddannelse.
Eksempelvis en erhvervsuddannelse.
Og gymnasiale uddannelser, som hjælper de unge videre i uddannelsessystemet, skal kompenseres økonomisk.
Det mener regeringen i sit ungeudspil, som er offentliggjort onsdag, men hvor en række tiltag allerede har været ude de seneste dage.
Som samfund har vi ansvar for at vise de unge, at der ikke kun findes én rigtig vej til uddannelse og job, og at det også kan være okay at vælge om igen, fordi man fik truffet et forkert valg.
Merete Riisager, undervisningsminister (LA)- Et godt ungeliv kan ikke sættes på formel.
Hvad der ikke fungerer for den ene, kan vise sig at være det helt rigtige for den anden, siger undervisningsminister Merete Riisager (LA) i en pressemeddelelse fra Finansministeriet.
- Som samfund har vi ansvar for at vise de unge, at der ikke kun findes én rigtig vej til uddannelse og job, og at det også kan være okay at vælge om igen, fordi man fik truffet et forkert valg.
- For at afdramatisere valget vil vi for eksempel give gymnasierne incitament til at hjælpe de elever, der viser sig at være gået forkert, videre til erhvervsuddannelserne, hvis det er en mere rigtig vej for den enkelte unge, siger hun.
Mere vejledning på vejUdspillet er en del af regeringens sammenhængsreform, som innovationsminister Sophie Løhde (V) står i spidsen for.
Regeringen vil indføre et nyt såkaldt henvisningstaxameter.
Her bliver udbydere af gymnasiale uddannelser belønnet for at sende elever videre til erhvervsuddannelserne.
- Hvis en elev har valgt forkert, skal han eller hun have "en hestesko" videre til en anden uddannelse, der passer bedre", står der i udspillet.
En af de andre initiativer i udspillet handler om, at regeringen vil bekæmpe studiefrafald med øget vejledning.
Fra 2019 til 2022 vil regeringen give 24 millioner kroner til Studievalg Danmark.
Det er en selvstændig institution under Uddannelses- og Forskningsministeriet.
Institutionen vejleder unge, mens de er på ungdomsuddannelse eller holder sabbatår.
Desuden vil regeringen sikre bedre udbud af uddannelse i tyndt befolkede områder samt få flere unge væk fra kontanthjælp.
/ritzau/FacebookTwitterKopier linkEmner:Liberal Alliance|Merete Riisager (politiker)|Sophie Løhde (politiker)|Uddannelses- og Forskningsministeriet|Uddannelse




https://www.dr.dk/nyheder/regionale/fyn/fnatudbrud-i-danmark-sundhedsstyrelsen-overvejer-revidere-information

FynFnatudbrud i Danmark: Sundhedsstyrelsen overvejer at revidere informationEt stigende antal fnatudbrud har fået Sundhedsstyrelsen til at se på dens informationsmateriale.
Fnat er en hudsygdom, som skyldes scabiesmider (fnatmider), som lægger æg og graver gange i huden.
Man får hurtigt en meget generende kløe.
Af Anne Mette Dam Thrane19.
dec.
2018 kl.
12.
25Bemærk: artiklen er mere end 30 dage gammelLæs opDen smitsomme og kløende hudsygdom, fnat, plager stadigt flere i Danmark.
Læger og myndigheder har imidlertid forskellige retningslinjer for, hvor længe man mener, at genstande, som er inficeret med fnatmider, smitter.
Sundhedsstyrelsen vil nu kigge på, om vejledningen til behandling af fnat skal revideres.
Nogle dermatologer følger en europæisk guideline, som anbefaler, at man isolerer genstande, som kan være inficeret af fnatmider, en uge fra menneskekontakt, for at undgå videre smitte.
Sundhedsstyrelsen følger retningslinjerne fra Statens Serum Institut, hvor man mener, at det er nok med to til tre døgn.
Sundhedsstyrelsens råd til behandling af fnatVær omhyggelig med hænderne, fordi fnatmiderne ofte sidder imellem fingrene.
Smør hænderne med behandlingscremen igen, hvis du har vasket dem inden for de 8-12 timer.
Smør evt.
hinanden ind på ryggen, da det ellers kan være svært at ramme hele kroppen.
Vask alt, der kan vaskes i hjemmet, ved 60 grader.
Isolér alle genstande, der kan være smittet med fnat, fra menneskekontakt i 2-3 døgn ved stuetemperatur (25 grader).
Smør dig ind i cremen igen efter en uge og gentag de hygiejniske tiltag.
Sørg for at behandle hele husstanden og andre nære kontakter (fx kærester).
Vær opmærksom på at kløen kan fortsætte i op til 6 uger selvom behandlingen har virket.
Hvis udslættet eller kløen ikke bedres efter endt behandling opsøg din læge igen.
Kilde: SundhedsstyrelsenMen luftfugtighed og temperatur har betydning for, hvor længe en fnatmide overlever, forklarer Sarah Wåhlin-Jacobsen, som er læge og ph.
d.
ved Sundhedsstyrelsen.
- Vi er opmærksomme på, at der kan være noget med fnatmidernes overlevelsestid, som er afhængig af temperatur og luftfugtighed.
Derfor er vi ved at revidere på vores hjemmeside i forhold til at indføre noget viden om det her med temperaturer og luftfugtighed, siger hun.
- På menneskekroppen kan fnatmiden leve i circa en måned, men den kan også overleve uden for menneskekroppen, og der siger man, at den kan leve i cirka 36 timer ved stuetemperatur.
Flere ramt af fnatSidste år fik næsten dobbelt så mange mennesker i Danmark fnat sammenlignet med 2016, viser tal fra Sundhedsdatastyrelsen.
Men da fnat ikke er en anmeldelsespligtig sygdom, er det svært at sige, om vi står med en egentlig epidemi, forklarer Sarah Wåhlin-Jacobsen.
- Vi kan selvfølgelig følge med og lytte, og vi har også fået flere henvendelser omkring fnat.
Vi hører også om apoteker, som løber tør for medicin.
Efter i flere år at have registreret cirka 400 til 500 ambulante besøg som følge af fnat, blev der i 2017 registreret 968 tilfælde.
Skoler sender elever hjem på grund af fnatCarsten Sand, der er overlæge på hudafdelingen på Bispebjerg Hospital i København, fortæller, at flere skoler og hospitaler melder om en stigning i fnat-tilfælde.
- Jeg har talt med mange af mine kolleger, som er hudlæger rundt omkring i landet, og meldingen er den samme overalt: Vi får henvist mange unge mennesker med fnat.
Mange flere, end vi har set tidligere, siger han.
Fnatsygdommen har ført til, at flere skoler har sendt elever hjem.
Blandt andet sendte Vejstrup Efterskole på Sydfyn i starten af december alle elever hjem på en forlænget weekend for at få kvalt fnatmiderne, ligesom Humble Skole på Langeland havde besøg af fnatmiderne i perioden mellem sommerferien og efterårsferien i år.
FacebookTwitterKopier linkEmner:Sundhedsstyrelsen|Hudsygdomme|Skadedyr|København|Bispebjerg Hospital




https://www.dr.dk/nyheder/udland/droemmer-du-om-en-hvid-jul-verdens-koldeste-julemarked-ligger-i-en-i-rusland

UdlandDrømmer du om en hvid jul?
Verdens koldeste julemarked ligger i en by i RuslandI den russiske by Jakutsk er der lige nu minus 40 grader.
Af Per Bang Thomsen og Sophie Brochdorff Himmelstrup (Video)19.
dec.
2018 kl.
10.
30Bemærk: artiklen er mere end 30 dage gammelLæs opDet ser ikke ud til, at julen herhjemme bliver hvid i år.
Men hvis du er vild med snebelagte grantræer og skøjteløb på isen, skulle du måske overveje at tage til den russiske by Jakutsk.
Her er der lige nu minus 40 grader, og byen, der er hovedstad i republikken Sakha-Jakutien i det østlige Sibirien, har verdens koldeste julemarked.
Her er alt frosset til is, og det kræver i den grad en god, varm hue og et par uldne sokker, hvis man vil opleve byens julemarked på nærmeste hold.
Her ligger Jakutsk.
(© DR Nyheder)FacebookTwitterKopier linkEmner:Rusland|Jul|Kræmmermarkeder




https://www.dr.dk/sporten/fodbold/superliga/riddersholm-dropper-vendsyssel-skal-vaere-cheftraener-i-soenderjyske

SuperligaRiddersholm dropper Vendsyssel: Skal være cheftræner i SønderjyskeVendsyssels nyansatte sportsdirektør Glen Riddersholm afløser Claus Nørgaard som cheftræner i Sønderjyske.
Glen Riddersholm nåede at være sportsdirektør i Vendsyssel FF i godt halvanden måned, før han nu har fået nyt job i den anden ende af landet.
19.
dec.
2018 kl.
10.
51 | opdateret 19.
dec.
2018 kl.
12.
06Bemærk: artiklen er mere end 30 dage gammelLæs opDen tidligere mestertræner Glen Riddersholm skal til februar være cheftræner i Sønderjyske.
Blot halvanden måned efter at han tiltrådte som sportsdirektør hos superligakonkurrenten Vendsyssel FF, har Riddersholm opsagt sin stilling i det nordjyske.
Læs også:Sønderjyske fyrer cheftrænerenDet bekræfter både Sønderjyske og Vendsyssel.
I en pressemeddelelse skriver Sønderjyske, at Riddersholm får kontrakt med klubben frem til sommeren 2022.
Blå Bog om Glen RiddersholmNavn: Glen RiddersholmFødt: 24.
april 1972 (46 år)Job: Sportsdirektør i Vendsyssel FF (siden 22.
oktober 2018)Kommende job: Fra senest 1.
februar 2019 cheftræner i SønderjyskeTrænerkarriere:1995-2006: Ungdomstræner i Ikast fS og overbygningen FC Midtjylland2006-2008: U17-landstræner for Danmark2008-2011: Assistenttræner i FC Midtjylland2011-2015: Cheftræner i FC Midtjylland2015-2017: Cheftræner i AGF2019- : Cheftræner i SønderjyskeKilde: Transfermarkt og Vendsyssel FFSom udgangspunkt begynder Riddersholm i Sønderjyske 1.
februar, og i mellemtiden vil assistenttræner Niels Lodberg og det øvrige trænerteam stå for træningen.
Nordjysk skuffelseMan kan roligt sige, at det var lidt af en bombe, Glen Riddersholm smed, da han tirsdag meddelte Vendsyssel, at han stopper som sportsdirektør efter blot halvanden måned.
- Det kom lidt som et chok for mig, da jeg modtog Glen Riddersholms opsigelse i går (tirsdag, red.
).
Så det var lige noget, jeg skulle sluge, siger formand i Vendsyssel Jacob Andersen FF til DR Sporten.
- Jeg vil ikke lægge skjul på, at jeg er rigtig skuffet over at han stopper nu set i lyset af, at han kun har været her i halvanden måned.
Desuden er det en direkte konkurrent, han skifter til.
Det gør heller ikke situationen bedre.
Læs også:Blev fyret dagen efter kontroversiel kommentar: Sønderjyske afviser sammenhængVendsyssel-formanden ærgrer sig desuden over, at opsigelsen falder umiddelbart før vinterens transfervindue.
- Jeg skal ikke lægge skjul på, at tidspunktet kunne ikke være dårligere, fordi transfervinduet starter nu, men det skal vi nok klare.
Vi panikker ikke.
Riddersholm har tidligere været cheftræner i FC Midtjylland og AGF.
I 2015 førte han FCM frem til klubbens første danske mesterskab, mens han sidste år blev fyret i AGF.
I Sønderjyske afløser han Claus Nørgaard, der tidligere på ugen stoppede i Haderslev-klubben.
'Vi gjorde vores hjemmearbejde'Vendsyssel-formand Jacob Andersen følte sig ellers nogenlunde sikker på, at Riddersholm ikke ville lade sig friste, hvis han blev tilbudt et trænerjob.
- Vi synes, vi var rigtig grundige.
Vores ansættelsesudvalg og jeg selv har haft mange samtaler med Glen, hvor han fik overbevist os om, at han var klar til at lægge trænerkarrieren til side for at være sportsdirektør.
Læs også:Riddersholm sætter sig i direktørstolen: ’Oplagt at prøve mig af der’- Derfor ærgrer vi os også rigtig meget over, at han her halvanden måned efter alligevel ikke er færdig med at være træner, siger Jacob Andersen.
Sønderjyske har endnu ikke bekræftet, at klubben har indgået en aftale med Riddersholm.
Sønderjyske og Vendsyssel befinder sig begge i den tunge ende i Superligaen på henholdsvis 11.
- og 12.
-pladsen.
Sønderjyske har 22 point, mens Vendsyssel har tre færre.
/ritzau/FacebookTwitterKopier linkEmner:Glen Riddersholm (fodboldtræner)|Jylland|SønderjyskE|FC Midtjylland|Fodbold




https://www.dr.dk/nyheder/politik/tommy-ahlers-om-kraenkelse-paa-cbs-vi-skal-ikke-blive-saa-sarte

PolitikTommy Ahlers om krænkelse på CBS: Vi skal ikke blive så sarteCBS bør trække undskyldning over højskolesang tilbage, mener Folketingets formand, Pia Kjærsgaard.
Faren, når det her sker på vores universiteter, er, at vi træder den akademiske frihed under fode.
At vi ikke husker, at vi skal kunne diskutere alt på et universitet.
Og som forsker skal man være lidt hårdfør og kunne tåle noget, siger Uddannelses- og forskningsminister Tommy Ahlers (V).
(arkivfoto) Af Maja Lærke Maach og Emil Søndergård Ingvorsen19.
dec.
2018 kl.
11.
17Bemærk: artiklen er mere end 30 dage gammelLæs op- Vi skal ikke gå hen og blive så sarte, at vi går rundt og leder efter steder, hvor man måske nok bliver krænket, og så skal ting laves om, siger uddannelsesminister Tommy Ahlers (V).
Han synes, det er helt forkert, at en kvindelig forsker på et af CBS' institutter har fået en undskyldning af en lokal viceleder, efter hun klagede over, at der blev sunget 'Den danske sang er en ung blond pige' på et internt møde.
Underviseren følte sig krænket og ikke-inkluderet over sangvalget, da hun har en anden etnisk baggrund end dansk.
- Faren, når det her sker på vores universiteter, er, at vi træder den akademiske frihed under fode.
At vi ikke husker, at vi skal kunne diskutere alt på et universitet.
Og som forsker skal man være lidt hårdfør og kunne tåle noget.
- DR’s pigekor synger den også, og der er ikke-blonde piger iblandt, som jo ikke brokker sig over at skulle synge den, siger ministeren.
Læs hele sangteksten1.
Den danske sang er en ung blond pigehun går og nynner i Danmarks hus,hun er et barn af det havblå rigehvor bøge lytter til bølgers brus.
Den danske sang når den dybest klinger,har klang af klokke, af sværd og skjold.
I mod os bruser på brede vingeren saga tone fra hedenold.
2.
Al Sjællands ynde og Jyllands vælde,de tvende klange af blidt og hårdt,skal sangen rumme for ret at meldeom, hvad der inderst er os og vort.
Og tider skifter, og sæder mildnes,men kunst og kamp kræver stadig stål,det alterbål, hvor vor sjæl skal ildnesdet flammer hedest i Bjarkemål.
3.
Så syng da, Danmark, lad hjertet tale,thi hjertesproget er vers og sang,og lære kan vi af nattergalen,af lærken over den grønne vang.
Og blæsten suser sin vilde vise,og stranden drøner sit højtidskvad,fra hedens lyng som fra stadens fliseskal sangen løfte sig ung og glad.
Episoden går næsten to år tilbage, men er blusset op igen i forbindelse med en historie i P1 Morgen i weekenden og i dagens udgave af Kristeligt Dagblad.
Tommy Ahlers synes, det er positivt, at debatten nu bliver taget, siger han.
Det er helt ude i hampen og utilstedeligt, og der er ikke noget at undskylde for.
Hun må tage sig sammen og holde op med at være sådan en klynker.
Joachim B.
Olsen (LA)-Det handler ikke om, at der måske er en enkelt, som føler sig krænket.
Det handler også om noget større – den akademiske frihed.
Man skal have lov til at tænke frit og blive provokeret, siger Tommy Ahlers.
Læs også:Løkke og Pape: Stop med at blive krænket over højskolesangSagen er seneste eksempel på episoder på et dansk universitet, der handler om, at nogle føler sig krænket over andres gøren og laden på skolen.
Københavns Universitet har for eksempel haft sager på Det Juridiske Fakultet om valget af udklædning ved introfesterne og har indført nye retningslinjer for at forhindre sjofle vittigheder og krænkende adfærd.
Uddannelsesministeren siger, at han allerede i september på sit halvårlige møde med alle formænd for de danske universiteter bragte emnet på banen.
- Jeg sagde, at det er noget, som de skal være opmærksomme på, og det er noget, de skal gå tilbage til institutionerne og diskutere.
Det her er noget, ledelserne skal være opmærksomme på ude på universiteterne.
DR Nyheder har spurgt en række af Folketingets medlemmer, hvad de siger til sagen.
her følger deres svar:Mette Frederiksen, formand for Socialdemokratiet:•- Vi skal ikke undskylde, at vi bruger vores egen sangskat.
Jeg mener, det er censur af dansk kultur.
Det vil jeg under ingen omstændigheder acceptere i Danmark.
Selvfølgelig skal højskolesangbogen være omdrejningspunktet for de danske uddannelsesinstitutioner i Danmark.
Joachim B.
Olsen, Liberal Alliance:•- De er kraftidioter.
Det er fuldstændig håbløst latterligt.
Jeg håber, de studerende reagerer på det.
Det er latterligt.
Det er jo en del af vores kulturarv.
•- Der er ikke noget at undskylde for, og den pågældende kvindelige forsker er jo fuldstændig hysterisk.
Jeg kan ikke lade være med at tænke på, at hun må have nogle personlige problemer.
Det er helt ude i hampen og utilstedeligt, og der er ikke noget at undskylde for.
Hun må tage sig sammen og holde op med at være sådan en klynker.
Pia Kjærsgaard, Folketingets formand:•- Det er absurd.
Selvfølgelig skal man trække undskyldningen tilbage.
Man er gået langt over stregen.
Denne her krænkelseskultur bliver jo ved og ved.
Det er kørt fuldstændig af sporet.
Må vi snart have lov at være her.
Vi skal lade være med at gå rundt og føle os fornærmede, sure og krænkede.
Mette Bock, kulturminister, Liberal Alliance•- Det er fuldstændig latterligt.
Det viser, hvordan de her diskussioner er kommet ud af proportioner.
Hvis ikke man kan synge en dansk sang på en dansk uddannelsesinstitution, uden at nogen føler sig krænket eller fornærmet, lever vi i et samfund, hvor vi ikke har den robusthed, der skal til for at møde verden med optimisme og gåpåmod, så det er helt ude af proportioner.
Kender du ikke sangen, kan du høre DR's pigekor fremføre den her:FacebookTwitterKopier linkEmner:Joachim B.
Olsen (politiker)|Liberal Alliance|Mette Bock (politiker)|Venstre|Videregående uddannelser




https://www.dr.dk/sporten/fodbold/england/dritkul-norsk-legende-bliver-midlertidig-united-manager

EnglandDritkul: Norsk legende bliver midlertidig United-manager Manchester United har ansat Ole Gunnar Solskjær, som spillede 366 kampe for klubben som aktiv.
Ole Gunnar Solskjær havde stor succes i Manchester United som spiller.
Nu overtager han managerposten midlertidigt.
(Arkivfoto) 19.
dec.
2018 kl.
10.
43 | opdateret 19.
dec.
2018 kl.
11.
34Bemærk: artiklen er mere end 30 dage gammelLæs opJosé Mourinhos afløser som manager i Manchester United er en af klubbens gamle kendinge.
Onsdag bekræfter klubben på sin hjemmeside, at Ole Gunnar Solskjær overtager posten som midlertidig manager for resten af sæsonen.
Blå bog om Ole Gunnar SolskjærNavn: Ole Gunnar SolskjærFødt: 26.
februar 1973 i Kristiansund (45 år)Nationalitet: NordmandJob: Midlertidig manager i Manchester UnitedTidligere klubber som træner: Manchester Uniteds reservehold, Molde, Cardiff og Clausenengens U19-holdTidligere klubber som spiller: Clausenengen, Molde og Manchester UnitedKampe/mål for Manchester United: 366/126Landskampe/mål for Norge: 67/23Trænermeritter:Norsk mester med Molde i 2011 og 2012Norsk pokalmester med Molde i 2013Spillermeritter:Engelsk mester seks gange (1996/97, 1998/99, 1999/2000, 2000/01, 2002/03, 2006/07)FA Cup-vinder to gange (1999 og 2004)Champions League vinder en gang (1999)Kilder: NTB og Transfermarkt.
Det sker, dagen efter at José Mourinho blev fyret i klubben.
45-årige Solskjær spillede i United fra 1996 til 2007.
I alt blev det til 366 kampe og 126 mål i klubben.
Læs også:Mourinho fyret som manager i Manchester United- Manchester United er i mit hjerte, og det er fantastisk at komme tilbage i den her rolle.
Jeg ser virkelig frem til at arbejde med det talentfulde hold, staben og alle i klubben, siger nordmanden.
Solskjær var også træner for Uniteds reservehold i 2008, før han overtog trænertjansen i norske Molde i 2010.
Her blev det til to mesterskaber og en pokaltitel.
I 2014 tog han til Premier League-klubben Cardiff, hvor han ikke opnåede den store succes.
Siden vendte han tilbage til Molde, før han nu igen drager vestpå til sin gamle klub.
Manchester Uniteds næstformand, Ed Woodward, tager imod ham med åbne arme.
Læs også:Mourinhos United ude af Liga Cuppen- Ole er en klublegende med kæmpe erfaring, både på banen og i trænerroller.
- Hans historik i Manchester United betyder, at han lever og ånder kulturen her, og alle i klubben er glade for at have ham og Mike Phelan tilbage, siger Ed Woodward.
Skal prøve at redde sæsonenMike Phelan bliver en del af trænerstaben sammen med Michael Carrick og Kieran McKenna.
Sammen skal de forsøge at rejse United efter en skuffende halvsæson, som indtil videre har efterladt holdet på sjettepladsen i Premier League.
United er 11 point fra top-4, der giver adgang til Champions League.
Der er hele 19 point op til Liverpool på førstepladsen.
I Champions League står Solskjærs tropper foran en svær opgave, når holdet i ottendedelsfinalen tørner sammen med stjernerne fra Paris Saint-Germain.
United har ledt med lys og lygte efter en varig managerløsning, efter at Alex Ferguson stoppede efter næsten 27 år.
Siden har David Moyes, Ryan Giggs (midlertidig), Louis van Gaal, Mourinho og nu Solskjær haft ansvaret for de svingende resultater.
Planen er, at Ole Gunnar Solskjær skal vende tilbage til Molde efter sæsonen.
I mellemtiden overtager Erling Moe det norske mandskab.
/ritzau/FacebookTwitterKopier linkEmner:José Mourinho (fodboldtræner)|Ole Gunnar Solskjær (fodboldspiller)|Manchester United FC|Fodbold|Storbritannien




https://www.dr.dk/nyheder/regionale/nordjylland/borgmester-det-min-forgaenger-gjorde-var-ikke-lovligt

NordjyllandBorgmester: Det min forgænger gjorde var ikke lovligtEn håndskrevet aftale mellem den tidligere borgmester og en entreprenør giver larm i Aalborg Kommune.
Thomas Kastrup-Larsen mener ikke, at hans forhænger har fulgt reglerne.
Af Klaus Videbæk19.
dec.
2018 kl.
10.
52 | opdateret 19.
dec.
2018 kl.
11.
18Bemærk: artiklen er mere end 30 dage gammelLæs opHvad betyder en borgmesterunderskrift på en lap papir egentlig?
Det er spørgsmålet i en sag mellem Aalborg Kommune og entreprenørvirksomheden Calum A/S, der nu har stævnet kommunen, fordi kommunen vil opføre boliger på en grund i Nørresundby.
Det er værdien af denne svært læselige håndskrevne aftale, parterne er uenige om.
Ifølge Calum A/S er det brud på en aftale fra 2005, hvor den daværende socialdemokratiske borgmester Henning G.
Jensen i en håndskrevet note lovede entreprenørvirksomheden, at der ikke ville blive bygget på en nabogrund, som ville stjæle en del af udsigten ud over Limfjorden og ind over Aalborg.
Men den aftale er ugyldig, siger Aalborg Kommune og den nuværende borgmester Thomas Kastrup-Larsen (S).
- For at vi skal leve op til en aftale, så kræver det også, at den hviler på et lovligt grundlag.
Og det mener vi ikke, at den her aftale gør, siger han.
Aftale er aldrig blevet godkendtProblemet er for det første, påpeger Thomas Kastrup-Larsen, at man ikke bare kan love en virksomhed ikke at bygge på en nabogrund uden, at man som kommune tager en passende betaling for det.
- For det andet, så har den her aftale heller aldrig været i byrådet og blevet godkendt.
Der er ikke noget, der er blevet tinglyst, og der er ikke blevet lavet en lokalplan.
- En borgmester kan skrive under på mange ting, men han kan ikke binde kommunen og binde byrådet uden, at byrådet har behandlet det, og det synes jeg faktisk er en rigtig vigtig og fornuftig ting for vores demokrati, siger han.
Så din forgænger har simpelthen gjort noget, som ikke er lovligt?
- Korrekt, siger Thomas Kastrup-Larsen.
EL: Der kan være andre sagerUdover Henning G.
Jensen har også den tidligere rådmand Henrik Thomsen fra SF skrevet under på dokumentet.
Henning G.
Jensen stoppede som borgmester i slutningen af 2013.
Tidligere folketingsmedlem og nuværende byrådsmedlem i Aalborg Per Clausen fra Enhedslisten vil nu have undersøgt, om der ligger lignende aftaler med andre virksomheder.
- Det er fint, at den nuværende borgmester siger, at det ikke er sket, mens han har været der, men det er lidt vigtigt for os at vide, hvad der er sket forud også, siger han.
- Vi skal have sikkerhed for, at der ikke findes tilsvarende såkaldte ’aftaler’, som den tidligere borgmester og den tidligere rådmand har indgået på kommunens vegne.
Per Clausen vil ikke blive overrasket, hvis der dukker noget op.
- Mit klare indtryk er, at den daværende borgmester lavede underhåndsaftale med forskellige investorer.
Det bekræfter det her, siger han.
- Det er udtryk for en syg politisk kultur, hvor borgmesteren har lavet aftaler uden nogen form for politisk opbakning til det.
Hverken direktør for Calum A/S, Jakob Axel Nielsen, eller forhenværende borgmester Henning G.
Jensen, som i øjeblikket også er bestyrelsesmedlem i Calum A/S, ønsker at kommentere sagen, mens den står på.
FacebookTwitterKopier linkEmner:Henning G.
Jensen (politiker)|Thomas Kastrup-Larsen (politiker)|Calum A/S|Lokalpolitik|Aalborg




https://www.dr.dk/nyheder/indland/webdok-da-vitus-fra-horsens-forandrede-verdenskortet






https://www.dr.dk/nyheder/politik/s-vil-ikke-stemme-finansieringen-af-udrejsecenter-paa-lindholm

PolitikS vil ikke stemme for finansieringen af udrejsecenter på LindholmFinansordfører støtter nyt udrejsecenter, men vil alligevel stemme gult til Lindholm.
- Vi til at stemme gult – altså vi afstår fra at stemme, siger S' finansordfører om finansieringen af Lindholm.
Af Emil Søndergård Ingvorsen19.
dec.
2018 kl.
10.
17Bemærk: artiklen er mere end 30 dage gammelLæs opSelv om Socialdemokratiet selv har foreslået, at man laver et nyt udrejsecenter, hvor man adskiller udvisningsdømte kriminelle fra de øvrige, så kommer partiet ikke til at stemme for finansieringen af et center på øen Lindholm i Stege Bugt.
Det siger Socialdemokratiets finansordfører, Benny Engelbrecht, under finanslovsdebatten i dag.
- Dagens ændringsforslag handler om at donere en større pose penge til centeret, og vi støtter som sagt et center, men kender ikke det konkrete beslutningsgrundlag.
Og derfor kommer vi til at stemme gult – altså vi afstår fra at stemme, siger han i Folketingssalen i et svar til Det Radikale Venstre.
Læs også:Til borgermøde om Lindholm er alle enige: Vi vil ikke have det udrejsecenterFolketinget skal senere i dag stemme om finansieringen af udrejsecentret, der skal huse udlændinge på tålt ophold fra 2021.
I regeringens og Dansk Folkepartis finanslov lyder det, at der vil være udgifter i forbindelse med etableringen og driften af centret på 750 millioner kroner frem mod 2022.
Dansk Folkepartis gruppeformand, Peter Skaarup, kritiserer i salen, at Socialdemokratiet kommer til at afstå fra at stemme.
- Jeg forstår simpelthen ikke hvilke oplysninger, man savner for at kunne tage stilling til ændringsforslaget.
Det er godt, at Socialdemokratiet har skiftet kurs på udlændingeområdet, men skulle man så ikke tage at bakke op her, hvor vi gør noget ved et område, der har sejlet, siger han.
Debatten om finansloven ventes at tage det meste af dagen i dag.
I morgen skal finansloven for næste år stemmes igennem.
FacebookTwitterKopier linkEmner:Benny Engelbrecht (politiker)|Socialdemokraterne|Dansk Folkeparti|Flygtninge og asylansøgere|Stege




https://www.dr.dk/nyheder/regionale/hovedstadsomraadet/cindy-er-tidligere-psykiatrisk-patient-nu-er-hun-mentor-andre

KøbenhavnCindy er tidligere psykiatrisk patient: Nu er hun mentor for andre sygeRegion Hovedstadens Psykiatri fordobler antallet af ’recovery-mentorer’, hvor tidligere psykisk syge hjælper nuværende.
Cindy Lund Nielsen har selv lidt af paranoid skizofreni.
I dag er hun mentor for psykisk syge beboere på et bosted.
Af Anne Sophie Flach19.
dec.
2018 kl.
10.
22Bemærk: artiklen er mere end 30 dage gammelLæs opCindy Lund Nielsen har selv kæmpet med paranoid skizofreni.
I dag har hun det godt, men hun bruger sine erfaringer fra sygdomsforløbet som recovery-mentor på et botilbud under Psykiatrisk Center Amager.
Her tager hun med ud og taler med de psykisk syge beboere.
Hun oplever, at det skaber tryghed for patienterne, fordi de bliver mødt af en, der ved, hvad det vil sige at have en psykisk sygdom, og som selv har boet på et botilbud.
- Når jeg præsenterer mig som mentor, bliver jeg typisk spurgt, om jeg selv har fået medicin og har været indlagt.
Og det kan jeg jo svare ja til, siger Cindy Lund Nielsen.
Det skaber en særlig relation, som det almindelige fagpersonale af gode grunde ikke har.
- Jeg kan forstå nogle ting, som det fagprofessionelle personale måske ikke kan på samme måde, fordi de ikke har været patienter.
Så man får en anden relation, fordi vi har nogle ting tilfælles, siger hun.
Læs også:Pårørende til psykisk syge efterlyser bedre støtteNu skal endnu flere tidligere psykisk syge patienter hjælpe nuværende psykiatriske patienter.
Erfaringerne med ordningen har nemlig været så gode, at Region Hovedstadens Psykiatri fra næste år vil fordoble antallet.
Det fortæller Anne Hertz, der er vicedirektør i Region Hovedstadens Psykiatri og ansvarlig for recovery-arbejdet.
- Når man har en baggrund som bruger, er man også bedre i stand til at have nogle synspunkter om, hvad der virker, og hvad der ikke virker.
Vi oplever, at recovery-mentorerne på nogle punkter taler bedre og mere direkte til vores patienter og pårørende, siger hun.
Jeg synes i virkeligheden, at det er ret fantastisk at kunne bruge det forfærdelige, jeg selv har været igennem, på så positiv en måde.
Cindy Lund Nielsen, Recovery mentorI begyndelsen af 2017 havde regionen ansat 25 recovery-mentorer, og i løbet af næste år når man op på 50.
I modsætning til tidligere, da mentorerne kun var ansat på sengeafsnit med indlagte patienter, bliver de nye mentorer også ansat i udgående teams, der behandler patienter i deres eget hjem eller tæt på deres nærmiljø.
- Nu sørger vi for, at alle patienter - også dem, som bliver behandlet ambulant - får mulighed for at få støtte fra en medarbejder med brugerbaggrund, siger Anne Hertz.
Læs også:Psykiatriske ambulancer skal kunne rykke ud i hele landetI Psykiatrifonden tager man godt imod ordningen.
Fonden har selv et lignende tilbud i kommunalt regi for mennesker, som ikke hele tiden er i psykiatrisk behandling.
Det er startet i Vejle Kommune, og tanken er, at en person, som selv er i bedring, er mentor for en anden, der har brug for støtte i sin proces.
Her ser psykiater og formand Anne Lindhardt fine perspektiver i recovery-mentor-ordningen.
- Udbredelsen af de gode ideer er vigtig, så vi får et land, hvor tingene fungerer nogenlunde ensartet.
I så lille et land skulle det nok kunne lade sig gøre, når man har noget, som er velundersøgt, og som man ved, virker, siger Anne Lindhardt.
Cindy Lund Nielsen glæder sig over, at Region Hovedstadens Psykiatri nu vil udvide tilbuddet, for hun oplever, at det både giver stor værdi for de nuværende patienter og for hende selv som mentor.
- Jeg er kommet så langt videre fra mit eget forløb, at jeg har fået tænkt over det på en mere konstruktiv måde.
Så jeg synes i virkeligheden, at det er ret fantastisk at kunne bruge det forfærdelige, jeg selv har været igennem, på så positiv en måde, siger hun.
FacebookTwitterKopier linkEmner:Region Hovedstaden|Psykiske lidelser|Patienter|Psykiatrifonden|Amager




https://www.dr.dk/nyheder/udland/analyse-krav-om-graensekontrol-kan-stoppe-brexit

BrexitSe temaUdlandANALYSE Krav om grænsekontrol kan stoppe brexitStorbritannien kan blive nødt til at udskyde brexit, fordi EU insisterer på at have styr på sin grænse.
Sådan ser grænsen mellem Irland og Nordirland ud i dag.
Af Karin Axelsson og Ole Ryborg - DR´s EU-korrespondenter19.
dec.
2018 kl.
13.
06Bemærk: artiklen er mere end 30 dage gammelLæs opDet tog 20 måneder for EU og Storbritannien at blive enige om en skilsmisseaftale.
585 siders juridisk tekst om håndteringen af de økonomiske komplikationer, skilsmissen giver.
En tekst med garantier til EU-borgere og briter, som arbejder på begge sider af kanalen, om, at de ikke mister deres rettigheder efter brexit.
Og en aftale om, hvordan man kan håndtere kontrollen med varer og dyr, når de fremover passerer grænsen mellem Irland og Nordirland, som efter brexit bliver en ekstern grænse for EU.
Men selv om forhandlerne på begge sider af kanalen har kæmpet bravt med at lande en aftale, som kan sikre, at alting foregår ordentligt, når EU bliver et medlem mindre, så er der i dag – med kun præcis 100 dage til brexit – stadig ingen som kan sige, om Storbritannien rent faktisk forlader EU om 100 dage og i givet fald hvordan.
For Storbritanniens vej ud af EU har udviklet sig til et gigantisk drama.
Læs også:Deal eller no deal: Hårdt brexit udløser grænsekaos og mangel på fødevarerUmulig opgave for MayI Storbritannien ser det ud til at blive svært – grænsende til umuligt – at få skilsmisseaftalen godkendt i det britiske parlament.
Da brexit løber af stablen den 29.
marts, er der ikke tid til at forhandle nogen ny skilsmisseaftale på plads.
Og uden en skilsmisseaftale står Storbritannien reelt over for to muligheder:Enten kan Storbritannien forlade EU uden nogen aftale.
Konsekvenserne vil være enorme og vil kunne mærkes øjeblikkeligt i det britiske samfund.
Eller også kan Storbritannien bede EU-landene om at udskyde Brexit, sådan at briterne alligevel ikke forlader EU den 29.
marts.
I Bruxelles er vurderingen lige nu, at Storbritannien vælger det sidste.
Men som britisk politik udvikler sig for øjeblikket, er det med vurderinger af udfaldet af brexit, som med salget af olie.
Der er store udsving i dagsnoteringerne og det, som virker muligt den ene dag, kan vise sig at være fuldstændig umuligt den næste.
Men øjebliksbilledet her og nu er, at Storbritannien efter nytår kan stå i en situation, hvor der ikke er flertal for noget som helst i det britiske parlament.
I den situation kan Storbritannien blive tvunget til at bede EU-landene om at udskyde brexit, mens de interne britiske brexit-forhandlinger fortsætter.
Den britiske premierminister, Theresa May, deltog i sidste uge i EU-topmødet i Bruxelles.
Men der var ikke meget hjælpe at hente fra de europæiske kollegaer.
Grænsen kan fælde brexitDer er mange årsager til, at situationen er kommet så langt i Storbritannien.
Men kernen i den nuværende konflikt skal findes i spørgsmål om den fremtidige kontrol med varer og dyr, som kommer fra Storbritannien og ind i EU.
Grænsekontrol er meget andet og mere end en venlig politimand, der kontrollerer de rejsenes identitet, og en tolder som vurderer, om der er lastet for mange øl på traileren.
Kontrol med hvilke varer, der kommer ind i landet, kan være et spørgsmål om liv og død.
Den, der er i tvivl om alvoren i grænsekontrol med varer, kan blot kaste et enkelt blik på det i offentligheden forholdsvis ukendte EU-samarbejde RAPEX.
Her hjælper EU-landene hinanden med at advare om produkter, som kommer ind i EU, men som kan være farlige for deres omgivelser og som ikke er tilladt for salg i EU.
Et blik på den seneste liste advarer eksempelvis om en bilbatterioplader fra Kina, som er så dårligt lavet, at brugeren får stød.
Den er farlig og må ikke sælges i EU.
En anden advarsel gælder en lighter, som er udformet som en is.
En sådan form på en lighter kan let tiltrække små, pilfingrede unger, og da børn ikke skal lege med ild, er lighteren også forbudt på EU-markedet.
Læs også:EU-domstolen: Briterne kan droppe brexit uden de andre EU-landes acceptDræbende for dansk landbrugDa EU har skabt et indre marked, hvor varer kan bevæge sig frit, når først de er kommet ind i EU, er det helt afgørende, at der er kontrol med varer, inden de kommer ind i det indre marked.
Og kontrollen gælder ikke kun varer.
Dyr skal kontrolleres, så de ikke bærer nogen smitte.
Det ville være dræbende for dansk landbrug, hvis syge eller smittede dyr kunne komme ind i Danmark.
Danske forbrugere vil også have kontrol med, at de fødevarer, som sælges i Danmark, er sunde, og at den medicin, som kan købes, er kontrolleret, godkendt og uden bivirkninger.
Der er med andre ord behov for grænsekontrol ved EU´s ydre grænse.
Uanset om varer kommer fra USA, Kina eller Marokko, så bliver alle varer, som kommer ind i EU, kontrolleret ved de ydre grænser.
Det kontrolleres, at varerne overholder EU´s regler om sikkerhed, sundhed og miljø.
Samtidig sørger toldere også for, at der opkræves told på de varer som er pålagt told.
Men lige præcis behovet for toldere, som kontrollerer varer, og veterinærer som kontrollerer dyr, som passerer grænsen, ser lige nu ud til at være den største hindring for, at Storbritannien er i stand til at forlade EU den 29.
marts næste år.
Det er grænsen mellem Irland og Nordirland, der fortsat spænder ben for brexit-processen.
Intet flertal i parlamentetPolitikerne på begge sider af den engelske kanal kæmper nemlig med at finde en løsning for, hvordan man på den ene side kan sørge for, at man får kontrolleret alle varer ind i EU – uden at det er nødvendigt at indføre kontrol ved grænsen mellem Irland og Nordirland.
Efter 20 måneders forhandlinger lykkedes det den 25.
november for EU-lederne og den britiske premierminister, Theresa May, af blive enige om en aftale – uden at det er nødvendigt at placere toldere ved grænsen mellem Irland og Nordirland.
Men den model, som Theresa May i øvrigt selv havde foreslået EU og som EU-landene tøvende accepterede, viser sig nu ikke at kunne samle flertal i det britiske parlament.
Modstanden mod grænsekontrol-modellen er så voldsom, at Theresa May måtte udskyde afstemningen i det britiske parlament om skilsmisseaftalen med EU.
Og da den britiske premierminister torsdag og fredag var til EU-topmøde i Bruxelles, forsøgte hun forgæves at få EU-landene til at bløde op på aftalen om den nordirske grænsekontrol – eller mangel på samme.
Den britiske premierminister prøvede forskellige modeller – blandt andet, at EU skulle acceptere, at der skulle være en udløbsdato på aftalen.
Men forsøgene var forgæves.
Læs også:ANALYSE Det politiske abespil er i gang: EU kan ikke gøre May tilfredsEU vil kontrollere toldereLige så umuligt, det vil være for Theresa May at få en aftale igennem det britiske parlament, hvor Storbritannien skulle acceptere ikke at have kontrol over sine ydre grænser, lige så utænkeligt var det for EU´s 27 stats- og regeringschefer at acceptere at indgå en aftale, som ville betyde, at enhver sælger eller smugler af sundhedsfarlige varer, ikke godkendt medicin eller syge dyr skulle kun få deres produkter ind på EU-markedet via Storbritannien.
Theresa May forsøgte sig blandt andet med et forslag om, at britiske toldere skal fortsætte med at kontrollere, at varer overholder EU´s regler, sådan som tolderne gør i dag.
Men det forslag faldt hurtigt, da EU spurgte, hvordan EU skulle kunne kontrollere, at de britiske toldere faktisk gjorde deres arbejde ordentligt.
EU kan ikke acceptere, at andre lande skal gøre EU-toldernes arbejde.
Præcis lige så lidt som et flertal i Folketinget ville acceptere, at det var tyske betjente og ikke danske, som gennemfører grænsekontrollen mellem Danmark og Tyskland.
Statsminister Lars Løkke Rasmussen (V) sagde i sidste uge, at de britiske politikere må finde ud af, hvad der skal til for, at de kan godkende brexit-aftalen.
Løsning i fremtidenGennem det seneste år har det været netop spørgsmålet om kontrollen ved grænsen mellem Irland og Nordirland, som har været det absolut største problem i brexit-forhandlingerne.
Europæiske ledere – uanset om de sidder i London, Dublin, Berlin eller København - ønsker at undgå en fysisk grænsekontrol.
Politifolk og barrikader skaber minder om den langvarige konflikt på den irske ø med mange dræbte, bomber og terrorangreb.
En konflikt, der nu er fortid, takket være den såkaldte Langfredag-aftale, som er en omfattende fredsaftale, hvor alle parter i den gamle konflikt blandt andet har lovet, at de aldrig igen vil genindføre grænsekontrol ved grænsen mellem Irland og Nordirland.
Så fra starten i brexit-forhandlingerne har de 27 EU-lande og Det Forenede Kongerige kæmpet med spørgsmålet om, hvordan de på den ene side kan sørge for, at der vil være kontrol med alle varer, som kommer ind i EU via England, Wales, Skotland og Nordirland – uden at der er en egentlig kontrol ved grænsen mellem netop Irland og Nordirland.
Mange modeller har været diskuteret.
Ville det være muligt at finde en teknisk løsning, sådan at varer, der kom ind i Storbritannien fra eksempelvis Kina, blev kontrolleret ved indrejse og delt op i to bunker: Varer til det britiske marked og varer, som skulle videre til EU.
Men teknikken findes ikke og ingen har tillid til, at den ville fungere.
Og hvad ville der så ske med varer fra EU-markedet?
Læs også:Boris Johnson: Brexit-aftalen er 'en national ydmygelse'Ingen accept fra NordirlandEn anden model var, at Nordirland alene fortsætter med at være underlagt EU´s regler om forbrugerbeskyttelse, miljø, sundhed og så videre.
Den model blev EU og Storbritannien enige om i december sidste år.
Men det ville så betyde, at varer skulle kontrolleres, når de kom fra England, Wales og Skotland til Nordirland og den vej ind i EU.
Og det ville betyde forskellige regler i Nordirland og i resten af Det Forenede Kongerige.
Så selv om Theresa May i første omgang sagde ja til den løsning, ville hendes støtteparti fra netop Nordirland ikke acceptere, at Nordirland på den måde lovgivningsmæssigt ville være tættere knyttet til Dublin end til London.
Så efter at have sagt ja til den model, måtte Theresa May vende tilbage til EU og bede om, at der skulle findes en anden løsning.
Theresa May talte også med den tyske kansler, Angela Merkel, i sidste uge under topmødet i Bruxelles.
Der er dog ikke vilje blandt EU-landene til at genforhandle brexitaftalen.
EU-handelsaftale spænder ben for briterneDen model blev fundet i efteråret - af briterne selv - og godkendt ved et EU-topmøde den 25.
november.
Her blev det aftalt, at hele Storbritannien skal være en del af EU´s toldsamarbejde og toldunion.
Det vil sige, at der skal være samme toldsatser på varer i Storbritannien som i resten af EU.
Og når EU laver handelsaftaler med andre lande om eksempelvis særlige kvoter for, hvor meget lammekød eller hvor mange biler, som kan sælges til en særlig toldsats, ja så gælder de EU-aftaler også for Storbritannien.
Og det vel at mærke selv om EU-laver den slags aftaler, uden at Storbritannien har nogen indflydelse på aftalerne.
Tanken med den seneste løsning for kontrollen ved den irske grænse er egentlig, at den model aldrig skal benyttes i praksis.
For så snart Storbritannien har forladt EU, vil EU og Storbritannien gå i gang med at forhandle en frihandelsaftale.
En aftale som skal være så ambitiøs, at det i princippet aldrig bliver nødvendigt med grænsekontrol.
Men enhver som har bare lidt kendskab til frihandelsaftaler ved, at det tager lang tid at forhandle en sådan og at få den godkendt.
Og hvis EU og Storbritannien i praksis skal kunne indgå en frihandelsaftale så ambitiøs, at det aldrig bliver nødvendigt med grænsekontrol mellem EU og Storbritannien, så vil aftalen også være så omfattende, at det formentlig vil gøre det umuligt for Storbritannien at indgå handelsaftaler med andre lande.
For briterne vil ikke have meget at tilbyde, hvis de laver en handelsaftale med EU, som binder Storbritannien til EU´s toldsatser fremover.
Kan betyde udskydning af brexitSå kritikerne af premierministerens skilsmisseaftale har ret.
Formelt er det ambitionen både i London og resten af EU, at skilsmisseaftalens regler for at undgå kontrol ved grænsen mellem EU og Storbritannien skal være midlertidige og egentlig helst aldrig skal træde i kraft.
Men i praksis er det svært at få øje på nogen, som tror, at en handelsaftale mellem EU og Storbritannien kan forhandles på plads hurtigt.
Og det er endnu sværere at se, hvordan en sådan aftale vil kunne laves så ambitiøs, at grænsekontrol mellem Irland og Storbritannien kan undgås – med mindre hele Det Forenede Kongerige følger EU´s handelsregler meget langt ud i fremtiden.
Så hvis Theresa May skulle finde en brexit-løsning, som kan vinde opbakning i hendes eget parlament, er der meget, som tyder på, at den eneste gangbare løsning ville være, at EU skulle acceptere, at der fremover ikke vil være grænsekontrol for varer og dyr, som kommer fra Storbritannien og ind i EU.
Men en sådan løsning er uacceptabel for alle EU-lande.
Brexit begyndte med, at Storbritannien ville ud af EU for at få styr på sine grænser.
Men det kan meget vel ende med, at Storbritannien bliver nødt til at udskyde brexit, fordi EU insisterer på at have styr på sin grænse.
Briterne skal i følge planen forlade EU den 29.
marts næste år.
FacebookTwitterKopier linkEmner:Nordirland|Storbritannien|Irland|Skilsmisse|Udenrigspolitik




https://www.dr.dk/nyheder/udland/please-stay-stort-flertal-af-danskere-oensker-briterne-skal-blive-i-eu

UdlandPlease stay: Stort flertal af danskere ønsker, at briterne skal blive i EUDanmark og Storbritannien har altid haft et særligt forhold i EU, fortæller tænketanks-direktør.
Danmark og Storbritannien har både historisk og kulturelt set haft et tæt forhold til hinanden, lyder det fra direktøren for tænketanken Europa.
Af Per Bang Thomsen19.
dec.
2018 kl.
09.
49Bemærk: artiklen er mere end 30 dage gammelLæs opI dag er der præcis 100 dage til, at Storbritannien efter planen skal forlade EU.
Men ifølge en ny meningsmåling, som Epinion har lavet for DR Nyheder, foretrækker 59 procent af danskerne, at briterne forbliver en del af EU-samarbejdet efter 29.
marts næste år.
Sådan har vi spurgt"Foretrækker du, at Storbritannien bliver i EU eller forlader EU?
"Bliver i EU: 59 procent (595 personer)Forlader EU: 16 procent (163 personer)Ved ikke: 22 procent (222 personer)Ønsker ikke at svare: 3 procent (34 personer)16 procent af de danskere, der har deltaget i målingen, ønsker omvendt, at Storbritannien forlader unionen, mens 22 procent fortsat er uafklarede.
Det er snart to et halvt år siden, at et flertal af de britiske vælgere overraskede både Danmark og resten af Europa ved at stemme ja til at forlade EU.
Spørger man Bjarke Møller, der er direktør i den proeuropæiske tænketank Europa, giver det dog god mening, at en stor andel af de adspurgte danskere gerne vil have briterne til at blive.
Danmark og Storbritannien blev nemlig begge medlem af EU-samarbejdets forløber, EF, i 1973, og vi har sidenhen stået skulder ved skulder i mange af de politiske forhandlinger.
Den britiske premierminister, Theresa May, besøgte tidligere på året statsminister Lars Løkke Rasmussen (V) i Statsministeriet.
- Danmark har altid været tæt knyttet til Storbritannien i EU, og briterne har været en vigtig alliancepartner for danskerne, herunder i forhold til etableringen af det indre marked.
Storbritannien er en liberal handelsmagt, og vi vil gerne have, at de er med som et balancepunkt i fællesskabet, forklarer han og fortsætter:- Derudover gør det EU større, når Storbritannien er med.
Udover at være en økonomisk stærk magt er det også en atommagt og et land, der også sidder med ved hovedbordet til G7-topmøderne, siger han med henvisning til de årlige topmøder mellem syv af verdens mest magtfulde lande, herunder USA, Japan og Frankrig.
Følelsesmæssig tilknytningDertil er der ifølge Bjarke Møller den følelsesmæssige dimension.
Ifølge Danmarks Statistik er Storbritannien det tredjestørste eksportmarked for Danmark, når det kommer til varer og tjenester, og både historisk og kulturelt set har vi været tæt knyttet til briterne.
MålingenDenne undersøgelse er udarbejdet på baggrund af i alt 1.
014 gennemførte interview med danskere på 18 år og derover.
Interviewene er indsamlet online på Epinions Danmarkspanel i perioden 5.
-11.
december 2018.
Den maksimale stikprøveusikkerhed på de samlede resultater er +/-3,1 procentpoint.
- Vi rejser ofte til Storbritannien, og vi hører meget britisk musik.
Derudover var briterne med til at redde Danmark under Anden Verdenskrig.
Så selvom det får nogle økonomiske konsekvenser, at briterne forlader EU, så er det især den følelsesmæssige tilknytning, der spiller ind, siger han og fortsætter:- Jeg tror ikke, at danskerne ville have været så kede af det, hvis det var Malta eller Grækenland, som var på vej ud af EU.
Læs også:Ny måling: Nu vil et flertal af briterne blive i EU'Kaos' præger opfattelseMeningsmålingen er blevet foretaget under den seneste tids højspændte debat om den brexit-aftale, som den britiske premierminister, Theresa May, har forhandlet på plads med EU-landene.
Den 585-sider lange skilsmisseaftale skal kort fortalt sikre, at briterne forlader EU under ordnede forhold, og at der efterfølgende er tid til at forhandle en frihandelsaftale på plads med EU.
Skilsmisseaftalen skal dog godkendes af det britiske parlament, før den kan træde i kraft, og det var egentlig meningen, at den skulle have været til afstemning i sidste uge.
Men efter vedvarende kritik fra både politiske modstandere og medspillere, valgte premierministeren at udskyde afstemningen.
Der bliver fortsat demonstreret ude foran det britiske parlament i London.
Den britiske premierminister har dog afvist en ny brexit-afstemning.
Theresa May meddelte i går, at afstemningen vil finde sted mellem den 14.
og den 20.
januar næste år.
Men er endnu uvist, om hun kan skaffe et flertal for den, og fra EU’s side forbereder man sig nu for alvor på, at briterne forlader unionen uden en aftale.
Ifølge Bjarke Møller har den proces også påvirket danskerne syn på EU.
- Vi kan se, at der har været en stigning i opbakning til EU efter brexit.
Jeg tror, at folk er blevet afskrækket af det kaos og den enorme splittelse, der har været i Storbritannien efter brexit, og derfor er det heller ikke længere så attraktivt at efterfølge den model med et dansk ’daxit’, siger han.
FacebookTwitterKopier linkEmner:EU|Storbritannien|Theresa May (politiker)|EU-forhold|Danmarks Statistik




https://www.dr.dk/nyheder/regionale/oestjylland/vm-effekt-flere-sejlere-i-klubberne-efter-vm-i-sejlsport-i-aarhus

ØstjyllandVM-effekt: Flere sejlere i klubberne efter VM i sejlsport i AarhusBåde Kaløvig Bådelaug og Egå Sejlklub melder om stigende interesse for sejlsporten.
Efter VM i sejlsport har flere fået øjnene op for det interessante ved at være ude på bølgen blå.
Af Jesper Ottosen og Emma Lichscheidt19.
dec.
2018 kl.
08.
34Bemærk: artiklen er mere end 30 dage gammelLæs opSejlklubberne omkring Aarhus har fået ekstra skumsprøjt under kølen efter VM i Sejlsport 2018.
Lidt nord for Aarhus har Egå Sejlklub tydeligt kunne mærke, hvordan et verdensmesterskab har øget interessen for livet på havet, især blandt de unge, fortæller klubbens formand Peter Juul.
- En masse, der ellers ikke interesserede sig for sejlsport, begyndte at tænke: 'Hov, det ser da spændende ud, det der foregår ude på vandet', siger han.
Han fortæller, at man det sidste år har fået 120 nye medlemmer.
Hos naboklubben Kaløvig Bådelaug har VM-effekten også indfundet sig.
Det har blandt andet betydet, at flere har lyst til at lære at sejle.
Det fortæller den uddannelsesansvarlige ved Kaløvig Bådelaug Jens Villumsen.
Her er der kommet dobbelt så mange voksne i klubben.
- Hvor vi normalt ligger på 12-13 voksensejlerelever, ligger vi nu på mere end 30, så det er en tilgang, der vil noget, siger han.
Det er terapi at være på vandetDet er dog ikke kun sejleskolen, men også enkelte ture på havet, som er kommet i høj kurs.
- Når vi ser på den kommende sæson for praktisk sejlads, har vi allerede venteliste, og jeg fornemmer, at vi faktisk bliver nødt til at købe en skolebåd mere og få fat i nogle flere instruktører, hvis vi skal dække markedet, siger han.
Han tror, de nye sejlere holder ved, da en tur på bølgen blå kan virke som ren terapi.
- Jeg tror, en hel del af det, er friheden og den ro, der kommer med lyden af vand på skroget- Det giver en følelse af slow-motion, selvom man sejler hurtigt, siger han.
VM i Sejlsport fra Aarhus Bugt var det største sejlsportsevent på dansk grund og blev vist på over 59 tv-stationer verden over.
Det fandt sted fra 30.
juli til 12.
august i år.
FacebookTwitterKopier linkEmner:Sejlsport|Aarhus|Egå Sejlklub|Lystsejlads




https://www.dr.dk/sporten/formel1/doeren-til-et-dansk-formel-1-loeb-staar-stadig-paa-klem-interesse-fra-andre-kommuner

Formel1Døren til et dansk Formel 1-løb står stadig på klem: 'Interesse fra andre kommuner'Flere ønsker at lave et Formel 1-grandprix et andet sted i Danmark end København, lyder det fra en af initiativtagerne.
Kevin Magnussen og hans racer kommer ikke til at køre et Formel 1-løb i København, men måske kan Haas-køreren deltage i et grandprix et andet sted i Danmark i fremtiden.
19.
dec.
2018 kl.
08.
20 | opdateret 19.
dec.
2018 kl.
08.
36Bemærk: artiklen er mere end 30 dage gammelLæs opFormel 1-projektet i København er officielt bragt til ophør, men det er ikke udelukket, at et nyt projekt kan se dagens lys et andet sted i Danmark.
Det oplyser Helge Sander, der har været en af initiativtagerne til det kuldsejlede projekt.
- Den positive stemning omkring Formel 1 har ikke overraskende fået andre kommuner til at reagere.
- Hvis der dukker et tilstrækkeligt interessant projekt op andre steder i Danmark, skal det naturligvis afprøves, hvis der er praktiske, holdbare politiske og økonomiske forhold til stede, fortæller Helge Sander.
Læs også:Helge Sander nægter at begrave Formel 1-drøm i KøbenhavnKommunerne ønsker på nuværende tidspunkt ikke at blive nævnt, oplyser Helge Sander, som understreger, at det er Formula One Management (FOM) i London, der har det afgørende ord at skulle have sagt.
Ser man på løbskalenderen, er det på ingen måde en forudsætning, at et Formel 1-grandprix skal køres i landets hovedstad, fastslår Helge Sander.
Kevin Magnussen sammen med Helge Sander (th.
) og Lars Seier Christensen (tv.
), som begge arbejdede hårdt for at få Formel 1 til København.
Han ærgrer sig stadig over, at det ikke lykkedes at overbevise regeringen samt politikerne i Københavns Borgerrepræsentation om at få Formel 1-feltet til hovedstaden.
Formel 1-projektet var godkendt af Formel 1-ledelsen i London og hos Den Internationale Motorsportsunion (FIA).
Efter et par års forarbejde til flere millioner kroner er projektet nu formelt afsluttet, oplyser Helge Sander.
Læs også:Formel 1 kommer ikke til Danmark: Frank Jensen skrinlægger storstilet planDet er sket efter en ekstraordinær generalforsamling i "Foreningen til Fremme af Formel 1 i København" og en meddelelse om virksomhedsophør til Erhvervsstyrelsen og Skat.
I praksis blev projektet i København i 2020 udelukket allerede 21.
september, da overborgmester Frank Jensen meddelte, at han ikke vurderede det politisk muligt at gennemføre.
- Vi skulle lige sunde os over denne chokmelding, men vi må erkende, at her og nu er det ikke muligt at gennemføre et Formel 1-løb i København, selv om jeg næsten dagligt siden overborgmesterens udmelding har modtaget positive tilkendegivelser, lyder det fra Helge Sander.
/ritzau/FacebookTwitterKopier linkEmner:Frank Jensen (politiker)|København|Formel 1|Lokalpolitik|Københavns Kommune




https://www.dr.dk/nyheder/penge/forhandlere-vaerksteder-og-auto-skoler-goer-klar-til-elbil-revolution

PengeForhandlere, værksteder og auto-skoler gør klar til elbil-revolutionTrods politisk uenighed og tøvende forbrugere gør bilbranchen klar til at sælge og servicere mange flere elbiler - på bekostning af benzin og diesel.
Erhvervsskolerne skruer op for elbilerne i uddannelsen af fremtidens mekanikere.
Her et hold lærlinge på Auto College i Nørresundby.
Nye elbil-modeller får længere rækkevidde per opladning.
Branchen forventer, at det vil sætte mere gang i salget.
1 / 2Erhvervsskolerne skruer op for elbilerne i uddannelsen af fremtidens mekanikere.
Her et hold lærlinge på Auto College i Nørresundby.
1 / 2Nye elbil-modeller får længere rækkevidde per opladning.
Branchen forventer, at det vil sætte mere gang i salget.
2 / 2Af Uffe Bregendahl og Carsten Nielsen19.
dec.
2018 kl.
08.
15Bemærk: artiklen er mere end 30 dage gammelLæs opEn DR-rundringning til forhandlere og værksteder giver et ensartet billede: De er ved at gå i stilling til en ny virkelighed, hvor elbiler kommer til at fylde meget mere.
Det kræver videreuddannelse af både mekanikere, værkførere og sælgere.
- Vi har fået det rigtige udstyr, så vi kan servicere og reparere bilerne.
Og så har vi haft alle vores folk på kursus, som har med elbiler at gøre, fortæller eftermarkedchef Simon Jensen fra Bayern AutoGroup i Aarhus, som er BMW-forhandler og værksted.
- Det samme gælder i salgsafdelingen.
Der får man også en uddannelse i, hvad det vil sige at have en elbil.
Og hvordan vi kan råde kunden til det bedste køb, fortæller Simon Jensen.
Satsningen i Aarhus er en naturlig konsekvens af, at BMW i lighed med andre store bilfabrikker er på vej med masser af nye elbil-modeller.
- Inden 2025 har man en målsætning om, at vi har 25 forskellige elbiler, hvor de 12 er ren elektricitet.
Så det er noget, som BMW virkelig tror på, og det er fremtiden, siger Simon Jensen.
El- og hybridbiler kommer til at fylde mere på BMW-værkstederne - som her hos Bayern AutoGroup i Aarhus.
Massive investeringerDet samme mønster går igen hos andre producenter, lyder vurderingen fra brancheorganisationen Dansk Elbil Alliance.
- Vi får henvendelser fra rigtig mange store bilproducenter, særligt de tyske bilproducenter, som er opmærksomme på, at forhandlerne skal være gearet til de her nye grønne biler, siger branchechef Lærke Flader.
Konsekvensen er store investeringer, for det koster at være klar.
- Bilbranchen ruster sig på den her grønne omstilling.
De investerer massivt i at uddanne deres folk og sætte de nødvendige faciliteter op på værkstederne og hos forhandlerne, så danskerne trygt kan købe en elbil, vurderer Lærke Flader.
Fremtidens elektriske mekanikereErhvervsskolerne, som uddanner fremtidens mekanikere, er også i fuld gang med at få mere elbil-lære ind i lærlingenes skemaer.
Det kræver helt konkret, at der skal være nye elbiler og anderledes værktøj og udstyr at øve sig med.
- Men det fylder også i den forstand, at vi er nødt til at tænke på det i fremtiden.
Vi er nødt til at sørge for, at det bliver en større del af vores hverdag, og at vi er klar til det.
For der er ingen tvivl om, at revolutionen kommer, siger uddannelsesleder Jakob Pilgaard fra Auto College i Nørresundby, som står for mekanikerlinjen under Tech College i Aalborg.
Hans egen fornemmelse er, at elbil-revolutionen kommer til at gå stærkt.
- Jeg tror, der kommer til at ske dét med elbiler, som der skete med mobiltelefonen og bærbare computere, at det kommer til at blive en lodret stigning i forhold til teknologien – og i forhold til, hvor mange der kommer.
Og der er vi nødt til at have nogle faglærere, der følger med i den udvikling, for det går meget stærkt lige pludselig, siger Jakob Pilgaard.
Læs også:El-biler er mest populære i NordsjællandElbiler har hidtil været et tilvalg på skolerne, men det er på vej til at blive obligatorisk.
Til gengæld forventer skolerne, at der på sigt glider emner ud, som kun er relevante for benzin- og diesel-biler.
Forandringerne er også begyndt at slå igennem på skolernes tilbud om efter- og videreuddannelse til eksisterende mekanikere.
- Det udbud, vi har inden for efter- og videreuddannelse lige nu, bærer tydeligt præg af, at elbilerne er på vej.
Og det er specielt sikkerhedskurserne, der vil blive behov for, vurderer uddannelsesleder Jakob Pilgaard.
Sikkerhed i højsædetSikkerheden er også et vigtigt element, når de unge mekanikerlærlinge første gang stifter bekendtskab med elbiler.
- Det er vigtigt for os, at de lærlinge, vi sender ud fra skolen som fremtidens mekanikere, véd, hvordan de skal håndtere det her uden at komme galt afsted.
Og der er en risiko ved elbiler, fordi der er meget høje spændinger, siger faglærer Jesper K.
Lassen, som underviser i elbiler på Auto College i Nørresundby.
Nye biler og nyt sikkerhedsudstyr glider ind i mekaniker-uddannelsen.
Men han prøver også at afmystificere elbilerne for de unge.
For når først spændingen er frakoblet, er det stadig ”bare” en bil, som blot bliver drevet frem af en anderledes motor.
Hos mekanikerlærlingene er meningerne om forandringerne delte.
21-årige Theis Ettrup Christensen er glad for udviklingen.
- Jeg har fra start regnet med at læse videre til elmekaniker.
Det er fremtiden, og jeg kan bedre lide at stå og rode i de nye elbiler.
Det har fanget interessen, siger han.
Skolekammeraten Nicklas Lind Vestergaard er til gengæld mere begejstret for ”gammeldags” bilteknologi.
- Især benzinmotor.
Lyden og duften siger bare det hele.
Det interesserer mig noget mere end hybrid og el.
Men det er jo fornuftigt nok, når man ser fremad.
Så skal der noget mere miljøvenligt til.
Dén del kan jeg godt forstå, siger Nicklas Lind Vestergaard.
Nye og bedre modellerBranchens forventninger om større elbil-salg er tæt knyttet til lanceringen af nye forbedrede modeller.
Desuden er der de næste to år skabt en vis politisk ro, så elbiler til under 400.
000 kroner slipper for afgifter.
Læs også:Elbilsbranche ånder lettet op med udsigten til to år uden afgifter•Hyundai har den 12.
januar officiel lancering af den nye model KONA, der kører 482 kilometer på en opladning.
•AUDI kommer i starten af det nye år med deres første elbil ”AUDI e-tron”, der også får en rækkevidde på over 400 kilometer.
AUDI har planer om at lancere flere modeller i 2019.
•BMW sælger godt af deres eneste elbil model i3 – og får formentlig to til fem nye modeller på markedet i 2019.
•KIA lancerer deres e-Niro i februar – den kører 455 kilometer på en opladning.
•Volvo lancerer deres første rene elbil XC40 i 2019.
•MERCEDES lancerer også deres første elbil EQC med løfter om en rækkevidde per opladning på over 450 km.
•Og så er TESLA's meget omtalte model 3 netop blevet vist frem i showrooms i Danmark.
Den bliver billigere end tidligere Teslaer, men vil stadig have en rækkevidde fra 350 km og op til 500 km alt efter modelvariant.
FacebookTwitterKopier linkEmner:Biler|BMW|Uddannelse|Aarhus|Nørresundby




https://www.dr.dk/nyheder/regionale/sjaelland/tvangsadoptioner-giver-politiske-panderynker-oekonomi-maa-aldrig-gaa

SjællandTvangsadoptioner giver politiske panderynker: Økonomi må aldrig gå forud for barnetDF og EL bekymrede for, at tvangsadoptioner kan blive en spare-øvelse.
Hvis kommunerne ikke vil hjælpe voldsramte familier, må staten sørge for at 18 millioner ubrugte satspuljemidler kommer i spil på en anden måde, siger DF's Karin Nødgaard.
Af Per Gade Gyldenkærne og Ann Smed Madsen19.
dec.
2018 kl.
10.
00 | opdateret 19.
dec.
2018 kl.
15.
37Bemærk: artiklen er mere end 30 dage gammelLæs opTvangsadoptioner deler politikerne, og flere partier advarer nu om, at antallet af adoptioner, hvor udsatte børn helt mister forbindelsen til deres forældre og bedsteforældre, kan stige, uden at det nødvendigvis er til barnets bedste.
Det sker, efter at Lolland Kommune har sat fart på antallet af sager om tvangsadoption.
Kommunen står alene for over halvdelen af de 13 sager, der i år er sendt til afgørelse i Ankestyrelsen.
Fakta om adoption uden samtykkeEn tvangsadoption, eller adoption uden samtykke, skal sikre børn, der ellers ville have været anbragt hele deres barndom, fordi deres forældre ikke kan passe dem, en mulighed for en opvækst med stabilitet og kontinuitet.
Sager om adoption uden samtykke inddeles i tre typer af sager.
Et barn kan adopteres uden samtykke,hvis barnets forældre er ude af stand til at tage sig af barnethvis barnet har en særlig tilknytning til sine plejeforældrei særlige tilfælde, hvis væsentlige hensyn til, hvad der er bedst for barnet, taler for detKilde: AnkestyrelsenFolketinget åbnede for tre år siden for, at det blev lettere at adoptere udsatte børn bort, og det får modstandere af lempelsen - Dansk Folkeparti og Enhedslisten - til at advare om, at tvangsadoptioner kan gå hen og blive en spareøvelse.
Det fremgår således af et sparekatalog, som DR Sjælland har fået aktindsigt i, at Lolland forventer en besparelse på tvangsadoptioner, der stiger til fire millioner kroner i 2022.
Kommunen sparer ved en tvangsadoption udgiften til en anbringelse i familiepleje eller på institution.
Lolland Kommune oplyser, at sparekataloget blev præsenteret for byrådet, men ikke vedtaget politisk.
Kommunen har dog de samme forventninger til antal adoptioner og de økonomiske konsekvenser heraf som det fremgår af sparekataloget.
EL og DF: Mange penge at spareEnhedslistens Pernille Skipper, der i dag er partileder, men tidligere var børneordfører, er skeptisk over for de mange sager.
- Det er meget bekymrende, at der ses en så voldsom stigning i en kommune, og det kan tyde på, at man tager udgangspunkt i noget andet end børnene, siger hun.
Pernille Skipper frygter, at det handler om penge og ikke det enkelte barn.
- For Lolland Kommune er det rigtigt mange penge, hvis man ikke længere skal betale for plejefamilie, vejledning og supervision, men kan overlade barnet og alle udgifter til en adoptivfamilie, påpeger hun.
Dansk Folkepartis Karin Nødgaard, næstformand i social-, indenrigs- og børneudvalget, har samme bekymring.
Hun kalder det tankevækkende, hvis man ".
.
.
sidder og kalkulerer med, hvor mange penge der kan spares.
"- Økonomi må aldrig gå forud for, hvad der er bedst for barnet, understreger hun.
Karin Nødgaard bebuder, at hun vil rejse sagen over for den konservative børne- og undervisningsminister Mai Mercado (K).
S: Kontrol forhindrer spareøvelserDen socialdemokratiske børneordfører Pernille Rosenkrantz-Theil slår fast, at hun ikke har grund til at tro, at der skulle ligge et sparemotiv bag de lollandske sager, og hun afviser, at det er muligt at bruge tvangsadoptioner som sparemulighed i kommunerne.
- Men selv hvis man havde de værste hensigter, så har vi så tæt en myndighedskontrol på det her område, at alarmen ville gå, længe inden man fik en godkendelse.
Tvangsadoption er det middel på socialområdet, hvor der er flest myndighedslag, der skal godkende, understreger hun.
Pernille Rosenkrantz-Theil siger, at den ventede besparelse på fire millioner kroner i Lolland i 2022 ikke er bemærkelsesværdig stor i forhold til, hvor dyre anbringelser kan være.
- En anbringelse alene kan jo koste fire millioner kroner, siger hun.
- Det siger mig, at der i hvert fald ikke sidder sagsbehandlere med kniven for struben for at gennemtvinge, at "så og så mange skal tvangsadopteres for at få budgettet til at hænge sammen".
Lolland: Økonomien er sekundærLolland Kommune afviser da også, at besparelser har nogen indflydelse på sagerne.
Formanden for kommunens børne- og skoleudvalg, socialdemokraten Kasper Roug, siger, at kommunen med tvangsadoptionerne vil give barnet en mulighed for at få et godt liv.
- Og det vil de ikke få i familier, der er voldsomt dysfunktionelle.
Længere er den ikke, siger han.
- Den primære årsag til, at vi vil tvangsadoptere i de her sager, er, at det skal vi, og at det er det eneste rigtige at gøre.
Der spiller økonomien en sekundær rolle, forsikrer Kasper Roug.
Artiklen er opdateret sidst i første afsnit med Lolland Kommunes oplysning om sparekataloget.
FacebookTwitterKopier linkEmner:Det Konservative Folkeparti|Mai Mercado (politiker)|Pernille Rosenkrantz-Theil (politiker)|Socialforhold|Lolland




https://www.dr.dk/sporten/haandbold/herreligaen/islaending-bliver-ny-cheftraener-i-skjern-haandbold

HerreligaenIslænding bliver ny cheftræner i Skjern HåndboldHåndboldherrerne fra Skjern skal fra næste sommer have Patrekur Jóhannesson som cheftræner.
Patrekur Jóhannesson dobbeltjobber i øjeblikket som cheftræner for det	østrigske landshold og islandske Selfoss.
(Arkivfoto) 19.
dec.
2018 kl.
10.
01 | opdateret 19.
dec.
2018 kl.
10.
34Bemærk: artiklen er mere end 30 dage gammelLæs opHåndboldklubben Skjern har sat navn på sin kommende cheftræner.
Det bliver islandske Patrekur Jóhannesson, som næste sommer tager over efter Ole Nørgaard, skriver klubben i en pressemeddelelse.
46-årige Jóhannesson er i øjeblikket en travl mand.
Han er både træner for det østrigske landshold og islandske Selfoss.
Landsholdsjobbet beholder han, men Selfoss byttes ud med Skjern, hvor han har fået en treårig kontrakt.
Læs også:Skjerns mestertræner siger farvel: Stopper karrieren til sommer- Vi er overbeviste om, at Patrekur Jóhannesson med sin erfaring og passionerede tilgang kan videreføre trænerteamets mangeårige gode arbejde og sikre, at vi i fremtiden forbliver en fast bestanddel i toppen af dansk håndbold.
- Han er et godt match til vores værdier og har samtidig stor erfaring som både spiller og træner, siger Skjerns bestyrelsesformand, Carsten Thygesen.
Jóhannesson har spillet 243 landskampe for Island og scoret 589 mål.
I sin aktive karriere spillede han for klubber som Stjarnan, Tusem Essen og CD Bidasoa.
Som træner har han foruden det østrigske landshold stået i spidsen for en række klubber, heriblandt fire islandske og TV Emsdetten fra Tyskland.
- Jeg er meget tilfreds med at have underskrevet kontrakt med en storklub som Skjern.
Jeg glæder mig til at arbejde i Danmark - et land med rig tradition for kvalitetshåndbold - og samtidig blive en del af Skjerns flotte historie.
- Jeg ser frem til at starte et nyt kapitel af min trænerkarriere i Skjern Håndbold, lyder det fra Patrekur Jóhannesson.
Ole Nørgaard meddelte i oktober, at denne sæson bliver hans sidste.
Han indstiller karrieren som professionel træner, når sæsonen er ovre.
I den seneste sæson vandt Skjern DM-guld foran Bjerringbro-Silkeborg (BSV) og GOG, men i indeværende sæson har holdet haft større problemer.
Mesterholdet ligger på syvendepladsen i Herre Håndbold Ligaen.
Efter 17 runder er der ti point op til Aalborg Håndbold på førstepladsen.
/ritzau/FacebookTwitterKopier linkEmner:Skjern|Bjerringbro-Silkeborg Elitehåndbold|Island|Skjern Håndbold|Håndbold




https://www.dr.dk/nyheder/penge/estisk-politi-har-anholdt-10-tidligere-danske-bank-ansatte

Hvidvask i Danske BankSe temaPengeEstisk politi har anholdt 10 tidligere Danske Bank-ansatteAnklagemyndigheden bekræfter ifølge nyhedsbureau anholdelser i hvidvasksagen.
En række tidligere ansatte i Danske Banks filial i estiske Tallinn er blevet anholdt.
Banken har selv oplyst, at filialen mellem 2007 og 2015 havde omkring 15.
000 udenlandske kunder, hvis transaktioner kan betegnes som mistænkelige.
Af Oliver Batchelor19.
dec.
2018 kl.
10.
09Bemærk: artiklen er mere end 30 dage gammelLæs opDet estiske politi har anholdt ti personer i sagen om hvidvask knyttet til Danske Bank.
Det bekræfter anklagemyndigheden nu over for Bloomberg News.
- Der er grund til at tro, at de anholdte bevidst sørgede for, at bankkunder kunne flytte midler, der mistænkes for at være blevet vasket hvide, lyder det ifølge nyhedsbureauet i en e-mail fra statsanklager.
Ifølge politiet er alle de anholdte estere og tidligere medarbejdere i Danske Bank.
Ud af de ti personer blev seks anholdt tirsdag, mens fire er blevet anholdt onsdag morgen.
Danske Bank: Vi ønsker at komme til bundsAllerede tirsdag aften skrev den estiske avis Postimees på baggrund af oplysninger fra unavngivne kilder, at der var blevet anholdt flere personer i relation til Danske Bank-sagen.
På det tidspunkt forlød det, at otte personer var blevet anholdt.
Nu viser det sig, at det antal er udvidet til ti anholdelser.
Læs også:Whistleblower i Folketinget: Tavshedsklausul spærrer for opklaring af hvidvasksagDR Nyheder har kontaktet Danske Bank, der endnu ikke ønsker at kommentere de konkrete anholdelser.
- Det er op til politiet at efterforske sagen.
Vi har kun én interesse, og det er at komme til bunds i sagen, og vi samarbejder derfor fortsat med alle relevante myndigheder og står selvfølgelig til rådighed for efterforskningen, udtaler pressechef Kenni Leth.
Straffesager og milliardbøder i hvidvasksagBanken henviser derudover til den interne advokatundersøgelse, der blev offentliggjort i 19.
september-Her oplyste banken, at man på eget initiativ havde politianmeldt otte tidligere medarbejdere fra den estiske filial.
Rapporten fra advokatfirmaet Bruun & Hjelje konkluderede, at mindst 1.
500 milliarder kroner fra udenlandske kunder var gået igennem filialen i årene 2007 til 2015.
I den periode har bankens ledelse siddet flere advarsler om mulig hvidvask overhørig.
Udover mulige strafferetslige sanktioner over for de medarbejdere, der kan have medvirket til hvidvask, risikerer Danske Bank også at blive straffet som juridisk person i Danmark.
Det står desuden klart, at banken risikerer milliardstore bøder - ikke bare i Danmark, men også i USA, da en del af den formodede hvidvask er sket med amerikanske dollar.
FacebookTwitterKopier linkEmner:Danske Bank|Pengeinstitutter|Anklagemyndigheden|Økonomisk kriminalitet|USA




https://www.dr.dk/nyheder/regionale/midtvest/sover-om-dagen-og-jager-om-natten-ugler-saettes-ind-i-kampen-mod-rotter

Midt- og VestjyllandSover om dagen og jager om natten: Ugler sættes ind i kampen mod rotter og musSkive Kommune går nye veje i giftfri bekæmpelse af skadedyr.
Af Asta Pil Heltborg og Mette Skov-Jensen19.
dec.
2018 kl.
07.
45Bemærk: artiklen er mere end 30 dage gammelLæs opNatugler i stedet for gift.
Det er Skive Kommunes nyeste tiltag mod rotter og mus.
54 såkaldte natuglekasser er i disse dage på vej op i træer rundt om i kommunen.
Det er tanken, at kasserne skal huse natuglepar, som er glade for at spise mus og rotter.
- Vi håber, at vi kan se en effekt af det, og det bliver spændende at se, hvor mange natuglekasser, der bliver beboet, siger miljømedarbejder Majbritt Sejbjerg, der er tovholder på projektet.
Uglerne er skrevet ind i Skive Kommunes rottebehandlingsplan.
- Det er for at prøve at gøre en indsats for giftfri bekæmpelse og gøre det på en anderledes måde, siger Majbritt Sejbjerg.
© ScanpixNatuglenDen almindeligste ugle i Danmark.
Kendt for sin karakteristiske tuden året rundt.
Holder af ældre, lysåben løvskov.
Yngler især i Østjylland og på øerne.
Parrene holder sammen på livstid.
Kilde: dofbasen.
dk.
Klaus Dichmann, der er formand for Dansk Ornitologisk Forenings uglegruppe, hilser uglekasserne velkomne, men han tror personligt ikke, at virkningen bliver så stor, som kommunen håber.
- Men det er et fint initiativ, og der vil sikkert flytte enkelte natuglepar ind, der kan tage for sig af rotter og mus.
Men jeg er ikke sikker på, at det bliver målbart, hvor meget de fanger, siger Klaus Dichmann.
Godt nok er Skive Kommune en forholdsvis stor kommune, men uglegruppe-formanden mener, at det er lidt spild af ressourcer at sætte hele 50 uglekasser op.
- Natugler har hver deres territorie og tolererer ikke andre at komme ind.
De gode territorier bliver først optaget, og så bliver de andre ugler smidt ud af kommunen.
Jeg har en idé om, at kun fire-fem af kasserne bliver beboet i de næste par år, siger Klaus Dichmann.
Andre fugle kan dog få glæde af redekasserne som for eksempel hulduen, siger Verner Hansen fra Park og Vej i Skive Kommune.
Han er også ornitolog og vil løbende holde øje med kasserne.
- Redekasserne skal nok blive brugt til noget.
Nogle steder, hvor der mangler huller til uglerne, tror jeg, at det skal virke, siger han.
FacebookTwitterKopier linkEmner:Skive Kommune|Fugle|Dansk Ornitologisk Forening|Dyr




https://www.dr.dk/nyheder/viden/teknologi/tesla-stifter-afslorer-underjordisk-losning-pa-trafikpropper

TeknologiTesla-stifter afslører underjordisk løsning på trafikpropperElon Musk fremviser første sektion af sit højhastighedsnetværk, hvor biler sendes gennem tunneler.
En modificeret Tesla Model X ses i testtunnelen i Los Angeles.
19.
dec.
2018 kl.
07.
59Bemærk: artiklen er mere end 30 dage gammelLæs opTesla-stifteren Elon Musk har for første gang demonstreret sit bud på, hvordan man afvikler biltrafik i fremtiden.
I en 30 minutter lang webcast præsenterede Musk tirsdag en cirka 1,8 kilometer lang testtunnel, som for nylig er færdiggjort i Los Angeles.
Et netværk af lignende underjordiske tunneler skal ifølge Elon Musk få fremtidens biltrafik i storbyer til at glide uden forsinkende køer og trafikpropper.
På videoen ses en Tesla-bil blive sænket ned i røret med en elevator, skriver nyhedsbureauet Reuters.
Derefter bliver bilen, som er udstyret med særlige "styredæk", sendt gennem tunnelen med en hastighed på cirka 65 kilometer i timen.
Kan køre over 240 km/tMusk hævder, at biler uden sikkerhedsrisiko vil kunne køre gennem tunnelsystemet med en hastighed på over 240 kilometer i timen.
Og de vil kunne blive sendt af sted med ét sekunds mellemrum.
Idéen til et underjordisk transportsystem for biler fik Musk for to år siden, da han sad fast i trafikken i Los Angeles i sin bil på en strækning mellem sit hjem og sit kontor.
Trafikken "driver mig til vanvid", skrev han i et tweet den 18.
december 2016.
- Jeg vil bygge en boremaskine til tunneler og bare begynde at grave, tilføjede han i tweetet.
Elon Musk fortalte tirsdag, at den færdige tunnelsektion i alt har kostet omkring ti millioner dollar.
Han oplyste også, at der ikke er udsigt til at tunnelen bliver åbnet for offentligheden i den nærmeste fremtid.
/ritzau/APFacebookTwitterKopier linkEmner:Elon Musk (erhvervsleder)|Tesla Motors|Los Angeles|Biler|Biltrafik




https://www.dr.dk/nyheder/penge/fritstillet-danske-bank-topchef-opretter-eget-radgivningsfirma

PengeFritstillet Danske Bank-topchef opretter eget rådgivningsfirmaDen fritstillede Danske Bank-direktør Thomas Borgen har oprettet eget firma, der skal rådgive andre virksomheder.
Thomas Borgen har oprettet eget firma, der skal rådgive andre virksomheder.
19.
dec.
2018 kl.
09.
33Bemærk: artiklen er mere end 30 dage gammelLæs opThomas Borgen, der forlod Danske Bank som følge af sagen om hvidvask i bankens estiske afdeling, har startet sit eget firma.
Det viser oplysninger fra CVR-registret.
Her kan man se, at firmaet "Borgen" med Thomas Borgen som fuldt ansvarlig deltager er blevet oprettet 1.
december.
Selskabet har opgivet til CVR-registret, at det er en enkeltmandsvirksomhed.
Den arbejder under kategorien virksomhedsrådgivning og anden rådgivning om driftsledelse.
Læs også:Thomas Borgen forlader Danske Bank: 'Der er tre ting, jeg skulle have gjort bedre'Uden aktivitetTil erhvervsmediet Finans bekræfter Thomas Borgen, at han har startet selskabet.
- Selskabet har pt.
ingen aktivitet.
Det er for tidligt at vurdere, om der bliver aktivitet i fremtiden, skriver han i en mail til Finans.
Berlingske Business begyndte i marts 2017 at afdække flere sager om problemer i Danske Banks estiske filial helt tilbage til 2007.
19.
september offentliggjorde banken sin egen undersøgelse af sagen.
Op mod 6200 kunder har brugt banken til mistænkelige overførsler.
Thomas Borgen - der havde været administrerende direktør i Danske Bank siden 2013 - trådte efter undersøgelsen tilbage.
Banken har endnu ikke offentliggjort en ny topchef.
/ritzau/FacebookTwitterKopier linkEmner:Thomas F.
Borgen (erhvervsleder)|Danske Bank|Pengeinstitutter|Erhverv|Berlingske Media




https://www.dr.dk/sporten/oevrig/historisk-stoette-til-danske-atleter-team-danmark-modtager-100-millioner-til

Øvrig sportHistorisk støtte til danske atleter: Team Danmark modtager 100 millioner til forskningNovo Nordisk Fonden har valgt at bevilge 100 millioner kroner til Team Danmark med henblik på forskning i eliteidræt.
ARKIVBILLEDE De danske atleter til indmarchen ved OL i Rio.
Af Frederik Palle19.
dec.
2018 kl.
07.
00Bemærk: artiklen er mere end 30 dage gammelLæs opDer er stadig nogle dage til juleaften, men hos Team Danmark kommer julen tidligt.
Novo Nordisk Fonden har nemlig besluttet at bevilge 100 millioner kroner for at støtte dansk idrætsforskning.
Det oplyser Team Danmark i en pressemeddelelse.
Novo Nordisk Fonden har imødekommet en ansøgning fra Team Danmark på 50 millioner kroner, som er rettet mod national forskning i eliteidræt, og derudover har fonden besluttet at bevilge 50 millioner kroner til specialfaciliteter til en fremtidig bygning i Hovedstadsområdet.
Læs også:Dansk idræt hyldes i ’Sport 2018’ på DR1- Det er en fremragende nyhed for dansk eliteidræt.
Sammen med Novo Nordisk Fonden går vi nye veje, som giver Team Danmark mulighed for at lægge endnu flere kræfter i den vidensudvikling, der også fremover skal give danske atleter mulighed for at levere resultater i verdensklasse.
- Vi skylder Novo Nordisk Fonden en stor tak for, at de vil være med til at udvikle det fundament af viden, som skal fremtidssikre dansk eliteidræt, siger Frank Jensen, der er formand i Team Danmark.
Læs også:Canadier stopper som dansk svømmelandstræner: 'Vil tættere på familien'Team Danmark har i 2017 lavet en analyse, der formulerer en række ønsker om specialfaciliteter i Københavnsområdet, og det er altså noget af det, som støtten fra Novo Nordisk Fonden skal være til gavn for.
- En af de helt store styrker ved dansk eliteidræt er, at vi fokuserer på miljøerne omkring atleterne.
Det er i miljøet mellem trænerne, atleterne og Team Danmark nøgle til succes ligger.
Nu har vi midler til at invitere forskere endnu tættere på miljøerne og investere i den forskning, der kan udvikle nye innovative veje for dansk eliteidræt, siger Frank Jensen.
Læs også:Badmintonkonflikt ærgrer DIF: 'Idrætten tages på ny som gidsel'Bevillingen til specialfaciliteterne kommer specielt til gavn, når der skal arbejdes på at bygge trykkammer og innovative testfaciliteter.
Novo Nordisk Fondens bestyrelsesformand Lars Rebien Sørensen glæder sig over at kunne hjælpe.
- Vores ambition er at understøtte danskernes trivsel og sundhed ved at bidrage til udvikling af ny viden, som både kommer eliteatleterne og de mange idrætsaktive danskere til gavn.
Vi glæder os meget til at følge arbejdet de kommende år, forklarer han.
FacebookTwitterKopier linkEmner:Lars Rebien Sørensen (erhvervsleder)|Novo Nordisk Fonden|Team Danmark|Videnskab|København




https://www.dr.dk/nyheder/indland/aarhus-universitet-vil-have-forskningspres-frem-i-lyset

IndlandAarhus Universitet vil have forskningspres frem i lysetEn undersøgelse viser, at forskere fra Aarhus Universitet oplever pres, når de vil udgive forskning.
Undersøgelse  viser, at en mindre del af forskerne på universitetet har oplevet pres, når de skal offentliggøre resultater.
(Arkivfoto).
19.
dec.
2018 kl.
06.
11Bemærk: artiklen er mere end 30 dage gammelLæs opForskningsfrihed er afgørende for, at samfundet kan have tillid til universiteternes forskning.
Men en ny rapport fra Det Nationale Forsknings- og Analysecenter for Velfærd (Vive) viser, at en mindre del af forskerne på Aarhus Universitet oplever pres, når de vil offentliggøre forskningsresultater.
Det kan være et pres for at ændre i forskningsresultater, pres for at udskyde forskningsresultater eller pres for helt at undlade at offentliggøre resultaterne.
Rapporten er lavet på bestilling fra universitetet.
Og universitetet vil nu drøfte en række forslag, som skal være med til at lette presset.
Det indebærer blandt andet, at det akademiske råd ved hvert fakultet udpeger en uafhængig forskningsambassadør.
Her skal ansatte anonymt kunne indberette pres og få sparring.
Desuden foreslås det, at der nedsættes et centralt udvalg, der med armslængde til ledelsen behandler sager om brud på forskningsfrihed med indstilling til rektor.
Sagerne skal frem i lysetOlav W.
Bertelsen, der er fællestillidsrepræsentant for akademikerne på Aarhus Universitet, er en del af den styregruppe på universitetet, som har skullet se på forskningspresset.
- Rapporten udpeger en række handlingsmuligheder.
Vi skal blive skarpere på at forstå, hvad der er pres, og hvad der ikke er pres.
- Og så skal sagerne frem.
Rapporten beskriver, at mange forskere ikke har lyst til at være en sag.
Det kan være grunden til, at sagerne ikke kommer frem.
Det skal vi have gjort op med, siger han.
Men universitetet skal også være bedre til at sætte fokus på de muligheder, som forskerne har i dag, pointerer Olav W.
Bertelsen.
- Det er i forvejen sådan, at hvis folk føler, at de har været udsat for pres, kan de gå til deres tillidsrepræsentant, som skal behandle sager anonymt - uafhængigt af ledelsen.
- Vi skal blive bedre til at gøre kollegerne opmærksomme på, at de kan bruge deres tillidsrepræsentanter, hvis de bliver udsat for pres, siger han.
En del pres kommer udefraFællestillidsrepræsentanten er ikke overrasket over, at forskere udsættes for pres.
Men det giver anledning til bekymring, at rapporten viser, at presset ikke kun kommer udefra - fra eksempelvis ministerier.
Det er også kolleger og ledere, der kommer med presset.
- En del af presset er sikkert pres, som oprindeligt kom udefra.
Der formår lederne måske ikke at beskytte medarbejderne i tilstrækkelig grad.
- Noget kan også opstå internt, fordi forskerne er uenige, eller nogen bruger deres senioritet til at præge forskningen i en retning, som bedre passer til deres syn.
Det er selvfølgelig heller ikke i orden, siger Olav W.
Bertelsen.
/ritzau/FacebookTwitterKopier linkEmner:Videnskab|Aarhus Universitet|Videregående uddannelser




https://www.dr.dk/nyheder/politik/loekke-og-pape-stop-med-blive-kraenket-over-hoejskolesang

PolitikLøkke og Pape: Stop med at blive krænket over højskolesangTopministre forstår ikke, hvordan 'Den danske sang er en ung blond pige' er endt som en krænkelsessag.
Hverken statsminister Lars Løkke Rasmussen eller justitsminister Søren Pape Poulsen kan forstå, at sangen 'Den danske sang er en ung blond pige' kan virke krænkende.
Af Maja Lærke Maach19.
dec.
2018 kl.
07.
28Bemærk: artiklen er mere end 30 dage gammelLæs op- Jeg skulle lige se efter en ekstra gang, om det her var en joke.
Det var det desværre ikke.
Stop det.
Bare stop.
Hvis vi ikke længere må synge vores sange, så stopper festen.
SYNG.
Sådan skriver justitsminister Søren Pape Poulsen (K) som kommentar til Kristeligt Dagblads historie om, at en underviser på CBS har fået et institut på skolen til at genoverveje, om højskoleklassikeren 'Den danske sang er en ung blond pige' skal synges.
Det kan simpelthen ikke være rigtigt, hvis der fremover ikke kan synges efter højskolesangbogen (herunder nr.
162) på CBSstatsminister Lars Løkke Rasmussen (V)Underviseren har anden etnisk baggrund end dansk og klagede på et internt møde over, at sangen blev sunget som morgensang med nogle af skolens ansatte.
- Den danske sang er en ung blond pige, hun går og nynner i Danmarks hus, hun er et barn af det havblå rige, hvor bøge lytter til bølgers brus, lyder sangens første linjer.
Underviseren følte sig ikke inkluderet på grund af teksten, skriver Kristeligt Dagblad.
Hun fik derfor en undskyldning af viceinstitutleder på CBS’ Department of Management, Politics and Philosophy, Mads Mordhorst.
Løkke: Jeg er noget chokeretSagen er over et år gammel, men i dag tror Mads Mordhorst ikke, at sangen skal synges i en lignende sammenhæng.
- Personligt vil jeg ikke synge med på den sang.
Jeg kan heller ikke forestille mig, at der er nogen, der vil tage den op nu, hvor vi har den erfaring i bagagen, at den kan virke stødende.
Så vil det jo være en provokation at synge den fremover, siger Mads Mordhorst til Kristeligt Dagblad.
Netop det citat fik også statsminister Lars Løkke Rasmussen (V) til tasterne sent i aftes.
Han skrev på Facebook:- Er noget chokeret over denne sekvens i morgendagens Kristeligt Dagblad fra Mads Mordhorst, viceinstitutleder på CBS’ Department of Management, Politics and Philosophy.
- Jeg går ind for rummelighed.
Kunne ikke drømme at dømme mennesker på hverken hudfarve eller religion.
Men det kan simpelthen ikke være rigtigt, hvis der fremover ikke kan synges efter højskolesangbogen (herunder nr.
162) på CBS.
Mads Mordhorst fastholder sine citater til avisen, men føler dem sat ind i en for hård kontekst, siger han til DR Nyheder.
Han ønsker dog ikke at uddybe over for DR Nyheder, men understreger, at der aldrig blev en decideret sag ud af episoden.
Han løste det på dagen ved at tale med kvinden efter mødet.
Kender du ikke sangen, kan du her høre den, fremført af DR's pigekor.
Læs hele sangteksten1.
Den danske sang er en ung blond pige hun går og nynner i Danmarks hus, hun er et barn af det havblå rige hvor bøge lytter til bølgers brus.
Den danske sang når den dybest klinger, har klang af klokke, af sværd og skjold.
I mod os bruser på brede vinger en saga tone fra hedenold.
2.
Al Sjællands ynde og Jyllands vælde, de tvende klange af blidt og hårdt, skal sangen rumme for ret at melde om, hvad der inderst er os og vort.
Og tider skifter, og sæder mildnes, men kunst og kamp kræver stadig stål, det alterbål, hvor vor sjæl skal ildnes det flammer hedest i Bjarkemål.
3.
Så syng da, Danmark, lad hjertet tale, thi hjertesproget er vers og sang, og lære kan vi af nattergalen, af lærken over den grønne vang.
Og blæsten suser sin vilde vise, og stranden drøner sit højtidskvad, fra hedens lyng som fra stadens flise skal sangen løfte sig ung og glad.
Socialdemokraternes kultur- og medieordfører, Mogens Jensen, er også uforstående over for, at sangen kan få nogen til at føle sig krænket.
- Det er en uforståelig beslutning, at CBS ikke vil synge en af Danmarks smukkeste sange.
Den er skrevet i 1924 og skal ses i den kontekst.
Den kan sagtens synges i dag, uden at nogen kan anklages for nogen som helst form for diskrimination, skriver han på Twitter.
Dansk Folkepartis Søren Espersen kommenterer også sagen på sin Twitter-profil.
(Sangen er dog ikke blevet decideret forbudt på CBS, red.
):- Den danske sang er en ung, blond pige" er blevet forbudt på CBS - fordi den angiveligt krænker alle os, der ikke er unge, blonde eller piger.
Jeg synes nu ellers, det er en ganske udmærket sang - DRs Pigekor synger den smukt her på linket, skriver han.
Læs også:Københavns Universitet forbyder krænkende udklædningSagen fra CBS er den seneste i rækken af debatter om en krænkelseskultur på blandt andet de danske universiteter.
På Københavns Universitet har studerende på Det Juridiske Fakultet eksempelvis fået at vide, at visse kostumer til festerne ved studiestart kan virke stødende, ligesom der er lavet nye retningslinjer i et forsøg på at stoppe stødende adfærd.
P1 Morgen omtalte sagen i lørdags og debatterede krænkelseskultur.
Artiklen er opdateret med kommentar fra Mads Mordhorst til DR Nyheder.
FacebookTwitterKopier linkEmner:Dansk Folkeparti|Lars Løkke Rasmussen (politiker)|Søren Espersen (politiker)|Uddannelse|Jylland




https://www.dr.dk/nyheder/udland/efter-gule-veste-og-terror-i-strasbourg-nu-strejker-fransk-politi

Demonstrationer i FrankrigSe temaUdlandEfter Gule Veste og terror i Strasbourg: Nu strejker fransk politiProblemerne tårner sig op for Frankrigs præsident Macron.
En betjent fra det fra det franske specialkorps, CRS, er på gaden i Paris.
Af Stéphanie Surrugue - international korrespondent - Paris19.
dec.
2018 kl.
07.
17Bemærk: artiklen er mere end 30 dage gammelLæs opLukkede politistationer.
Borgere, der ringer forgæves, med mindre, der er tale om akutte alarmopkald.
Og betjente, der demonstrerer mod deres regering.
Dét er, hvad franskemændene vågner op til i dag, onsdag.
Landets tre store politiforbund har indledt protester og strejker i vrede over deres arbejds- og lønvilkår, herunder manglende betaling for i alt 22 millioner overarbejdstimer.
- Vi har ikke hørt præsidenten komme politiet i møde.
Han vrider tværtimod armen om på os.
Dét, vi ønsker, er en Marshallhjælp.
En hasteplan til betjentene, for politiet har det ikke godt, siger Frédéric Lagache, næstformand for politiforbundet Alliance Police Nationale til den franske tv-station BFM.
Læs også:Dagen derpå i Frankrig: Nu venter alle på MacronForbedre løn- og arbejdsvilkårKonflikten mellem politiet og regeringen er spidset til i en julemåned, hvor tusindvis af i forvejen trætte betjente er blevet udkommanderet ekstraordinært - først i forbindelse med den sociale protestbevægelse De Gule Vestes demonstrationer overalt i Frankrig, og så i forbindelse med sidste uge terrorattentat i Strasbourg.
Ifølge den franske indenrigsminister, Christophe Castaner, skylder staten sine politifolk to milliarder kroner – en gæld for en overarbejdspukkel, der er oparbejdet gennem flere år.
Den 15.
december var de såkaldte 'Gule veste' igen på gaden i Paris for at demonstrere.
De franske politiforbund har flere gange krævet deres løn- og arbejdsvilkår forbedret, men foreløbig uden held.
Derfor tager ordensmagten nu utraditionelle midler i brug:- Politifolkene vil, på vores opfordring, blokere politistationerne og kun besvare alarmopkald.
Når indenrigsministerens og præsidenten er så uansvarlige ikke at svare på vores krav, er vi tvunget ud i samme uansvarlighed ved at blokere vores politistationer, forklarer Frédéric Lagache fra politiforbundet Alliance Police Nationale.
'Utilstrækkeligt' tilbudTirsdag forsøgte den franske regering at komme betjentene i mødes ved at tilbyde en bonus på 300 euro - 2.
240 kroner - til hver af de 110.
000 politifolk og gendarmer, som de seneste seks uger er blevet udkommanderet i forbindelse med De Gule Vestes demonstrationer.
Det vil betyde en ekstraudgift for det franske statsbudget for 2019 på 246 millioner kroner.
Men politiforbundene afviser regeringens tilbud som ”utilstrækkeligt”.
Finder politiet og regeringen ikke en løsning i begyndelsen af januar, har fagforeningen Unité SGP-Police-FO varslet storstrejke 26.
januar.
Demonstrationerne mod præsident Emmanuel Macron har stået på i flere uger.
FacebookTwitterKopier linkEmner:Emmanuel Macron (politiker)|Frankrig|Politi|Politiforbundet|Strasbourg




https://www.dr.dk/nyheder/regionale/sjaelland/kommune-saetter-turbo-paa-tvangsadoptioner

SjællandKommune sætter turbo på tvangsadoptioner Lolland har taget førertrøjen på, når det gælder om at bruge tvangsadoptioner i stedet for anbringelser i de tungeste børnesager - og nu beskyldes kommunen for uetisk spare-iver.
Lolland Kommune har i år indstillet, at syv børn mellem nul og syv år skal vokse op i en adoptivfamilie efter en tvangsadoption.
Det er over halvdelen af de sager, Ankestyrelsen har modtaget i 2018.
 Signe Heiredal © (c) DR)Af Per Gade Gyldenkærne og Ann Smed Madsen19.
dec.
2018 kl.
06.
50Bemærk: artiklen er mere end 30 dage gammelLæs opLolland Kommune har sat fart på tvangsadoptioner.
For et par år siden gjorde Folketinget det lettere at tvangsadoptere børn væk i de allertungeste børnesager.
Siden har antallet af sager om adoption uden forældrenes samtykke på landsplan været svagt stigende.
Således har Ankestyrelsen i år nikket ja til ni tvangsadoptioner mod syv i både 2016 og 2017.
 Signe Heiredal © (c) DR)Men i Lolland Kommune har man alene i år indstillet, at syv børn mellem nul og syv år skal vokse op i en adoptivfamilie efter en tvangsadoption.
Dermed står Lolland for over halvdelen af de 13 indstillinger om tvangsadoptioner, kommunerne på landsplan har sendt til Ankestyrelsen.
Hvis sagerne går igennem i styrelsen og Statsforvaltningen, betyder det ikke alene en ny familie for barnet.
Det medfører også et plus i kommunekassen.
Ifølge et sparekatalog fra i sommer vil kommunen med fem tvangsadopterede børn spare fire millioner kroner i 2022.
Det viser en aktindsigt, DR Sjælland har fået.
Ved en tvangsadoption sparer kommunen udgiften til en anbringelse i familiepleje eller på institution.
Men Lolland Kommune afviser, at det stigende antal sager om tvangsadoptioner er led i en spareøvelse.
Det siger socialdemokraten Kasper Roug, der er formand for skole- og børneudvalget:- Det drejer sig først og fremmest om barnets tarv, og økonomien kommer her i anden række.
Der er jo tale om sager, hvor forældrene typisk lider af svær psykisk sygdom, og adoption er en mulighed for at give børnene et godt liv.
Længere er den ikke, understreger Kasper Roug.
Voldsomt indgrebDen udvidede mulighed for at tvangsadoptere var omdiskuteret, da folketingsflertallet gennemførte den i 2015.
Med lovændringen skulle kommunerne ikke længere "godtgøre", at forældrene til et muligt adoptivbarn ikke havde nogen forældreevne.
Nu skulle det blot "sandsynliggøres".
Fakta om adoption uden samtykkeEn tvangsadoption, eller adoption uden samtykke, skal sikre børn, der ellers ville have været anbragt hele deres barndom, fordi deres forældre ikke kan passe dem, en mulighed for en opvækst med stabilitet og kontinuitet.
Sager om adoption uden samtykke inddeles i tre typer af sager.
Et barn kan adopteres uden samtykke,hvis barnets forældre er ude af stand til at tage sig af barnethvis barnet har en særlig tilknytning til sine plejeforældrei særlige tilfælde, hvis væsentlige hensyn til, hvad der er bedst for barnet, taler for detKilde: AnkestyrelsenSocialpædagogerne var blandt dem, der advarede mod flere tvangsadoptioner - bortset fra i ganske sjældne tilfælde, og Benny Andersen, formand for Socialpædagogisk Landsforbund, er da også bekymret over, at antallet af sager ser ud til stige:- Det er jo et meget voldsomt indgreb, når et barn bliver frataget sin mulighed for at have kontakt til sine biologiske forældre.
Man kan ikke bare tage forældrene ud af ligningen for et barn, så det må ikke blive en glidebane med tvangsadoptioner, siger han.
Dybt bekymrendeBenny Andersen er stærkt kritisk over for, at en kommune budgetterer med en mulig besparelse på tvangsadoptionerne.
Han kalder det uetisk:- Vi kan ikke have, at kommuner på forhånd siger, at vi skal have en kvote af tvangsadoptioner.
Så er der nogle drenge og piger, vi tager et liv fra, de ellers kunne have haft, og hvor man måske også med den rette indsats kunne have sikret, at forældrene kunne spille en eller anden rolle i deres liv.
- Det kan også på sigt komme til at betyde en tænkning i en kommunal forvaltning, hvor man vil kigge på kroner og ører frem for, hvad der er bedst for det enkelte barn, og det synes, jeg er dybt bekymrende, siger Benny Andersen.
Adoption, pleje og anbringelseVed tvangsadoption tager adoptivforældrene et barn til sig, som om det var deres eget.
De har de samme rettigheder og pligter som andre forældre og overtager også forældremyndigheden over barnet.
Der findes både frivillig anbringelse og tvangsanbringelse.
Ved en frivillig anbringelse af et barn eller en ung sker anbringelsen i samarbejde mellem forældrene og kommunen.
Ved en tvangsanbringelse fjerner kommunen mod forældrenes vilje barnet fra hjemmet for at sikre dets tarv.
Barnet kan blive placeret i pleje enten i netværkspleje eller hos en plejefamilie.
Kilde: Borger.
dkPositiv udviklingHos Børns Vilkår, der støttede lovændringen, hilses et stigende antal tvangsadoptioner velkommen.
- Det er en positiv udvikling, for muligheden har været brugt alt for lidt, siger direktør Rasmus Kjeldahl.
- En sådan adoption kan skabe meget mere ro om barnet end en anbringelse, hvor barnet måske skifter mellem hjem og plejefamilie og nye plejefamilier som vi ofte ser det med meget ustabile forældre, tilføjer han.
Det kommer ikke bag på Rasmus Kjeldahl, at en socialt belastet kommune som Lolland har et større behov for at benytte sig af muligheden for tvangsadoption end andre kommuner, og direktøren for Børns Vilkår er ikke bekymret for, at det ender med at blive en spareøvelse:- Det er måske et af de tilfælde, hvor økonomi og hensyn til barnet kan gå hånd i hånd, siger han og henviser til, at der er indbygget en kontrol i, at Ankestyrelsen ser kommunen over skuldrene og vurderer konkret på sagerne.
- Der er jo mange, der skal blive enige, hvis det skal lykkes, understreger Rasmus Kjeldahl.
FacebookTwitterKopier linkEmner:Benny Andersen (fagforeningsleder)|Socialforhold|Lolland|Ankestyrelsen|Lolland Kommune




https://www.dr.dk/nyheder/viden/teknologi/saturn-mister-sine-ringe-tre-gange-hurtigere-end-foerst-troet

TeknologiSaturn mister sine ringe tre gange hurtigere end først troetPlanetens egen tyngdekraft trækker ringene fra hinanden.
Men bare rolig - de er først helt væk om 100 millioner år.
Saturn mister sine ringe om 100 millioner år.
 Af Nanna Bliksted Lange19.
dec.
2018 kl.
06.
30Bemærk: artiklen er mere end 30 dage gammelLæs opNy forskning fra NASA viser, at Saturn er ved at miste sine karakteristiske ringe tre gange så hurtigt som tidligere troet.
Ringene, som består af klumper og partikler af is og støv, bliver trukket mod Saturns overflade på grund af planetens egen tyngdekraft.
- Vi vurderer, at ”ring-regnen” tømmer ringene for den samme mængde vand, som kunne fylde et olympisk svømmebassin, hver halve time, fortæller James O’Donoghue, der er postdoc ved NASAs Goddard Space Flight Center i Maryland, USA.
Det svarer til 2,5 millioner liter.
Kombineret med det faktum, at noget af materialet fra ringene samtidigt falder direkte ind i Saturn, vil det ”kun” tage omkring 100 millioner år for ringene at forsvinde.
Baseret på data fra Voyager 1 og 2-sonderne har forskerne før troet, at det ville tage 300 millioner år før ringene forsvandt helt.
Materiale fra ringe bliver til skyer og støvregnPartiklerne i Saturns ringe balancerer mellem Saturns tyngdekraft, der forsøger at suge dem ind mod planeten, og deres egen omdrejningshastighed, der forsøger at kaste dem ud i rummet.
Saturns tyngdekraft er dog stærkest, og hiver derfor materialet i ringene ind mod sig selv.
Ifølge NASA vil isen dog ikke ramme Saturn i klumper, men i form af støvregn bestående af ispartikler.
Saturn vil dog ikke lide skade af at miste sine ringe, mener Hans Kjeldsen, professor ved Aarhus Universitets afdeling for Fysik og Astronomi.
Planeten vil heller ikke blive større af at opsuge ringene, for selvom ringene kan se store ud på billeder, er deres fysiske masse kun en brøkdel af en promille af Saturns egen masse.
Her kan du se, hvordan Saturn langsomt vil miste sin inderste ring først.
Grafik: NASAIfølge Hans Kjeldsen er Saturns ringe et meget dynamisk sted, hvor de stumper, der udgør ringene, flytter sig rundt hele tiden.
Desuden mener han, at Saturn godt kan få nye ringe, selvom de gamle forsvinder.
- Hvis én af Saturns måner kommer for tæt på planeten, vil Saturns tyngdekraft kombineret med de kræfter, der holder månen sammen, ændre formen på månen og rive dele af den af.
Efter dette vil månen gå i opløsning.
- Når materialet fra månen først spredes, vil det danne en ny ring langs månens gamle bane.
Det vil tage få år, og ringen vil vokse sig større i takt med at månen går helt i opløsning.
FacebookTwitterKopier linkEmner:USA|NASA|Aarhus Universitet|Videnskab|Vejret




https://www.dr.dk/nyheder/regionale/hovedstadsomraadet/overvaegt-af-tunge-skoleboern-paa-vestegnen-mange-har-meget-paa

KøbenhavnOvervægt af tunge skolebørn på Vestegnen: For mange har for meget på sidebeneneNæsten hvert femte barn i hovedstadens ældste klassetrin er overvægtigt.
Der er stor kommunal forskel på, hvor mange af børnene i hovedstadsskolernes ældste klasser, der er overvægtige.
I hovedstaden står det særligt skidt til på vestegnen, mens Gentofte Kommune har færre overvægtige børn end gennemsnittet.
Af Oliver Breum19.
dec.
2018 kl.
06.
03 | opdateret 19.
dec.
2018 kl.
09.
40Bemærk: artiklen er mere end 30 dage gammelLæs opDer er stor forskel på andelen af overvægtige børn i hovedstadens kommuner.
Det viser den nye undersøgelse "Sundhedsprofil for børn og unge", som Statens Institut for Folkesundhed og Region Hovedstaden står bag.
Andelen af overvægtige børn i kommunerne Brøndby og Høje-Taastrup ligger omkring 28 procent, mens der eksempelvis kun er otte procent overvægtige børn på Gentofte Kommunes ældste skoletrin.
- Hvis man er socialt udsat, har man svært ved at finde overskuddet til at lave sund kost til sine børn, og derfor ser vi en skævvridning af overvægtige på kommunebasis, siger Susanne Rank Lücke, der er sundhedsplejerske og formand for Fagligt Selskab for Sundhedsplejersker.
Ifølge hende kan løsningen være en tidlig og især langvarig hjælp i familierne.
- Kommunerne skal sætte ind, allerede når moderen er gravid, og så skal man følge dem i barndommen og skolealderen, siger Susanne Rank Lücke.
Læs også:Forskere: 22 procent vil være svært overvægtige i 2045Flere faktorer fører til overvægtDet er blandt andet uddannelsesniveau, indkomst og sociale ressourcer, der leder til, at børn i blandt andet Brøndby Kommune ender med at blive overvægtige.
- Det bliver svært, hvis forældrene er arbejdsløse og ikke har råd til ordentlig kost, hvis de ikke har et støttende netværk, eller hvis de har børn med særlige udfordringer, siger Pia Rønnenkamp, der er fagchef for sundhedsplejen i Brøndby Kommune.
Der skal mere fokus på de lave socialklasser, når det kommer til overvægt blandt børn.
Kim Fleischer Michaelsen, professor emeritus på Københavns UniversitetKommunen ligger på en kedelig førsteplads med over en fjerdedel overvægtige elever i udskolingen, og det skyldes altså familier med langt flere udfordringer end bare overvægt.
Derfor gør kommunen, hvad den kan, for at sætte ind så tidligt som muligt.
- Vi har fokus på forældrenes kostvaner allerede i graviditeten, for vi ved, at hvis de ændrer livsstil dér, er der også mulighed for, at det påvirker deres børn, siger Pia Rønnenkamp.
Udover problemer med overvægt er børnene typisk også ramt på deres trivsel.
Fokus på fattige familierNår de store forskelle på antallet af overvægtige børn rundt om i hovedstadens kommuner skyldes sociale faktorer, er man nødt til at se problemet ud fra familiernes situation.
- Der skal mere fokus på de lave socialklasser, når det kommer til overvægt blandt børn, siger professor emeritus på Københavns Universitet, Kim Fleischer Michaelsen.
Læs også:Seks timers idræt om ugen halverer antallet af overvægtige skoleeleverOg det er blandt andet skolerne, som skal tage ansvar, mener han.
- Skolerne har en fantastisk mulighed for at nå alle børn, give dem sund kost og sørge for, at de er fysisk aktive, siger Kim Fleischer Michaelsen.
Han peger på vigtigheden af at sætte ind tidligt, da overvægtige børn har risiko for, at de også som voksne vil være overvægtige.
Dermed er de i farezonen for at få følgesygdomme som type 2-diabetes og højt blodtryk.
FacebookTwitterKopier linkEmner:Fedme|Københavns Universitet|Sundhed og velvære|Brøndby Kommune|Taastrup




https://www.dr.dk/nyheder/indland/frederiksberg-erkender-manglende-budgetter-det-er-pinligt

Omstridte opholdsstederSe temaIndlandFrederiksberg erkender manglende budgetter : Det er pinligtKommunen fører økonomisk tilsyn med 500 bosteder i regionen, men lever ikke selv op til lovens krav om aflevering af budgetterHenning Daugaard fra Frederiksberg Kommune  kalder det pinligt, at kommunens bosteder ikke har overholdt krav om at aflevere budgetter til tiden.
Af Astrid Fischer, Line Gertsen og Morten Frandsen19.
dec.
2018 kl.
07.
01Bemærk: artiklen er mere end 30 dage gammelLæs opIngen af de tretten kommunale bosteder og andre sociale tilbud i Frederiksberg Kommune afleverede deres budget for i år til tiden til Socialtilsynet.
Og kommunen har gennem flere år markeret sig ved at aflevere budgetter for sent eller med mangelfulde oplysninger.
I flere tilfælde har bostederne ikke reageret på rykkere, og to bosteder har aldrig afleveret et budget, der kunne godkendes af tilsynet.
Det er svært at se på, at en tilsynskommune ikke selv har styr på tingene.
Socialdirektør i Frederiksberg kommune, Henning DaugaardDet viser et datatræk fra Tilbudsportalen, oplysninger fra Socialtilsyn Syd og en gennemgang af tilsynsrapporter for Frederiksbergs egne tilbud, som DR har foretaget.
- Det er slet ikke godt nok.
Det skal vi have rettet op på, erkender kommunens socialdirektør, Henning Daugaard.
Læs også:Tilsyn med bosteders økonomi halterFrederiksberg Kommune er selv en af de fem kommuner i landet, der står for socialtilsynet.
Kommunen fører tilsyn med omkring 500 bosteder, opholdssteder, døgninstitutioner og andre sociale tilbud i de øvrige kommuner i Region Hovedstaden.
Men kommunens egne bosteder og andre tilbud lever altså langt fra op til loven.
- Det er da ekstra pinligt.
Det er da en skærpende omstændighed, at vi er tilsynskommune over for andre kommuner og ikke viser det gode eksempel.
Det er svært at se på, at en tilsynskommune ikke selv har styr på tingene, siger Henning Daugaard.
Som social-, sundheds- og arbejdsmarkedsdirektør er Henning Daugaard ansvarlig for de fleste af de sociale tilbud i kommunen, som ikke har afleveret budgetterne rettidigt.
Fakta om det økonomiske tilsynSocialtilsynet godkender sociale tilbud som for eksempel bosteder, herberger, krisecentre og døgninstitutioner og fører tilsyn med, at de har den nødvendige kvalitet.
Også tilbuddenes økonomi skal vurderes, herunder om de er økonomisk bæredygtige, om økonomien giver mulighed for den fornødne kvalitet og om der er gennemsigtighed i økonomien.
Socialtilsynet varetages af fem kommuner, en i hver region.
Det er Frederiksberg, Holbæk, Fåborg-Midtfyn, Silkeborg og Hjørring kommuner.
De fører ikke tilsyn med tilbud i deres egen kommune.
Socialtilsynene har fungeret siden 1.
januar 2014Kilde: Socialstyrelsen og TilbudsportalenVigtigt at aflevereDer er god grund til, at bostederne og de andre sociale tilbud skal aflevere budget og andre økonomiske oplysninger til Socialtilsynet, forklarer Henning Daugaard.
- Den takst som andre kommuner skal betale for at bruge vores tilbud, skal hænge rimeligt sammen med den service og de trygge og sikre rammer, vi giver vores borgere.
Det har Socialtilsynet kun en chance for at overvåge, hvis de udover at aflægge besøg på stedet, også har mulighed for at se budgetterne og stille spørgsmål til dem.
- Så det er vigtigt, faktisk?
- Ja, det er meget vigtigt- Så hvorfor overholder I det ikke?
- Vi har ikke gjort det godt nok.
Vi skal have strammet op på det område.
Vi har haft fokus på andre ting.
Tekniske udfordringerIfølge Henning Daugaard har der også været nogle tekniske udfordringer i forhold til at aflevere budgetter.
- Det kan handle om at splitte budgettet op på nogle arter og geografier, vi ikke er vant til at dele det op på.
Men jeg kan jo se, at der er kommuner, der klarer det bedre end os.
Det har jeg det ikke godt med, og jeg har bedt om en redegørelse og en handleplan for, hvordan vi kan få strammet op.
Også professor i økonomistyring, Per Nikolaj Bukh, finder Frederiksberg kommunes manglende efterlevelse af loven påfaldende.
Også selvom socialtilsynet, som han påpeger, er en anden afdeling i kommunen end de afdelinger, der varetager driften af de sociale tilbud.
- Det fremstår alligevel en smule paradoksalt, at man i én del af kommunen slider med at indhente budgetter fra andre kommuners tilbud, mens kollegerne i en andel del af kommunen ikke får fremsendt budgetter til deres tilsyn, siger Per Nikolaj Bukh.
Og det beklager socialdirektøren Henning Daugaard da også.
- Det her er ikke en situation, vi ønsker at stille et tilsyn i, at de ikke får tilstrækkelige og nødvendige oplysninger til at de kan lave et tilsynKritik fra ordførereAt Frederiksberg kommune er en af landets fem socialtilsynskommuner, er slået fast i lov om socialtilsyn.
Og blandt lovgiverne på Christiansborg vækker det kritik, at Frederiksberg selv er dårlig til leve op til lovens krav om at indgive økonomiske oplysninger rettidigt.
- Det synes jeg ikke er særlig smart, siger socialordfører for Socialdemokraterne, Pernille Rosenkrantz-Theil.
- Jeg ville jo ønske, at de kommuner, der er tilsynskommuner gik foran med et godt eksempel.
Så det synes jeg er meget problematisk, og det vil jeg gerne bidrage med at tage op over for ministeren.
Dansk Folkepartis socialordfører, Karin Nødgård, vil også tage sagen op.
.
Ministeren må jo egentlig komme med en redegørelse og forholde sig til de forhold, der er på Frederiksberg.
Det vil jeg meget gerne bede hende om at komme med, så vi som politikere kan være sikre på, at den lovgivning, vi lavede i 2012 virker efter hensigten.
Det var i 2012, at forslaget til en lov om socialtilsyn blev behandlet.
Loven – og de fem socialtilsyn – trådte i kraft 1.
januar 2014.
Tavst socialtilsynFrederiksberg kommune fører socialtilsyn i hele Region Hovedstaden, bortset fra i sin egen kommune.
Dér er det Faaborg-Midtfyn kommune, der - som Socialtilsyn Syd - fører tilsyn.
Socialminister Mai Mercado opfordrede i går socialtilsynene til at tage alle redskaber i brug for at få inddrevet de lovpligtige budgetter, herunder om nødvendigt i sidste ende tage godkendelsen og lukke et socialt tilbud.
DR ville derfor gerne have spurgt tilsynschef i Socialtilsyn Syd, Peter Bjerregaard Andersen, om hvorfor Socialtilsyn Syd tilsyneladende ikke har grebet ind over for Frederiksberg Kommunes botilbud, når de ikke har indleveret de krævede oplysninger, og hvorfor de har ladet to af Frederiksberg kommunes sociale tilbud fortsætte i flere år uden nogensinde at få godkendt et budget, som loven ellers kræver sker hvert år.
Tilsynschefen har dog afvist at give interview om sagen, uden nærmere begrundelse.
FacebookTwitterKopier linkEmner:Faaborg-Midtfyn Kommune|Frederiksberg Kommune|Mai Mercado (politiker)|Socialforhold|Frederiksberg




https://www.dr.dk/nyheder/penge/grafik-saadan-mener-politiet-svindel-290-millioner-kroner-er-foregaaet

Skatte- og momssvindelsagSe temaPengeGRAFIK: Sådan mener politiet, at svindel for 290 millioner kroner er foregåetEt netværk af kriminelle har bygget en svindelmaskine, mener politiet.
Der er afsat 77 retsdage i 'Operation Greed', som starter onsdag den 19.
december ved Retten i Glostrup.
(© ColourBox)Af Mathias Sommer19.
dec.
2018 kl.
07.
00Bemærk: artiklen er mere end 30 dage gammelLæs opI dag starter en historisk stor retssag om svindel med skat og moms for mindst 290 millioner kroner og hvidvask for knap en halv milliard kroner.
Sagen er blevet navngivet Operation Greed og handler om, at et netværk på 17 personer – ifølge politiet – har bygget en svindelmaskine, der er blevet brugt til at hvidvaske sort arbejde og hive moms ud af statskassen.
De 17 tiltalte, som alle nægter sig skyldige, har ifølge politiet kørt pengene igennem københavnske vekselbureauer, hvorved der kunne udbetales sorte lønninger kontant og pengeoverførsler til bagmændenes konti i udlandet kunne sløres.
5.
158 fakturaerCentralt i den formodede svindel står 5.
158 fakturaer.
Fakturaerne kommer fra 12 centrale selskaber, som politiet mener alle har haft til formål at snyde det offentlige for penge og derpå gå konkurs, hvorved statskassen er blevet snydt for 290 millioner kroner.
Der er afsat 77 retsdage til Operation Greed, hvilket gør sagen til den formentlig længste straffesag i dansk retshistorie.
- Efter min opfattelse må det her være tæt på danmarksrekorden i den længste straffesag nogensinde, sagde Henning Fuglsang Sørensen, som er strafferetekspert og lektor på Juridisk Institut på Syddansk Universitet, i november.
FacebookTwitterKopier linkEmner:Økonomisk kriminalitet|Politi|Økonomi|Skat|Syddansk Universitet




https://www.dr.dk/nyheder/indland/underviser-paa-cbs-foelte-sig-kraenket-over-den-danske-sang-er-en-ung-blond-pige

IndlandUnderviser på CBS følte sig krænket over 'Den danske sang er en ung blond pige'Underviser på Handelshøjskolen klagede over sangen og fik en undskyldning.
Sagen blev sunget som morgensang ved et internt møde på et af skolens institutter.
(arkivfoto) Af Maja Lærke Maach19.
dec.
2018 kl.
06.
32 | opdateret 19.
dec.
2018 kl.
09.
18Bemærk: artiklen er mere end 30 dage gammelLæs opDet faldt en kvindelig underviser med anden etnisk baggrund end dansk for brystet, at undervisere på Handelshøjskolen i København (CBS) sang 'Den danske sang er en ung blond pige' ved et internt møde.
Underviseren følte sig krænket og ikke-inkluderet over sangvalget, skriver Kristeligt Dagblad.
Læs hele sangteksten1.
Den danske sang er en ung blond pigehun går og nynner i Danmarks hus,hun er et barn af det havblå rigehvor bøge lytter til bølgers brus.
Den danske sang når den dybest klinger,har klang af klokke, af sværd og skjold.
I mod os bruser på brede vingeren saga tone fra hedenold.
2.
Al Sjællands ynde og Jyllands vælde,de tvende klange af blidt og hårdt,skal sangen rumme for ret at meldeom, hvad der inderst er os og vort.
Og tider skifter, og sæder mildnes,men kunst og kamp kræver stadig stål,det alterbål, hvor vor sjæl skal ildnesdet flammer hedest i Bjarkemål.
3.
Så syng da, Danmark, lad hjertet tale,thi hjertesproget er vers og sang,og lære kan vi af nattergalen,af lærken over den grønne vang.
Og blæsten suser sin vilde vise,og stranden drøner sit højtidskvad,fra hedens lyng som fra stadens fliseskal sangen løfte sig ung og glad.
Derfor klagede underviseren, og episoden har ført til, at sangen, der er en del af den danske sangskat og er en af de mest kendte tekster i Højskolesangbogen, måske ikke længere skal synges i lignende sammenhænge, siger viceinstitutleder på CBS’ Department of Management, Politics and Philosophy, Mads Mordhorst, til avisen.
Den danske sang er en ung blond pige hun går og nynner i Danmarks hus, hun er et barn af det havblå rige hvor bøge lytter til bølgers brus.
Tekst af Kai Hoffmann (1924)- Personligt vil jeg ikke synge med på den sang.
Jeg kan heller ikke forestille mig, at der er nogen, der vil tage den op nu, hvor vi har den erfaring i bagagen, at den kan virke stødende.
Så vil det jo være en provokation at synge den fremover, siger Mads Mordhorst til Kristeligt Dagblad, der skriver, at sagen går et år tilbage.
Viceinstitutlederen gav den kvindelige underviser en undskyldning og er glad for, at kvinden ifølge ham viste mod til at klage over sangvalget i en forsamling af professorer og højtstående akademikere.
- Jeg forstår hendes reaktion, og det er godt med den type konflikter.
Ellers har vi ingen mulighed for at udvikle os og for at indse, hvor hjemmeblinde vi er.
Det er en kultur, der skal behandles og forhandles på institutniveau, siger han til Kristeligt Dagblad.
Mads Mordhorst fastholder sine citater til avisen, men føler dem sat ind i en for hård kontekst, siger han.
Han ønsker dog ikke at uddybe over for DR Nyheder, men understreger, at der aldrig blev en decideret sag ud af episoden.
Han løste det på dagen ved at tale med kvinden efter mødet.
P1 Morgen omtalte sagen i lørdags og debatterede krænkelseskultur.
Det er langtfra første gang af en debat om krænkelse udspiller sig på et dansk universitet.
Københavns Universitet indførte i sommer nye retningslinjer i et forsøg på at gøre op med krænkende adfærd og sjofle vittigheder.
'.
.
.
uvelkomne hentydninger med seksuelle undertoner, fx sjofle historier, vittigheder, kommentarer om udseende og grove mundtlige overfald' bliver ikke tolereret.
Universitet har også haft en debat om udklædningen ved festerne, idet en række studerende følte sig krænket over nogle typer kostumer.
Det Juridiske Fakultet sendte en mail ud til studerende om, at krænkende udklædning under aktiviteter i forbindelse med studiestart skal stoppes.
Kender du ikke 'Den danske sang er en ung blond pige', kan du her høre DR Pigekoret fremføre den.
Sangen er skrevet af digteren Kai Hoffmann i 1924, og melodien er komponeret af Carl Nielsen i 1926.
Artiklen er opdateret med kommentar til DR Nyheder fra Mads MordhorstFacebookTwitterKopier linkEmner:Copenhagen Business School|Kristeligt Dagblad|Uddannelse|Videregående uddannelser|Jylland




https://www.dr.dk/nyheder/indland/s-om-opholdssteder-der-lejer-af-egen-ledelse-der-skal-ske-noget

Omstridte opholdsstederSe temaIndlandS om opholdssteder der lejer af egen ledelse: Der skal ske nogetS og DF er bekymrede over, at mange opholdssteder lejer ejendomme af deres egen ledelsePernille Rosenkrantz-Theil kræver handling efter DR's afdækning.
Af Morten Frandsen og Line Gertsen og Astrid Fischer19.
dec.
2018 kl.
06.
01Bemærk: artiklen er mere end 30 dage gammelLæs opFolketingets to største partier ser med alvor på, at det tilsyneladende er udbredt blandt socialpædagogiske opholdssteder at leje ejendomme af opholdsstedernes egne ledelser.
- Det betyder at den model der er, den fungerer ikke.
Den åbner mulighed for noget svindel som vi ikke bryder os om, siger Pernille Rosenkrantz-Theil, der er Socialdemokratiets socialordfører, til DR Nyheder.
DR har undersøgt 20 af de største private opholdssteder, der er drevet som virksomheder.
17 ud af de 20 lejer en eller flere ejendomme af egen leder, ejer eller nærtstående parter.
Det er ikke ulovligt at leje af sig selv, men da pengene til husleje og andre omkostninger på opholdsstederne i sidste ende bliver betalt af kommunerne, er der risiko for at den slags intern samhandel vil ende i misbrug af offentlige midler.
Det konkluderer en ny rapport, som Socialministeriet bestilte, efter DR afdækkede en række kritisable forhold på en nordjysk opholdsstedskoncern.
- Det er meget alvorligt.
Det er helt klart, at når man driver et opholdssted, så er der noget økonomi forbundet med det, men det skal jo ikke være sådan en forretning, man skal drive for at tjene en masse penge på udsatte og sårbare mennesker, siger Karin Nødgaard, der er socialordfører for Dansk Folkeparti.
Læs også:Opholdssteder lejer ejendomme af egen ledelse: Risiko for misbrug af offentlige midlerS vil have reglerne ændret- Enten skal have myndighederne til at rykke så tæt på, at vi ved at pengene ikke forsvinder et forkert sted hen, eller også skal man lave selve modellen om.
Jeg er åben over for begge dele, jeg mener bare, der skal ske noget, siger Pernille Rosenkrantz-Theil.
I løbet af efteråret har der været politiske forhandlinger om Socialtilsynene, herunder det økonomiske tilsyn med landets sociale tilbud, men partierne har ikke kunne opnå enighed.
Socialminister Mai Mercado siger, at hun var klar til at bruge 38 millioner kroner på at forstærke tilsynene.
- Jeg er bekendt med den udfordring, der bliver italesat i rapporten og havde også nogle ret klare og solide forslag til hvordan det kunne løses, og må jo bare konstatere, at det lykkedes ikke at få dem igennem i Folketinget, siger Mai Mercado til DR Nyheder.
Pernille Rosenkrantz-Theil bekræfter, at der lå penge på forhandlingsbordet, som hun ikke tog imod.
- Ministeren vil bruge penge på tilsynsdelen, men vil ikke styrke den lovgivning som tilsynet står på, med det resultat at tilsynet vil ikke kunne gøre mere, end de kan gøre i dag.
Og det duer efter vores mening ikke.
Der skal ikke lappeløsninger til på det her område.
Der skal grundlæggende en anden struktur til, hvor vi skal have myndighederne langt længere ind over bordet end tilfældet er i dag.
Læs også:Forhandlinger om et stærkere socialtilsyn er strandetDF: stadig plads til privateDansk Folkeparti vil have mere gennemsigtighed på området.
- Det må ikke være en lukrativ forretning at man har et opholdssted.
Men jeg vil også gerne slå fast at det er meget vigtigt at vi har en vekselvirkning mellem offentlige og private tilbud, siger Karin Nødgaard.
Læs også:Opholdssteds-ejere fik millioner ved at leje ejendomme ud til sig selvSocialministeren vil også sikre, at der stadig er plads til de private aktører på området.
-Det vigtigste for mig er kvaliteten og sikre at tilbuddene matcher borgerens behov.
Og så må vi jo skabe gennemsigtigheden.
Og jeg vil bare advare imod at skære alle private fra, for det er lige præcis i den vifte, hvori de private også indgår, at man faktisk formår at få specialiseret indsatsen tilstrækkeligt for borgerne, siger Mai Mercado.
Hvert år bruger kommunerne omkring 20 milliarder kroner på opholdssteder, døgninstitutioner og andre sociale tilbud, som Socialtilsynene fører tilsyn med.
FacebookTwitterKopier linkEmner:Mai Mercado (politiker)|Pernille Rosenkrantz-Theil (politiker)|Dansk Folkeparti|Folketinget|Socialforhold




https://www.dr.dk/nyheder/indland/efter-katastrofe-vand-skal-screenes-flere-sproejtemidler

Sprøjtegift i drikkevandetSe temaIndlandEfter ’katastrofe’: Vand skal screenes for flere sprøjtemidlerVandpanelet anbefaler stor undersøgelse af grundvandet.
I følge Vandpanelets anbefalinger, bør man undersøge grundvandet for en langt større gruppe sprøjtemidler, end det er tilfældet i dag.
 Signe Heiredal)Af Jais Nørgaard og Sune Lundby Møller19.
dec.
2018 kl.
06.
00Bemærk: artiklen er mere end 30 dage gammelLæs opDet danske grundvand skal undersøges for væsentligt flere sprøjtemidler end i dag, og den undersøgelse skal være sat i gang inden for de første seks måneder af 2019.
Sådan lyder en ny anbefaling til Natur- Miljø- og Fødevareministeriet fra Vandpanelet.
- Vi har taget nogle meget vigtige skridt i den rigtige retning mod at få det fulde overblik over de trusler, der er fra sprøjtemiddelrester i grundvandet, siger Claus Vangsgård, der er en af Dansk Vand- og Spildevandsforenings (DANVA) repræsentanter i Vandpanelet.
Vandpanelet består af Miljøstyrelsen, Styrelsen for Patientsikkerhed, Dansk Vand- og Spildevandsforening, Kommunernes Landsforening og Danske Vandværker, og har i over et år arbejdet på nye anbefalinger til, hvordan man nemmere opdager uønskede stoffer i grund- og drikkevandet.
Vil undgå oversete stoffer i drikkevandetPanelet blev dannet som følge af, at man i sommeren 2017 fandt det hidtil oversete stof desphenyl chloridazon i en drikkevandsboring.
Stoffet er et nedbrydningsprodukt af et nu forbudt sprøjtemiddel, og den seneste opgørelse fra GEUS viser, at stoffet er fundet over grænseværdien i 204 drikkevandsboringer fordelt i hele landet.
Det seneste år er to yderligere og hidtil oversete stoffer også fundet i drikkevandsboringer.
- Det er nok den største katastrofe for dansk vandforsyning nogensinde, siger Claus Vangsgård.
- Den situation var utilfredsstillende, medgiver Rasmus Moes, der er kontorchef for vandforsyningen i Miljøstyrelsen.
- Vi er nødt til at fange stofferne tidligere, siger han.
Langt flere sprøjtemidler på listenSom det er nu, bliver alle grundvandsboringer fast undersøgt for 39 sprøjtemidler og nedbrydningsprodukter, men Vandpanelet anbefaler, at man ved en ny, stor screening skal tage udgangspunkt i en udvidet liste med 244 stoffer, som Danske Regioner netop er begyndt at screene for ved jordforureningssager, som typisk opstår ved vaskepladser.
- Vi vil sikre os ikke at blive overrasket af nye fund af sprøjtemidler i drikkevandet, siger Rasmus Moes.
Bliver nogle af de nye stoffer fundet i grundvandet, kommer de på den faste liste, og hvis de findes i for høje koncentrationer, skal vandværkerne også i gang med at teste for dem ved drikkevandsboringerne, lyder det fra Vandpanelet.
Mangler midler til omfattende undersøgelseEn ny, stor undersøgelse af det danske grundvand kommer til at koste ekstra, og ifølge Miljøstyrelsen kan man ikke finansiere det inden for styrelsens egne økonomiske rammer.
Miljø- og fødevareminister, Jakob Ellemann-Jensen, vil ikke på nuværende tidspunkt kommentere på Vandpanelets anbefalinger eller en mulig finansiering af en større undersøgelse af grundvandet, da han i morgen skal forhandle om lige netop det med forligspartierne bag pesticidstrategien.
- Vi må bare håbe, at der bliver bevilget de penge, for det at have en viden om, hvilke stoffer der findes herhjemme, er efter DANVAs opfattelse en statslig opgave, siger Claus Vangsgård.
FacebookTwitterKopier linkEmner:DANVA|Jakob Ellemann-Jensen (politiker)|Miljø- og Fødevareministeriet|Vandselskaber|Planteavl




https://www.dr.dk/nyheder/udland/trump-udvalg-anbefaler-flere-skydevaben-i-skolerne-i-usa

UdlandTrump-udvalg anbefaler flere skydevåben i skolerne i USASkoleskyderier i USA skal bekæmpes med bevæbnede lærere, lyder anbefalingen fra et udvalg for skolesikkerhed.
En national bevægelse har det seneste år krævet skrappere våbenkontrol i USA.
Her ses demonstranter i Washington i marts 2018.
19.
dec.
2018 kl.
05.
38Bemærk: artiklen er mere end 30 dage gammelLæs opFlere skydevåben i skolerne skal forhindre flere skoleskyderier i USA.
Sådan lyder anbefalingen fra en kommission, som præsident Donald Trump har nedsat som reaktion på et stigende antal skoleskyderier i landet.
Det skriver nyhedsbureauet AFP.
Udvalget anbefaler i en ny rapport, at amerikanske skoler bør overveje at bevæbne deres ansatte.
Ligeledes lyder det fra udvalget, at krigsveteraner bør bruges som skolevagter.
Rapporten understreger dog, at det bør være op til den enkelte delstat og den enkelte skole at tage stilling til anbefalingerne.
Trump nedsatte Kommissionen for Skolesikkerhed efter et voldsomt skoleskyderi i Parkland i Florida i februar 2018.
Her skød og dræbte en tidligere elev 17 personer.
En gruppe overlevende elever organiserede sig efterfølgende og satte gang i en national bevægelse, som kræver skrappere våbenkontrol i USA.
Men Trumps udvalg afviser bevægelsens krav om at øge aldersgrænsen for, hvornår man må købe et skydevåben.
Argumentet er, at de fleste gerningsmænd bag skoleskyderier anskaffer sig deres våben fra familiemedlemmer eller venner.
Læs også:Antallet af skoleskyderier i USA mere end fordoblet siden sidste årIkke alle er begejstredeDerimod lyder anbefalingen, at ansatte på skolerne bør bevæbnes.
Herunder også skolelærere.
- For effektiviteten og den umiddelbare reaktions skyld, lyder det i rapporten.
USA's præsident er tilfreds med rapportens anbefalinger, skriver nyhedsbureauet AP.
- Intet er mere vigtigt end at sikre vores nations børn, siger Trump.
Det er dog langt fra alle, der er begejstrede for kommissionens anbefalinger.
Blandt andet USA's to største fagforeninger for skolelærere kritiserer rapporten i hårde vendinger.
- Vi har ikke brug for flere våben i skolerne, siger Lily Eskelsen Garcia.
Hun er præsident for fagforeningen National Education Association.
Udvalget opfordrer desuden Trump-administrationen til at rulle den tidligere præsident Barack Obamas politik på skoleområdet tilbage.
Ifølge udvalget har Obamas politik, der skulle bekæmpe diskrimination, haft en "stærk negativ effekt på disciplinen og sikkerheden i skolerne".
Mere end 219.
000 amerikanske skoleelever og studerende har været involveret i et skoleskyderi siden 1999.
/ritzau/FacebookTwitterKopier linkEmner:Barack Obama (politiker)|Donald Trump (politiker)|USA|Uddannelse|Mord




https://www.dr.dk/nyheder/udland/eu-kommissionen-fremlaegger-noedplan-no-deal

BrexitSe temaBrexitEU-Kommissionen fremlægger nødplan for 'no deal'Nødplanen vil kun 'kunne begrænse skaden', lyder det fra Kommissionen.
Den britiske premierminister, Theresa May, kæmper lige nu for at få vedtaget sin brexit-aftale i det britiske parlament.
Af Per Bang Thomsen og Andreas Lindqvist19.
dec.
2018 kl.
13.
07 | opdateret 19.
dec.
2018 kl.
14.
29Bemærk: artiklen er mere end 30 dage gammelLæs opHvis briterne ender med at forlade EU uden en skilsmisseaftale, skal alle levende dyr og dyreprodukter, der kommer fra Storbritannien, fremover kontrolleres ved grænsen til EU.
Britiske lastbiler vil få lov til at køre ind i EU med varer indtil slutningen af 2019, men kun hvis Storbritannien tilbyder de samme rettigheder til lastbiler fra EU-lande.
Såkaldt cabotage, hvor britiske lastbiler kører fragt mellem afsendere og modtagere internt i EU, vil til gengæld ikke være tilladtBritiske togselskabers og togføreres licenser ophører med at være gyldige samme dag som Storbritannien træder ud af EU - de skal sikre sig EU-licens inden.
Britiske flyselskaber vil stadig kunne flyve ind i EU, i samme omfang som EU-flyselskaber må flyve til Storbritannien, men de må ikke flyve ruteflyvning mellem EU-byer.
Læs også:EU's Tusk er klar til 'no deal' med StorbritannienBritiske finansinstitutioner og forsikringsselskaber vil ikke længere kunne drive forretning i EU uden nye tilladelser.
Og britiske husdyrejere kan ikke få lov til at rejse til Danmark, Frankrig eller andre EU-lande med deres husdyr uden et gyldigt helbredscertifikat.
De nuværende dyrepas vil nemlig ikke længere være gældende.
100 dage til brexitDe ovenfor nævnte er kun nogle af de mange forskellige konkrete følger af en såkaldt "no deal, ifølge EU-Kommissionen, som netop har offentliggjort sin nødplan.
Den indeholder i alt 14 initiativer inden for otte forskellige sektorer, heriblandt inden for datasikkerhed, rettigheder for britiske borgere i EU samt klimapolitik.
Ifølge næstformand Valdis Dombrovskis vil den dog kun "kunne begrænse skaden".
Nødplanen kommer nøjagtig 100 dage før, at Storbritannien efter planen forlader EU-samarbejdet den 29.
marts næste år.
Læs også:Deal eller no deal: Hårdt brexit udløser grænsekaos og mangel på fødevarerIntet tyder lige nu på, at premierminister Theresa May kan få det britiske parlament til at godkende den brexit-aftale, som hun har forhandlet på plads med EU, og som skal til afstemning mellem 14.
og den 20.
januar 2019.
Også Storbritannien forbereder sig på "no deal".
Der er blandt andet sendt breve til 140.
000 virksomheder som opfrodrer dem til at forberede sig på situationen.
Og i går meldte det britiske forsvarsministerium, at det ville have 3.
500 soldater klar til at sikre livsvigtige funktioner i samfundet.
Den danske statsminister, Lars Løkke Rasmussen (V), sagde i sidste uge, at han ”ikke er overbevist om, at det her ender godt”.
FacebookTwitterKopier linkEmner:EU|Europa-Kommissionen|Lars Løkke Rasmussen (politiker)|Storbritannien|EU-forhold




